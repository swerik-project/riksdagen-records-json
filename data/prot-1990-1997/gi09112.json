{"dokumentstatus":{"dokument":{"hangar_id":"2349256","dok_id":"GI09112","rm":"1994/95","beteckning":"112","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"112","slutnummer":"0","datum":"1995-05-31 00:00:00","systemdatum":"2005-10-27 13:43:19","publicerad":"1995-05-31 00:00:00","titel":"Riksdagens snabbprotokoll 1994/95:112 Onsdagen den 31 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{0D08F009-2239-458E-BD4E-C13ADE9C6120}","dokument_url_text":"http://data.riksdagen.se/dokument/GI09112/text","dokument_url_html":"http://data.riksdagen.se/dokument/GI09112","dokumentstatus_url_xml":"http://data.riksdagen.se/dokumentstatus/GI09112","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:112</div>\r\n<div class=\"sidhuvud_datum\">Onsdagen den 31 maj</div>\r\n<div class=\"sidhuvud_klockslag\">Kl. 9.00 17.53</div>\r\n<hr class=\"sidhuvud_linje\">\r\n<pre>19.00 - 19.42</pre><pre>Det justerade protokollet beräknas utkomma om 3 veckor</pre><pre>-------------------------------------------------------------------------</pre><pre>1 §  Meddelande om val</pre><pre>Tredje vice talmannen meddelade att torsdagen\r\nden 1 juni skulle val företas av sex ledamöter jämte\r\npersonliga suppleanter för fem av dem i styrelsen för\r\nstiftelsen Riksbankens Jubileumsfond.</pre><pre>2 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1994/95:222 och 228 till näringsutskottet\r\n1994/95:230 till bostadsutskottet\r\n1994/95:231 till jordbruksutskottet</pre><pre>3 §  Förnyad bordläggning</pre><pre>Föredrogs men bordlades åter\r\nJustitietskottets betänkanden JuU21-JuU23\r\nLagutskottets betänkande LU30\r\nSocialutskottets betänkanden 1994/95:SoU21,\r\nSoU23-SoU25 och SoU27\r\nUtbildningsutskottets betänkanden 1994/95:UbU16-\r\nUbU19</pre><pre>4 §  Granskning av statsrådens tjänsteutövning\r\noch regeringsärendenas handläggning\r\nRegeringens sammansättning och regeringsarbetets\r\norganisation m.m\r\n(avsnitt 1-8)</pre><pre>Anf.  1  KURT OVE JOHANSSON (s)\r\nHerr talman! Makt korrumperar, sägs det. Det\r\nfinns mycket sanning i det uttrycket. I slutna samhäl-\r\nlen är korrumperade makthavare snarare regel än\r\nundantag. Risken för upptäckt och straff minskar ju ju\r\nhögre upp man kommer i hierarkin. I ett öppet sam-\r\nhälle som det svenska förhåller det sig annorlunda.\r\nDär kommer allt fuffens som makthavarna har för sig\r\nförr eller senare upp till ytan.\r\nDe missförhållanden inom det statliga Vägverket\r\nsom nu kommer i dagen är ett bra exempel på detta.\r\nEn öppen och effektiv granskning av makten och dess\r\nutövare är en av de viktigaste grundbultarna i ett de-\r\nmokratiskt samhälle och för en levande demokrati.\r\nDet är viktigt att makthavarna granskas kontinuerligt\r\noch att det finns granskare som törs granska. I vårt\r\nland finns det ett ganska finmaskigt nätverk av grans-\r\nkare som oberoende av varandra har uppgiften att\r\nsyna makten och myndighetsutövningen i sömmarna.\r\nRiksrevisionsverket, Riksdagens revisorer och vårt\r\nunika JO-ämbete är väsentliga delar av detta nätverk.\r\nDen viktigaste förutsättningen för en effektiv\r\ngranskning av makthavarana och deras ämbetsutöv-\r\nning är dock att vi har många fria och fristående me-\r\ndier. Den i det svenska folkdjupet väl förankrade\r\noffentlighetsprincipen i kombination med seriösa\r\norädda och grävande journalister är den bästa garantin\r\nmot maktmissbruk. De kan vända ut och in på vad\r\nsom sker i maktens korridorer på olika nivåer.\r\nKU:s uppgift som granskare av regeringsmakten\r\nskall inte heller undervärderas. Den utgör en viktig\r\ndel av den demokratiska kontrollen. KU:s granskning\r\nav den högsta makten har under årens lopp kommit att\r\nbli alltmer uppmärksammad. KU har blivit ett be-\r\ngrepp hos den svenska allmänheten. Det förpliktigar\r\nnaturligtvis.\r\nNär jag i början av 1970-talet valdes till riksdags-\r\nledamot och inträdde i konstitutionsutskottet var\r\ngranskningsbetänkandena ganska tunna. Dechargede-\r\nbatterna, som de hette på den tiden, var korta och inte\r\nspeciellt heta. Sedan dess har emellertid KU:s\r\ngranskning förändrats avsevärt. Årets granskningsbe-\r\ntänkande är ett av de mest omfattande någonsin.\r\nKU:s granskningsuppgift som den kommer till ut-\r\ntryck i regeringsformen 12 kap. 1 § är dock densam-\r\nma som förut. Utskottets uppgift är att granska stats-\r\nrådens tjänsteutövning och regeringsärendenas hand-\r\nledning. Att granska regeringens och statsrådens gö-\r\nranden och låtanden är naturligtvis mot denna bak-\r\ngrund en mycket grannlaga uppgift. Det mödosamma\r\narbete som KU lägger ner i sin årliga granskning har\r\nenligt min mening stor betydelse för allmänhetens rätt\r\ntill insyn i regeringsarbetet och för den demokratiska\r\nprocessen.\r\nJag vill här också ta tillfället i akt och tacka vårt\r\nmycket kompetenta kansli för insatserna i årets\r\ngranskning. Det är ingen tvekan om att en så omfat-\r\ntande granskning inte hade kunnat göras om vi inte\r\nhade haft ett mycket kvalificerat kansli bakom oss.\r\nÅrets betänkande innehåller 21 reservationer. Det\r\nkan verka mycket. Det förtjänar dock att framhållas\r\natt det finns mycket av samsyn mellan riksdagsparti-\r\nerna i de konstitutionella frågorna.\r\nEn väsentlig fråga i vårt granskningsarbete har\r\nvarit att undersöka hur det går med jämställdhetssträ-\r\nvandena inom regeringskansliet. Vi kan konstatera att\r\nsituationen alltjämt är otillfredsställande när det gäller\r\nbåde personalsammansättning och lönenivåer. Vad\r\nbeträffar kansliråd har det skett en klar förbättring när\r\ndet gäller kvinnornas löner. Men när det gäller den\r\nbetydligt större gruppen kvinnliga departementssekre-\r\nterare förhåller det sig tvärtom; där har det skett en\r\nförsämring. Enligt utskottet är det angeläget att arbe-\r\ntet för jämställdhet intensifieras i dessa avseenden.\r\nKU har sedan länge särskilt granskat kommittévä-\r\nsendet från jämställdhetssynpunkt. Årets genomlys-\r\nning av situationen ger närmast en beklämmande bild.\r\nMånga statsråd i den borgerliga regeringen talade vitt\r\noch brett om vikten av flera kvinnor i statliga kommit-\r\ntéer utan att ha åstadkommit ett enda dyft. Vi har i\r\ntidigare granskningar påtalat vikten av att andelen\r\nkvinnor bland sakkunniga och framför allt ordförande\r\nbör öka. Vi kan nu konstatera att det kvinnliga insla-\r\nget i båda dessa grupper minskat. Också sett ur pers-\r\npektivet jämställdhet ledde alltså Carl Bildts regering-\r\nsperiod till en tillbakagång i detta avseende.\r\nStatsråd i den nuvarande regeringen håller också\r\nflammande tal om jämställdhet. Utskottet utgår därför\r\nifrån att andelen kvinnor bland sakkunniga och ordfö-\r\nrande i statliga kommittéer som regeringen ensam\r\nbestämmer om kommer att öka. Jag hoppas att Mona\r\nSahlin och kamraterna i Rosenbad hör mig när jag nu\r\nsäger: Räkna med kritik från utskottet om ni inte\r\nåstadkommer ett ordentligt trendbrott i den f.d. bor-\r\ngerliga regeringens jämställdhetspolitik.\r\nI granskningsbetänkandet riktas hård kritik mot ett\r\npar statsråd i den f.d. borgerliga regeringen. Den som\r\ntar del av utskottets redovisning kommer att finna att\r\nden kritik som riktas mot dessa statsråd är berättigad.\r\nF.d. statsminister Carl Bildt är den som får den hår-\r\ndaste kritiken. Han får kritik bl.a. därför att han på ett\r\notillbörligt sätt försökte blanda sig i utskottets\r\ngranskningsarbete. Jag har deltagit i KU:s arbete i\r\nungefär 20 år. Aldrig tidigare har det förekommit att\r\nen statsminister eller ett statsråd på ett så flagrant sätt\r\nförsökt lägga sig i konstitutionsutskottets arbete. Det\r\när beklagligt att moderaterna i utskottet inte hade\r\nkurage nog att som alla övriga partier i utskottet ta\r\navstånd från Carl Bildts klumpiga handlingssätt i det\r\nhär fallet.\r\nJag vill gärna tro att utskottets ledamöter oavsett\r\npartifärg är besjälade av att objektivt och med beva-\r\nrad integritet syna regeringens fögderi. Det är alltjämt\r\nmitt bestående intryck från många års arbete i utskot-\r\ntet. Det finns alltid, och det måste man som KU-\r\nledamot alltid ha klart för sig, en gräns för den poli-\r\ntiska gråzonen i granskningsarbetet som inte kan\r\növerträdas om utskottet vill förbli trovärdigt. Enligt\r\nmin mening har KU genom åren på ett hedervärt sätt\r\nklarat den gränsdragningen.\r\nMen trovärdigheten kräver också att man som\r\ngranskare har modet att kritisera egna statsråd när de\r\nhar gått för långt. Har man inte det modet, då är man\r\nen dålig granskare. Det finns exempel i årets gransk-\r\nningsbetänkande där modet kunde ha varit större\r\nJag tror vidare att ett par av de statsråd som har\r\nvarit föremål för KU:s granskning hade vunnit på att\r\nmedge att man borde ha handlat annorlunda än som\r\nskedde. Carl Bildt borde t.ex. ha medgivit att brevet\r\ntill KU om att ta itu med sin ordförande var ett miss-\r\ntag. Han skulle naturligtvis inte heller som statsminis-\r\nter ha varit så slarvig som han var i sina uttalanden på\r\nborggården den 9 augusti 1994 om svensk underrät-\r\ntelseverksamhet mot Sovjetunionen på 1950-talet.\r\nHan borde likaså ha kunnat medge att brevet till Boris\r\nJeltsin naturligtvis skulle ha dragits i Utrikesnämnden.\r\nDet är min absoluta övertygelse att utskottet hade\r\nbeaktat en sådan öppenhet och uppriktighet från f.d.\r\nstatsminister Carl Bildts sida. Han, liksom alla andra,\r\när inte ofelbar. Även en statsminister kan göra fel och\r\nbör kunna erkänna att ett annat handlingssätt hade\r\nvarit bättre.\r\nDet kan som jag ser det inte vara en uppgift för\r\nKU i första hand att till varje pris nagla fast ett felan-\r\nde statsråd vid väggen för att vinna en och annan\r\npolitisk poäng. Viktigare för KU är att uttala sig så i\r\ngranskningsarbetet att statsråden får klart för sig var\r\ngränserna går så att begångna fel inte återupprepas.\r\nEtt sådant synsätt på granskningen förutsätter na-\r\nturligtvis också att den som blivit granskad tar till sig\r\nkritiken för framtiden och handlar därefter. Men då\r\nkan man inte sitta i London eller Washington och\r\ntelegrafera hem och förklara sig ofelbar och utsatt för\r\nen politisk vendetta. Då har man inte förstått gransk-\r\nningens syfte och allvar.\r\nEtt statsråd som flagrant brustit i omdöme eller\r\nbegått allvarliga fel med konstitutionell anknytning\r\nkan naturligtvis inte undgå kritik. Men vår uppgift\r\nsom granskare måste ändå i första hand vara att bidra\r\ntill att förbättra rutiner och praxis. Vår granskning\r\nskall i första hand tjäna ett viktigt preventivt syfte.\r\nEfter varje års granskning finns det alltid de som\r\nanser att KU:s ställningstaganden inte är invändnings-\r\nfria. Det ligger måhända i sakens natur att det är så.\r\nJag har dock svårt att förstå att de uppgifter som ålig-\r\nger konstitutionsutskottet skulle kunna utföras mindre\r\ninvändningsfritt av några andra.\r\nTill sist, herr talman, vill jag ändå slå fast att det\r\naldrig kan vara fel att KU är kritiskt mot sig självt i\r\nden meningen att vi drar lärdom av vårt eget arbete,\r\ndvs. att vi utvärderar erfarenheterna av vårt gransk-\r\nningsarbete i syfte att göra vårt arbete bättre och ef-\r\nfektivare. Vi har redan talat om detta och kommer\r\ninom kort att påbörja en sådan diskussion.\r\nJag yrkar bifall till utskottets anmälan.</pre><pre>Anf.  2  BIRGER HAGÅRD (m)\r\nHerr talman! Dechargedebatterna infaller regel-\r\nbundet i slutet av maj. Det är nu ett år sedan vi senast\r\nstod här och diskuterade göranden och låtanden hos\r\nden tidigare regeringen. Jag inledde den gången med\r\natt göra några principiella anmärkningar när det gäller\r\nKU:s granskningsarbete.\r\nKU har anledning att vara kritiskt mot sig självt,\r\nsade Kurt Ove Johansson, för att se om man kan för-\r\nbättra förhållandena eller situationen för framtiden.\r\nDet finns kanske anledning att upprepa de principiella\r\nbetänkligheter som jag för ett år sedan gav uttryck för.\r\nProblemet är självfallet att vi i vårt granskningsar-\r\nbete befinner oss någonstans i gränslandet mellan\r\npolitik och juridik. Situationen har sedan förra året\r\nförändrats på så sätt, att majoritetsförhållandena nu är\r\nandra. Med så mycket större eftertryck kan jag då\r\nsäga att den kritik som jag förde fram för ett år sedan,\r\nnär vi själva kunde räkna med en majoritet i kamma-\r\nren, står sig i dag. Därigenom borde den också få\r\nökad tyngd.\r\nDen stora svagheten är givetvis partipolitisering-\r\nen, som vi möter varje år. Alldeles oavsett hur vi\r\nförsöker att linda in detta måste vi erkänna att det\r\nfinns en klar partipolitisering.\r\nDetta är förvisso inte någonting nytt i konstitu-\r\ntionsutskottets historia. Politiseringen av an-\r\nmärkningsförfarandet började redan under ståndsriks-\r\ndagens tid. Varje form av kritik kom snart att uppfat-\r\ntas som en politisk prickning, och successivt kom\r\nutskottsanmärkningarna också att mottas med allt\r\nmindre respekt.\r\nUnder årens lopp har det framförts en rad olika\r\nförslag som har syftat till att effektivisera och avpoli-\r\ntisera granskningen. Min statsvetenskaplige lärofader,\r\nNils Andrén, - jag erinrar om honom även i år -\r\nframhöll i det stora arbetet om samhälle och riksdag,\r\nsom kom ut 1966, att granskningens stora dilemma\r\nlåg i svårigheten att \"hålla isär den politiska funktio-\r\nnen och den i princip opolitiska uppgiften att under-\r\nsöka och redovisa allmän praxis vid handläggningen\r\nav regeringsärendena\".\r\nFör riksdagen och de granskande riksdagspoliti-\r\nkerna måste det naturligtvis vara svårt att undvika\r\npartipolitiska synpunkter och taktiska överväganden.\r\nNils Andréns förslag till en avdramatiserad och\r\nsamtidigt effektiviserad kontroll var att granskningen\r\nskulle utföras av en \"konstitutionsutskottets ombuds-\r\nman\", en hög och oväldig ämbetsman. Denne skulle\r\npå riksdagens uppdrag och på utskottets vägnar\r\ngranska administrativ praxis i kanslihuset, och\r\ngranskningen skulle sedan publiceras på samma sätt\r\nsom i dag sker med JO:s ämbetsberättelse.\r\nDetta är ett förslag, som - synes det mig - ligger\r\nganska nära tanken på ett särskilt granskningsråd, som\r\nväl då skulle bestå av höga jurister, såsom har förts\r\nfram i en tidningsartikel av Widar Andersson och som\r\nen annan ledamot av denna kammare, Bengt Harding\r\nOlsson, sedan har givit sitt stöd.\r\nJag är inte säker på att det skulle lösa så många\r\nproblem om vi hade en konstitutionsutskottets om-\r\nbudsman eller om vi hade ett särskilt granskningsråd.\r\nVåra utmärkta föredragande i KU klarar med glans att\r\nta fram fakta i de olika ärendena, och gör det väl så\r\nbra som någon speciell juristkommission - jag vill\r\nframföra ett tack till KU:s kansli för det mödosamma\r\narbete som det har lagt ned och som har gjort det\r\nmöjligt för oss att över huvud taget stå här i talarsto-\r\nlen i dag. Det är dessutom ytterst sällan som mening-\r\narna går isär när det gäller den s.k. reciten, dvs. just\r\nfaktaframplockandet. Där brukar det råda stor enighet\r\nom vad som skall stå i betänkandet.\r\nKanske ligger det största felet i stället i att konsti-\r\ntutionsutskottet nu känner sig nödsakat att också\r\nkomma med en betygsättning, som sedan skall bli\r\nföremål för riksdagens omröstning. Ingen kritik, viss\r\nkritik, kan ej undgå kritik, olämpligt, etc. - det är\r\nsådana omdömen som brukar fällas i utskottets be-\r\ndömning. Men vi kan observera att någon fast betygs-\r\nskala förvisso inte finns.\r\nBehövs den här betygsättningen över huvud taget?\r\nDet är här som partipolitiseringen sätter in och som de\r\ntillfälliga majoritetsförhållandena blir avgörande för\r\nriksdagens votum.\r\nHur riksdagen röstar får inte heller några direkta\r\nkonsekvenser för det f.d. eller nuvarande statsråd som\r\nblir föremål för anmärkning. Är lösningen på våra\r\nproblem kanske så enkel att konstitutionsutskottet bör\r\navstå från att göra en direkt bedömning och i stället\r\nlåta de fakta som har tagits fram tala för sig själva, till\r\nrättelse för framtiden? Detta är ju faktiskt vad som\r\nredan sker i fråga om mycket av granskningen av\r\nregeringens administrativa praxis, som ju till större\r\ndelen har avpolitiserats och som förvisso är av stor\r\nbetydelse när det gäller att förbättra rutinerna för\r\nframtiden.\r\nKanske borde konstitutionsutskottet också vara\r\nbetydligt hårdare vid bedömningen av de anmälningar\r\nsom kommer in till utskottet. Kanske skulle vi där\r\ngemensamt försöka sovra betydligt mer än vad som\r\nnu sker.\r\nVad beror då detta på? Ja, kanske beror det på att\r\ndet numera är många icke-KU-medlemmar som\r\nkommer med anmälningar. Tidigare var det i regel\r\nenbart KU-medlemmar som förde fram anmälningar\r\ntill utskottet. Det hade måhända en viss återhållande\r\neffekt, i varje fall när det gällde s.k. okynnesanmäl-\r\nningar.\r\nMen all right - vi lever inte i den bästa av världar.\r\nDet här var bara ett litet bidrag till diskussionen om\r\nhur man skulle kunna lösa några av de problem som\r\nutskottet har att dras med.\r\nLåt mig nu återgå till den krassa verkligheten och\r\nse på årets granskningsbetänkande. Det präglas för-\r\nvisso av att vi just nu befinner oss i en skarv. Majori-\r\ntetsförhållandena i riksdagen har förändrats, och so-\r\ncialdemokraterna utnyttjar nu gärna sin nyvunna styr-\r\nka till att med främst kommunisters och miljöpartis-\r\nters hjälp försöka \"sätta dit\" sina motståndare - och\r\ndå främst de f.d. moderata statsråden - detta också i\r\nsådana frågor där man inte lyckades under förra man-\r\ndatperioden.\r\nDet har närmast varit fråga om vad man skulle kunna\r\nkarakterisera som en förföljelse av Carl Bildt och Ulf\r\nDinkelspiel, och jag måste säga redan nu att angrep-\r\npen på Ulf Dinkelspiel hör till de tarvligaste som har\r\nskådats i riksdagen. Här har anständighetens gräns\r\nförvisso överträtts. Det här kompletteras med påhopp\r\npå Per Unckel och Per Westerberg.\r\nVolvo-Renault-affären, Nordbanken, statsrådens\r\nförmögenhetsförhållanden och Carl Bildts brev till\r\nkonstitutionsutskottet med anledning av förre KU-\r\nordföranden Thage G Petersons agerande är gamla\r\nbekanta. Men det är ont om nytt vin i de gamla läglar-\r\nna, och i vilket fall som helst är det här vinet inte\r\nsärskilt välsmakande. Det finns all anledning att på\r\nalla punkter avvisa den dåligt underbyggda kritiken.\r\nJag vill också konstatera att två av de frågor som\r\nhar tagits upp kan sägas vara av närmast ideologisk\r\nbetydelse. Det gäller Volvo-Renault-affären där den\r\nsocialdemokratiska bedömningen med så mycket\r\npolitisk inblandning som möjligt ligger ljusår från den\r\nborgerliga uppfattningen att staten har sitt ansvarsom-\r\nråde och att det enskilda näringslivet har sitt och att\r\nman inte i onödan skall klampa in på det fält som det\r\nenskilda näringslivet har att förvalta. Den andra prin-\r\ncipiella frågan av större vikt gäller statsrådens förmö-\r\ngenhetsförhållanden. Ifrån majoritetens sida är man\r\ntydligen beredd att helt diskriminera och diskvalifice-\r\nra som blivande statsråd de personer som har råkat\r\nförvalta sitt pund väl och som har en förmögenhet att\r\nfalla tillbaka på.\r\nHerr talman! Jag ber att få återkomma senare till\r\nde speciella yrkanden under de särskilda punkterna.\r\nJag vill bara avsluta med att säga att den kritik som\r\nhar förekommit inte är särskilt väl underbyggd.</pre><pre>Anf.  3  KURT OVE JOHANSSON (s)\r\nreplik\r\nHerr talman! Det är litet synd att Birger Hagårds\r\nanförande var något ojämnt. Jag tycker att den första\r\ndelen av Birger Hagårds anförande var mycket kon-\r\nstruktiv. Han ville i fortsättningen diskutera t.ex.\r\nKU:s betygsättning o.d. i betänkandet. Det fanns\r\nockså en del andra uppslag i den första delen av Bir-\r\nger Hagårds anförande som jag tycker kan vara beak-\r\ntansvärda. Jag vill gärna säga att vi har delade me-\r\nningar om det är så att Birger Hagård menar att en\r\njuristkommission eller speciellt utsedda jurister skulle\r\nkunna klara uppgiften att granska regeringen på ett\r\nbättre sätt än konstitutionsutskottet. Det tror jag inte\r\nsärskilt mycket på.\r\nSom jag sade fanns det dock en del uppslag i Bir-\r\nger Hagårds anförande som det är värt att fundera\r\nvidare på. Precis som jag sade i mitt inledningsanfö-\r\nrande kommer det också att ske.\r\nDäremot tycker jag att det var beklagligt att höra\r\nden andra delen av Birger Hagårds anförande. På\r\ngammalt känt maner försöker han hävda att så fort\r\nman kritiserar ett borgerligt statsråd är man ute efter\r\nen politisk vendetta. Så är det naturligtvis inte. Jag\r\ntror att alla som vill ta sig den tid det tar att gå igenom\r\nkonstitutionsutskottets betänkande kommer att finna\r\natt den kritik som majoriteten har enat sig om mot de\r\nborgerliga statsråden verkligen är berättigad. Det\r\nfinns goda sakskäl för den kritiken.\r\nJag tror således att när man tittar på konstitu-\r\ntionsutskottets betänkande skall man också uppmärk-\r\nsamma att det inte är så som Birger Hagård påstår att\r\ndet är Socialdemokraterna och Vänsterpartiet som nu\r\ni maktskiftets tidevarv försöker ta hämnd på en tidiga-\r\nre borgerlig regering. Det visar sig att i ett par väsent-\r\nliga fall är det inte bara Socialdemokraterna, Vänster-\r\npartiet och Miljöpartiet som står bakom reservatio-\r\nnerna utan också Folkpartiet och Centerpartiet.</pre><pre>Anf.  4  BIRGER HAGÅRD (m) replik\r\nHerr talman! Jag tackar Kurt Ove Johansson för\r\natt han tydligen är seriöst beredd att diskutera de\r\nproblem som vi kan få i KU. Jag vill bara rätta honom\r\npå en punkt. Jag sade inte att en juristkommission var\r\natt föredra. Tvärtom framhöll jag att det jobbet sköter\r\nvåra utmärkta föredragande alldeles perfekt. På det\r\nområdet är vi nog ense.\r\nDet är ingen tvekan om att vi ännu inte har\r\nkommit dithän att vi kan sätta oss ovanpå och granska\r\nneråt vad som har hänt i regeringen. Här har partipo-\r\nlitiseringen tagit vid. Till skillnad från Kurt Ove Jo-\r\nhansson är det för mig helt uppenbart att vi, som jag\r\nsade, befinner oss i en skarv. Majoritetsförhållandena\r\nhar ändrats. Detta tar sig klara uttryck även i de\r\nskrivningar som har gjorts. Det finns anledning att\r\nåterkomma till detta under de olika punkter som här\r\när uppsatta.</pre><pre>Anf.  5  KURT OVE JOHANSSON (s)\r\nreplik\r\nHerr talman! Jag vidhåller fortfarande att Birger\r\nHagårds historieskrivning är fullkomligt fel när han\r\nalltså säger att det skulle vara fråga om någon politisk\r\nvendetta från ett par partiers sida och att det nu skulle\r\nfå möjlighet att påverka utskottets skrivningar. I de\r\nfall där kritiken är som allra hårdast, Birger Hagård,\r\när det inte bara Vänsterpartiet, Socialdemokraterna\r\noch Miljöpartiet som står bakom kritiken. Den kriti-\r\nken står även Birger Hagårds partis tidigare rege-\r\nringskamrater bakom. Både Folkpartiet och Center-\r\npartiet står bakom den kritiken.\r\nEn sak som jag finner vara mycket anmärknings-\r\nvärd och som medförde att jag tyckte att vi har rätt att\r\nställa vissa krav även på dem som granskar, är att när\r\ndet t.ex. gällde det brev till Saddam Hussein som\r\nIngvar Carlsson skrev för några år sedan stod Birger\r\nHagårds parti bakom en ganska skarp skrivning. Man\r\ntyckte att det skulle dras i Utrikesnämnden. När det\r\nnu gäller brevet till Jeltsin, visar det sig att Birger\r\nHagård helt plötsligt tycker att det inte hade någon\r\ndignitet alls och att det brevet över huvud taget inte\r\nskulle behöva dras i Utrikesnämnden. Denna inkon-\r\nsekvens i granskningen tycker jag att Birger Hagård\r\nskall ta till sig.\r\nDet är fel och en falsk historieskrivning att prata\r\nom politisk vendetta när Birger Hagård i så väsentliga\r\navseenden gör helt om i sitt granskningsarbete. När\r\nman gör det, Birger Hagård, är man en dålig granska-\r\nre. Därför hoppas jag att vi som har skyldigheten att\r\ngranska, också har den ryggrad som behövs när det\r\nfinns fog att kritisera våra egna partikamrater.</pre><pre>Anf.  6  BIRGER HAGÅRD (m) replik\r\nHerr talman! I ett par fall är det riktigt att det ock-\r\nså finns andra partier än vänsterpartierna som står\r\nbakom kritiken. Men det är snarast ett problem för\r\ndessa partier och inte så mycket för mig eller för oss\r\nmoderater.\r\nJag vill bara erinra om skillnaden mellan brevet\r\ntill Jeltsin och till Saddam Hussein. Brevet till Sad-\r\ndam Hussein var förvisso en sensation. Det var något\r\nnytt som inträffade. Däremot var brevet till Jeltsin\r\nbara ett led i en pågående ubåtsdialog.</pre><pre>Anf.  7  BIRGITTA HAMBRAEUS (c)\r\nHerr talman! På KU:s initiativ beslöt riksdagen i\r\nhöstas att regeringen skall förse fackutskotten med\r\ninformation om EU:s blivande lagar på ett så tidigt\r\nstadium att en offentlig diskussion hinns med och\r\nfortfarande kan påverka utvecklingen. Helst redan\r\ninnan EU-kommissionen har lämnat ett förslag bör\r\ntalmannen få det för distribution till relevant fackut-\r\nskott som kan yttra sig till EU-nämnden och därmed\r\nge denna både sakkunskap och framförhållning. Det\r\när begripligt om det har varit svårt att klara detta\r\nuppdrag på en gång. Jag utgår från att KU i fortsätt-\r\nningen kommer att granska de rutiner som regeringen\r\nbygger upp härför i samband med den administrativa\r\ngranskningen.\r\nHerr talman! Enligt grundlagen granskar KU stats-\r\nrådens tjänsteutövning. Vi granskar inte riksdagens\r\nledamöter, talmän, generaldirektörer, tjänstemän,\r\nregeringsrådgivare eller ambassadörer. Jag tror dess\r\nvärre att mycket få människor i vårt land vet om detta.\r\nDe spektakulära offentliga utfrågningarna som intres-\r\nserar massmedierna brukar regelmässigt fokuseras på\r\npersoner som utskottet har bett komma för att belysa\r\nett statsråds tjänsteutövning. Det verkar helt felaktigt\r\nsom om det var de inbjudna personerna som sitter på\r\nde anklagades bänk. Man kan få läsa i massmedierna\r\natt den eller den talmannen eller styrelseordföranden\r\nnu skall \"stå till svars för sina handlingar i KU\". Det\r\nförekommer också indignerade artiklar om att KU\r\nminsann låter bli att pricka sig självt och att KU friar\r\ndiverse medborgare - som alla har det gemensamt att\r\nde inte är statsråd och därmed inte föremål för KU:s\r\ngranskning.\r\nInte ens den förre statsministern tycks vara medve-\r\nten om vilka regler som gäller för KU, när han skriver\r\nbrev och kräver att utskottet skall granska sin egen\r\nordförande.\r\nDet här är ett enormt pedagogiskt problem, efter-\r\nsom missuppfattningarna tycks så fast rotade att man\r\ninte är öppen för sakargument. Jag anser att vi i KU\r\nverkligen måste ta itu med en diskussion om hur vi\r\nskall kunna göra klart för alla vilken KU:s uppgift är\r\noch vad vi faktiskt enligt grundlagen är förhindrade\r\natt syssla med. Det är väldigt viktigt att vi i KU tar\r\nfasta på det.\r\nDet har varit intressant att lyssna på debatten om\r\nhur vi skall granska oss själva och ta till oss kritik,\r\nmen det här centrala måste vi göra klart, så att varen-\r\nda journalist, varenda medborgare i Sverige inser att\r\nvi har en viktig uppgift men att vi inte har i uppgift att\r\ngranska någon annan än statsråden.\r\nCenterpartiet kritiserar både den regering som vi\r\nhar ingått i och den nuvarande på några punkter, men\r\nvi friar hellre än vi fäller. Jag tänker här göra en kort\r\nsammanfattning av Centerns inställning. För att spara\r\ntid kommer jag inte att delta i debatten kring dessa\r\närenden. Jag kommer bara att delta i debatten om\r\nÖresundsbron och de EU-ärenden som jag själv har\r\ntagit upp.\r\nCentern anser att Carl Bildt borde ha samrått med\r\nUtrikesnämnden innan han sände brev med anklagel-\r\nser till Rysslands president. Vare sig det handlar om\r\nminkar eller inte så bör inte ett parti skicka brev med\r\nbetydelse för landets förhållande till främmande makt\r\nutan att förankra det i riksdagen.\r\nVi tycker vidare att den förra socialdemokratiska\r\nregeringen har brustit i ägaransvar när det gäller\r\nNordbanken. Kjell-Olof Feldt medgav att man imp-\r\nroviserade. Jag anser också att det är märkligt att man\r\ninte utarbetade en affärsidé för vad staten ville med\r\nsitt ägarskap.\r\nNär det gäller anklagelserna i Volvo-Renault-\r\naffären, dels för att den borgerliga regeringen visste\r\nför mycket och dels för att man visste för litet, tycker\r\njag att slutsatsen blir att det ibland är bäst att låta\r\nstorföretagen sköta sig själva.\r\nJag tycker att den socialdemokratiska regeringen\r\nhar anklagats helt i onödan vad gäller metoderna att\r\nnominera ämbetsmän till höga EU-poster. Man följer\r\nju ett välkänt mönster, t.ex. tillämpat av Moderaterna\r\nnär de överraskade de flesta med utnämningen av\r\nSveriges representant i EES övervakningsorgan, vår\r\ndittills högsta EU-ämbetsman.\r\nDen borgerliga regeringen övertog rutiner för\r\nupphandling av konsulter, rutiner som präglats av en\r\nannan lag om offentlig upphandling än den som gäller\r\nnu. Det finns ingen anledning att anmärka på hur t.ex.\r\nPer Unckel försökt komma till rätta med problemen.\r\nJag tycker att Carl Bildt handlade klokt när han på\r\nborggården också officiellt medgav att Sverige stött\r\nden estniska frihetskampen under 50-talet. Även om\r\npraxis då krävde en dementi från svensk sida, är det\r\ningenting att skämmas för. Jag tror att ökad öppenhet\r\när en förutsättning för att förtroendet mellan länder\r\nskall öka.\r\nTill sist, herr talman! Det finns ingen anledning att\r\nanmärka på att Carl Bildt utsåg Ulf Dinkelspiel till\r\nstatsråd bara för att Ulf Dinkelspiel är förmögen, lika\r\nlitet som det finns anledning att anmärka på att den\r\nsocialdemokratiska regeringen anlitade honom som\r\nchefsförhandlare i samband med anslutningen till EU.</pre><pre>Anf.  8  KURT OVE JOHANSSON (s)\r\nreplik\r\nHerr talman! Jag begärde replik med anledning av\r\ndet sista Birgitta Hambraeus tog upp, nämligen det\r\nhon sade om Ulf Dinkelspiel. Jag vill nog gärna göra\r\nkammaren uppmärksam på att det vi har granskat i\r\nårets betänkande inte är Ulf Dinkelspiel, utan vad vi\r\nhar granskat i årets betänkande är statsråds förmögen-\r\nhetsförhållanden och vilka konsekvenser detta kan ha\r\npå regeringsutövningen.\r\nVår utgångspunkt i den granskningen har gällt 6\r\nkap. 9 § andra stycket i regeringsformen. Vi har tidi-\r\ngare i utskottsgranskningen mellan partierna varit\r\növerens om att det yttersta formella ansvaret för att\r\nstatsråden uppfyller kraven i 6 kap. 9 § andra stycket i\r\nregeringsformen ligger hos statsministern.\r\nVi har dessutom varit överens om att statsråds\r\nförmögenhetsinnehav kan medföra intressekonflikter\r\noch att det är nödvändigt att vidta försiktighetsåtgär-\r\nder, så att inte allmänhetens förtroende för statsråden\r\noch regeringsutövningen rubbas.\r\nDet är alltså detta som har legat till grund för\r\nkonstitutionsutskottets granskning den här gången.\r\nJag märker i debatten att det finns ledamöter som\r\nhela tiden hänvisar till Ulf Dinkelspiel, men det är\r\ninte honom personligen som granskningen har gått ut\r\npå, utan granskningen har gällt huruvida Carl Bildt\r\nnär han bildade sin regering verkligen levde upp till\r\nvad som stadgas i 6 kap. 9 § andra stycket regerings-\r\nformen. På den punkten har vi i vår granskning\r\nkommit fram till att Carl Bildt tog litet för lättvindigt\r\npå den här uppgiften.\r\nJag tänker inte nu fördjupa mig särskilt mycket\r\nmer i den här debatten, eftersom frågan kommer upp i\r\nett annat sammanhang under dagen.</pre><pre>Anf.  9  HÅKAN HOLMBERG (fp)\r\nHerr talman! Konstitutionsutskottets roll är att\r\ngranska och vid behov ifrågasätta regeringens och\r\nstatsrådens åtgärder. Det är en nödvändig uppgift i en\r\ndemokrati, och den bör utövas med konsekvens och\r\nmed strävan efter rimlighet och saklighet i bedöm-\r\nningarna. Jag vill också här rikta ett tack till kansliet,\r\nsom gör sitt bästa för att utskottet skall klara den\r\nuppgiften.\r\nDet är allvarligt när KU:s förmåga att fylla denna\r\nroll med innehåll ifrågasätts. Enligt min mening finns\r\ndet fog för mycket av den kritik som har riktats mot\r\nKU:s, eller majoritetens i KU:s, sätt att arbeta. Med\r\n\"majoritet\" avser jag då inte bara den majoritet som\r\nkan förknippas med den för ögonblicket sittande re-\r\ngeringen. Problemet är mer övergripande och kan\r\nbeskrivas på olika sätt.\r\nEn del har talat om KU som ett forum för person-\r\nliga och politiska vendettor. Andra har konstaterat att\r\npartipolitiseringen generellt har gått för långt. KU är\r\ninget vanligt utskott. Det skall, åtminstone i gransk-\r\nningsarbetet, vara det utskott som är minst partipoliti-\r\nserat, men det framstår just i samband med gransk-\r\nningsarbetet som det mest partipolitiserade i hela\r\nriksdagen. Vi har redan fått illustrationer av detta i\r\ndagens debatt.\r\nDet inger naturligtvis inte förtroende när parti A:s\r\nledamöter aldrig skriver under på kritik mot statsråd\r\nfrån andra partier än parti B och alltid finner att stats-\r\nråd från det egna partiet uppträtt föredömligt. Det\r\ninger inte heller förtroende när parti B:s ledamöter\r\ngör precis likadant, fast tvärtom. Om detta mönster\r\nskall vara det normala, behövs inte KU-granskningen\r\nalls. Det räcker i så fall med en stämpeldyna eller\r\nmöjligen två.\r\nJag vill inte med detta påstå att vissa partier alltid\r\nuppträder mindre rekommendabelt än andra. Det vore\r\natt förvandla ett allvarligt problem just till en fråga\r\nom partipolitisering. Därför tror jag inte heller att det\r\när någon som helst lösning på problemet att - som\r\nWidar Andersson har framkastat - låta mindre partier\r\nbli överrepresenterade i KU. Det finns ingen garanti\r\nför att jag och andra som företräder partier som för\r\nögonblicket är mindre än vi tycker att vi skulle vara\r\nskulle uppträda mer oväldigt än andra. Vad det i stäl-\r\nlet gäller är att skapa en starkare känsla hos alla KU-\r\nledamöter för att de åtminstone i granskningsarbetet\r\nhar hela riksdagens uppdrag.\r\nI stället för att ge vissa partier en starkare ställning\r\ni KU skulle man möjligen kunna se över formerna för\r\nhur ledamöterna över lag utses. Utan att här lägga\r\nfram något förslag vill jag påminna om det system\r\nsom tillämpas när man utser tryckfrihetsjury - den ena\r\nparten har då rätt att protestera mot ett visst antal\r\njuryledamöter.\r\nKanske är det här svårt att tillämpa i riksdagen,\r\nmen kanske kunde man tänka sig ett annorlunda no-\r\nmineringsförfarande just vad gäller KU eller för den\r\ndel av KU:s arbete som gäller just granskningen, i\r\nsyfte att tillförsäkra sig ett aktivt stöd av större delen\r\nav riksdagen.\r\nEn annan tanke som har kastats fram är att en sär-\r\nskild granskningsnämnd inrättas och att denna t.ex.\r\nskulle kunna förbereda delar av granskningsarbetet.\r\nJag tycker också att de synpunkter som Birger\r\nHagård utvecklade i fråga om det betygssystem som\r\ninte finns men som ändå uppfattas som ett betygssys-\r\ntem är tänkvärda.\r\nHerr talman! Jag, Margitta Edgren och Birgit\r\nFriggebo skall senare återkomma till mina och Folk-\r\npartiet liberalernas synpunkter på några av de konkre-\r\nta ärenden som har varit uppe till granskning i år. Jag\r\nvill nu bara lämna några övergripande kommentarer.\r\nKurt Ove Johansson har försökt framställa årets\r\ngranskningsbetänkande som en enda lång vidräkning\r\nmed regeringen Bildt, för att inte säga med förutva-\r\nrande statsministern själv. Jag accepterar inte att de\r\nsynpunkter som vi har framfört från Folkpartiets sida\r\nutnyttjas i något slags kampanj av Kurt Ove Johans-\r\nson. Att två eller flera partier i en viss fråga hamnar\r\npå samma ståndpunkt betyder inte automatiskt att man\r\nhar samma syften eller utgångspunkter.\r\nNär det gäller det s.k. Jeltsinbrevet har vi alla haft\r\natt utgå från regeringsformen, där det stadgas att utri-\r\nkesärenden av större vikt skall föredras i Utrikes-\r\nnämnden. Man kan alltid diskutera när ett ärende är så\r\nbeskaffat att det blir av större vikt, men även reser-\r\nvanterna från Moderata samlingspartiet uttrycker sig\r\nju så att de inte helt utesluter tanken att detta brev\r\nskulle kunna vara av det slag som regeringsformen\r\nsäger borde föredras i Utrikesnämnden.\r\nÅr 1991 skrev dåvarande statsministern Ingvar\r\nCarlsson ett brev till Saddam Hussein under Kuwait-\r\nkriget. Den gången fann både Folkpartiets, Centerns\r\noch Moderaternas ledamöter i KU - jag var inte med\r\nsjälv - att detta brev borde ha blivit föremål för\r\növerläggning i Utrikesnämnden. Socialdemokraterna\r\nfann den gången att allt hade varit i sin ordning och\r\natt inget skäl till kritik fanns.\r\nNär Folkpartiet liberalernas ledamöter i KU denna\r\ngång hävdar att Jeltsinbrevet borde ha diskuterats i\r\nUtrikesnämnden är det inte i avsikten att i största\r\nallmänhet komma åt Carl Bildt eller den förra rege-\r\nringen, vars allmänna handlag med utrikesfrågorna\r\noch i synnerhet dem som har gällt Ryssland och Bal-\r\ntikum vi finner mer förtroendeingivande än den nuva-\r\nrande regeringens, utan endast att visa konsekvens i\r\nförhållande till den uppfattning som vi uttryckte för\r\nfyra år sedan.\r\nSom framgått av pressen var de moderata ledamö-\r\nterna i KU mycket nära att instämma i dessa synpunk-\r\nter. Vid presskonferensen om KU:s granskningsbe-\r\ntänkande påpekade jag själv, utan att jag hörde några\r\nprotester, att det var fråga om en mycket lång enig\r\nskrivning i sakfrågan och att egentligen endast slutsat-\r\nsen eller sammanfattningen avvek.\r\nVi har sedan fått veta att den moderata reservatio-\r\nnen avses täcka en större del av texten än vad som\r\nframgick av det material som då hade offentliggjorts.\r\nÄven med kännedom om den upplysningen kvarstår\r\ndock mitt intryck att meningsskiljaktigheten i sak inte\r\när så oerhört stor.\r\nNär Kurt Ove Johansson förtjust konstaterar att\r\nockså Folkpartiet och Centern har synpunkter på det\r\nhär brevet borde han fundera över sin egen trovärdig-\r\nhet. Den hade varit betydligt större, om han själv\r\n1991 hade förmått uttrycka samma synpunkter på\r\nIngvar Carlssons brev till Saddam Hussein. Det gjor-\r\nde han nu inte.\r\nDet vore bra om Kurt Ove Johansson i denna de-\r\nbatt klargjorde, om det går, varför det som var fel\r\n1994 var rätt 1991.\r\nOckså när det gäller Carl Bildts brev till KU med\r\nanledning av de olika uppgifter som häromåret spreds\r\nav Thage G Peterson kring Volvo-Renault-affären\r\nförefaller Kurt Ove Johansson vilja få det att framstå\r\nsom om Folkpartiet liberalerna och Centern helt delar\r\nSocialdemokraternas synsätt och motiv. I själva ver-\r\nket har vi så att säga i den materiella sakfrågan, den\r\nom Thage G Petersons påståenden, betydande förstå-\r\nelse för den irritation som drev Carl Bildt när han\r\nskrev brevet till KU. Inte desto mindre tycker jag att\r\ndessa välmotiverade synpunkter borde ha framförts på\r\nett annat sätt.\r\nKU:s integritet är naturligtvis en känslig sak och\r\nmåste så vara för att vi inte skall glida in i en praxis\r\nmed skrivelser från än det ena, än det andra statsrådet.\r\nMen dessa två aspekter av ett och samma problem-\r\nkomplex måste hållas isär, även om den som försöker\r\ngöra det givetvis utsätter sig för vissa risker.\r\nPå dessa två punkter har vi tillhört en majoritet i\r\nKU som haft synpunkter på Carl Bildts agerande. På\r\nandra punkter tillhör vi den minoritet som finner att\r\nkritiken är obefogad och just ett uttryck för den form\r\nav överdriven partipolitisering av KU:s arbete som nu\r\nifrågasatts, jag höll på att säga överallt  utanför detta\r\nhus.\r\nDet mest anmärkningsvärda är den kritik som rik-\r\ntas mot att Bildt utsåg Ulf Dinkelspiel till statsråd\r\nutan att ta hänsyn till dennes speciella förmögenhets-\r\nförhållanden och den uppmärksamhet som dessa kun-\r\nde skapa. \"Försiktighetsåtgärder\" hette det nyss i en\r\nreplik från Kurt Ove Johansson. Jag undrar vad Carl\r\nBildt egentligen skulle ha gjort om det inte var just att\r\nlåta bli att utse Ulf Dinkelspiel.\r\nVad är detta för slags inställning till människor\r\noch till politiska förtroendeuppdrag? Skulle en person\r\nvara diskvalificerad på förhand från en statsrådspost,\r\ntrots att inget jäv kan påvisas och trots att ingen kritik\r\ni sak mot den aktuella personen antytts men bara\r\ndärför att han eller hon är förmögen? Vilken typ av\r\nsamhälle får vi, om en persons duglighet för en upp-\r\ngift inte längre skall få vara avgörande när befattning-\r\nen tillsätts?\r\nHerr talman! I ytterligare några frågor ingår Folk-\r\npartiet i en majoritet tillsammans med flera partier,\r\nbl.a. Socialdemokraterna och Moderaterna. Reserva-\r\ntioner har där avgivits från helt andra håll. Det hand-\r\nlar i första hand om de punkter som gäller EU-\r\ninformation. Jag skall inte nu fördjupa mig i detta\r\nutan bara konstatera att jag nog får det intrycket att\r\ndet knappast hade varit möjligt att något material från\r\nregeringen inte skulle ha KU-anmälts av de mest\r\ninbitna på nej-sidan. Allt var fel i det som regeringen\r\ngjorde i dessa frågor, eftersom allt skulle vara fel. Det\r\när ett slags överdriven partipolitisering, om än i en\r\nspeciell form.\r\nHerr talman! Om kritiken mot konstitutionsutskot-\r\ntet fortsätter blir det enligt min uppfattning nödvän-\r\ndigt att se över både granskningens former och for-\r\nmerna för utseende av ledamöter, och det kommer då\r\natt handla om hela den politiska processens anseende.\r\nDet vore allvarligt om vi skulle hamna i det läget,\r\nmen som jag uppfattar situationen är risken för detta\r\nganska stor. Jag kommer senare att återkomma till\r\nenskilda delfrågor.</pre><pre>Anf.  10  KURT OVE JOHANSSON (s)\r\nreplik\r\nHerr talman! Jag tycker att det är litet grötmyndigt\r\nav en ledamot som har suttit i konstitutionsutskottet i\r\nnågra månader att gå ut med tvärsäkra ståndpunkter\r\nom hur arbetet i konstitutionsutskottet skall bedrivas.\r\nHåkan Holmberg hade i och för sig varit en farlig\r\nmotståndare, om kunskaperna om KU hade stått väl i\r\nproportion till självsäkerheten, men så är ju ingalunda\r\nfallet. Jag tror nog att Håkan Holmberg när det gäller\r\nKU:s arbetssätt skulle tjäna oerhört mycket på att\r\nsänka tonläget något.\r\nJag måste när det gäller brevet till Saddam Husse-\r\nin berätta för Håkan Holmberg att han tyvärr på den\r\npunkten har helt fel. Det var inte så att socialdemokra-\r\nterna i konstitutionsutskottet bara sade att det inte\r\nfanns anledning att ha några synpunkter på Ingvar\r\nCarlssons brev till Saddam Hussein. Jag skulle nog\r\nrekommendera Håkan Holmberg att se efter i hand-\r\nlingarna vad som egentligen sades. Utrikesministern\r\nSten Andersson sade att det hade varit en fördel om\r\nIngvar Carlssons brev hade föredragits i Utrikes-\r\nnämnden, och konstitutionsutskottets socialdemokra-\r\ntiska grupp hade precis samma uppfattning.\r\nHåkan Holmberg är alltså egentligen ganska dåligt\r\ninformerad om vad som sades från den socialdemo-\r\nkratiska sidan när det gäller Ingvar Carlssons brev till\r\nSaddam Hussein. Jag tycker faktiskt att Håkan Holm-\r\nberg skulle tjäna på att se igenom de berörda hand-\r\nlingarna ytterligare någon gång.</pre><pre>Anf.  11  HÅKAN HOLMBERG (fp) replik\r\nHerr talman! Det är visserligen sant att jag inte har\r\nsuttit i konstitutionsutskottet lika länge som Kurt Ove\r\nJohansson, men jag är inte alldeles övertygad om att\r\ndet nödvändigtvis är till nackdel. Det kan också vara\r\nså att man, om man sitter mycket länge i ett utskott,\r\nkommer in i ett slags rutin där man reagerar reflex-\r\nmässigt på annat än de sakförhållanden som man har\r\natt granska, t.ex. partifärgen på de statsråd som det\r\nråkar vara fråga om.\r\nJag väntade länge på substansen i det som Kurt\r\nOve Johansson sade om grötmyndighet osv., och den\r\nkom så småningom fram i samband med brevet till\r\nSaddam Hussein. Den operativa meningen, det som\r\nhela utlåtandet från Socialdemokraterna och Vänster-\r\npartiet landar på, är att någon kritik mot regeringen\r\ninte är befogad. Jag tycker att detta är tydligt nog.\r\nMan gjorde en annan bedömning av detta brev än vad\r\nman har gjort av det brev som nu är aktuellt.\r\nDetta betyder inte att dessa brev är alldeles iden-\r\ntiska vad gäller graden av komplikation i förhållande\r\ntill regeringsformen osv. Man kan diskutera mycket\r\nlänge och försöka göra olika nyanseringar av vad\r\nolika formuleringar i breven och i utlåtandena från\r\nutskottet den gången och i år egentligen betyder. För\r\nallmänheten tror jag att detta praktiskt taget enbart\r\nskulle framstå som hårklyverier.\r\nVad det är fråga om är att vi här har två tämligen\r\nlikartade situationer, där socialdemokraterna 1991\r\ntyckte att allt var i sin ordning och 1994 tycker att det\r\när precis tvärtom.</pre><pre>Anf.  12  KURT OVE JOHANSSON (s)\r\nreplik\r\nHerr talman! Nej, Håkan Holmberg, det är inte fel\r\natt det kommer in nytt blod i konstitutionsutskottet.\r\nMen när man är ny i konstitutionsutskottet - om man\r\nhar suttit där i sju månader - bör man nog vara lite\r\nödmjuk inför uppgiften.\r\nJag har förvisso suttit i snart 20 år i konstitutions-\r\nutskottet, men jag har blivit allt ödmjukare inför\r\nuppgiften ju längre tid som har gått. Det hade varit\r\nsnyggt om det så småningom hade satt sin prägel även\r\npå Håkan Holmberg.\r\nDet är riktigt som Håkan Holmberg säger att man\r\nskall skilja mellan äpplen och päron. Man skall skilja\r\nagnarna från vetet, som det heter. Han kom själv in på\r\natt det fanns en viss skillnad mellan brevet till Sad-\r\ndam Hussein och Carl Bildts brev till Jeltsin. Det är\r\nhelt riktigt.\r\nDet brev som gällde Saddam Hussein hade tidiga-\r\nre i ett frågesvar behandlats av utrikesminister Sten\r\nAndersson. Det som är det intressanta i det samman-\r\nhanget är att brevet som Ingvar Carlsson sedermera\r\nsände till Saddam Hussein hade det innehåll som\r\nutrikesministern hade redovisat i kammaren i ett frå-\r\ngesvar. Det är det som är intressant. Det var alltså\r\ningen skillnad mellan Mellanösternpolitiken i brevet\r\noch den Mellanösternpolitik som riksdagen hade\r\nuttalat. Det är det som är skillnaden.\r\nFolkpartiet och Socialdemokraterna står bakom\r\nsamma skrivning i konstitutionsutskottet när det gäller\r\nkritik av Carl Bildt. Jag tycker att det är litet konstigt\r\natt Håkan Holmberg vill framställa det på det sättet att\r\ndet skulle vara en hederligare kritik från Folkpartiets\r\nsida är från Socialdemokraternas sida. Ni vill inte\r\nkomma åt Carl Bildt, men vi skulle alltså vilja göra\r\ndet. Det är ett tankefel hos Håkan Holmberg på den\r\npunkten.</pre><pre>Anf.  13  HÅKAN HOLMBERG (fp) replik\r\nHerr talman! Det är nästan rörande att höra Kurt\r\nOve Johansson tala om ödmjukhet. Jag reagerade mot\r\nhans försök att utan vidare bunta ihop Folkpartiet och\r\näven Centerpartiet med sitt eget parti - det har skett i\r\ntidningsintervjuer och liknande - på de punkter där vi\r\nhar landat på samma ståndpunkter. Jag tycker att det\r\när ganska rimligt att man reagerar mot det, därför att\r\ndet är helt uppenbart att förutsättningarna är olika av\r\nprecis de skäl vi var inne på i det förra replikskiftet.\r\nVad det handlar om är huruvida man i första hand\r\nvill försöka vara konsekvent i bedömningen av tämli-\r\ngen likartade ärenden mellan olika år, eller om man\r\nsnarare förefaller styras av andra hänsyn.\r\nDet finns naturligtvis skillnader mellan dessa brev.\r\nDet vore löjligt att påstå att de vore identiska. De var\r\nriktade till olika personer och tillkom i olika politiska\r\nlägen och kan naturligtvis inte exakt jämföras med\r\nvarandra. Men politik är faktiskt inte någon exakt\r\nvetenskap.\r\nVad det handlar om är att det finns föreskrifter om\r\natt viktiga utrikesfrågor skall vara föremål för över-\r\nläggningar i Utrikesnämnden. Ibland är det rätt att låta\r\nbli det, och ibland är det tydligen fel. Jag tycker att\r\nman skall hålla sig till det som är stadgat, oavsett om\r\nregeringen ser ut si eller så.</pre><pre>Anf.  14  BIRGER HAGÅRD (m) replik\r\nHerr talman! Jag vill bara rätta till vad som even-\r\ntuellt kan vara ett missförstånd.\r\nStatsminister Bildt uppgav vid utskottsutfrågning-\r\nen att Jeltsinbrevet skulle ha berörts i Utrikesnämnden\r\nden 9 september 1994. När vår föredragande tittade\r\nnärmare på det visade det sig att den 9 september inte\r\nstämde i detta fall. Det var i själva verket den 9 au-\r\ngusti.\r\nDet skall inte förnekas att det utbröt en viss för-\r\nvirring när vi moderater först fick höra att brevet över\r\nhuvud taget inte omnämnts i Utrikesnämnden den 9\r\nseptember. Däremot klarlades det att frågan väl hade\r\nberörts den 9 augusti.\r\nEftersom brevet överlämnades den 30 maj i\r\nMoskva blir frågan följande: Skulle en särskild utri-\r\nkesnämnd ha inkallats för detta? Vi nöjde oss helt\r\nmed Carl Bildts förklaring att brevet var ett led i den\r\nlöpande dialogen. Det fanns alltså inte något behov av\r\natt särskilt inkalla Utrikesnämnden för detta ärende.\r\nDärmed fanns det enligt vårt förmenande heller ingen\r\nanledning till kritik mot statsministern på denna\r\npunkt.</pre><pre>Anf.  15  HÅKAN HOLMBERG (fp) replik\r\nHerr talman! Jag vill bara erinra om att jag i min\r\nkommentar när det gäller moderaternas agerande i\r\ndenna fråga över huvud taget inte tog upp de olika\r\ndatumen för när det ena eller andra hände eller inte\r\nhände. Det var en mer allmän reflexion.\r\nDen grundades på att jag också - jag tror inte att\r\njag på något sätt var ensam om det i utskottet - upp-\r\nfattade det hela som att det också från moderat sida\r\nfanns en förståelse för att det gick att anse och hävda\r\natt det som står i regeringsformen om vad som skall\r\ngälla för utrikesärenden av större vikt också skulle\r\nkunna vara tillämpligt på detta brev.\r\nI ett skede föreföll det som om det skulle ha gått\r\nav bli eniga om en skrivning kring detta. Sedan drog\r\nsig moderaterna snabbt undan. Jag kan i och för sig\r\nbegripa det, men för vår del kändes det faktiskt inte\r\nrimligt att göra det.\r\nJag tror att det är viktigt för respekten för konsti-\r\ntutionsutskottets granskningsarbete att man, som jag\r\nhar försökt säga flera gånger förut, gör samma be-\r\ndömningar i likartade ärenden år efter år.</pre><pre>Anf.  16  BIRGER HAGÅRD (m) replik\r\nHerr talman! Frågan var just om det var ett ärende\r\nav större vikt eller inte. Statsministern gjorde be-\r\ndömningen att det inte var ett ärende av större vikt.\r\nDet fanns ingen anledning att påstå motsatsen.\r\nMan kan också göra följande reflexion: Om det\r\nhade varit ett ärende av större vikt hade Ingvar Carls-\r\nson eller Lena Hjelm-Wallén rimligtvis tagit upp\r\nfrågan och berört den närmare på utrikesnämndens\r\nsammanträde den 9 augusti. De brukar inte vara allde-\r\nles buskablyga. Men det gjorde de uppenbarligen inte.</pre><pre>Anf.  17  HÅKAN HOLMBERG (fp) replik\r\nHerr talman! Jag har inga kommentarer till vad\r\nIngvar Carlsson och andra gjorde och inte gjorde. Det\r\nfår de fundera över själva.\r\nJag tycker att det intressanta är den viktiga prin-\r\ncipfråga som gäller hur noga man skall vara med att\r\nsådant som kan tänkas uppfattas som väsentliga utri-\r\nkespolitiska frågor verkligen behandlas enligt alla\r\nkonstens regler.\r\nMan kan självfallet göra olika bedömningar av\r\nsakinnehållet i olika frågor. Men möjligen är det bätt-\r\nre att vara något för försiktig och redovisa något brev\r\nför mycket snarare än att redovisa något eller några\r\nbrev för litet, för att undvika att skapa en situation då\r\nnågon framtida regering kan tycka att historien ger\r\ngrönt ljus för att låta bli att ta upp riktigt viktiga och\r\nväsentliga saker i utrikesnämnden.</pre><pre>Anf.  18  KENNETH KVIST (v)\r\nHerr talman! Hittills har granskningen framför allt\r\nhandlat om den borgerliga regeringsperioden. Det är\r\ngivet att det också då mest blir den borgerliga rege-\r\nringen och dess företrädare som får kritik. Den soci-\r\naldemokratiska ministären har ju bara suttit några\r\nmånader, och ännu kortare tid innan granskningsan-\r\nmälningar var möjliga att göra.\r\nJag kan försäkra att vi kommer att eftersträva lika\r\nmannamån när det gäller bedömningen av statsrådens\r\nämbetsutövning och regeringens handläggning av sina\r\närenden.\r\nJag delar i mycket Kurt Ove Johanssons uppfattning,\r\ninte minst vad gäller det han sade i sitt första anföran-\r\nde om nödvändigheten av att granska makthavarna\r\noch att granska makten. Jag förstår att man, om man\r\nskall vara någon sorts försvarsadvokat för Carl Bildt\r\noch hans agerande, kanske vill tona ned det faktum att\r\nKU skall fälla omdömen om statsråden. Det skulle\r\ngöra den uppgiften något bekvämare. Men icke desto\r\nmindre tror jag att det är nödvändigt att vi har den typ\r\nav granskning och omdömen från konstitutionsutskot-\r\ntet som vi har.\r\nDiskussionen handlar ganska mycket om partipo-\r\nlitisering eller inte. Detta är en svår och grannlaga\r\navgränsningsfråga som vi inom konstitutionsutskottet\r\nhar att syssla med. När man som ny ledamot kommer\r\nin i arbetet ser man att det är svårt och grannlaga men\r\nockså att det faktiskt läggs ner en betydande omsorg\r\npå att hålla sig inom vad som är en bra gräns.\r\nGränserna mellan är inte skarpa. Det står i rege-\r\nringsformens 12 kap. 1 § att vi skall granska statsrå-\r\ndens tjänsteutövning och regeringsärendenas hand-\r\nläggning. Det står inte att denna granskning enbart\r\nskall vara juridisk och formell. Det ligger en spänning\r\noch dynamik i granskningsarbetet just därför att grän-\r\nserna inte är helt skarpa.\r\nVi förra årets granskningsdebatt sade Centerns\r\ndåvarande representant Bertil Fiskesjö - en i KU\r\nkanske klassisk gestalt, om man nu får beteckna en\r\nerfaren man så - att KU inte får förminskas till något\r\ndär man bara tuggar regler, utan att KU och dess\r\ngranskning befinner sig i ett gränsland mellan juridik,\r\nstatsrätt och politik.\r\nDet ligger faktiskt en hel del i detta. KU- gransk-\r\nningen gäller politiken. Även om dess ämnen framför\r\nallt gäller hur regeringen sköter sitt ämbete och ge-\r\nnomför sin politik och inte själva politikens innehåll\r\nfinner man snart att avgränsningen i varje fall är pro-\r\nblematisk och inte helt självklar.\r\nOm nu vår granskning till stor del är formell och\r\njuridisk måste man också se att juridiken faktiskt har\r\nen politisk sida. Lagar och regler är tillkomna efter\r\npolitiska beslut. De speglar styrkeförhållandena och\r\nmotsättningarna i samhället även när det råder kon-\r\nsensus, dvs. samstämmighet, kring dem.\r\nDen förhärskande rättsuppfattningen är föränder-\r\nlig och en summa som är influerad av samhällets olika\r\npolitiska och moraliska åskådningar, eller den för\r\ntillfället rådande hegemoniska uppfattningen, samt\r\nmotsättningar och styrkeförhållanden mellan olika\r\nåskådningar och krafter. Därför är också rättsuppfatt-\r\nningen och rätten föränderlig. Den speglar och un-\r\nderstundom påverkar samhällsutvecklingen.\r\nVi utför alltså en granskning av hur regelverk\r\nföljs. Men regelverket står inte över samhällets socia-\r\nla, ideologiska och kulturella spänningar, konflikter\r\noch utveckling. Därför bjuder granskningsarbetet en\r\nspännande dialektik men ställer också krav på oss\r\nsom granskar att söka bena isär vad som är medel och\r\ninnehåll. När det någon gång förekommer uppenbara\r\nformella fel och brister är definitionsproblemen mind-\r\nre. Men inom en räcka ärenden handlar det om en\r\nannan typ av kritik.\r\nGranskningen skall inte avse en regerings eller\r\nstatsråds åsikter eller rätt att bedriva politik, om nu\r\npolitik och åsikter ryms inom de demokratiska ramar\r\nsom återspeglas såväl i konstitutionen som det i och\r\nför sig föränderliga allmänna rättsmedvetandet och är\r\nförankrade i riksdagsbeslut, följer lagstiftarens inten-\r\ntioner, osv.\r\nGranskningen måste emellertid också kunna avse\r\nomständigheter och förhållanden som har att göra\r\nmed regeringens allmänna trovärdighet, politikens\r\ntrovärdighet och också hur man tar tillvara i och för\r\nsig kanske inte alltid självklart definierade men dock\r\nvad vi kan erkänna som nationella intressen.\r\nFramöver kommer också granskningen att tvingas\r\natt ta hänsyn till ytterligare en faktor, nämligen EU-\r\nmedlemskapet. Vi får genom EU-medlemskapet lag-\r\nstiftare som är utöver riksdagen och står över riksda-\r\ngen. Det kommer säkert att föranleda ytterligare teo-\r\nretiska diskussion kring granskningsarbetets utgångs-\r\npunkter.\r\nMin uppfattning är att det måste vara det politiskt\r\nsammansatta och avsättningsbara konstitutionsutskot-\r\ntet som genomför granskningen. Varje form av en\r\novanför politiken stående granskningsinstans offrar åt\r\nen illusion att det finns människor i ett samhälle som\r\nstår över de motstående intressena i ett samhälle. Det\r\nstrider också mot folksuveränitetens princip. I sista\r\nhand är det väljarna, folket, som skall styra landet och\r\ndess politiska och rättsliga utveckling.\r\nDet ställer också i granskningen krav på anmäl-\r\nningarna. Det måste nog diskuteras vidare, och det har\r\nberörts förut. Jag menar att anmälningar inte får bli ett\r\nsätt att föra fram åsikter i sakfrågor. Man kanske är\r\nmissnöjd med hur man har kommit ut med sin politis-\r\nka kritik av det ena eller det andra, och då tar man till\r\nen KU-anmälan för att komma ut i massmedierna för\r\natt politiskt föra fram den ena eller den andra åsikten.\r\nDet är en svårighet för oss att hitta en metod att be-\r\ngränsa denna frestelse, eller denna kritik.\r\nDet har diskuterats mycket partipolitisering. Man\r\nfår vara litet försiktig när man tar till de orden. Birger\r\nHagård sade att det har varit en skarv och att det nu är\r\nen ny majoritet. Det som förut inte gav kritik ger nu\r\nupphov till kritik av regeringen, säger Hagård.\r\nDet kanske kan ha varit precis tvärtom mot vad\r\nHagård säger. Partipolitiseringen som moderaterna\r\nuppenbart bedriver av KU:s arbete gjorde att man när\r\nman satt i majoritetsställning kunde förhindra befogad\r\nkritik medan man nu inte har den möjligheten, och\r\ndärför framförs kritiken.\r\nSer man på en del av anmälningarna som kommer\r\nfrån moderat håll - inte minst anmälningen av Marga-\r\nreta Winbergs uttalande i folkomröstningsdebatten\r\ninför EU-valet, som är en anmälning av ett debattin-\r\nlägg vid en folkomröstning, och inte avser ett stats-\r\nråds ämbetsutövning eller någonting som har att göra\r\nmed regeringsärenden eller liknande - är de snarare\r\nett sätt att försöka få till stånd en sorts åsiktsförföljel-\r\nse bedriven av KU. Det är verkligen i ordets sämre\r\nmening en partipolitisering av konstitutionsutskottets\r\narbete som måste kritiseras.\r\nHerr talman! Jag hade lovat utskottet att förkorta\r\nmitt anförande i förhållande till den först anmälda\r\ntaletiden, men jag ser att jag nog måste utnyttja den\r\ntid jag tänkte använda till att göra ett par anmärkning-\r\nar om de första avsnitten som vi behandlar samt den\r\ngenerella debatten i övriga frågor. Jag får återkomma\r\ni olika sakfrågor senare.\r\nDe första avsnitten ger en intressant beskrivning\r\nav hur regeringarna har arbetat utan att det har förele-\r\ngat några granskningar.\r\nJag vill inte minst lyfta fram granskningen av\r\nbristerna i jämställdhetsarbetet inom regeringskansli-\r\net, och det gäller regeringarna oavsett partifärg. Kvin-\r\nnodiskrimineringen fortgår trots att vi skryter om att\r\nvi har världens mest jämlika regering.\r\nEn annan jämställdhetsfråga som ligger på ett an-\r\nnat plan skymtar förbi på ett nästan obemärkt sätt i\r\ngranskningsbetänkandet. KU vanns för ståndpunkten\r\n- och jag vill framhålla att det var Vänsterpartiet som\r\nväckte frågan när 1993/94 års riksdag behandlade\r\nlokaldemokrati - att reglerna för förtroendevalda\r\nborde ses över. Vad som främst avsågs var att regler-\r\nna för ledighet för skiftarbetande som har ett förtro-\r\nendeuppdrag borde anpassas till realiteterna.\r\nEn förtroendevald skiftarbetande kan ju ha ett ar-\r\nbetspass på natten och sedan tvingas gå till ett förtro-\r\nendeuppdrag på morgonen. Då är man ju formellt\r\nledig när man skall gå till förtroendeuppdraget, men\r\nsamtidigt har man kanske inte möjlighet att på ett\r\nrimligt sätt fullgöra förtroendeuppdraget.\r\nDen borgerliga regeringen gjorde ett bemyndigan-\r\nde om att det skulle tillsättas en utredning. Men efter\r\nvalet återkallades detta bemyndigande. Jag menar att\r\ndet kan komma att ge anledning till kritik av den nya\r\nregeringen. Nu har det sagts att det kommer en ut-\r\nredning i en annan form och förslag i en annan form.\r\nJag vill avvakta att detta inträffar inom rimlig tid.\r\nAnnars kommer det att bli ett granskningsärende om\r\nhur riksdagens skrivelser hanteras. Det kan ni vara\r\nförvissade om.\r\nHerr talman! Jag återkommer vidare under de sär-\r\nskilda punkterna när de gäller de sakfrågor där jag\r\nfinner anledning att särskilt markera mina ståndpunk-\r\nter. Med detta ber jag att få yrka bifall till de reserva-\r\ntioner som jag har undertecknad i fall det glöms under\r\nden långa debatt som följer.</pre><pre>Anf.  19  PETER ERIKSSON (mp)\r\nHerr talman! Som politiker vill man naturligtvis nå\r\ninflytande. Ett självklart mål är att få regera och på så\r\nsätt få vara med och påverka och förändra verklighe-\r\nten.\r\nMen Miljöpartiet är än så länge ett ungt parti. Vi\r\nhar inte haft förmånen att få vara med och regera och\r\nsitta på regeringstaburetterna. Som ledamot i konsti-\r\ntutionsutskottet känns detta faktiskt som en liten för-\r\ndel. Vi har inga bindningar, vare sig till den gamla\r\nregeringen eller till den nya. Vi har inga bindningar\r\ntill f.d. statsråd eller till dem som sitter där nu. När\r\ndet gäller att granska och att utfärda befogad kritik\r\nkänns det litet lättare att slippa tänka på att man har\r\nvarit med själv i en tidigare regering.\r\nDet här har varit mitt första år i konstitutionsut-\r\nskottet. Min erfarenhet är i sammanfattning att KU\r\ntrots allt fungerar. Det går naturligtvis inte att komma\r\nifrån att granskningen påverkas av intressen som vi\r\npolitiker har. Jag själv gör granskningsanmälningar\r\nsom gäller politiska områden som jag tycker är vikti-\r\nga och där jag är engagerad.\r\nDet går inte heller att helt komma ifrån ett visst\r\nmått av politiskt taktiskt spel. Vi är inte mer än män-\r\nniskor någon av oss i KU.\r\nÅrets granskning har ändå visat att det inte bara är\r\npartipolitiska hänsyn som styr politikernas ställnings-\r\ntaganden i KU. Centerns och Folkpartiets ledamöter\r\nförtjänar en eloge för att de visat integritet när de två\r\ngånger ställde upp på en uppenbart befogad kritik av\r\nCarl Bildt.\r\nSpeciellt viktigt var det att vi fick en bred majori-\r\ntet bakom kritiken av Bildt för det brev han skrev till\r\nkonstitutionsutskottet där han ansåg att KU skulle\r\ngranska uttalanden av sin egen ordförande. Det kan-\r\nske är för mycket begärt, men det hade onekligen\r\nstärkt konstitutionen och KU:s ställning om även\r\nmoderaterna hade anslutit sig till den här kritiken.\r\nMen moderaterna orkade inte med att sätta sig över\r\nsina egna intressen. Det försvagar naturligtvis KU,\r\nmen det är allra mest pinsamt för moderaterna själva.\r\nDet är väl här som problemet ligger för KU. Har\r\nvi politiker med integritet kan den svenska gransk-\r\nningsmodellen överleva, annars kommer den sanno-\r\nlikt att självdö.\r\nDen fråga som jag menar är mest uppenbar att\r\nmajoriteten i KU har misskött är den om informatio-\r\nnen till svenska folket inför folkomröstningen om EU.\r\nHär har uppenbara och grova övergrepp skett av stats-\r\nrådet Dinkelspiel. De borde innebära att han omöjli-\r\ngen kan få en sådan position en gång till. Men inget\r\nav ja-partierna har haft integritet nog för att sätta sig\r\növer det partipolitiska intresset i den här frågan. Den\r\nfrågan är uppenbarligen fortfarande alldeles för käns-\r\nlig.\r\nDen stora fördelen med en institution som KU är\r\nändå att vi gör en utredning och granskning av ett\r\nantal viktiga frågor. Det pågår framför allt ett seriöst\r\noch ofta mycket professionellt arbete från kansliper-\r\nsonalen. Vi har duktiga jurister och undersökande\r\ntjänstemän som gräver fram material från regeringen,\r\ndepartementen och även från andra håll så att det\r\nkommer fram i ett offentligt ljus. Våra egna slutsatser\r\när ibland påverkade av egna intressen. Men det vikti-\r\ngaste är inte alltid de slutsatser som vi politiker kom-\r\nmer fram till utan lika ofta det förarbete som görs av\r\nutskottets personal.\r\nÄven de offentliga utfrågningarna har ett betydan-\r\nde preventivt värde. Mitt intryck är att ingen minister\r\ntycker om att offentligt dras fram inför KU och behö-\r\nva svara på en lång rad frågor om något de helst vill\r\nglömma, och så skall det vara. Helst skall ministrar\r\nligga sömnlösa natten före en utfrågning i KU, och\r\nskjortan skall vara blöt när de går därifrån. Därför\r\nborde utfrågningarna vara ännu bättre än de är i dag.\r\nDet borde t.ex. räcka om varje parti representeras\r\nav en ledamot under en utfrågning. Vi borde också\r\nkunna skärpa upp frågorna ordentligt så att vi får ett\r\nrappare och mer intressant meningsutbyte. Att ställa\r\nde rätta frågorna är en konst, en svår konst, och där\r\nhar vi mycket att lära.\r\nJag tycker också att det vore en fördel om\r\ngranskningen i sin helhet bedrevs löpande under året i\r\nstället för att koncentreras till ett betänkande under\r\nvåren. Då skulle vi få en större aktualitet i arbetet, och\r\nvi skulle slippa en sådan maratondebatt som vi får här\r\ni dag.\r\nI de inledande avsnitten i KU:s betänkande tar vi\r\nupp formella frågor kring regeringens arbete. KU har\r\nbl.a. undersökt jämställdshetsfrågorna. Flera ledamö-\r\nter har tidigare kritiserat jämställdheten. Jag vill också\r\nsäga att jag kraftigt understöder den här kritiken.\r\nKvinnorepresentationen 1994, under den förra rege-\r\nringen, var bedrövligt dålig, framför allt i de statliga\r\nkommittéerna. KU sade ifrån redan förra året och året\r\ndessförinnan att det måste till en ändring, men ändå\r\nminskade antalet kvinnliga ledamöter, antalet kvinnli-\r\nga sakkunniga och framför allt antalet kvinnliga ord-\r\nförande i statliga kommittéer.\r\nDetta visar ännu en gång mycket tydligt att den\r\ndebatt och det tryck som fanns inför valet 1994 för att\r\nförbättra jämställdhetssituationen var mycket befoga-\r\nde och att det naturligtvis krävs en ändring i dag.\r\nIntrycket hittills är att det faktiskt pågår en för-\r\nändring på detta område. Men vi får under gransk-\r\nningsarbetet nästa år se vad som har hänt och i vilken\r\nutsträckning jämställdheten har förbättrats.\r\nJag återkommer senare till frågorna om bankkri-\r\nsen, kritiken kring konsulttjänsterna och kritiken mot\r\nCarl Bildt och EU-informationen.</pre><pre>Anf.  20  INGER RENÉ (m)\r\nHerr talman! Jag skall kommentera just det som\r\nPeter Eriksson avslutade med, dvs. regeringen och\r\njämställdhetspolitiken.\r\nUtskottet är faktiskt i detta ärende totalt överens\r\nom en kritisk skrivning. Då menar jag inte att vi riktar\r\nkritik i den mening som det talas om i den allmänna\r\ndebatten, utan att vi har en kritisk skrivning när det\r\ngäller jämställdhetspolitiken.\r\nKurt Ove Johansson vidimerade för någon timme\r\nsedan att vi är överens. Men Kurt Ove Johanssons\r\nhistoriebeskrivning, precis som Peter Erikssons, är\r\ninte riktig.\r\nSedan man satte ett mål om 40 % kvinnlig repre-\r\nsentation har kurvorna stadigt pekat uppåt när det\r\ngäller den andel kvinnor som regeringen själv kan\r\nbesluta om. Jag medger att hastigheten var låg, för\r\nlåg, under den borgerliga regeringens tid, men kurvan\r\npekade ändå uppåt.\r\nMen i år bryts denna positiva utveckling. Det är\r\nmärkligt, för aldrig tidigare har vi haft en regering\r\nsom så ofta, så mycket och med ett sådant eftertryck\r\nhar talat om att öka kvinnors makt och inflytande.\r\nDärför tycker jag att det är desto mer motsägelsefullt\r\natt samma regering misslyckas med jämställdheten\r\ninom det område där man själv har möjlighet att be-\r\nstämma, nämligen inom regeringskansliet och kom-\r\nmittéväsendet. Ur jämställdhetsperspektiv är detta\r\nbetänkande en trist redovisning.\r\nKvinnors löner har minskat i förhållande till män-\r\nnens när det t.ex. gäller departementssekreterare.\r\nAntalet män med chefslöner har ökat mer än antalet\r\nkvinnor med chefslöner. Kvinnliga departementsråd\r\nhar genomsnittligt lägre löner än sina manliga kolle-\r\nger. Exempelvis gruppen kansliråd består av 177 män\r\noch 42 kvinnor, alltså knappt 20 % kvinnor. I och för\r\nsig kan jag konstatera att detta är den enda grupp där\r\nkvinnor har högre medellön än männen, men de är\r\nalltså alldeles för få.\r\nNär det gäller kommittéväsendet ser siffrorna om\r\nmöjligt ännu tristare ut. Andelen kvinnor har minskat,\r\noch andelen kvinnliga ordförande har minskat än mer\r\n- katastrofalt. Så har det inte varit vid tidigare\r\ngranskningar. Det är anmärkningsvärt att under den\r\nsocialdemokratiska regeringen bryts en positiv ut-\r\nveckling, och vi backar både när det gäller löneut-\r\nveckling och rent numerärt.\r\n1988 ställde sig riksdagen bakom målsättningen i\r\npropositionen om jämställdhet inför 1990-talet, att\r\nkvinnorepresentationen i statliga styrelser och kom-\r\nmittéer skulle öka till 30 % 1992 och till minst 40 %\r\n1995. Vid KU:s granskning 1992 fann vi att andelen\r\nkvinnor var 34 % i kommittéerna, dvs. att vi väl upp-\r\nfyllde målen. Under 1994 hade andelen kvinnor ökat,\r\nbåde när det gällde ledamöter och ordförande. Ök-\r\nningen var alltså svag, men ändock en ökning. Sedan\r\ndess har andelen kvinnor i båda dessa grupper mins-\r\nkat.\r\nDet är ju förvisso inte den största frågan som re-\r\ngeringen har att hantera, även om det ibland kanske\r\nlåter så från en del håll. Men ord hjälper inte. Det\r\nfordras konkret handling. Skillnaden mellan regering-\r\nens agerande internt och den politik som lanseras utåt\r\när uppenbar.\r\nJag kan se framför mig hur kvinnliga tjänstemän i\r\nregeringskansliet arbetar hårt med att utveckla rege-\r\nringens jämställdhetspolitik i propositioner, direktiv,\r\ntal och liknande. Samtidigt får de för egen del erfara\r\natt regeringens jämställdhetspolitik inte ens gäller\r\ndem i regeringskansliet utan bara är ett spel för galle-\r\nrierna.\r\nHerr talman! Slutligen får jag i alla fall landa litet\r\npositivt och säga att det är tillfredsställande att utskot-\r\ntet är överens på denna punkt. Det gör att man kan ha\r\nen förhoppning om ett bättre resultat vid nästa års\r\ngranskning.</pre><pre>Anf.  21  PETER ERIKSSON (mp) replik\r\nHerr talman! Det finns god anledning att kritisera\r\nden nya regeringen även för jämställdhetspolitiken.\r\nMen jag undrar om inte Inger René har missuppfattat\r\nlitet grand. Den granskning som vi har gjort i konsti-\r\ntutionsutskottet avser nämligen 1994. Siffrorna avser\r\nen genomgång av kommittéväsendet som gjordes\r\nnovember 1994. Det var bara en månad efter att den\r\nnyvalda regeringen hade tillträtt och man hade inte\r\nhunnit göra förändringar i någon större utsträckning,\r\neftersom många kommittéers arbete fortsätter betyd-\r\nligt längre och över regeringsskiften. Därför tycker\r\njag nog att det just på den här punkten finns större\r\nanledning att kritisera den tidigare, borgerliga rege-\r\nringen, för de var den som utsåg dessa ledamöter. Det\r\nvisade sig också då att antalet kvinnliga ledamöter\r\nminskade svagt men ändå något, från 30,6 % till\r\n30,4 %. Antalet kvinnliga ordförande minskade ock-\r\nså.\r\nMen tillsammans med Inger René följer jag gärna\r\nupp hur det kommer att gå under detta år. Om man nu\r\nskall säga något till Socialdemokraternas försvar, så\r\när det ett antal kommittéer som inte ens har fått påbör-\r\nja sitt arbete förrän andelen kvinnliga ledamöter har\r\nvarit 40 %. Jag tror därför att en viss förbättring är på\r\ngång, men det får vi naturligtvis se när året är slut.</pre><pre>Anf.  22  INGER RENÉ (m) replik\r\nHerr talman! De siffror som jag redovisade visar\r\nskillnaden sedan 1993 till 1994. De avser alltså de\r\nkommittéer som tillsattes före årsskiftet 1994 under\r\nden socialdemokratiska regeringen. Där har alltså den\r\nnumerära andelen kvinnor minskat, och som jag har\r\npåpekat har andelen ordförande minskat än mer.</pre><pre>Anf.  23  PETER ERIKSSON (mp) replik\r\nHerr talman! Den statistik som vi har är från no-\r\nvember 1994. Det är bara ett relativt litet antal\r\nkommittéer som den socialdemokratiska regeringen\r\nhar tillsatt. Huvuddelen av kommittéerna är tillsatta\r\nav den borgerliga regeringen, så jag tror ändå att det\r\när fråga om litet missuppfattning.</pre><pre>Anf.  24  INGER RENÉ (m) replik\r\nHerr talman! Jag hävdar att det inte är någon\r\nmissuppfattning, därför att detta visar den förändring\r\nsom skedde i och med regeringsskiftet 1994. I utdra-\r\nget under rubriken Kommittéväsendet ser man mycket\r\ntydligt att det har skett en minskning av andelen kvin-\r\nnor.</pre><pre>Anf.  25  KURT OVE JOHANSSON (s)\r\nreplik\r\nHerr talman! Jag tror att det finns anledning att\r\nväsentligt korrigera de påståenden som Inger René för\r\nfram. Det råder ju ingen tvekan om att konstitutions-\r\nutskottet i huvudsak har granskat utvecklingen under\r\ndet sista året av den borgerliga regeringsperioden.\r\nJag tycker nog att Inger René skall lugna ner sig\r\nlitet grand och avvakta den granskning som konstitu-\r\ntionsutskottet kommer att göra på detta område vid\r\nnästa granskningstillfälle. Då först kan man bedöma\r\nom den socialdemokratiska regeringen har lyckats\r\nvända den negativa trend som Inger Renés kamrater i\r\nden borgerliga regeringen åstadkom.\r\nJag vill gärna upprepa vad jag sade i min inled-\r\nning, vilket jag riktade till Mona Sahlin och kamra-\r\nterna i Rosenbad: Förvänta er inga förmildrande om-\r\nständigheter från vår sida när det gäller att bedöma\r\nutvecklingen.\r\nPrecis som Peter Eriksson är jag förhoppningsfull\r\nnär det gäller både ordförande och sakkunniga - vi\r\ntror att det där skall kunna förbättras. Däremot finns\r\ndet en sak, Inger René, som regeringen har svårt att\r\ngöra någonting åt, och det är ledamöterna i kommitté-\r\nerna. Jag kan berätta för Inger René att när Mona\r\nSahlin och andra uppmanar Inger Renés parti att\r\nkomma med kvinnliga kandidater som ledamöter i\r\nkommittéerna möts de av ilska. Inger René har en\r\nmission att fylla i sitt eget parti för att åstadkomma ett\r\nbättre förhållande på det här området.</pre><pre>Anf.  26  INGER RENÉ (m) replik\r\nHerr talman! Det är inte Moderata samlingspartiet\r\nsom vi nu granskar utan regeringen. Om Kurt Ove\r\nJohansson läser betänkandet hittar han där alla de\r\nsiffror som jag har redovisat. Där behövs ingen större\r\nstudie för att komma åt uppgifterna.\r\nVi har också granskat regeringskansliet. Man kan\r\ninte skylla det socialdemokratiska regeringskansliet\r\npå förhållanden från den borgerliga tiden. Där är\r\nutvecklingen tyvärr negativ.\r\nSå om olika partiers deltagande i olika kommitté-\r\ner. Moderaterna i riksdagen består till ungefär 25 %\r\nav kvinnor. Så har det blivit genom nomineringar av\r\nvåra medlemmar och genom valet. Det är rimligt att vi\r\nockså tar minst 25 % av platserna i kommittéer där vi\r\nhar att nominera. Det kan inte vara rimligt att vi skall\r\nta 50 % eller mer, alltså att vi skall vara lika många\r\nkvinnor och män från Moderata samlingspartiet, utan\r\nvi skall uppfylla vår kvot. Det gör vi med råge. Det\r\ngör däremot inte Socialdemokraterna. Man har inte\r\nsamma representation i kommittéväsendet som i riks-\r\ndagen.</pre><pre>Anf.  27  KURT OVE JOHANSSON (s)\r\nreplik\r\nHerr talman! Jag sitter faktiskt i vår styrelse. Jag\r\när med och föreslår vilka som skall ingå i kommittéer.\r\nJag kan försäkra Inger René att vi utser i kommittéer-\r\nna lika många kvinnor som män.\r\nInger René har rätt när hon säger att KU inte\r\ngranskar partierna. Men jag trodde att både Inger\r\nRené och jag var besjälade av att vi skulle försöka\r\nhjälpas åt för att göra någonting åt det här. Då tycker\r\njag att det är litet övermaga när Inger René riktar\r\nkritik mot ett parti som verkligen försöker att för-\r\nverkliga jämställdhetsmålen och i så hög grad har\r\nlyckats när det gäller riksdagsrepresentation och an-\r\nnat.\r\nInger René säger att man skall nå upp till 40 %.\r\nMen Moderaterna är nöjda om de klarar 25 %. Med\r\nandra ord ställer man ännu större krav på andra parti-\r\ner för att nå upp till 40 %. Om Moderaterna bara skall\r\nnå upp till 25 %, då måste de andra partierna, som är\r\njämställdhetsinriktade, gå långt över sina kvoter för\r\natt nå 40 %. Inger René resonerar och räknar som en\r\npåse nötter, som man brukar säga hemma i Norrland.\r\nDet skall man kanske inte säga i en riksdagsdebatt,\r\nmen jag hittar faktiskt inte något bättre uttryck. Jag\r\ntycker att Inger René skall gå hem och fundera på\r\ndetta. Gör en insats för jämställdheten i det egna par-\r\ntiet, då kommer ni målen väsentligt mycket närmare\r\nmycket snabbt.</pre><pre>Anf.  28  INGER RENÉ (m) replik\r\nHerr talman! Jag tycker att t.ex. Miljöpartiet, som\r\nhar 60 % kvinnor i sin riksdagsgrupp skall ta ett större\r\nansvar när det gäller att nominera kvinnor till t.ex.\r\nkommittéer än Moderaterna, som har 25 % - om man\r\nnu skall tala om att ta ansvar. Det är naturligt för\r\nMiljöpartiet att nominera fler kvinnor än män efter-\r\nsom det finns fler kvinnor än män i partiet. Det är\r\nnaturligt för oss att nominera efter det resultatet i\r\nriksdagsvalet. Annars skulle resultatet bli att moderata\r\nkvinnor skulle sitta i dubbelt så många kommittéer\r\neller utskott som t.ex. socialdemokratiska kvinnor.\r\nDet blir en ganska häftig arbetsbelastning, även om\r\nman säger att kvinnor kan.\r\nInom kommittéväsendet har Socialdemokraterna\r\n47 % kvinnliga ledamöter, Moderaterna 27 %. Det\r\nmotsvarar den numerär som vi har i riksdagen. Soci-\r\naldemokraterna har nio ordförandeposter, en av dem\r\ninnehas av en kvinna. Moderaterna har en ordföran-\r\ndepost som innehas av en man.</pre><pre>Regeringskansliets upphandling av konsulttjänster\r\n(avsnitt 9)</pre><pre>Anf.  29  INGER RENÉ (m)\r\nHerr talman! I granskningsbetänkandet 1992/93\r\nunderströk KU bl.a. vikten av att allt som förekommit\r\nav betydelse i ett upphandlingsärende i regerings-\r\nkansliet skulle dokumenteras korrekt, så att det i ef-\r\nterhand fanns möjlighet att se om upphandlingen skett\r\nenligt reglementet. Årets granskning visar att det har\r\nfunnits stora brister, stundtals så stora att det i efter-\r\nhand inte har funnits möjlighet att granska om upp-\r\nhandlingen har skett enligt reglementet.\r\nDetta gällde under den förra socialdemokratiska\r\nregeringen, och det gällde också under den förra bor-\r\ngerliga perioden. Den borgerliga regeringen ärvde i\r\nvissa fall inom vissa departement det bristfälliga för-\r\nfaringssättet, eller det mer eller mindre normlösa\r\ntillståndet. Beslut i upphandlingsärenden dokumente-\r\nrades bara i undantagsfall.\r\nPer Unckel uppmärksammade i Utbildningsdepar-\r\ntementet behovet av förbättringar i handläggningen av\r\nkonsultupphandling. Han tog initiativ till flera åtgär-\r\nder för att åstadkomma denna förbättring. Departe-\r\nmentet tog del av det arbete som rättschefen i stats-\r\nrådsberedningen utförde tillsammans med Finansde-\r\npartementet. Utbildningsdepartementet tog fram egna\r\nblanketter och formulär för upphandling.\r\nMed tanke på dels att de gamla icke tillfredsstäl-\r\nlande rutinerna för upphandling nu rättats till, dels att\r\ningenting visat att statens medel använts på ett sätt\r\nsom inte tillgodoser höga effektivitetskrav menar vi\r\natt det inte finns fog för att rikta kritik mot Per Unckel\r\nnär det gäller dokumentation av upphandlingen. Den-\r\nna första del av ärendet gäller alltså dokumentationen.\r\nHerr talman! Nästa del av ärendet gäller anlitandet\r\nav företaget Gramma AB. Upphandlingen av Gramma\r\ngjordes i öppen konkurrens med ytterligare tre andra\r\nföretag och avsåg två typer av tjänster, dels ett gra-\r\nfiskt program, dels en första produkt där man skulle\r\nutnyttja den grafiska profilen. Det ligger i sakens\r\nnatur att det också skulle komma att gälla kommande\r\nuppdrag som hade anknytning till det grafiska pro-\r\ngrammet. Det är copyright på grafiska program och\r\nprodukter. Det går alltså inte att gå ut med ett grafiskt\r\nprogram och inbjuda nya byråer att fortsätta ett upp-\r\ndrag som en annan byrå har påbörjat.\r\nDen socialdemokratiska regeringen och nuvarande\r\nUtbildningsdepartementet är uppenbarligen nöjda\r\nmed produkten, och skrifter från Utbildningsdeparte-\r\nmentet i dag ser lika ut som förr. Ingen kan tala om\r\nvilken av två olika skrifter som kom till under den\r\nborgerliga regeringstiden och vilken som har kommit\r\ntill under den socialdemokratiska regeringstiden. De\r\när identiska.\r\nOrsaken till detta att det i dag är samma byrå som\r\nfortfarande har ansvaret för utformningen. Någon ny\r\nupphandling har inte skett av den nuvarande social-\r\ndemokratiska regeringen.\r\nOm någon byrå skulle mena att upphandlingen\r\ninte följt lagens intentioner - huvudregeln om affärs-\r\nmässighet - kan vederbörande i dag vända sig till\r\nlänsrätten som kan ingripa i pågående upphandling.\r\nIngen har tyckt sig ha anledning att vända sig till\r\nlänsrätten och besvära sig i ärendet.\r\nInte heller Nämnden för offentlig upphandling,\r\nsom är tillsynsnämnd inom området, har funnit någon\r\nanledning att ingripa.\r\nDet finns alltså goda skäl att anse att de grundläg-\r\ngande principerna för offentlig upphandling var upp-\r\nfyllda av Utbildningsdepartementet. Därför finns det\r\nsjälvklart inte heller i denna del någon kritik att rikta\r\nmot Utbildningsdepartementet och Per Unckel.\r\nI betänkandet antyds, herr talman, att bedömning-\r\nen av Gramma AB har påverkats av att en av depar-\r\ntementets statssekreterare tidigare varit delägare och\r\nchef för företaget. Detta är en försåtlig anmärkning i\r\nljuset av vetskapen om att upphandlingen, för att\r\ningen misstanke skulle kunna uppstå, på statssekrete-\r\nrarnivå hanterades av Bjarne Kirsebom, som inte har\r\nhaft några ekonomiska intressen i Gramma AB över\r\nhuvud taget.\r\nJag yrkar bifall till reservation nr 1.</pre><pre>Anf.  30  INGVAR JOHNSSON (s)\r\nHerr talman!  Konstitutionsutskottets granskning\r\nav Per Unckels sätt att sköta Utbildningsdepartemen-\r\ntet visar att han på ett allvarligt sätt åsidosatte regel-\r\nverk, dokumentationskrav och gällande bestämmelser\r\nför upphandling. Han tappade också greppet om de-\r\npartementets ekonomi.\r\nFör upphandling och för hantering av ekonomiska\r\nfrågor finns det fastställda regelverk. Dessa har natur-\r\nligtvis inte kommit till för sin egen skull. De har\r\nkommit till för att göra det möjligt att granska hur\r\nskattemedel används och för att undvika misstankar\r\nom otillbörligt gynnande och därmed för att tillförsäk-\r\nra regeringsmakten allmänhetens förtroende när det\r\ngäller oväld i ämbetet.\r\nGranskningen av Per Unckels fögderi visar tydligt\r\natt han inte levt upp till de krav som rimligen kan\r\nställas. I den mycket omfattande utredning som har\r\ngjorts av utskottskansliet påvisas mycket stora brister\r\ni departementets upphandling av i synnerhet konsult-\r\ntjänster. Dokumentationen var bristfällig och sättet att\r\nhandla upp tjänsterna likaså. Kravet på anbud och\r\nklara specifikationer har inte efterlevts.\r\nUtan vare sig tillfredsställande dokumentation el-\r\nler regelmässig upphandling förelåg ett frekvent bruk\r\nav Gramma AB, tidigare ägt av departementets egen\r\nstatssekreterare. Jag tycker att detta ger en mycket\r\nbesk eftersmak. Företaget Gramma AB fick utan\r\nformell upphandling omkring 4 miljoner kronor i\r\nersättning för tjänster. Detta, herr talman, kan inte\r\nbetecknas som något annat än ett systematiskt gyn-\r\nnande av ett enskilt företag.\r\nI sin förklaring har Per Unckel pekat på kompe-\r\ntens och kunskaper hos Gramma AB och på att före-\r\ntaget har levererat tjänster av hög kvalitet. Jag ifråga-\r\nsätter inte detta, men det är ju inte alls det som\r\ngranskningen gäller. Det vi har att granska är om Per\r\nUnckel i sin hantering, styrning och kontroll agerat så\r\natt inga misstankar om otillbörligt gynnande kan fö-\r\nreligga, och så att verksamheten kan följas i dokumen-\r\ntation. Och, herr talman, granskningen visar att Per\r\nUnckel har lett Utbildningsdepartementets verksam-\r\nhet på ett sätt som hotar att undergräva allmänhetens\r\nförtroende för lag och reglemente.\r\nPer Unckel kände till statssekreterare Odd Eikens\r\nbakgrund. Jag menar att kopplingen mellan Odd Ei-\r\nken och företaget Gramma AB borde ha fått Per\r\nUnckel att kräva mycket stor noggrannhet i uppgörel-\r\nser just med Gramma AB, men så var inte fallet.\r\nJag har valt att uppehålla mig speciellt vid företa-\r\nget Gramma AB, därför att det är ett så klart och\r\ntydligt exempel. Men vi vet ju, genom den omfattande\r\nutredning som har gjorts, att det finns många fler\r\nanmärkningsvärda upphandlingar.\r\nDet sätt på vilket Gramma anlitades som viktigas-\r\nte leverantör av kreativa tjänster saknar enligt min\r\nmening helt den affärsmässighet som departementet\r\nenligt regelverket hade att leva upp till.\r\nGrammas inträde på scenen började ju med ett an-\r\nbud som i pengar var ett ganska begränsat uppdrag.\r\nTill denna upphandling inbjöds tre stycken till Mode-\r\nraterna och näringslivshögern närstående kampanjbo-\r\nlag - Gramma, JKL och KREAB. Senare, tydligen\r\ndagen efter, fick också ARE en inbjudan.\r\nUppdraget gick till Gramma, som efter den första\r\nordern får allt större uppdrag. Nu sker detta faktiskt\r\nutan vare sig anbudsförfarande, skriven motivering\r\neller dokumentation. Verksamheten rullar på.\r\nMot bakgrund av de nära personsamband som fö-\r\nrelåg mellan Utbildningsdepartementets ledning och\r\nGramma ligger misstankar om otillbörligt gynnande\r\nnära till hands. Dessa misstankar stärks också av att\r\nstora order lagts ut på just detta företag, utan vare sig\r\nanbud eller dokumentation.\r\nI konstitutionsutskottets missivskrivningar anförs\r\natt det material beträffande departementets anlitande\r\nav Gramma som ställts till utskottets förfogande är av\r\nden beskaffenheten att de enskilda upphandlingstill-\r\nfällena inte fullständigt kunnat kontrolleras på ett\r\ntillfredsställande sätt.\r\nJag menar att det just beträffande Utbildningsde-\r\npartementet till allt detta kan läggas en rad ytterligare\r\nkonsultupphandlingar som brustit i såväl dokumenta-\r\ntion som formell hantering. Det förbättrar inte situa-\r\ntionen.\r\nJag menar också att det är departementschefens\r\nansvar att styra och leda sin verksamhet.\r\nUtifrån det anförda kan jag bara dra en slutsats,\r\nnämligen att f.d. statsrådet Per Unckels sätt att som\r\nchef för Utbildningsdepartementet styra departemen-\r\ntet och handläggningen av bl.a. känsliga upphandling-\r\nar är värt klander.\r\nDe nämnda upphandlingarna lämnar från formell\r\noch, därmed också konstitutionell, synpunkt väldigt\r\nmycket att önska. Det handlar om allvarlig försumlig-\r\nhet i hanteringen, kontrollen och styrningen och om\r\natt konsultupphandlingarna tilläts utan krav på anbud\r\neller ens skriftlig dokumentation.\r\nPer Unckels handläggning av konsultärendena har\r\ndärför också föranlett misstro hos allmänheten mot\r\nregeringsmaktens oväld. Vi menar att bristerna är så\r\nallvarliga att Per Unckel därför inte kan undgå kritik.</pre><pre>Anf.  31  INGER RENÉ (m) replik\r\nHerr talman! Jag har här tre synpunkter.\r\nIngvar Johnsson sade att man ensidigt gynnade ett\r\nenda företag. Ja, men den nuvarande socialdemokra-\r\ntiska regeringen gynnar fortfarande, utan ny upp-\r\nhandling, samma företag. Man tycks gilla produkten\r\noch har inte gått ut på marknaden för att handla upp\r\nen ny produkt, utan man fortsätter - för att använda\r\nIngvar Johnssons ord - med detta ensidiga gynnande\r\nav enskilt företag utan förnyad upphandling. Vidare\r\nsäger Ingvar Johnsson att \"verksamheten rullar på\"\r\nför den socialdemokratiska regeringen.\r\nJag vet inte om Ingvar Johnsson befann sig i\r\nkammaren när jag talade om det personsamband som\r\nfanns mellan en statssekreterare och Gramma. Jag\r\nredovisade att denne statssekreterare inte hade något\r\nmed upphandlingen att göra. Odd Eiken var över\r\nhuvud taget inte inblandad, utan all upphandling låg\r\npå Bjarne Kirsebom.</pre><pre>Anf.  32  INGVAR JOHNSSON (s) replik\r\nHerr talman! Argumentet att den socialdemokra-\r\ntiska regeringen inte ögonblickligen avbröt den här\r\nkontakten är väldigt dåligt. Jag menar att det natur-\r\nligtvis skulle ha varit lika fel av en socialdemokratisk\r\nregering att hastigt bojkotta ett företag därför att det\r\när aktiva moderater som leder det som det var fel av\r\ndet moderatledda departementet att favorisera samma\r\nföretag.\r\nJag tycker inte att förklaringen håller att man i en\r\ndepartementsledning som jobbar så mycket tillsam-\r\nmans säger att formellt får det vara en annan statssek-\r\nreterare som tar besluten.\r\nNär vi talar om den här granskningen är det några\r\nsaker som det är väldigt viktigt att slå fast. En är att\r\nhela den här granskningen har varit väldigt omfattan-\r\nde. Jag tror att det rör sig om sammanlagt 390 sidor i\r\nKU:s material. Det har funnits brister också i andra\r\ndepartement, och det har funnits brister under den\r\nförrförra regeringens tid. Men det var ändå när\r\ngranskningen kom att avse Utbildningsdepartementet\r\nunder Per Unckels ledning som de riktigt stora förse-\r\nelserna uppdagades.\r\nJag tycker att Moderaternas agerande under förra\r\nvårens granskning väldigt tydligt visar hur allvarligt\r\nni själva då bedömde situationen. Varför drog ni\r\nannars i gång försöken att mörklägga hela gransk-\r\nningen över valet?\r\nRedan när ni lyckades få Ny demokrati med er på\r\nen vidgning av granskningen tillbaka i tiden visste ni\r\nju att det under den socialdemokratiska regeringstiden\r\ninte fanns några så här allvarliga förseelser som kunde\r\njämföras med dem som hade skett i Per Unckels de-\r\npartement. Ni var helt enkelt rädda för att uppgifterna\r\nom hur Per Unckel hade skött sitt fögderi skulle be-\r\nkräftas i valrörelsen.</pre><pre>Anf.  33  INGER RENÉ (m) replik\r\nHerr talman! Jag skall inte kommentera Ingvar\r\nJohnssons historieskrivning, vilken naturligtvis är\r\nalldeles befängd. Men jag vill läsa innantill vad som\r\nsägs när det gäller granskningen av dokumentationen\r\nunder den tidigare socialdemokratiska regeringen. Det\r\nsägs t.ex. att avsaknaden av dokumentation gör att\r\nbedömning av upphandlingsförfarande inte kan göras.\r\nDokumentationen var alltså mycket bristfällig\r\nockså under den tiden. Per Unckel och hans departe-\r\nment ärvde den bristfälliga dokumentationen. Jag har\r\nmedgett, och det gör vi också i reservationen, att det\r\nvar en bristfällig dokumentation, vilket dock rättades\r\ntill. Vi har inte kunnat finna att den på något sätt\r\nförorsakade ekonomiska problem. Att dokumentatio-\r\nnen var bristfällig är alltså rätt.</pre><pre>Anf.  34  INGVAR JOHNSSON (s) replik\r\nHerr talman! Inger René fortsätter med sin väldigt\r\nmärkliga argumentering. Per Unckel vidtog under de\r\nsista månaderna av sin tid i regeringen en rad åtgärder\r\nså att säga under galgen när det var känt var KU var\r\npå väg att hamna i sina undersökningar. Skall han ha\r\nberöm när han har skött verksamheten på ett så klan-\r\ndervärt sätt under hela den övriga regeringstiden?\r\nInger René jämför återigen den socialdemokratis-\r\nka tiden med vad som har skett under Per Unckels tid.\r\nMen återigen blandar hon bort korten. Det fanns inte\r\ndessa stora upphandlingar utan dokumentation. Det\r\nfanns inte dessa personsammanhang. Det fanns ing-\r\nenting som var så allvarligt och som kan jämföras\r\nmed hur det blev under Per Unckels tid.\r\nNär jag följt det här väldigt omfattande ärendet\r\nhar jag många gånger ställt mig frågan: Hur kunde det\r\negentligen bli så att man kom att hamna så snett och\r\natt Per Unckel kom att hamna i den här röran? Jag\r\ntror att det litet grand handlar om att man tappade\r\nproportionerna efter valet 1991. Nu hade det vunnits,\r\noch nu skulle man genomföra den moderata skolpoli-\r\ntiken. Här kunde gamla moderata kompisar bidra med\r\nhäftigt material. Att det kostade en del och att grän-\r\nserna för skattepengar tänjdes - ja, vadå? Det handla-\r\nde om upphandling med närstående företag där med-\r\narbetare hade starka intressen. Det var känsligt, men\r\nde gjorde ju så fint material - så vadå?\r\nI sitt politiska nit glömde Per Unckel, menar jag,\r\nsitt ansvar som departementschef. Han glömde också\r\natt det krävdes oväld i detta ämbete.</pre><pre>Anf.  35  PETER ERIKSSON (mp)\r\nHerr talman! Ingvar Johnsson har tagit upp det\r\nkanske viktigaste i de här ärendena, så jag skall inte\r\nbli så långrandig. Vi har haft en oerhört omfattande\r\ngranskning av upphandling av konsulttjänster, framför\r\nallt kring den borgerliga regeringen 1991-1994. Det\r\nhar funnits brister i många departement, men under\r\nPer Unckel har bristerna i Utbildningsdepartementet\r\nvarit mycket stora och mycket allvarliga. Man har\r\nhamnat i en situation där man befinner sig i en gråzon\r\nmellan vad som är lagligt och vad som är olagligt.\r\nRisken är uppenbar att den här typen av agerande på\r\nett mycket olyckligt sätt blir en grogrund för mygel\r\noch kamrattjänster. Det är viktigt att vi tar avstånd\r\nfrån det sättet att agera och att vi mycket hårt hävdar\r\nde regler som gäller för upphandling av konsulttjäns-\r\nter i Sverige. Där tycker jag åtminstone att majorite-\r\nten i KU har tagit ett ansvar.\r\nJag skall läsa några brottstycken ur skrivningen i\r\nbetänkandet från utskottet som alla, även Moderater-\r\nna, är överens om:\r\n\"Endast undantagsvis finns skriftlig dokumenta-\r\ntion av offerter, avtal, eller överenskommelser om\r\nuppdragets inriktning och omfattning och de ekono-\r\nmiska villkoren för uppdragets genomförande. ---\r\nGranskningen från utskottets sida har mot denna\r\nbakgrund fått inskränkas till att kontrollera om någon\r\nskriftlig dokumentation över huvud taget finns som\r\nkunnat ge en bild av vad som förevarit i de enskilda\r\nupphandlingsfallen. Dokumentationen omfattar prak-\r\ntiskt taget genomgående endast fakturor.---\r\nI ett par fall har frånvaron av avtal eller annan\r\nformell överenskommelse om villkoren för uppdra-\r\ngets genomförande vållat problem för departementet.\r\nAv handlingarna i ärendet har framgått --- att i två fall\r\nhar det förhållandet att ersättningssumman inte i för-\r\nväg har bestämts fått till följd att departementet och\r\nuppdragstagaren börjat förhandla om beloppet först\r\ndå fakturan har överlämnats.\"\r\nDet här tycker jag är en skrämmande bild av hur\r\ndet går till i ett departement som i själva verket borde\r\nvara ett föredöme för statliga myndigheter och andra\r\nnär det gäller hur upphandling skall skötas. Med tanke\r\npå detta är det naturligt att en majoritet i KU påpekar\r\natt det finns skäl att rikta kritik mot Per Unckel. Jag\r\ntycker att det är synd att borgerligheten inte har klarat\r\nav att följa efter.</pre><pre>Utövandet av statens ägande\r\n(avsnitt 10.1.3)</pre><pre>Anf.  36  OLA KARLSSON (m)\r\nFru talman! Finanskrisen kom att skaka hela det\r\nfinansiella systemet i Sverige. KU:s granskning nu\r\nvisar med all önskvärd tydlighet att den dåvarande\r\nregeringen under perioden 1985-1990, trots insikt om\r\nägarrollen och betydelsen av en kompetent styrelse,\r\ninte vidtog några åtgärder för att undvika kraschen i\r\nstatligt ägda Nordbanken. En ansvarslöshet och en\r\nformlöshet präglade statens agerande.\r\nUnder den period då problemen grundlades hette\r\nde ansvariga statsråden Kjell-Olof Feldt och Allan\r\nLarsson. Det är dessa som med sin låtgåmentalitet bär\r\ndet politiska ansvaret för kraschen i den statligt ägda\r\nbanken.\r\nFinanskrisen inleddes under hösten 1990 i och\r\nmed att stora förluster konstaterades i Nordbanken.\r\nTill dags dato har krisen lett till utgifter för staten på\r\ntotalt 65 miljarder kronor, fördelade med 1 miljard\r\nkronor på Första Sparbanken, med 24 miljarder kro-\r\nnor på Gota - nu en del av Nordbanken - samt med\r\n40 miljarder kronor på Nordbanken.\r\nTill följderna hör också ett antal anmälningar till\r\nkonstitutionsutskottet av vilka den kanske viktigaste\r\nberör utövandet av  ägandet i Nordbanken, som staten\r\nägde till 70 %.\r\nDet är först efter mycken envishet från oss mode-\r\nrater som en relativt omfattande granskning har skett.\r\nDen har tyvärr begränsats av att Nordbankens förre\r\nordförande Tony Hagström har vägrat låta sig utfrå-\r\ngas i KU.\r\nFru talman! Granskningar i efterhand av skandal-\r\nartade affärer ger lätt bilden av att det är lätt att vara\r\nefterklok och att det först är i efterhand som det går\r\natt säga vad som skulle och borde ha gjorts. Jag har\r\ndärför i min och moderaternas granskning koncentre-\r\nrat mig på följande huvudfrågor.\r\n1. Var man i departementet medveten om vilka\r\nkrav ägarrollen medförde?\r\n2. Vilken strategi hade regeringen vad gäller sty-\r\nrelserekrytering?\r\n3. Vilka direktiv gavs till styrelse och bolags-\r\nstämma?\r\nVad gäller den första frågan om medvetenhet om\r\nägarrollen fanns det tidigt diskussioner om vilka krav\r\nsom skulle ställas av ägaren. Redan 1983 tillsattes\r\nexempelvis Kreditmarknadskommittén, vars betän-\r\nkande kom i juni 1988. Där beskrivs utförligt styrel-\r\nsens ansvar.\r\nI ett KU-förhör i februari 1989 angående PK-\r\nbankens köp av Carnegie sade Kjell-Olof Feldt: \"Jag\r\nhar kommit till den slutsatsen att vi bör bättre utveck-\r\nla finansdepartementets roll som ägare.\" Vid KU-\r\nförhören i vintras fick vi klargjort att inget mer hände\r\nunder det år som Kjell-Olof Feldt satt kvar som minis-\r\nter.\r\nI februari 1990 kom en proposition om ägande i\r\nbanker och andra kreditinstitut. I denna skrev Odd\r\nEngström: \"Avsaknaden av en möjlighet till äga-\r\nringripanden under en längre tid skulle kunna konser-\r\nvera en inkompetent företagsledning till men inte\r\nendast för lönsamheten och aktievärdet utan ytterst för\r\nbankens säkerhet och sundhet.\"\r\nVi kan alltså konstatera att alltmedan PK-\r\nbankens/Nordbankens ledning styrde längre in i mo-\r\nraset av tvivelaktiga krediter, fanns i regeringen en\r\ninsikt och diskussion om vikten av en stark och tydlig\r\nägare. Men man gjorde inget, fast man insåg betydel-\r\nsen.\r\nDen andra frågan gäller styrelserekryteringen. Ad-\r\nvokaten Otto Rydbeck skriver i en rapport om styrel-\r\nseansvar m.m. till Finansdepartementet: \"I ett fall som\r\ndet nu aktuella, där en aktieägare (staten) har varit\r\nhelt dominerande, kan antagas att ett övervägande\r\nantal av styrelseledamöterna valts därför att de haft\r\nnågon kunskap eller erfarenhet som huvudaktieägaren\r\nansåg sig behöva i styrelsen. Om huvudaktieägaren\r\nskulle ha utsett en styrelse efter andra normer än\r\nlämpligheten att fatta kreditbeslut och i övrigt leda en\r\nbank kan dock med visst fog hävdas att aktieägaren\r\ntill viss del har sig själv att skylla för misstag som\r\nbegås i detta avseende.\"\r\nHur hade då staten sett till att styrelsen haft erfor-\r\nderlig kompetens? Vid KU-utfrågningen visade det\r\nsig att staten under Kjell-Olof Feldts tid aldrig gjorde\r\nnågon egen bedömning av styrelseledamöterna eller,\r\nmed Feldts egna ord: \"Förslagen på hur styrelsen\r\nskulle förnyas kom uteslutande från bankstyrelsens\r\nordförande och verkställande direktören.\" Bankled-\r\nningen rekryterade själv sin styrelse efter egna kriteri-\r\ner och staten utsåg snällt dem som banken ville ha.\r\nMan kan förmoda att en kritisk hållning till den egna\r\nverksamheten inte var det första banken efterlyste.\r\nKjell-Olof Feldt och sedan Allan Larsson har som\r\nministrar haft det reella ansvaret att från ägarens sida\r\ntillse att banken fick en lämpad styrelse. Bengt K.Å.\r\nJohansson hade från 1988 fram till februari 1990 det\r\nformella ansvaret, men de reella kontakter sköttes av\r\nnågon annan, nämligen av Feldt. Feldt litade på att\r\nbanken själv föreslog en kompetent ledning. Allan\r\nLarsson trodde först att Feldt gjort det och såg ingen\r\nanledning till förändring. Det var först när förlusterna\r\nexploderade som Allan Larsson såg till att byta ut de\r\nflesta av dem som han nio månader tidigare formellt\r\nhaft ansvar för valet av.\r\nVad gäller den tredje huvudfrågan om eventuella\r\ndirektiv till bankledningen har utfrågningarna klar-\r\ngjort att alla reella kontakter under Kjell-Olof Feldts\r\ntid, fram till 1989, skedde vid sidan av bolagsstäm-\r\nmorna. Stämman hanterade bara de formella ärende-\r\nna. De reella överläggningarna skedde vid direkta\r\nkontakter mellan Kjell-Olof Feldt och bankledningen.\r\nInför bolagsstämmorna våren 1990 var Kjell-Olof\r\nFeldt på väg ut ur regeringen och Allan Larsson in.\r\nSkiftet skedde i februari 1990. Feldt hade inga kon-\r\ntakter inför stämmorna den 15 mars och den 25 april,\r\noch Allan Larsson hade helt andra saker för sig och\r\ntrodde att Feldt hade skött den detaljen. Inga kontak-\r\nter togs alltså inför dessa stämmor från ansvariga\r\nstatsråd.\r\nAlla kontakter mellan ministrarna och bankled-\r\nningen, Tony Hagström, skedde muntligen. I och med\r\natt Tony Hagström har vägrat komma till konstitu-\r\ntionsutskottet för utfrågning har en ordentlig genom-\r\nlysning av vilka kontakter som tagits och vilka direk-\r\ntiv som givits inte blivit möjlig att göra. Uppgifterna\r\nom Tony Hagströms begränsade uppdrag samt att\r\nhans uppgift, enligt Hagström direkt uttalad av ägaren\r\nstaten, var att ombesörja de övergripande strategiska\r\nfrågorna i banken, inte syssla med kreditgivning, har\r\ndärför inte varit möjliga att kontrollera.\r\nFörst när förlusterna offentliggjordes och det blev\r\nuppenbart att en uppröjning behövde göras agerade\r\nAllan Larsson. Då avsattes den gamla ledningen och\r\nen ny tillsattes. Då formulerades krav på kompetens.\r\nDå agerades det. Inför de första kapitaltillskotten i\r\nsamband med maktskiftet efter valet 1991 rådde ock-\r\nså en politisk enighet, den s.k. samlingsregering som\r\ndet har pratats om. Men det var alltså först i uppstäd-\r\nningsfasen.\r\nFru talman! Ansvaret för de gångna gärningarna är\r\ntydlig. Det bärs i stor omfattning av Kjell-Olof Feldt\r\noch Allan Larsson. Därför riktar vi moderater berätti-\r\ngad kritik mot dem i KU, vilket också Centerpartiet\r\noch Miljöpartiet gör. Kostnaderna för finanskrisen får\r\nskattebetalarna till stor del bära.\r\nFru talman! Låt oss ta lärdom. Låt oss formulera\r\nen ägarpolicy för statens ägande av företag. Låt inte\r\ndetta hända igen.</pre><pre>Anf.  37  PETER ERIKSSON (mp)\r\nFru talman! Bankkrisen i Sverige har kostat skat-\r\ntebetalarna många dyra pengar. Många tiotal miljar-\r\nder har den kostat. I alla de diskussioner som har förts\r\nkring detta har man ofta sagt att ingen kunde förutse\r\ndessa problem. Ingen av oss som då hade möjligheten\r\natt påverka visste vad t.ex. kreditavregleringen skulle\r\ninnebära. Men det var inte sant.\r\nDet var helt uppenbart, bl.a. under den utfrågning\r\nvi hade med Kjell-Olof Feldt, att Kjell-Olof Feldt var\r\nfullt medveten om vad en omfattande kreditavregle-\r\nring, som den han och socialdemokraterna m.fl. ge-\r\nnomförde i slutet av 80-talet, skulle innebära för ris-\r\nker för det svenska bankväsendet. På direkt fråga\r\nsvarade han mig: Jo, vi kände till de problem som\r\nfanns i t.ex. USA och Norge, att det kunde innebära\r\nstora förändringar på fastighetsmarknaden osv.\r\nJag menar att det finns en person som har ett stör-\r\nre ansvar än någon annan för bankkrisen i Sverige och\r\nför att skattebetalarna har tvingats punga ut med alla\r\ndessa pengar. Det är nog faktiskt Kjell-Olof Feldt.\r\nHan hade möjligheten att påverka, i sin egenskap av\r\nfinansminister och genom att han hade kontroll över\r\nFinansdepartementet och ansvarade för ägandet av\r\nNordbanken - den bank som kom att lida de allra\r\nstörsta förlusterna i bankkrisen.\r\nHan hade kunnat gå in och utöva ett aktivt ägande,\r\nsett till att man på Nordbanken faktiskt tänkte över\r\nsituationen med de ökande riskerna. Men ingenting\r\ngjordes för att förhindra den kris som uppstod i Nord-\r\nbanken. För detta måste man utsätta Kjell-Olof Feldt\r\nför kritik.\r\nDen passiva ägarroll som har utmejslats på många\r\nhåll inom svenska staten är uppenbart farlig. Skall vi\r\nha ett statligt ägande över huvud taget måste det utöv-\r\nas i ett aktivt ägarskap. En passiv ägare är en dålig\r\nägare. Det här exemplet visar det tydligare än någon-\r\nsin. För framtiden tycker jag att socialdemokraterna\r\nmåste ta detta oerhört allvarligt. Är man ägare är man\r\nockså ansvarig. Man kan inte skylla på andra efteråt.</pre><pre>Anf.  38  WIDAR ANDERSSON (s)\r\nFru talman! Utskottet skriver i sin bedömning att\r\nstaten har varit väl passiv i sin ägarroll. En stor del av\r\nvårt betänkande när det gäller det här området går\r\nockså ut på att föra en framåtsyftande diskussion. Vi\r\nförsöker säga: Hur skall statens ägarroll i framtiden\r\nkunna förbättras? Det finns en mängd inbyggda pro-\r\nblem i statens roll som ägare.\r\nÅ ena sidan gäller samma regler som för andra\r\naktieägare när staten äger aktier. Å andra sidan är\r\nstaten i en annan roll den som utfärdar bl.a. sådana\r\nlagar som gäller för banker, t.ex. bankaktiebolagsla-\r\ngen. Därmed är staten som ägare i en suverän position\r\njämfört med privata ägare av banker.\r\nNär jag lyssnade till Ola Karlssons tvärsäkra upp-\r\nfattning om när finanskrisen började kom jag att tänka\r\npå ett TV-program av Staffan Heimerson som jag såg\r\nförra sommaren. Nattcafé tror jag att det hette. Carl\r\nBildt var gäst. Det var i valrörelsen, och Carl Bildt\r\nvar i full gång med att försöka få i gång en argumen-\r\ntation för den borgerliga regeringen. Han blev avbru-\r\nten av Staffan Heimerson som sade: Men, Carl Bildt,\r\nde senaste 18 åren har det varit 9 års socialdemokra-\r\ntiskt styre och 9 års borgerligt styre, har ni inte i alla\r\nfall ett delat ansvar för det som varit? Kan du verkli-\r\ngen skylla allt på socialdemokraterna?\r\n- Nej, fick Bildt hålla med om. Sedan blev det en\r\nannan, djupare, mer analyserande diskussion om Sve-\r\nriges problem.\r\nAtt vi i efterhand kan se att det under de senaste\r\n15, 20, 25 åren på många områden har förts en politik\r\nsom vi nu tycker borde ha varit annorlunda är ett\r\ngemensamt ansvar som vi får ta. Ola Karlssons tvär-\r\nsäkerhet när han säger att finanskrisen inträffade just\r\ndå Kjell-Olof Feldt, Allan Larsson och Bengt K Å\r\nJohansson var ansvariga statsråd är inte med sanning-\r\nen överensstämmande, i den mån det finns någon\r\nsanning. Det är i varje fall inte överensstämmande\r\nmed en seriös analys av vad som faktiskt har hänt.\r\nDet vi skriver om i vårt betänkande är också att\r\nunder större delen av 80-talet, när statens ägande\r\nutövades på ett icke formaliserat sätt, var bankens\r\nutveckling mycket positiv. Den var jämförbar med de\r\nandra bankerna, de privata affärsbankerna och före-\r\nningsbankerna. Över huvud taget var utvecklingen\r\nmycket bra.\r\nVi konstaterar också att när väl problemen blev\r\nuppenbara, hösten 1990, agerade staten alltmer kraft-\r\nfullt. Detta fortsatte sedan under den borgerliga rege-\r\nringen, under Anne Wibble, men framför allt under\r\nBo Lundgren. Det har visat sig vid de utfrågningar\r\noch de diskussioner vi har fört i utskottet, även Bo\r\nLundgren har uttryckt det så, att där tog partierna i\r\nSveriges riksdag ett gemensamt ansvar.\r\nJag delar naturligtvis Peter Erikssons och alla\r\nmedborgares inställning att man kan känna en vrede\r\noch en slags hopplöshet över att inte få utkräva ansvar\r\nefter den finanskris som har drabbat det svenska sam-\r\nhället så hårt. Men då måste vi också säga att det inte\r\när ett brott mot den svenska konstitutionen att föra en\r\npolitik som i efterhand visar sig inte ha varit helt\r\nlyckosam.\r\nVi skriver också i vårt betänkande att vi utgår\r\nfrån, och det visade också de utfrågningar vi har haft\r\nmed Jan Nygren och Anitra Steen, att staten måste\r\nformalisera sin ägarroll på ett helt annat sätt i framti-\r\nden. Man skall klart säga om man har andra förvänt-\r\nningar på de företag som staten äger än man skulle ha\r\npå privata företag. Om man har förväntningar att de\r\nskall bedriva en viss regionalpolitik, att de skall ta\r\nhänsyn till det och detta skall det klart anges i de\r\ndokument och policybeskrivningar som skall styra\r\nföretagen. I övrigt, om företagen skall vara statliga\r\nbara för att balansera upp den privata marknaden, och\r\ni övrigt bedriva sin verksamhet som vilket privat\r\nföretag som helst, skall statens ägarroll vara precis\r\nlika passiv eller aktiv som vore det privata företag.\r\nDetta är på gång inom regeringskansliet. Konstitu-\r\ntionsutskottet har ett särskilt ansvar att följa upp detta.\r\nJag vill också säga att konstitutionsutskottet vid ett\r\nflertal tillfällen har granskat och diskuterat de här\r\nfrågorna under årens lopp. På ett mycket aktivt och\r\ngenomlysande sätt tror jag att varenda detalj i finan-\r\nskrisen, i vart fall vad avser bankerna, är genomlyst\r\noch diskuterad. Den har också blivit föremål för riks-\r\ndagsbeslut. Konstitutionsutskottet är inget organ som\r\növerprövar riksdagsbeslut, gubevars. Vill riksdagen\r\nföra en annan politik än riksdagen tidigare gjort, får\r\nriksdagen komma fram till det själv.\r\nFru talman! Avslutningsvis vill jag framhålla att\r\nkonstitutionsutskottet har gjort en mycket kritisk\r\nbedömning av statens roll som ägare. Vi har fram-\r\nhållit behovet av förändringar inför framtiden.</pre><pre>Anf.  39  PETER ERIKSSON (mp) replik\r\nFru talman! Jag håller naturligtvis med Widar An-\r\ndersson om att konstitutionsutskottet inte kan kritisera\r\neller gå in och granska riksdagsbeslut. En dålig politik\r\när inte det som vi skall kritisera eller granska.\r\nMen det vi kan granska är om staten i sin egen-\r\nskap av ägare har tagit det ansvar som man måste\r\nlägga på staten som ägare. Där har konstitutionsut-\r\nskottet en klar möjlighet och en uppgift att följa upp\r\ndet som har hänt. Där menar jag att staten inte har\r\ntagit sitt ansvar.\r\nDet finns naturligtvis många som är ansvariga för\r\nfinans- och bankkrisen i Sverige. Men givet, som jag\r\nser det, är att Kjell-Olof Feldt måste åläggas ett större\r\nansvar än många andra på grund av att han ledde\r\nFinansdepartementet just under den kritiska period då\r\nman genomförde kreditavregleringen. Han har också\r\nsagt att han var medveten om att den innebar stora\r\nrisker för bankvärlden. Men han har inte vidtagit\r\nnågon som helst åtgärd för att förhindra att statens\r\negen bank skulle drabbas.\r\nDet visade sig att statens egen bank drabbades all-\r\nra värst. Därför är det viktigt att i efterhand också\r\nutkräva någon form av ansvar. Annars gör vi i konsti-\r\ntutionsutskottet oss skyldiga till något som också är\r\nallvarligt. Vi struntar i det som har hänt, suddar ut\r\nansvarsrollerna och låter alla bli lika goda kålsupare.\r\nDet är inte heller bra. Det är viktigt med klara roller\r\noch klara ansvarsgränser.</pre><pre>Anf.  40  WIDAR ANDERSSON (s) replik\r\nFru talman! Jag vill bara för klarhetens skull säga\r\natt varken Kjell-Olof Feldt eller något annat statsråd\r\nunder den här tiden har brutit mot bankaktiebolagsla-\r\ngen eller mot de reglementen som beskriver statens\r\nägande. Det måste trots allt sägas. Hade så varit fallet\r\nhade utfallet av den här prövningen blivit helt annor-\r\nlunda. Förmodligen hade de blivit dragna inför civil\r\ndomstol också.\r\nDessutom får Peter Eriksson rikta kritiken av\r\nkreditavregleringen mot Sveriges riksdag, som har\r\nfattat beslut om att genomföra den. Det är en helt\r\nannan sak.\r\nPeter Eriksson får bestämma sig. Om man skall\r\ngenomföra en sådan kreditavreglering som Sverige\r\ngjorde innebär det att staten får ta ansvaret för den\r\ngenom regering och riksdag. Det ansåg man då att\r\nman måste göra. Om staten samtidigt är ägare av\r\nföretag som har att agera på denna nya marknad får\r\nman försöka göra det på bästa möjliga sätt, precis som\r\nandra privata ägare har agerat på denna marknad.\r\nDet kan ju inte vara så att staten ägnar sig åt för\r\nmycket insideraffärer. Har man företag, banker i det\r\nhär fallet, och är man aktieägare och majoritetsägare\r\nhar man att följa ungefär de regler som finns på\r\nmarknaden i övrigt. Annars måste Peter Eriksson\r\ndriva linjen att man inte skall ha några statliga före-\r\ntag, utan staten skall enbart lagstifta.</pre><pre>Anf.  41  PETER ERIKSSON (mp) replik\r\nFru talman! Jag är inte motståndare till statliga fö-\r\nretag. Jag har inte heller sagt att Kjell-Olof Feldt har\r\nbrutit mot aktiebolagslagen, banklagen eller något\r\nannat. Men han har brustit i sitt ansvar som företräda-\r\nre för staten och som ägare av en av Sveriges största\r\nbanker.\r\nDet är helt uppenbart att de privata företag som\r\nledde stora banker i Sverige klarade av situationen\r\nväl. Man kan knappast påstå att det var någon slags\r\ninsiderinformation att kreditavregleringen hade lett\r\ntill stora bankproblem i andra länder. Att överlämna\r\nen sådan information och att agera i enlighet med det\r\nkan knappast vara något insiderbrott, Widar Anders-\r\nson. Det är naturligtvis att ta sitt ansvar som ägare.\r\nDet är det jag är ute efter. Det är viktigt, för annars\r\nvisar staten att man inte klarar av att vara ägare. Jag\r\ntycker att det vore mycket olyckligt.</pre><pre>Anf.  42  WIDAR ANDERSSON (s) replik\r\nFru talman! Staten har tagit sitt ansvar som ägare.\r\nNordbanken går mycket bra, och Gotabanken är ock-\r\nså en statlig bank.\r\nSedan är det ytterligare en miljard som har gått till\r\nSparbankerna och som de skall betala tillbaka.\r\nStaten har fått tillskjuta oerhört mycket pengar till\r\nsina banker, precis som de privata ägarna, S-E-\r\nBanken och Handelsbanken, har gjort. Det är ett äga-\r\nransvar som staten har fått ta. Det har man gjort de\r\nhär senaste fyra fem åren.</pre><pre>Anf.  43  OLA KARLSSON (m) replik\r\nFru talman! Det vi i dagligt tal kallar för bankkri-\r\nsen inleddes under hösten 1990 i och med att förlus-\r\nterna uppdagades. Sedan har Widar Andersson natur-\r\nligtvis rätt i att det fanns ett förspel till det här i och\r\nmed kreditavregleringen och mycket annat.\r\nMen ansvaret för statens ägande under den här\r\nperioden har alldeles klart innehafts av Kjell-Olof\r\nFeldt och Allan Larsson. Det har legat på deras ansvar\r\natt utöva ägandet på bolagsstämmorna och att på olika\r\nsätt ge direktiv till bankens ledning.\r\nDirektiven till bolagsstämmorna har varit ganska\r\nlätta att kontrollera. Direktiven till bankledningen i\r\növrigt har inte gått att kontrollera därför att de har\r\ngetts muntligt och direkt till Tony Hagström, som har\r\nvägrat att komma.\r\nMen en betydande del av ägarutövandet ligger i att\r\nutse och välja en kompetent styrelse. Om man då till\r\nstyrelse utser sådana personer som inte har kredit-\r\nkompetens och som inte har möjlighet att bedöma den\r\ntypen av frågor, påtar man sig ett mycket stort ansvar\r\nsom ägare.\r\nAccepterar man Lillemor Arvidsson som vice ord-\r\nförande i en bank, accepterar man 95 000 kronor i\r\narvode till henne för att hon sitter i kreditkommittén\r\noch hon dessutom inte ens går dit, då är det klart att\r\nman har ett stort ansvar.</pre><pre>Anf.  44  KENNETH KVIST (v)\r\nFru talman! Jag pekade tidigare under den här de-\r\nbatten på hur grannlaga det är att hålla isär olika saker\r\nnär det gäller KU:s granskning.\r\nDet är givet att bankkrisen, som vi kallar den,\r\nhänger samman dels med en kapitalism som till sin\r\nkaraktär är sådan att den alltmer ägnar sig åt spekula-\r\ntion - det var en kraftig spekulationskonjunktur i\r\nslutet av 80-talet - dels med avreglering av kredit-\r\nmarknaden. Det var ju politiska beslut, som i riksda-\r\ngen stöddes av i princip alla partier utom Vänsterpar-\r\ntiet.\r\nDet finns anledning att kräva politiskt ansvar i den\r\nallmänna politiska debatten och bland väljarna.\r\nBankkrisen och finanskrisen var ett uttryck för hur\r\ndet kapitalistiska systemet fungerade. Det gjordes\r\ngrova felbedömningar.\r\nVi måste granska regeringens göranden ur konsti-\r\ntutionell synvinkel. Man har följt de regler och lagar\r\nsom varit för handen. Utskottsmajoriteten, som jag\r\nansluter mig till, vidgår att regeringen var passiv i sin\r\nägarroll. Därmed riktar man kritik mot hur regeringen\r\nbedrev sin politik.\r\nOm inte bankkrisen ägt rum hade denna kritiska\r\ndebatt inte uppstått. Då hade säkert passiviteten i\r\nägarrollen fått fortgå genom olika regeringsadminist-\r\nrationer. I och med att inga formella fel har begåtts\r\nfinns det inte anledning att rikta en skarpare kritik mot\r\ndetta än vad som ligger i det som utskottsmajoriteten\r\nsäger.\r\nDäremot ligger det ett politiskt ansvar på den riks-\r\ndagsmajoritet som har värnat om och genom kreditav-\r\nregleringen spetsat till de spekulativa sidorna hos det\r\nkapitalistiska systemet.</pre><pre>Anf.  45  PETER ERIKSSON (mp)\r\nFru talman! Jag tycker att Kenneth Kvists histo-\r\nriebeskrivning är fel. Jag satt inte själv i riksdagen\r\nunder perioden 1988-1991, men jag vet att miljöpar-\r\ntiet riktade mycket allvarlig kritik mot kreditavregle-\r\nringen. Vi lyfte fram de erfarenheter som under den\r\nperioden fanns från andra länder.\r\nAtt man ansåg att de beslut som riksdagen fattade\r\nvar dåliga är naturligtvis inte skäl för att rikta kritik\r\nmot Kjell-Olof Feldt i efterhand. I sin egenskap av\r\nföreträdare för staten och ägare för Nordbanken har\r\nhan brustit i ansvar. Därför vill jag yrka bifall till\r\nreservationen.</pre><pre>Uppgifter om underrättelseverksamhet mot Sovjet-\r\nunionen på 1950-talet\r\n(avsnitt 11.1)</pre><pre>Anf.  46  BIRGER HAGÅRD (m)\r\nFru talman! Vänstermajoriteten i utskottet vill\r\nrikta, som det heter, viss kritik mot förre statsminis-\r\ntern Carl Bildt med anledning av vissa uttalanden som\r\nhan gjort efter utrikesnämndens sammanträde den 9\r\naugusti 1994.\r\nDen fråga som behandlades avsåg den svenska\r\nunderrättelseverksamheten mot Sovjetunionen under\r\n1950-talet.\r\nFrån utskottsmajoritetens sida menar man att ett\r\navvikande från en tidigare officiell ståndpunkt - i det\r\nhär fallet att man 1957 från svensk sida förnekade att\r\nman skulle ha varit iblandat i underrättelseverksamhet\r\nmot Sovjet - borde ha varit föremål för en omfattande\r\nberedning.\r\nDet är emellertid alldeles uppenbart att det var\r\nfråga om uppgifter som var väl kända. Redan på\r\n1950-talet förekom i pressen uppgifter som i efter-\r\nhand har visat sig vara helt riktiga. Vi hade aktiviteter\r\nsom riktades mot Sovjetunionen. Redan regeringsbe-\r\nslutet i januari 1993 om att ex gratia ge en halv miljon\r\nkronor till den tidigare estniske motståndsmannen\r\nEvald Hallisk innebar ett erkännande från svensk sida\r\natt verksamhet av det här slaget hade ägt rum. Evald\r\nHallisk hade suttit i sovjetiska koncentrationsläger.\r\nHan misslyckades med sin uppgift. Han blev fast\r\npraktiskt taget omedelbart när han landsteg på den\r\nestniska kusten.\r\nNär Carl Bildt yttrade sig i samband med vissa\r\npressuppgifter i augusti 1994 uttalade han sig svepan-\r\nde, men menade att de ryska protesterna på 1950-\r\ntalet var berättigade. Orsaken till att han gjorde dessa\r\nuttalanden var önskemålet om en större öppenhet i\r\nrelationerna med Ryssland, en större beredvillighet att\r\nerkänna att det har funnits motsättningar; motsätt-\r\nningar som man nu hoppas skall vara över, men som\r\nförvisso var en del av det kalla kriget.\r\nStatsministern har däremot inte kommit med några\r\nnya uppgifter. Den omständigheten att han förordar\r\nöppenheten tycker jag snarast är något man bör ge ett\r\nplus i kanten för. Det finns alltså ingen anledning att\r\nrikta någon som helst anmärkning mot statsministern\r\nför hans agerande i det här sammanhanget. Tvärtom\r\nvill jag se både denna anmälan och majoritetsuttalan-\r\ndet som okynnesanmälan och okynneskritik som är\r\nhelt obefogade. De bör avvisas av riksdagen.</pre><pre>Anf.  47  HÅKAN HOLMBERG (fp)\r\nFru talman! Okynnesanmälan eller inte, men man\r\nfår en känsla av att den kritik som majoriteten har\r\nsamlats kring är exempel på en eftersläng med bak-\r\ngrund i en långvarig utrikespolitisk rivalitet mellan en\r\ndel socialdemokrater och Carl Bildt. Det är välbekant\r\natt det har funnits en sådan. Man hävdar att här har\r\nskett en avvikelse från en tidigare officiell ståndpunkt\r\noch att det borde ha beretts på olika sätt.\r\nNu handlar det ju inte om vilken tidigare officiell\r\nståndpunkt som helst, utan en som blivit fullständigt\r\npasserad av den historiska utvecklingen. Det var all-\r\nmänt bekant redan på 1950-talet att Sverige stödde\r\nviss verksamhet i Baltikum som syftade till att åter-\r\nupprätta dessa ockuperade grannländers självständig-\r\nhet. Det var naturligtvis känt i Moskva också. Man\r\nläste svenska tidningar och insåg naturligtvis att det\r\nvar väl känt även i Sverige att det förhöll sig på det\r\nsättet. Man tog säkert dessutom reda på ett och annat.\r\nMan kan konstatera att Carl Bildt i det här fallet\r\nhar påmint om en verklighet som existerade men som\r\ninte längre är aktuell. Inga detaljer av något slag om\r\nnågot som kan tänkas vara känsligt har avslöjats. Om\r\nkonsekvenserna av detta blev att Evald Hallisk fick en\r\nbättre uppgörelse med staten än vad som annars hade\r\nvarit möjligt, ser jag inte att det har med ämnet att\r\ngöra.\r\nEn tanke som tycks finnas i majoritetens argumen-\r\ntering är att Carl Bildts uttalande skulle ha bidragit till\r\natt framställa Tage Erlander, som ju hade det yttersta\r\nansvaret för dessa ting på 1950-talet, som en person\r\nsom då for med osanning. Det är ju inte det det är\r\nfråga om.\r\nDet som sades officiellt på 1950-talet var natur-\r\nligtvis det enda som kunde sägas då, det enda som var\r\nrimligt att säga under pågående kallt krig mellan två\r\nsamhällssystem. De historiska förutsättningarna var\r\ntotalt annorlunda. Men det som inte kunde sägas då\r\nkan ofta sägas nu - det gäller inte bara just det här\r\närendet, utan över lag förhållanden som var aktuella\r\nför 30 eller 40 år sedan.\r\nEn annan tanke tycks vara att det skulle vara sär-\r\nskilt allvarligt att Carl Bildts uttalande var allmänt\r\noch svepande. Men det var naturligtvis just så han\r\nborde uttala sig om han nu skulle kommentera de här\r\nfrågorna. Om man går in på detaljer tar man natur-\r\nligtvis risken att säga något som kanske på någon\r\npunkt skulle ha förbehållits en trängre krets.\r\nAtt i allmänna ordalag påminna om något som\r\nvarenda intresserad och läskunnig person vetat om i\r\nårtionden kan inte gärna ha skapat några problem.\r\nKanske är det rent av så att det här uttalandet bidrog\r\ntill att lätta upp samtalsatmosfären mellan Sverige och\r\nRyssland och skapa ett större mått av förtroende.\r\nJag kan i alla fall inte på något sätt se att riket har\r\nutsatts för några risker genom detta uttalande, och\r\ndärför tycker jag att den rimliga slutsatsen här är att\r\nkammaren borde bifalla reservation 4.</pre><pre>Anf.  48  KURT OVE JOHANSSON (s)\r\nFru talman! Den 9 augusti 1994, direkt efter ett\r\nsammanträde med Utrikesnämnden, höll dåvarande\r\nstatsminister Carl Bildt en mycket improviserad\r\npresskonferens på Stockholms slotts borggård. Som\r\npåpekats här gjorde Carl Bildt då uttalanden om bl.a.\r\nvissa händelser på 1950-talet och notväxlingen mellan\r\nSverige och Sovjetunionen 1957, där svenska myn-\r\ndigheter hade anklagats för att ha bedrivit omstörtan-\r\nde verksamhet mot Sovjetunionen.\r\nSom väl alla måste komma ihåg och hålla med om\r\nväckte statsministerns uttalande stor uppmärksamhet\r\noch ledde till att en häftig debatt utbröt i svenska\r\nmedier. Det blev även en häftig debatt mellan stats-\r\nminister Carl Bildt och oppositionsledaren vid den\r\ntidpunkten, Ingvar Carlsson.\r\nExakt hur Carl Bildt formulerade sig har inte kun-\r\nnat fastställas, men enligt samstämmiga uppgifter i\r\nmedierna skulle Carl Bildt ha sagt att han i samtal\r\nmed ryssarna erkänt att Sverige tidigare bedrivit nå-\r\ngon form av spionage mot ryssarna. Enligt Dagens\r\nNyheter hade Carl Bildt uttalat att han för ryssarna\r\nförklarat att de hade haft rätt den gången under det\r\nkalla kriget när de protesterade.\r\nInför utskottet, det kan inte bestridas, har Carl\r\nBildt förklarat att tidningsuppgifterna om att han med\r\nföreträdare för Ryssland skulle ha fört förtroliga\r\nsamtal om saken är felaktiga. Vid utfrågningen har\r\nCarl Bildt inte helt kunnat utesluta att han använt\r\nordet spionage när han talade till journalisterna. Det\r\när också viktigt att lägga på minnet. Han har alltså\r\ninte kunnat utesluta att så kan ha skett.\r\nKlart är emellertid att Carl Bildt uttalar sig mycket\r\nsvepande, precis som tidigare talare här har nämnt.\r\nDet skulle ju också senare visa sig att hans mindre\r\ngenomtänkta formuleringar på borggården skulle\r\nskapa problem och få besvärande konsekvenser.\r\nSamtidigt som Carl Bildt uttalade sig svepande på\r\nborggården om 50-talshändelserna säger han ju klart\r\noch tydligt att han varit fullt medveten om att det\r\npågick en domstolsprocess mellan staten och Evald\r\nHallisk, en av de 14 estniska motståndsmän som hade\r\narresterats av ryssarna.\r\nDetta medgivande måste betraktas som mycket\r\nuppseendeväckande. Att som statsminister uttala sig\r\notydligt och svepande i ett ärende under en pågående\r\ndomstolsprocess med alla de risker som föreligger för\r\nmissförstånd är faktiskt ganska anmärkningsvärt. Det\r\när ingen okynnesanmälan från socialdemokraternas\r\nsida som ligger bakom den här granskningsanmälan,\r\nBirger Hagård. Det är knappast välbetänkt av en\r\nstatsminister att uttala sig svepande i en fråga i ett\r\nläge då domstolsprocess pågår. Jag tror uppriktigt\r\nsagt att t.o.m. Carl Bildt i dag innerst inne kan erkän-\r\nna det för sig själv.\r\nEtt statsministeruttalande är faktiskt inte vilket\r\nuttalande som helst. JK, som företrädde staten i målet\r\nmot Hallisk, kom genom statsminister Carl Bildts\r\noförsiktiga uttalande i ett besvärligt läge. Det glömde\r\nbåde Birger Hagård och Håkan Holmberg att tala om!\r\nHallisks advokat förklarade också den 17 augusti i en\r\nskrivelse till JK att saken nu hade kommit i ett annat\r\nläge.\r\nCarl Bildts svepande formuleringar på borggården\r\noch hans agerande därefter skapade med andra ord en\r\nosäkerhet i processen mellan staten och Evald Hallisk.\r\nDet blev t.o.m. nödvändigt för justitiekanslern att\r\nförsöka få klarhet i, om statsministerns uttalande i sak\r\nvar skiljande från det regeringsbeslut som fattats den\r\n28 januari 1993 och på vilket JK hade byggt upp sitt\r\nsvaromål i processen.\r\nAtt i det läget hävda att denna anmälan skulle vara\r\nen okynnesanmälan är ju verkligen okynnigt sagt. Den\r\nhär anmälan bär såvitt jag förstår väldigt långt, efter-\r\nsom man inte kan utesluta att statsministerns kanske\r\ninte alltför väl valda ord på borggården bidragit till att\r\nförändra situationen i en rättslig process. Det är\r\negentligen, får man väl erkänna, en ganska allvarlig\r\nsituation.\r\nMan kan alltså, mot den bakgrund som jag har\r\nförsökt beskriva, inte komma fram till någon annan\r\nståndpunkt än att det mycket väl kan förhålla sig så att\r\nstatsministerns uttalande på borggården den 9 augusti\r\nförändrat situationen i själva domstolsprocessen, och\r\ndet kan man inte bara bortse från. Vi vet alla att varje\r\nord i ett uttalande av en statsminister vägs på guldvåg.\r\nEn statsministers uttalande i en fråga som rör för-\r\nhållandet till främmande makt bör därför övervägas\r\nnoga och utformas så, att det inte ger upphov till någ-\r\nra onödiga missförstånd. Inte minst gäller det om den\r\nsvenska underrättelseverksamheten är berörd. Då\r\nmåste man vara särskilt noga. Är avsikten att avvika\r\nfrån en tidigare intagen officiell ståndpunkt i en viss\r\nfråga är det naturligtvis rätt att, som utskottsmajorite-\r\nten säger, uttalandet bör föregås av en beredning och\r\növervägande i de former som normalt förekommer vid\r\nställningstaganden i sådana fall.\r\nHåkan Holmberg säger att det här historiskt sett är\r\nen fullständigt passerad fråga. Ja, att uttalandet gäller\r\nen händelse som ligger långt tillbaka i tiden är natur-\r\nligtvis obestridligt - 1957. Å andra sidan skall vi\r\nkomma ihåg, Håkan Holmberg, att vi har 70-årig\r\nsekretess. Att en händelse ligger långt tillbaka i tiden\r\nförändrar egentligen ingenting i sak i det avseendet.\r\nSekretessen är naturligtvis ändå ett viktigt faktum att\r\nta hänsyn till.\r\nÄven om en händelse ligger långt tillbaka i tiden\r\nupphäver man inte 70-årssekretessen hur som helst.\r\nMan måste vara väldigt noga med hur man hanterar\r\nden. Det borde vi ändå kunna vara överens om, Håkan\r\nHolmberg. Man kan diskutera om frågan om att lätta\r\npå en sådan sekretess är en fråga för en statsminister\r\natt ensam avgöra vid ett möte med pressen på borg-\r\ngården den 9 augusti, utan särskild genomgång och\r\nberedning.\r\nJag tycker att det är fullt berättigat att ställa såda-\r\nna frågor. Att kalla det för okynne tycker jag att Bir-\r\nger Hagård borde hålla sig för god för. Jag tycker att\r\ndet här ärendet verkligen fyller de krav som man kan\r\nställa för att KU på ett allvarligt sätt skall gå in och\r\ngranska förhållandena.\r\nUtskottsmajoriteten har kommit fram till att Carl\r\nBildt som statsminister i det nu aktuella fallet inte har\r\nlevt upp till de krav som jag för en stund sedan redo-\r\nvisade och som jag tycker att man borde ställa i det\r\nhär sammanhanget. Däri ligger också den kritik som\r\nvi i det här fallet riktar mot f.d. statsminister Carl\r\nBildt.</pre><pre>Anf.  49  BIRGER HAGÅRD (m) replik\r\nFru talman! Det är alltid lika roligt att debattera\r\nmed Kurt Ove Johansson. Han har en förmåga att elda\r\nupp sig till den milda grad att han t.o.m. tror på vad\r\nhan säger. I det här fallet fanns det åtskilliga dunkla\r\npunkter i vad Kurt Ove Johansson sade.\r\nHan talade om att 70-årssekretessen skulle ha varit\r\nberörd. Naturligtvis inte! Här uttalar sig alltså stats-\r\nminister Carl Bildt i mycket svepande ordalag om ting\r\nsom hände på 1950-talet och som är var mans egen-\r\ndom. Vi visste egentligen alla vad som pågick, om vi\r\növer huvud taget var intresserade av att ta reda på\r\nnågot. Att svensk underrättelseverksamhet riktades\r\nmot Sovjetunionen, att vi vidtog åtgärder för vårt\r\nförsvar, var definitivt inte någon nyhet. Man behövde\r\ninte ens, som jag själv råkade, vara engagerad i den\r\nsvenska underrättelsetjänsten vid den här tidpunkten\r\nför att känna till vad som pågick.\r\nDen häftiga debatten i svenska medier och den\r\nhäftiga debatten mellan Ingvar Carlsson och Carl\r\nBildt var kanske inte fullt så häftig som Kurt Ove\r\nJohansson i efterhand vill göra gällande. Det är möj-\r\nligt att den var häftig från Ingvar Carlssons sida, men\r\ndet var väl också det enda i det sammanhanget.\r\nAtt uttalandet skulle ha påverkat domstolsproces-\r\nsen finns det väl inte någon större anledning att tro.\r\nHär hade regeringen redan i januari 1993, alltså näs-\r\ntan ett och ett halvt år dessförinnan, fattat ett beslut\r\nom att bevilja Evald Hallisk en halv miljon kronor.\r\nDärmed hade man de facto erkänt att Sverige hade\r\nförpliktelser mot Hallisk. Att Hallisk inte var nöjd\r\nutan ville gå vidare är en annan sak; det uppnåddes i\r\ndet sammanhanget en förlikning där Evald Hallisk\r\nfick ytterligare 120 000 kr.\r\nDetta är verkligen är att göra en höna av en fjäder.\r\nJag står fast vid vad jag tidigare sade: Detta är en\r\nokynnesanmälan, och den har lett fram till en okynne-\r\nskritik. Den är egentligen inte värd att behandlas av\r\nKU.</pre><pre>\r\nAnf.  50  KURT OVE JOHANSSON (s)\r\nreplik\r\nFru talman! Det förvånar mig oerhört mycket att\r\nBirger Hagård så envist håller fast vid att det här\r\nskulle vara en okynnesanmälan.\r\nMan kan naturligtvis fråga sig vad det kan finnas\r\nför anledning att egentligen diskutera en så här all-\r\nvarlig fråga med en person som anser att saken skulle\r\nvara så bagatellartad. Med utgångspunkt i det kan\r\nman förutsätta att vederbörande inte har varit särskilt\r\nintresserad av att sätta sig in i själva sakförhållandet.\r\nOm Birger Hagård inte hade betraktat det här som en\r\nokynnesanmälan kanske han skulle ha använt mer tid\r\ntill att försöka tränga in i ärendet. Jag tror att det\r\nskulle ha varit nyttigt.\r\nJag är också något förvånad över Birger Hagårds\r\nresonemang när det gäller 70-årssekretessen. Jag\r\nhoppas verkligen att det inte är en moderat ståndpunkt\r\natt betrakta 70-årssekretessen på det lättvindiga sätt\r\nsom Birger Hagård gör.\r\nJag tror alltså att de flesta som har försökt sätta sig\r\nin i sekretessfrågorna skulle reagera ganska häftigt på\r\nom t.ex. Birger Hagårds parti skulle inta den stånd-\r\npunkt i den frågan som han ger uttryck för.\r\nBirger Hagård har rätt på en punkt, nämligen att\r\nregeringen tog ställning första gången om att medge\r\nHallisk 500 000 kr i januari 1993. Intressant i sam-\r\nmanhanget är att efter borggårdstalet tvingades fak-\r\ntiskt JK att gå upp till regeringskansliet för att förhöra\r\nsig om huruvida det verkligen förhöll sig så att stats-\r\nministern anförande inte hade förändrat sakförhållan-\r\ndet. JK tvingades till detta. Kom då inte och säg att\r\ndet inte skulle ha betydelse i sammanhanget.</pre><pre>Anf.  51  BIRGER HAGÅRD (m) replik\r\nFru talman! Det är väl alldeles utmärkt att JK är\r\nnitisk och sköter sitt ämbete. Om JK finner att det\r\nföreligger några oklarheter skall han naturligtvis ock-\r\nså reda upp det.\r\nSamtidigt vill jag påpeka att det inte finns något\r\nsom helst belägg för att Carl Bildt på någon enda\r\npunkt skulle ha brutit mot 70-årssekretessen. Det är\r\nfråga om allmänna och svepande ordalag. Precis som\r\nHåkan Holmberg sade tidigare var det bra att det var\r\nså, därigenom var det inte fråga om att han behövde\r\nbryta mot 70-årssekretessen.\r\nJag är litet förvånad över att man över huvud taget\r\ntar upp den här frågan från socialdemokratiskt håll.\r\nJag undrar om det inte i ganska stor utsträckning\r\nhänger samman med att man anser att den gamla\r\nmyten om Erlanders och Undéns ofelbarhet har blivit\r\nnaggad i kanten och att det är den man så gärna vill\r\nslå vakt om.</pre><pre>Anf.  52  KURT OVE JOHANSSON (s)\r\nreplik\r\nFru talman! Jag vet inte om det är medvetet från\r\nBirger Hagårds sida, men jag upplever att vi litet\r\ngrand pratar förbi varandra. När jag pratar om 70-\r\nårsregeln så pratar jag om den utifrån rent principiella\r\nutgångspunkter. Då spelar det kanske mindre roll\r\nvilken fråga det gäller.\r\nFaktum är att 70-årsregeln inte har tillkommit av\r\nen tillfällighet. När det gäller den typ av frågor som\r\nfaller under sekretessen är det naturligtvis oerhört\r\nviktigt - även om frågan ligger långt tillbaka i tiden -\r\natt man hanterar den här typen av sekretessfrågor på\r\nett tillfredsställande sätt enligt praxis i de här sam-\r\nmanhangen. Jag varnar för att t.ex. t.o.m. statsminist-\r\nrar på borggården och på improviserade presskonfe-\r\nrenser kastar ur sig sådana uttalanden som kan falla\r\nunder sekretess utan att ha gjort en sådan prövning\r\nsom förutsätts skall ske innan man gör sådana uttalan-\r\nden.\r\nBirger Hagård sade att JK är nitisk. Vi har en\r\nduktig JK. Men även Birger Hagård måste väl tycka\r\natt det är uppsendeväckande att en JK som är en in-\r\nblandad i en process som statens talesman mot Evald\r\nHallisk mitt under processen skall behöva gå till re-\r\ngeringen för att få klarhet i om regeringens stånd-\r\npunkt är densamma då som den var i januari 1993.\r\nNog borde väl även Birger Hagård kunna inse att en\r\nsådan situation kan påverka domstolsprocessen som\r\nsådan. Det kan inte bestridas.</pre><pre>Anf.  53  HÅKAN HOLMBERG (fp) replik\r\nFru talman! Jag vill påminna om att uttrycket\r\nokynnesanmälan inte från början var mitt, och jag tog\r\ninte ställning till om det var en sådan eller inte.\r\nDäremot tycker jag att det här ärendet har drag av\r\npolitiska efterslängar till en debatt och kontrovers\r\nmellan olika personer i svensk politik, vilket vi är\r\nvana vid sedan ganska många år tillbaka. Som sådan\r\nfinner jag att hela frågeställningen är ganska konstrue-\r\nrad.\r\nKurt Ove Johansson uppehöll sig vid 70-\r\nårssekretessen. Det är klart att det är en viktig princip.\r\nMen när man talar om principer så kan man ibland\r\nråka hamna i något som kanske bättre skulle kunna\r\nkaraktäriseras som principrytteri.\r\nJag vill påminna om att Carl Bildt inte offentlig-\r\ngjorde några detaljuppgifter utan uttalade sig mycket\r\nallmänt om sådant som egentligen var allmänt bekant.\r\nDessutom berörde uttalandena ett land som inte läng-\r\nre existerar, Sovjetunionen, och det handlade om ett\r\nockuperat grannland som inte längre är ockuperat och\r\nvars självständighet är internationellt erkänd av bl.a.\r\ndet numera icke existerande Sovjetunionens efterföl-\r\njare Ryssland. När världshistorien har förändrats så\r\ntill den grad, måste jag säga att det blir mycket an-\r\nsträngt och konstruerat att ifrågasätta att statsminis-\r\ntern i det här fallet undslapp sig en kommentar om\r\nmycket allmänt kända förhållanden så som han gjor-\r\nde. Jag kan inte på något sätt bli upprörd över detta.\r\nHade det varit så att Carl Bildt hade gett detaljupp-\r\nlysningar om saker och ting från denna tid hade det\r\nnaturligtvis kunnat vara annorlunda. Men det var inte\r\nså det gick till. Den debatt som möjligen var upphet-\r\nsad och som pågick har naturligtvis något att göra\r\nmed att det så länge har varit så tyst i Sverige om vad\r\nsom i verkligheten skedde under denna period.</pre><pre>Anf.  54  KURT OVE JOHANSSON (s)\r\nreplik\r\nFru talman! Jag är glad över att Håkan Holmberg\r\ntar avstånd från att den här anmälan kallas okynne-\r\nsanmälan. Jag tycker att det faktiskt är hederligt av\r\nHåkan Holmberg att säga det.\r\nSamtidigt vill jag bestrida att det här skulle vara\r\nett slags politiskt eftermäle. Det är det absolut inte.\r\nJag hoppas verkligen att de som lyssnade på min\r\ninledning ändå insåg att den här anmälan verkligen är\r\nallvarligt menad. Det framgår också av gransknings-\r\nbetänkandet att den kritik som vi riktar mot Carl Bildt\r\ni det här fallet verkligen är befogad.\r\nJag tycker att Håkan Holmberg litet för lättvindigt\r\ngår förbi åtminstone en del av problemet, nämligen\r\ndet faktum att Carl Bildts inhopp den 9 augusti och\r\ndet sätt som han uttryckte sig på innebar att JK kom i\r\nen besvärlig situation i en pågående domstolsprocess.\r\nDet kan man inte bara helt sonika gå förbi. Som fram-\r\ngår av vår skrivning i granskningsbetänkandet är det\r\nen väsentlig del i det här sammanhanget.\r\nHåkan Holmberg vet efter sju månader i konstitu-\r\ntionsutskottet att vi faktiskt ser ganska allvarligt på\r\nom statsråd springer i väg och kommer med ogenom-\r\ntänkta påståenden i ett läge när det pågår dom-\r\nstolsprocesser. Det har Håkan Holmberg säkert lärt\r\nsig redan under den här sjumånadersperioden. Därför\r\nmenar jag att man inte kan gå förbi detta hur lättvin-\r\ndigt som helst.\r\nJag har för Birger Hagård gjort klart att Carl\r\nBildts uttalande på borggården mycket väl kan ha\r\npåverkat domstolsprocessen.</pre><pre>Anf.  55  HÅKAN HOLMBERG (fp) replik\r\nFru talman! Jag skall inte än en gång gå in på Kurt\r\nOve Johanssons val av spydigheter. Jag konstaterar\r\nbara att jag inte ser något underligt i att man gör an-\r\nmälningar även på områden där det visar sig att det\r\ninte riktigt finns ett ordentligt underlag för att rikta\r\nkritik. Det är det som är idén med den här proceduren.\r\nMan har en känsla av att någonting kanske borde\r\nutredas närmare och så gör man en anmälan.\r\nPå det sättet är förhoppningsvis varje anmälan i\r\nnågon mening allvarligt avsedd. Man bör då också\r\nkunna medge att grunden för anmälan är svag om den\r\nvisar sig vara svag.\r\nJag kan inte dra någon annan slutsats än att det är\r\nprecis det som är konsekvensen av det material som\r\nhar framkommit och de allmänna omständigheter som\r\njag och Birger Hagård har berört. Uttalandena hade\r\nallmän karaktär. Det var inte fråga om några detaljer.\r\nUttalandena handlar om ett land som inte ens existerar\r\nlängre.\r\nMetoden att dra upp 70-årssekretessen i detta\r\nsammanhang är mycket konstruerad. Det gäller natur-\r\nligtvis även de andra aspekterna i det här ärendet. Jag\r\nvidhåller mycket bestämt att det här ärendet har drag\r\nav politiska efterslängar som jag inte tycker hör hem-\r\nma i det här sammanhanget.</pre><pre>Anf.  56  KURT OVE JOHANSSON (s)\r\nFru talman! Jag kan hålla med Håkan Holmberg så\r\nlångt att man naturligtvis inte skall driva en anmälan\r\nvidare om man lämnar in en granskningsanmälan och\r\ndet sedan visar sig att det inte finns något fog för det\r\nsom låg bakom anmälan. På den punkten är Håkan\r\nHolmberg och jag överens.\r\nMen i det här fallet tycker vi ju faktiskt oss ha\r\nfunnit att det fanns skäl att fullfölja den här gransk-\r\nningsanmälan. Jag anser nog att vi har fått tillräckligt\r\nmed stöd för den ståndpunkten i de svar som justitie-\r\nkanslern gav när han var i utskottet och svarade på\r\nfrågor. Det framgår klart och tydligt av vårt gransk-\r\nningsunderlag att det pågick en domstolsprocess när\r\nCarl Bildt gjorde sina uttalanden på borggården. Jag\r\nhar väldigt svårt att förstå att man kan komma till\r\nnågon annan slutsats än att ett sådant svepande utta-\r\nlande som Carl Bildt har medgivit att han har gjort\r\noch som sedan leder till missförstånd kan ha påverkat\r\ndomstolsprocessen.\r\nNär man verkligen finner skäl för att rikta kritik\r\nmot det som har förevarit är det väl inte så konstigt att\r\nman också fullföljer en granskningsanmälan. Som\r\ngranskare har man ju skyldighet att göra detta.</pre><pre>Brev till Rysslands president\r\n(avsnitt 11.2)</pre><pre>Anf.  57  BIRGER HAGÅRD (m)\r\nFru talman! Den här frågan kom vi att beröra re-\r\ndan i den inledande debatten, varför jag skall försöka\r\nfatta mig mycket kort, och kanske kan jag t.o.m. spara\r\nin eller annan minut, vilket kanske kan behövas.\r\nNär det gäller brevet till Jeltsin från statsminister\r\nBildt kan jag bara konstatera att det inte finns skäl att\r\nrikta någon konstitutionell anmärkning mot den förre\r\nstatsministern. Brevet har blivit föremål för en absolut\r\nkorrekt beredning. Utrikesdepartementet och Stats-\r\nrådsberedningen har varit inkopplade, och även\r\nmånga andra - ett tiotal personer, har det sagts - har\r\nvarit inblandade.\r\nSedan uppstår frågan om ärendet skulle ha dragits\r\ni Utrikesnämnden eller inte. Jag har redan förut påpe-\r\nkat enkla fakta. Carl Bildt råkade säga att frågan hade\r\nberörts den 9 september. Detta orsakade en viss för-\r\nvirring hos oss, men det klarlades sedan att det var\r\nden 9 augusti som avsågs. Det är mänskligt att på det\r\nhär sättet missa ett datum. Det som avsågs var alltså\r\nden 9 augusti och inte den 9 september.\r\nDet blev då också klart att ärendet hade berörts i\r\nUtrikesnämnden, och fanns det några oklarheter borde\r\ndet, som jag har sagt förut, inte ha varit särskilt svårt\r\nför vare sig Ingvar Carlsson eller Lena Hjelm-Wallén\r\neller vem det nu var som var berörd, att begära ytter-\r\nligare upplysningar.\r\nMan kan också konstatera att den stora tvistefrå-\r\ngan är 10 kap. 6 § regeringsformen, där det sägs att\r\närenden av större vikt i utrikespolitiskt hänseende bör\r\nbli föremål för överläggningar i Utrikesnämnden. Så\r\när fallet om nya frågor dyker upp, men det här var\r\nalltså inte någon ny fråga, utan detta var ett led i den\r\npågående dialogen om bl.a. ubåtskränkningarna och\r\ndärför inte en fråga som med automatik skall komma\r\nupp i Utrikesnämnden.\r\nDet finns alltså inte någon anledning att i det här\r\nsammanhanget framhärda i någon kritik mot den förre\r\nstatsministern.\r\nFru talman! Jag ber så att få yrka bifall till reser-\r\nvation nr 5. För ordningens skull vill jag nu också\r\nnämna de andra reservationer som jag vill yrka bifall\r\ntill, så har jag det gjort. Det gäller reservation nr 1,\r\nsom det redan har yrkats bifall till. Det gäller också\r\nreservation nr 9, nr 10, nr 11 och nr 13.</pre><pre>Anf.  58  KURT OVE JOHANSSON (s)\r\nFru talman! Det brev som Carl Bildt för ganska\r\nprecis ett år sedan översände till den ryske presiden-\r\nten Boris Jeltsin var, Birger Hagård, faktiskt inte\r\nvilket brev som helst. Det var i själva verket från både\r\nsäkerhetspolitisk och utrikespolitisk synpunkt ett\r\nmycket betydelsefullt brev. Detta tror jag att Birger\r\nHagård skall hålla i minnet.\r\nDen 1 mars 1994 kom ÖB:s rapport till regeringen\r\nom misstankar om fortsatta kränkningar av svenskt\r\nterritorialvatten också under 1993. Om ÖB:s uppgif-\r\nter var korrekta skulle det innebära att Jeltsin hade\r\növergett den avsiktsförklaring om att stärka freden\r\noch säkerheten i Östersjön och öka förtroendet mellan\r\nstaterna som han och Bildt ställt sig bakom i februari\r\n1993. Jag kan förstå om Bildt i det läget kände ett\r\nbehov av att på ett lämpligt sätt meddela ryssarna att\r\nman på den svenska sidan var besviken och irriterad\r\növer vad ÖB hade rapporterat.\r\nDet var när Bildt bestämde sig för att koppla\r\nsamman de här två sakerna, dvs. hur ubåtssamtalen\r\nfortsättningsvis skulle bedrivas och reaktionen på\r\nÖB:s rapport, som det planerade brevet fick sin spe-\r\nciella karaktär. Detta tycks Birger Hagård helt ha\r\nförbisett. Då fick det, som det står i granskningsbe-\r\ntänkandet, en annan och högre dignitet. Jag vill, Bir-\r\nger Hagård, hävda att ett brev med det här innehållet\r\nblev ett viktigt utrikespolitiskt dokument, som inte\r\nbara angick den dåvarande regeringen utan också\r\nangick den svenska riksdagen.\r\nBirger Hagård sade att det inte fanns skäl för nå-\r\ngon konstitutionell anmärkning i det här samman-\r\nhanget. Jag vill då påminna Birger Hagård om att vi\r\nfaktiskt har regler om hur regeringen bör förfara i\r\nsådana här situationer. Enligt 10 kap. 6 § regerings-\r\nformen skall regeringen fortlöpande hålla Utrikes-\r\nnämnden underrättad om de utrikespolitiska förhål-\r\nlanden som kan få betydelse för riket. Det står där att\r\nregeringen skall överlägga med nämnden i alla utrike-\r\nsärenden av större vikt men också att man skall över-\r\nlägga om sådant som kan få betydelse för riket.\r\nI det här perspektivet framstår det enligt min mening\r\nnärmast som en naturlig sak att Bildt borde ha tagit\r\nupp i sina överväganden kring brevet till Jeltsin i\r\nUtrikesnämnden. Det fanns faktiskt, Birger Hagård,\r\nett alldeles utmärkt tillfälle att göra detta, och det var\r\nden 20 maj, dvs. fem dagar före den tidpunkt då bre-\r\nvet färdigställdes och undertecknades av Carl Bildt.\r\nFrån den beredningsprocess som vi har haft i konsti-\r\ntutionsutskottet vet vi att det här brevet inte kom till\r\npå en enda dag. Brevet hade förberetts väldigt länge.\r\nNär Utrikesnämnden sammanträdde den 20 maj fanns\r\ndet alltså så att säga fem dagar att spela på. Då hade\r\nCarl Bildt utomordentliga möjligheter att presentera\r\ninnehållet i brevet.\r\nBirger Hagård kan knappast förneka att brevet\r\nfrån Carl Bildt till Boris Jeltsin formulerades väldigt\r\nskarpt, rent ut sagt provocerande, i den del som be-\r\nrörde de eventuella kränkningarna av svenskt territo-\r\nrialvatten. Carl Bildt drar sig ju faktiskt inte för att\r\nange nationaliteten på de kränkande ubåtarna.\r\nCarl Bildt skriver att \"ansvaret för denna verk-\r\nsamhet kan ligga i olika kvarvarande ex-sovjetiska\r\nstrukturer eller aktionsmönster\". Det var minst sagt\r\ndjärvt av Carl Bildt att skriva på det sättet, inte minst\r\nmed tanke på hur svår nationalitetsbestämningen av\r\nundervattensfarkoster har varit och fortfarande är,\r\nBirger Hagård.\r\nMot den bakgrunden var det faktiskt inte svårt att\r\nräkna ut att den ryska reaktionen på Carl Bildts brev\r\nskulle bli ytterst våldsam. Vi vet nu också att det blev\r\nså. Det är uppenbart att Bildt insåg att han givit sig in\r\npå något som allvarligt kunde störa relationerna mel-\r\nlan Sverige och Ryssland.\r\nJag måste också säga att det framstår som ytterst\r\nmärkligt att Bildt när han möter Utrikesnämnden i\r\nbörjan av augusti, Birger Hagård, försitter chansen att\r\nförtroligt meddela de andra partierna vad som faktiskt\r\nhade förevarit. Han hade ju då redan några veckor\r\ntidigare fått Jeltsins svarsbrev.\r\nI Utrikesnämnden säger han bara i förbigående\r\nden 9 augusti att det har förekommit en kontakt med\r\nJeltsin, utan att nämna att brev med mycket speciellt\r\ninnehåll hade utväxlats mellan honom och den ryske\r\npresidenten. Jag tycker att Birger Hagård borde med-\r\nge att det är ett oerhört konstigt förhållande att Carl\r\nBildt då bara i förbigående talar om en kontakt, när\r\nbrev med ett så här viktigt innehåll hade sänts i väg\r\noch ett svar hade erhållits. Att han inte på ett förtroligt\r\nsätt tar upp detta när Utrikesnämnden sammanträder\r\nden 9 augusti är ett utomordentligt märkligt förhållan-\r\nde, som knappast kan försvaras av någon annan än\r\njust Birger Hagård.\r\nKonsekvensen, Birger Hagård, av Bildts underlå-\r\ntenhet blev faktiskt att den nya socialdemokratiska\r\nregering som tillträdde efter valet i september 1994\r\ninte kände till vad den förra regeringen hade delgivit\r\nden ryska ledningen i form av anklagelser, som senare\r\nt.o.m. visat sig vara ogrundade. Det skall vi inte heller\r\nglömma bort.\r\nDet var faktiskt först i början av 1995 som den\r\nsocialdemokratiska regeringen fick klart för sig att det\r\nfanns en brevväxling mellan Bildt och Jeltsin som var\r\nav allra största betydelse för Sveriges relationer till\r\nRyssland.\r\nEtt enigt utskott, med undantag för moderaterna,\r\nhar förklarat att Bildts agerande var olämpligt och att\r\nhan borde ha överlagt med Utrikesnämnden i ärendet i\r\nenlighet med bestämmelserna i regeringsformen. Jag\r\ntycker, uppriktigt sagt, att det hade varit snyggt om\r\nockså moderaterna hade ställt sig bakom en sådan\r\nskrivning. Jag tycker att det är mycket starka argu-\r\nment som förelegat när alla partier utom moderaterna\r\nhar enats om utskottets majoritetsskrivning.</pre><pre>Anf.  59  BIRGER HAGÅRD (m) replik\r\nFru talman! Jag upprepar att det här är 10 kap. 6 §\r\nregeringsformen som här är aktuell och som striden\r\nstår om. Var det fråga om ett ärende av större vikt?\r\nVar det något nytt som hade inträffat? Var det något\r\nsom borde ha föranlett ett särskilt inkallande av Utri-\r\nkesnämnden? Hur frågan i detalj bereddes före den 20\r\nmaj känner vi inte till, men det fanns naturligtvis\r\nfullgoda skäl till att man inte tog upp detta den 20\r\nmaj.\r\nSkulle då Utrikesnämnden särskilt ha inkallats?\r\nKanske menar Kurt Ove Johansson att så skulle ha\r\nskett. Statsministern Carl Bildt gjorde en annan be-\r\ndömning. Så skulle inte behöva ske. Han berörde\r\nsedan brevet den 9 augusti. Det hade varit många\r\ninvolverade, och inte heller någon annan tycks ha\r\ntagit upp det.\r\nMot denna bakgrund kan jag inte se annat än att\r\ndenna kritik är ogrundad.</pre><pre>Anf.  60  KURT OVE JOHANSSON (s)\r\nreplik\r\nFru talman! I och för sig skulle man måhända\r\nkunna låta det bero med vad som har sagts, men jag\r\nmenar att situationen är allvarligare än så. Det är\r\nfaktiskt så att det finns ett mönster i Carl Bildts\r\nhandlande på det utrikespolitiska området som också\r\när anmärkningsvärt. Han försöker att leka med utri-\r\nkespolitiken i en egen ringhörna, utan att blanda in\r\nnågra andra partier, som om utrikespolitiken med Carl\r\nBildt som statsminister skulle vara en enskild moderat\r\nfråga.\r\nVi vet nu genom det material som finns att det var\r\ndåligt beställt också med hur man inom den borgerli-\r\nga regeringen i övrigt hanterade den här frågan. Man\r\nhar sagt att Bengt Westerberg inte fick veta någonting\r\ndärför att han var bortrest vid tillfället. Men man vet\r\natt brevet förbereddes under mycket lång tid, och\r\nBengt Westerberg kan omöjligt ha varit borta så lång\r\ntid. Också det förhållandet är mycket märkligt.\r\nAtt inte heller Olof Johansson har fått någon in-\r\nformation är också välbekant. Han har ganska klart\r\nsagt till pressen att om han hade vetat vad som stod i\r\nbrevet, skulle han omedelbart ha reagerat. Det är bara\r\natt beklaga att Carl Bildt så att säga lekte med utri-\r\nkespolitiken på sin egen planhalva. Jag är ganska\r\növertygad om att om han hade visat det här brevet\r\nbåde för Bengt Westerberg och för Olof Johansson,\r\nhade det fått en helt annan lydelse. Det hade kanske\r\ninte ens sänts i väg.</pre><pre>Anf.  61  BIRGER HAGÅRD (m) replik\r\nFru talman! Med tanke på alla dem som var in-\r\nblandade - det har talats om ett tiotal personer inom\r\nUtrikesdepartementet och Statsrådsberedningen, och\r\näven försvarsministern har blivit informerad - finner\r\njag det högst osannolikt att inte detta måste ha nått\r\nockså de andra ledamöterna i regeringskretsen. Det är\r\nuppenbart att i varje fall Alf Svensson kände till det.\r\nBengt Westerberg kan inte ha varit ovetande om det,\r\noch jag ifrågasätter om ens Olof Johansson kan ha\r\nvarit ovetande om det.\r\nMan överlät väl måhända också - kanske bl.a. på\r\ngrund av Carl Bildts obestridligen stora kompetens -\r\nrätt mycket av avgörandet till Carl Bildt.</pre><pre>Anf.  62  KURT OVE JOHANSSON (s)\r\nreplik\r\nFru talman! Det som Birger Hagård nu senast sagt\r\nstyrker egentligen bara det som jag sade dessförinnan,\r\nnämligen att moderaterna tyckte att utrikespolitiken\r\nvar något som de själva skulle hantera i regerings-\r\nställning. Vi har inga dokument som tyder på att för-\r\nsvarsministern har varit inblandad i sammanhanget,\r\nmen jag accepterar det. Han var moderat. Det sägs\r\nockså att utrikesministern har varit inblandad i det\r\nhär, och det finns dokument som styrker det. Också\r\nhon var, liksom Carl Bildt, moderat. De andra behöv-\r\nde inte göra sig besvär.\r\nJag tror att man av vad som har sagts kan läsa ut\r\natt Olof Johansson och Bengt Westerberg ingalunda\r\nvarit nöjda med att sitta i en regering på sådana pre-\r\nmisser.\r\nJag tycker att det är ganska anmärkningsvärt att\r\nutrikespolitiken förvandlades till att vara ett slags\r\nmoderat lekstuga i Carl Bildts regering. Man lämnade\r\nden svenska riksdagen utanför. Man nonchalerade\r\n10:6 i regeringsformen.\r\nDenna diskussion har visat att det är en ytterst\r\nbeklämmande historia - i alla fall som Birger Hagård\r\nhar hanterat den.\r\nDet är väl bara att med glädje notera att övriga\r\npartier i konstitutionsutskottet ändå har varit överens\r\nom att det var olämpligt att inte dra detta brev i Utri-\r\nkesnämnden. Det fanns ändå så många möjligheter: i\r\nmaj, innan brevet sändes i väg, eller den 9 augusti när\r\nbrevväxlingen mellan Bildt och Jeltsin var klar.\r\nMot denna bakgrund är det ännu märkligare att\r\nmoderaterna inte kunde vara med om den kritiska\r\nskrivning som utskottet gjort.</pre><pre>Anf.  63  HÅKAN HOLMBERG (fp)\r\nFru talman! Ärligt talat har större delen av denna\r\ndebatt redan förts i inledningsavsnittet. Jag vill egent-\r\nligen mest sammanfatta det som jag tycker är det\r\nväsentliga ur mitt perspektiv.\r\nDet är självklart att regeringen sköter den praktis-\r\nka utrikespolitiken, men det är viktigt att riksdagen\r\nhålls informerad. Det finns regler för detta i rege-\r\nringsformen. Det finns såvitt jag förstår inga regler för\r\nhur information skall ske inom t.ex. en koalitionsre-\r\ngering, men däremot finns det regler för hur riksdagen\r\nskall involveras i viktiga ställningstaganden.\r\nJag tror att det finns skäl att förankra ett och annat\r\nbrev och ett och annat ställningstagande utöver vad\r\nsom är absolut nödvändigt för att undvika att man,\r\nsäkert oavsiktligt, glider in i en situation då det av en\r\nframtida regering så småningom kan anses tämligen\r\növerflödigt att tala med Utrikesnämnden ens om vä-\r\nsentliga ting.\r\nFrågan är naturligtvis vad som är väsentliga ting\r\noch vad som är frågor av större vikt. Jag tycker att det\r\nfinns ett ord i den moderata reservationen som är\r\nintressant, nämligen \"automatik\". Man konstaterar att\r\ndet som har förevarit inte med automatik leder till\r\nslutsatsen att Utrikesnämnden borde ha fått tillfälle att\r\ndiskutera detta.\r\nJag kan respektera den slutsatsen, men just detta\r\nordval innebär också att man öppnar för en annan\r\ntolkning. Det är inte totalt fel att göra en annan tolk-\r\nning. Vi gör en annan tolkning.\r\nJag tror att det är viktigt att man gör det och att\r\nman försöker hålla den linjen inte minst därför att det,\r\nsom vi var inne på i inledningsrundan, finns ett tidiga-\r\nre exempel på liknande brev. Breven är inte exakt\r\nlikadana, men de är jämförbara i viktiga avseenden.\r\nDe har berört stora utrikespolitiska frågor där Sveri-\r\nges ställningstagande, uppträdande, agerande och sätt\r\natt uttrycka sig har haft betydelse.\r\nDet är faktiskt mycket viktigt att man försöker\r\nhålla samma linje från det ena året och det ena brevet\r\ntill det andra. Jag påtalade den brist som jag tycker\r\nfanns i socialdemokraternas agerande för ett antal år\r\nsedan, då det förra brevet var uppe.\r\nJag vill också få sagt att jag inte tycker att det du-\r\nger att hänvisa till att det den gången ändå gavs ett\r\nsvar på en fråga i kammaren och att det skulle ersätta\r\ndet som står i grundlagen om samråd i Utrikesnämn-\r\nden. Man kan inte låta en fråga ställd av en enskild\r\nledamot ersätta vad som är stadgat i regeringsformen.\r\nParallellen är om inte exakt så ändå tillräckligt\r\nuppenbar. Det finns starkt underlag för att hävda att\r\ndenna typ av frågor bör hanteras med konsekvens från\r\nett år till ett annat och inte förvandlas till en fråga om\r\nfärgen på den regering som för ögonblicket råkar sitta\r\nvid makten.</pre><pre>Anf.  64  KURT OVE JOHANSSON (s)\r\nreplik\r\nFru talman! Jag skall egentligen inte förstöra Hå-\r\nkan Holmbergs sammanfattning på något sätt. Jag vill\r\nbara på en enda punkt upprepa vad jag sade i ett tidi-\r\ngare sammanhang när det gäller det socialdemokratis-\r\nka brevet från några år sedan.\r\nDet framgår - jag upprepar det ännu en gång, Hå-\r\nkan Holmberg - att både utrikesminister Sten Anders-\r\nson och utskottet underströk att det hade varit en\r\nfördel om brevet hade presenterats i Utrikesnämnden.\r\nJag vill ha detta noterat i protokollet.</pre><pre>Anf.  65  HÅKAN HOLMBERG (fp) replik\r\nFru talman! Då får väl jag till protokollet läsa in\r\nslutorden i majoritetstexten från 1991, där det heter\r\natt någon kritik mot regeringen inte är befogad. Det\r\nframstår ändå för var och en som läser detta och jäm-\r\nför från det ena året till det andra som att det görs\r\nolika bedömningar beroende på vem det råkar handla\r\nom.</pre><pre>Anf.  66  KURT OVE JOHANSSON (s)\r\nreplik\r\nFru talman! Det är egentligen inte så märkligt,\r\nHåkan Holmberg, eftersom man från regeringskansliet\r\nmedgav att det hade varit en fördel om brevet hade\r\ndragits i Utrikesnämnden. Hade Carl Bildt eller varför\r\ninte moderaterna i utskottet sagt att brevet självfallet\r\nskulle ha dragits i Utrikesnämnden och att utrikespo-\r\nlitiken skulle ha skötts på ett annorlunda sätt hade\r\nutskottets skrivningar kanske sett litet annorlunda ut\r\nän vad de gör i dag.</pre><pre>Anf.  67  KENNETH KVIST (v)\r\nFru talman! Det mesta är kanske i och för sig sagt\r\ni denna debatt. Men det vi har att granska är faktiskt\r\nden dåvarande regeringens handhavande av 10 kap.\r\n6 § i regeringsformen. Där heter det att regeringen har\r\natt informera Utrikesnämnden om frågor som kan få\r\nbetydelse för riket.\r\nOm man riktar ett brev till en annan stat som spet-\r\nsar till relationerna mellan Sverige och denna stat har\r\ndet naturligtvis betydelse för riket. Om man sedan\r\ndessutom inte tar tillfället i akt och informerar Utri-\r\nkesnämnden om detta, vare sig då Utrikesnämnden\r\nträffas strax innan brevet sänds i väg eller då Utrikes-\r\nnämnden träffas en tid efter det att brevet sänts i väg,\r\nställer man riksdagen i en position som är något\r\nmärklig. Det är märkligt inte minst mot bakgrund av\r\natt det inte var svårt att gissa att det fanns en viss risk\r\nför regeringsskifte, med tanke på hur opinionssiffror-\r\nna såg ut i augusti. Då fanns det nog anledning att\r\ninformera i Utrikesnämnden kring detta.\r\nI sådana här fall gäller det att grannlaga informera\r\nriksdagens partier, eftersom alla partier har ett inter-\r\nnationellt kontaktnät och därmed också verkar i detta.\r\nFöreträdare för Sveriges riksdag skall inte behöva bli\r\npåhoppade av företrädare för andra länder i frågor\r\nsom har vikt för Sveriges relationer med omvärlden,\r\nsom de ju rimligen borde känna till, och vara helt\r\nokunniga om vad som har förevarit.\r\nJag menar att det finns fog för den kritik som ma-\r\njoriteten i utskottet har samlat sig kring.\r\nDet visar att den moderata partipolitiseringen av\r\nKU verkligen är tillspetsad när man inte vill ha\r\ngranskning av de moderata makthavarna. Det är ett\r\nfaktum.</pre><pre>Anf.  68  PETER ERIKSSON (mp)\r\nFru talman! Jag skall försöka att fatta mig kort.\r\nFrågan om Carl Bildts brev till president Jeltsin grun-\r\ndar sig på en rapport från ÖB under våren 1994 om\r\nviss undervattensverksamhet som enligt rapporten\r\npågått ända fram till 1993. Undervattensverksamheten\r\nvisade sig efter ett tag vara fråga om minkar. Den som\r\nkan litet grand om biologi och ekologi vet att minkar-\r\nna härstammar från Nordamerika.\r\nCarl Bildt skrev ett brev till Jeltsin. I brevet som\r\nvar väldigt väl förberett och som  man jobbat med\r\nlänge i regeringskansliet hävdar Bildt att undervat-\r\ntensverksamheten härstammade från Ryssland, och\r\ninte bara det. Det berodde också på vad, som han\r\nsäger, ex-sovjetiska strukturer som finns kvar.\r\nDet som utspelade sig under vattenytan i den\r\nsvenska skärgården har varit en av de verkliga huvud-\r\nfrågorna för svensk utrikespolitik under mer än ett\r\ndecennium. Carl Bildts brev och Sveriges relationer\r\nmed Ryssland och det tidigare Sovjetunionen är na-\r\nturligtvis helt avgörande för svensk utrikespolitik.\r\nMan kan bara se till vilken vikt som Försvarsbered-\r\nningen som nu arbetar lägger vid just situationen i\r\nRyssland, vad som händer där de kommande åren och\r\nvilka möjligheter de har att återuppbygga ett militärt\r\nförsvar som i dag har raserats.\r\nDetta är naturligtvis en betydande fråga. Det går\r\ninte att komma ifrån det. Därför spelar det faktiskt en\r\nstor roll. I ett läge där vi i Sverige har ett val bara\r\nnågon månad senare är det självklart att en ny tillträ-\r\ndande regering bestående av Socialdemokraterna eller\r\neventuellt andra partier måste veta om hur relationer-\r\nna är med Ryssland.\r\nFör mig känns det som en självklarhet att en nytill-\r\nträdande regering måste känna till hur relationerna är\r\nmed vår viktiga stormakt i öster. Annars hamnar man\r\ni en helt ohållbar situation om det skulle överföras till\r\nutrikespolitiken i dess helhet att varje nytillträdande\r\nregering skulle börja från noll. Det är därför ingen\r\nslump att vi i vår grundlag har formuleringen av frå-\r\ngor av stor vikt i utrikespolitiken skall tas upp i Utri-\r\nkesnämnden så att alla partier i riksdagen känner till\r\nhur det står till med läget i utrikespolitiken.\r\nJag menar att det särskilt efter det att Boris Jeltsin\r\nskickade ett svarsbrev där han reagerade mycket\r\nstarkt på brevet från den svenske statsministern visade\r\nsig att det blivit en känslig utrikespolitisk fråga som\r\nmåste tas upp i Utrikesnämnden. Men Carl Bildt gör\r\ninte det. Han säger någonting i förbifarten om att en\r\nkontakt har ägt rum mellan Ryssland och Sverige.\r\nDet gör att vi från KU, när vi rett ut den här situa-\r\ntionen, känner oss tvingade att rikta en ganska skarp\r\nkritik mot Carl Bildt i denna fråga. Jag tycker också\r\natt det är bra att vi har fått en bred majoritet bakom\r\nden kritiken. Jag yrkar bifall till utskottets anmälan.</pre><pre>Eu-frågor m.m.\r\n(avsnitten 12.2, 12.3 och 12.4)</pre><pre>Anf.  69  KENNETH KVIST (v)\r\nFru talman! Det är tre olika saker som vi hanterar\r\nunder detta ämnesblock som gäller EU. I en fråga har\r\nvi kunnat ena oss i utskottet, nämligen regeringens\r\ninformation om EES till riksdagen.\r\nUtskottet har där enats om en problematiserande\r\nskrivning. Dåvarande EES-avtal och nuvarande med-\r\nlemskap i EU innebär en ny situation för Sverige. Det\r\nfinns problem och egentligen också brister att diskute-\r\nra när det gäller hur information mellan regering och\r\nriksdag skall försiggå för att det skall bli på bästa sätt.\r\nVi som har svarat för anmälan har låtit oss nöja\r\nmed det, eftersom vi i Sverige är i ett arbete där vi\r\nvinner erfarenhet. Men strävan måste naturligtvis vara\r\natt stärka riksdagens roll och position i arbetet inom\r\nEU.\r\nDäremot har det på två andra punkter inte gått att\r\nnå enhällighet. Där har man från ja-partiernas sida\r\nicke velat gå med på berättigad kritik av regeringens\r\nagerande.\r\nSituationen 1993-1994 var att vi i Sverige stod in-\r\nför en folkomröstning om EU-medlemskap. Det gäll-\r\nde då att ge ett material till folket inför denna om-\r\nröstning som skulle präglas av allsidighet för att ge\r\nmänniskorna möjlighet att ta ställning utifrån en kor-\r\nrekt och riktig information.\r\nSom ett led i detta ville regeringen tillsätta ett an-\r\ntal konsekvensutredningar som skulle utreda konsek-\r\nvenserna av ett medlemskap. Men dessa kon-\r\nsekvensutredningar, som alltså skulle ge ett underlag\r\nför folkomröstningsdebatten och folkets ställningsta-\r\ngande, sammansattes inte med den allsidighet och\r\nrespekt för att det finns olika uppfattningar som ofta\r\när bruklig när man sammansätter utredningar eller\r\nkommittér som består av flera personer. I stället var\r\ndet en mycket ensidig övervikt av personer som utta-\r\nlat sig vara för ett ja till EU.\r\nDet var 33 av 35 utredare som var utpräglade ja-\r\nsägare. Det visade sig också vid utfrågningen som\r\nutskottet hade med det ansvariga statsrådet Dinkel-\r\nspiel att man hade tagit reda på att dessa personer var,\r\nsom han uttryckte det, sakkunniga i EU-frågorna.\r\nDärmed visste säkert regeringen också mycket väl\r\nvilken inställning de hade i EU-frågorna, även om f.d.\r\nstatsrådet Dinkelspiel förnekade det och sade att re-\r\ngeringen inte hade någon aning om deras position i\r\nEU-frågorna. Däremot visste man om att de var sak-\r\nkunniga i EU-frågorna.\r\nDet är helt uppenbart att det har brustit med att\r\ntillsätta konsekvensutredningarna inför ett svenskt\r\nmedlemskap på ett sätt som har gett möjlighet till\r\nallsidiga analyser och därmed också till en allsidig\r\ninformation till folket av vad konsekvenserna av ett\r\nmedlemskap skulle innebära.\r\nI en reservation till utskottsbetänkandet menar vi\r\natt regeringen här har underlåtit att vidta några åtgär-\r\nder för att åstadkomma en allsidig sammansättning\r\noch att regeringen och statsrådet Dinkelspiel därför\r\ninte kan undgå kritik för detta. Det har inte heller\r\nframkommit något som ändrar den slutsatsen.\r\nInför folkomröstningen var det också en litet\r\ngrannlaga uppgift att fördela de ekonomiska resurser-\r\nna, dvs. medel för att bedriva påverkan av folkopinio-\r\nnen, mellan ja- och nej-sidan.\r\nJa-sidan hade ett stort övertag i resurser redan från\r\nbörjan eftersom stora och rika företag och organisa-\r\ntioner stod på ja-sidan. Men man hade ambitionen att\r\nåtminstone ha en hygglig rättvisa och en hyggligt\r\njämn fördelning av de statliga medlen. Men man\r\nkunde heller inte låta det vara.\r\nRegeringen gav ut en skrift som spreds i en liten\r\nupplaga till landets bibliotek. Den skriften gav rege-\r\nringens syn - för övrigt en vinklad syn - på det avtal\r\nsom man hade framförhandlat. När opinionsmätning-\r\narna började visa att nej-sidan var på frammarsch\r\nbeslutade man sig för att stärka ja-sidan ytterligare\r\ngenom att sända ut denna vinklade information till\r\nsamtliga hushåll.\r\nInte minst genom utfrågningen av Ulf Dinkelspiel\r\nhar det klarlagts dels att Dinkelspiel har tagit på sig\r\nett stark personligt ansvar för formuleringarna i\r\nUDH:s avsnitt i Riksskatteverkets broschyr till alla\r\nhushåll, dels att det har varit en vinklad information\r\nnär det gäller väsentliga frågor som alliansfriheten,\r\nden ekonomiskt monetära unionen, offentlighetsprin-\r\ncipen, miljöpolitiken, alkoholpolitiken osv.\r\nGenom att på det viset öka mängden ja-\r\npropaganda inför folkomröstningen har regeringen\r\nkringgått den princip som man fattat beslut om, näm-\r\nligen att propagandaresurserna från statens utgångs-\r\npunkt skall fördelas någorlunda jämnt mellan de båda\r\nsidorna i folkomröstningskampanjen. Därmed har\r\nregeringen egentligen missbrukat sin position.\r\nVänsterpartiet och Miljöpartiet menar att rege-\r\nringen inte kan undgå kritik för detta. Man har försökt\r\natt utnyttja sin position som regering och statsmakt\r\nför att påverka folket i en viss riktning i en folkom-\r\nröstning. Man har alltså inte agerat som enskilda\r\npolitiska partier - det har regeringspartierna natur-\r\nligtvis full rätt att göra.\r\nVi menar att detta är otillbörligt och att utskottet\r\nborde ha kunnat samlas kring en kritik av detta. Ty-\r\nvärr har ja-partierna i det stycket låtit ja-inställningen\r\nvägleda sig att ställa upp bakom regeringens positio-\r\nner, vilket vi beklagar.</pre><pre>Anf.  70  PETER ERIKSSON (mp)\r\nFru talman! Den här diskussionen handlar egentli-\r\ngen om flera EU-frågor. Jag tror att det är fyra ären-\r\nden som vi har samlat under en diskussion här.\r\nJag kan instämma i mycket av det som Kenneth\r\nKvist tidigare har tagit upp. Vi har ju också skrivit en\r\ngemensam reservation från Miljöpartiet och Vänster-\r\npartiet där vi allvarligt kritiserar den förra regeringen,\r\noch framför allt statsrådet Dinkelspiel för att han har\r\nfattat beslut om och genomfört saker som innebär att\r\nman gjort grova övertramp inför folkomröstningen\r\nom ett svenskt medlemskap i EU.\r\nDen fråga som jag i första hand tänker ta upp är\r\nden om det informationsmaterial som gick ut till alla\r\nsvenska hushåll inför folkomröstningen om EU.\r\nSveriges riksdag hade beslutat att det skulle skick-\r\nas ut en informationsfolder från Riksskatteverket.\r\nSveriges riksdag hade också beslutat om att man\r\nskulle fördela medel någorlunda rättvist mellan ja-\r\noch nej-sidan, som Kenneth Kvist sade tidigare.\r\nDetta var givetvis litet grand löjeväckande alltihop\r\neftersom ja-sidan i verkligheten hade enorma resurser\r\njämfört med dem som fanns på nej-sidan inför folk-\r\nomröstningen. Det finns statsvetare som i efterhand\r\nhar granskat detta. Man talar om att det fanns kanske\r\n20 gånger så mycket pengar på ja-sidan som på nej-\r\nsidan.\r\nAlla vi som var med vet ju vilka möjligheter detta\r\ngav. Ja-sidan kunde prestera annonser i alla Sveriges\r\ndagstidningar medan nej-sidan i första hand fick klara\r\nsig med att prata från mun till mun. Det gick ju ändå\r\nväldigt bra för nej-sidan. Vi hade ju så pass mycket\r\nbättre argument. Det insåg även statsrådet Dinkelspi-\r\nel. Man hamnade i en mycket svår situation.\r\nSom jag bedömer det är det orsaken till att Din-\r\nkelspiel inte nöjde sig med de beslut som fanns från\r\nriksdagen. På eget bevåg - det visade sig mycket klart\r\ni den utfrågning som vi har haft - fattade han ett eget\r\nbeslut om att det skulle skickas ut ytterligare en in-\r\nformationsfolder och att båda dessa informationsfold-\r\nrarna, den från Riksskatteverket och den som Utrikes-\r\ndepartementet självt skulle skicka ut, skulle innehålla\r\nen text som är mycket propagandamässig. Den är full\r\nav både lögner och vilseledande information.\r\nSådana här hushållsutskick kostar mycket pengar.\r\nDet var fråga om ett antal miljoner kronor utöver de\r\nsom riksdagen anslagit som därmed ställdes till ja-\r\nsidans förfogande.\r\nJag skall ta upp några exempel från dessa foldrar\r\nsom visar hur oerhört snedvriden informationen är.\r\nDet gäller t.ex. miljökraven som ligger mig varmt om\r\nhjärtat. I rubriken står det: Sverige behåller miljökra-\r\nven.\r\nI texten står det: Om EU inte når upp till svenska\r\nmiljöstandarder under de fyra åren kommer Sverige\r\natt behålla sina regler med hänvisning till den s.k.\r\nmiljögarantin. En paragraf i EU:s Romfördrag ger\r\nmedlemsstaterna rätt att hålla en högre nationell\r\nskyddsnivå.\r\nDetta är direkt lögnaktig information. Det påpeka-\r\ndes också före folkomröstningen av ordföranden i den\r\nkonsekvensutredning som hade att utreda miljökraven\r\noch vad som skulle hända med Sveriges miljöregler\r\nvid ett medlemskap i EU. Han var själv en föresprå-\r\nkare för ett svenskt medlemskap, men han tog kontakt\r\nmed departementet och sade att han inte alls kunde\r\nställa upp på detta. Det måste vara en annan skrivning\r\nsom talar om verkligheten i stället för den här skön-\r\nmålningen. Men det hjälpte inte utan departementet\r\nstod på sig och ville ha sin bild av verkligheten i stäl-\r\nlet.\r\nDet finns fler exempel. Det talas om att vi får behålla\r\nvår nationella regionalpolitik, men i själva verket\r\npågick det förhandlingar om just den svenska natio-\r\nnella regionalpolitiken som inte var färdiga förrän nu i\r\nvåras. De innebar ganska betydande förändringar av\r\nden nationella regionalpolitiken. Där står om skydd\r\nmot salmonella och om allt möjligt som vi skulle\r\nklara av att få behålla samt att vi också skulle få fler\r\njobb genom ett EU-medlemskap. Men var och en vet\r\nju i dag att mycket av det som sades och skrevs från ja\r\nsidan inte var med sanningen överensstämmande.\r\nEftersom det inför folkomröstningen begicks så\r\nuppenbara felaktigheter och så uppenbara övergrepp\r\nfrån ja-sidan och från makten, tycker jag faktiskt att\r\nman kan kräva litet mer ryggrad av de partier som är\r\nrepresenterade i konstitutionsutskottet och som har att\r\nta del av denna granskning. Ni borde faktiskt erkänna\r\natt det har begåtts en hel del felaktigheter inför folk-\r\nomröstningen och att den då sittande regeringen inte\r\nhar skött detta på ett hyggligt sätt. Det är också väl-\r\ndigt illa att konstitutionsutskottet som institution inte\r\nklarar av att visa upp så pass mycket ryggrad här.</pre><pre>Anf.  71  BJÖRN VON SYDOW (s)\r\nFru talman! Man kan vara anhängare av Folkom-\r\nröstningsinstitutet och ändå se komplikationer i för-\r\nhållande till den parlamentariska principen. Den\r\nkommer ju till uttryck i regeringsformen, bl.a. i första\r\navsnittet, 6 §: Regeringen styr riket. Den ansvarar\r\ninför riksdagen.\r\nHär kommer bl.a. frågan upp om hur en regering\r\nskall styra riket när en folkomröstning blir aktuell -\r\nen folkomröstning som dessutom berör regeringspoli-\r\ntiken i centrala hänseenden. Hur utöva regeringsmak-\r\nten inför en folkomröstning är väl egentligen den\r\nprincipiella frågeställning som vi här diskuterar.\r\nMan kan göra en jämförelse med hur regeringar\r\nstyr inför de allmänna valen. Hur tillämpar regeringar\r\nUtredningsinstitutet, kommittéväsendet respektive\r\nrätten att utge publikationer inför allmänna val?\r\nVarken regeringsformen eller några andra regler\r\nger någon klar anvisning om hur regeringsmakten\r\nskall utövas, vare sig nu när vi inte direkt står inför ett\r\nval eller vid ett nära förestående val. Det finns ju\r\nmånga exempel på att varje regering använder sig av\r\nkommittéväsendet och informationsmöjligheterna\r\nbåde inför val och i andra sammanhang.\r\nJag kan bara som exempel nämna att inför det se-\r\nnaste valet var man vid Miljödepartementet duktig på\r\natt använda kommittéer. Utbildningsdepartementet\r\nlade ned mycket arbete på informationssidan. Den\r\ngamla socialdemokratiska regeringen gjorde nog\r\nockså en hel del liknande inför valet 1991. Detta är ett\r\netablerat faktum.\r\nHur är det då med kommittéväsendet? Finns det\r\nnågra regler om hur kommittéväsendet skall fungera?\r\nDet gör det faktiskt inte i regeringsformen. Man kan\r\nindirekt sluta sig till att varje regering har stor frihet\r\natt använda sig av systemet med utredare, utredningar\r\noch kommittéer. Regeringar får och kan sätta samman\r\nolika inslag i förberedelsearbete inför ett regerings-\r\nbeslut och indirekt inför ett riksdagsbeslut och för all\r\ndel även inför uppföljningar av riksdagsbeslut.\r\nEn regering kan välja mer eller mindre av parla-\r\nmentarisk partipolitisk förankring i en utredning här i\r\nriksdagen. Vi vet hur partibilden ser ut. Det är särskilt\r\nviktigt för en minoritetsregering att fundera över hur\r\nman på ett klokt sätt sätter samman en kommitté.\r\nInför en folkomröstning har en regering samma\r\nrörelsefrihet som varje regering har och, kan man\r\nsäga, samma skyldighet att styra riket. En regering\r\nkan inte heller inför en folkomröstning åläggas att inte\r\nanvända sig av utredningsväsendet eller kommittévä-\r\nsendet. Men sammansättningen av en kommitté blir\r\nnaturligtvis mer komplicerad när man inte, som inför\r\nett val, har en partibild här i riksdagen att utgå ifrån.\r\nDå kommer man in på en omdömesfråga: Hur kom-\r\nponera en kommitté?\r\nVi, som inte ser att detta har varit något som man\r\nbör rikta kritik mot, har uppfattningen att vi hamnar\r\npå en sluttande plan om riksdagen och konstitutions-\r\nutskottet börjar att föreskriva olika principer för hur\r\nkommittéer skall sammansättas åsiktsmässigt. Det må\r\ngälla inför en folkomröstning eller vid sidan av folk-\r\nomröstningar.\r\nSå får jag gå över till den informationsverksamhet\r\nsom en regering kan bedriva. I regeringsformen finns\r\ndet ingen aktivt utformad regel eller restriktion för hur\r\nen regering kan genomföra information kring rege-\r\nringens verksamhet eller beslut. Detta kan man sluta\r\nsig till indirekt genom regeringsformen, där det talas\r\nom att det i lagstiftningsmakten, finansmakten, utri-\r\nkespolitikens maktutövning och förvaltningsmakten\r\ninte finns några regler för hur information skall gå till.\r\nDe informationsmöjligheter som finns för en re-\r\ngering blir ett utflöde också det av det första kapitlet i\r\ngrundlagen; regeringen styr riket. Finansiering av\r\nverksamheten måste ske inom ramar som riksdagen\r\nanger, knutet till sina anslag.\r\nInför ett allmänt val finns här en betydande möj-\r\nlighet för en regering att genomföra informationsin-\r\nsatser. Det är väldigt tveksamt om vi från riksdagens\r\nsida skall genomföra en grundlagsändring eller utfär-\r\nda föreskrifter av generell natur om hur en regerings\r\ninformationsverksamhet skall gå till.\r\nInför en folkomröstning har vi heller inga regler\r\nsom skulle kunna användas. Jag tror att det är farligt\r\natt ge sig in på regler av generell natur när det gäller\r\nhur en regerings informationsverksamhet skall gå till,\r\näven om den är knuten till eller har bärighet till en\r\nfolkomröstning.\r\nPå den här punkten tror jag att det i förlängningen\r\nfinns principiella problemställningar som man från\r\nreservanternas sida bör besinna när man riktar kritik\r\nmot den dåvarande regeringens agerade. Jag noterar\r\nockså att i reservationen och i de uttalanden som har\r\ngjorts i dag finns inga hänvisningar till någon konkret\r\nföreskrift, vare sig i regeringsformen eller på annat\r\nsätt, som man menar att den dåvarande regeringen\r\nskulle ha brutit mot.</pre><pre>Anf.  72  PETER ERIKSSON (mp) replik\r\nHerr talman! Björn von Sydow, det finns i vår re-\r\nservation ingen anmärkning kring grundlagsreglering-\r\nen. Men vi riktar uppmärksamhet på att det faktiskt\r\nfinns riksdagsbeslut som handlar om precis den här\r\nsaken, dvs. informationen inför folkomröstningen om\r\nmedlemskap för Sverige i den europeiska unionen. I\r\nde riksdagsbeslut som fattades togs upp både hur ja-\r\noch nejsidan finansiellt skulle använda statens resur-\r\nser och att Riksskatteverket borde ansvara för den\r\ninformation som gick ut från staten inför folkomröst-\r\nningen.\r\nMen här har alltså Ulf Dinkelspiel och därmed re-\r\ngeringen tagit ett eget initiativ som går långt utöver\r\nriksdagens beslut och som i praktiken åsidosätter\r\nriksdagens beslut, vilket gör att beslutet faller. Det är\r\nmot detta som jag tycker att man kan rikta mycket\r\nallvarlig kritik, därför att dessa riksdagsbeslut fattades\r\njust för att det inte skulle ske en otillbörlig och miss-\r\nvisande påverkan utifrån den makt som regerings-\r\nkansliet innehar, där betydande resurser kan användas\r\nför den här typen av information som går direkt till\r\nhushållen.</pre><pre>Anf.  73  BJÖRN VON SYDOW (s) replik\r\nHerr talman! Det riksdagsbeslut som det här syftas\r\npå gällde kampanjmedlen, inriktningen inför folkom-\r\nröstningen med särskilda medel. Visst skulle det vara\r\nmöjligt att riksdagen hade beslutat anslag efter anslag\r\nmed föreskrifter om hur olika anslag skulle kunna\r\nanvändas. Men var hamnar vi då? Skall riksdagen\r\nföreskriva åsiktsregler, utformningar av hur regering-\r\nen skall kunna forma sin information? Var hamnar vi\r\ndå? Ett sluttande plan.</pre><pre>Anf.  74  PETER ERIKSSON (mp) replik\r\nHerr talman! Om riksdagen beslutar att vi skall\r\nanvända si och så mycket pengar som kampanjmedel\r\ninför folkomröstning, då skall inte regeringen få an-\r\nvända mångmiljonbelopp utöver detta för ena sidan.\r\nLikadant är det med informationen. Om riksdagen\r\nbeslutar att Riksskatteverket skall gå ut med en infor-\r\nmationsbroschyr som i första hand handlar om det\r\ntekniska förfarandet vid folkomröstningen, skall inte\r\nregeringen använda mångmiljonbelopp för att gå ut\r\nmed sin propaganda utöver det, utan då är det riks-\r\ndagsbeslutet som skall gälla.</pre><pre>Anf.  75  BJÖRN VON SYDOW (s) replik\r\nHerr talman! Nu är vi inne på innehållet i den\r\npublikation som gjordes. Var hamnar vi om riksdagen\r\nföreskriver hur regeringens information skall vara\r\nutformad? De exempel som bl.a. Peter Eriksson\r\nnämnde tidigare är inte oomtvistade. Det finns motsat-\r\nta tolkningar på vissa av de punkter som Peter Eriks-\r\nson anför om hur fördraget skulle tolkas, bör tolkas\r\noch kan tolkas.</pre><pre>Anf.  76  KENNETH KVIST (v) replik\r\nHerr talman! Björn von Sydow hänvisar till att det\r\ninte finns några exakta regler kring detta. Vi är i flera\r\nfall överens om skrivningarna när det gäller andra\r\närenden där vi riktar viss kritik mot regeringen Bildt\r\noch där det inte direkt handlar om överträdelse av\r\nregler utan där det avser överträdelse som har att göra\r\nmed allmän trovärdighet. Det är också ett fall. I en\r\nfolkomröstningssituation är den frågan utbruten ur\r\nstyrandet av riket. Den överlåts, i alla fall med råd-\r\ngivnings rätt, till folket. Det är givet att regeringen då\r\nskall handha det på ett förtroendefullt och grannlaga\r\nsätt.\r\nDet är riktigt att regeringen styr riket. Men det står\r\ningenstans att detta att styra riket skall innebära att\r\nregeringen skall ha rätt att styra riket dithän den vill,\r\natt den också i en folkomröstningssituation ha rätten\r\natt försöka vilseföra folket.\r\nJag tycker att Björn von Sydows huvudanförande\r\npå alla väsentliga punkter egentligen visar att den\r\nkritik som vi riktar är korrekt. Han talar om att inget\r\nhindrar en regering från att använda utskottsväsendet\r\neller kommittéväsendet i en folkomröstningssituation\r\noch att det inte heller finns regler som begränsar den\r\npropaganda som regeringen får föra. Därmed har\r\negentligen vår kritik träffat precis rätt. Det vore bra\r\nom ni också skulle ha mod att dela den.</pre><pre>Anf.  77  BJÖRN VON SYDOW (s) replik\r\nHerr talman! Det blir enklare i sådana här situa-\r\ntioner när det handlar om allmänna val och det är\r\npartierna som skall vara representerade i kommittéer.\r\nDet blir också lättare med informationsgivningen när\r\ndet är regeringen som står för den fråga som skall\r\navgöras av folket i ett vanligt val, det blir mindre\r\nkomplikationer.\r\nDet görs gällande att det finns vilseförande argu-\r\nmentation osv. i broschyrerna. Det är tvistigt. Det\r\nfinns många olika meningar om vad som har varit rätt\r\neller inte. Poängen är emellertid att kritik har riktats\r\nmot regeringens föreskrifter. Det är helt rätt.\r\nDen förekom under folkomröstningskampanjen.\r\nVarje regering som ger ut skrifter måste fundera på\r\nom skriften innehåller felaktigheter eller överdrifter\r\noch om den kan direkt motverka eventuella syften -\r\nsom regeringen kan ha haft - inför ett avgörande. Den\r\ndiskussion om huruvida broschyrerna var riktigt ut-\r\nformade eller inte som Peter Eriksson och Kenneth\r\nKvist har fört i sakfrågorna var legitim före folkom-\r\nröstningsdagen.</pre><pre>Anf.  78  KENNETH KVIST (v) replik\r\nHerr talman!  Det finns en skillnad. Om t.ex. en\r\ninformation med samma innehåll som regeringens\r\nskrift hade undertecknats av de i regeringen ingående\r\npartierna och spritts med de medel dessa partier fick\r\nför att bedriva EU-information, hade ingen haft någon\r\nsom helst anledning att ta upp detta till diskussion.\r\nMen regeringen har ändå, utöver att den är en\r\npolitisk instans, också ett helhetsansvar i nationen,\r\noch framstår därför för många människor som någon-\r\nting som åtminstone i en del fall bör stå över politi-\r\nken. När den ger ut någonting som är förment objek-\r\ntivt men faktiskt på punkt efter punkt kan ifrågasättas,\r\nutnyttjar den regeringen sin position på ett otillbörligt\r\nsätt som inte inger ett gott förtroende. Den försöker\r\nmanipulera folkomröstningen eller bidra till en mani-\r\npulation av folkopinionen och folkomröstningen ge-\r\nnom att utnyttja sin ställning.\r\nDet är det vi menar har skett. Man har så att säga\r\nbakvägen förmerat ja-sidans kampanjpengar.</pre><pre>Anf.  79  BJÖRN VON SYDOW (s) replik\r\nHerr talman!  Det är riktigt att vi ställer stora krav\r\npå broschyrer och publikationer från en regering. Jag\r\ntror också det ligger någonting i vad Kenneth Kvist\r\nsäger: Om en regering gör starkt partisinnade eller\r\nopinionsmässigt präglade uttalanden i kontroversiella\r\nfrågor, kan det motverka syftet. Är en regering klok så\r\när den mycket omsorgsfull i utformningen av sin\r\ninformationspolitik.\r\nJag skulle vilja ställa en fråga i det här replikskif-\r\ntet. Vad är det för generella regler som reservanterna\r\nskulle efterlysa för att få sina önskemål tillgodosed-\r\nda? Med andra ord: Skall Sveriges riksdag, dess\r\nkonstitutionsutskott, när det granskar statsråden ha\r\nmer restriktioner? Kommer vi då inte i farlig konflikt\r\nmed åsiktsfrihetens principer, även när de utövas av\r\nstaten i form av regeringen?</pre><pre>Anf.  80  BIRGITTA HAMBRAEUS (c)\r\nHerr talman!  Jag tycker att det var intressant att\r\nlyssna till den här ordväxlingen och att Björn von\r\nSydow visar en viss öppenhet inför det statsveten-\r\nskapliga problem som finns, nämligen hur en regering\r\nsom har tagit ställning för den ena sidan i en folkom-\r\nröstning skall kunna se till att demokratins krav ändå\r\nuppfylls så att också oppositionen får likvärdiga möj-\r\nligheter.\r\nVi måste lära oss av erfarenheterna från den första\r\nfolkomröstningen om EU. Det kommer nämligen\r\nflera. Det är troligt att vi får ännu en folkomröstning\r\nmot slutet av detta årtusende, efter EU:s regerings-\r\nkonferens IGC 96. Danmark kommer att ha folkom-\r\nröstning då och jag misstänker att det är troligt att\r\nockså vi i Sverige kommer att ha en folkomröstning.\r\nOm inte folk skall känna sig, och faktiskt också\r\nbli, lurade, är det nödvändigt att vi finner metoder för\r\natt dels så objektivt som möjligt redogöra för vad\r\nfrågan gäller, dels ge jämförbara resurser till dem som\r\när kritiska till det resultat som regeringen medverkar\r\ntill. Jag hoppas att vi kan vara överens om det.\r\nHur skall man då komma fram till vad omröst-\r\nningen gäller? En metod som Ulf Dinkelspiel inte\r\nverkade främmande inför vid utfrågningen vore att\r\nlåta några universitetsinstitutioner oberoende av var-\r\nandra analysera förhandlingsresultatet och sammanfat-\r\nta det på ett begripligt sätt. En annan möjlighet är\r\nkanske s.k. vetenskaplig medling, som har tillämpats\r\nav Forskningsrådsnämnden i serien Källa. Två exper-\r\nter med olika värderingar i sakfrågan fick först klara\r\nut vad de var överens om och därefter ge var sin be-\r\nskrivning av områden där de inte var överens. Det är\r\ninte rimligt att den regering som fört förhandlingarna\r\nsjälv skall kunna eller ha intresse av att helt objektivt\r\nredovisa resultatet.\r\nNär det gäller resurstilldelningen vid en folkom-\r\nröstning bör man ge rimliga arbetsmöjligheter till dem\r\nsom är i opposition. Den bästa modellen är förmodli-\r\ngen en ny s.k. Fälldindelegation, men med betydligt\r\nstörre resurser till sitt förfogande än vid den första\r\nfolkomröstningen. Den delegationen kunde också\r\növervaka att resursfördelningen blev någorlunda rätt-\r\nvis och påtala uppenbara skevheter. Det är alltså vik-\r\ntigt att alla som deltar i kampanjen redovisar hur\r\nmycket de disponerar och vilka som finansierar deras\r\nkampanj.\r\nErfarenheterna från 1994 är egentligen fruktans-\r\nvärda. Konsekvensutredningarna dominerades av ja-\r\nsägare och remissbehandlades över huvud taget inte.\r\nAlla kunde se hur resursfördelningen var rent löje-\r\nväckande skev.\r\nNär det gäller Riksskatteverkets broschyr fanns en\r\nsida med argument för nej och fem sidor med argu-\r\nment för ja, varav fyra var skrivna av UD:s han-\r\ndelsavdelning.\r\nMånga väntade sig säkert att regeringen och UD\r\nskulle ge en korrekt redogörelse för det avtal som\r\nfolket skulle ta ställning till. Så är inte fallet. Ulf Din-\r\nkelspiel medgav vid utfrågningen att denna text var en\r\nplädering för anslutning till EU, eftersom regeringen\r\nju tagit ställning för ett ja i folkomröstningen.\r\nDet finns sakfel och missvisande påståenden i\r\nUD:s material, men det allvarligaste tycker jag är att\r\nman helt tigit om den avgjort viktigaste innebörden av\r\nen anslutning till EU. All offentlig makt utgår inte\r\nlängre från folket. EU:s bestämmelser tar över svensk\r\nlag, även grundlag. Folket kan inte rösta bort lagstif-\r\ntarna. Sverige har givit upp sin suveränitet som na-\r\ntion. Om detta står inte ett ord i redogörelsen för det\r\navtal som det svenska folket skulle säga ja eller nej\r\ntill.\r\nUlf Dinkelspiel är personligen ansvarig för de\r\nvinklade EU-broschyrerna. Andra statsråd utsåg kon-\r\nsekvensutredningarna utan att lyckas nå balans.\r\nMajoriteten i Centerpartiets riksdagsgrupp gör en\r\nannan bedömning och vill inte rikta någon kritik mot\r\nregeringen i denna fråga. Centern kommer alltså att\r\nrösta med majoriteten här.\r\nJag har en annan åsikt, och jag kommer att rösta\r\nmed Vänstern och Miljöpartiet i reservationerna 6 och\r\n7, som jag yrkar bifall till.</pre><pre>Anf.  81  KENNETH KVIST (v)\r\nHerr talman!  Jag känner att jag på grund av reg-\r\nlerna inte blev riktigt klar med replikskiftet med Björn\r\nvon Sydow. Därför satte jag upp mig på talarlistan en\r\ngång till.\r\nVi behöver inte här gå in på en djupare diskussion\r\nom statens karaktär, om vems intressen staten företrä-\r\nder osv. Många människor har i varje fall ideellt den\r\nuppfattningen att staten skall vara allas stat. Det är\r\nhela folkets stat, i alla fall vill vi att det så skall vara\r\noch så skall framstå.\r\nNär vi ordnar en folkomröstning i vårt land gör vi\r\ndet i allmänhet därför att vi vet att folkets mening är\r\ndelad. Då vill regeringen, eller det politiska systemet\r\nom vi så vill, försöka avläsa vilken folkviljan egentli-\r\ngen är. Men i den situationen får staten inte använda\r\nall den auktoritet den har, för att vissa makthavare av\r\nfolket skall få precis det svar som de önskar. Då bort-\r\nfaller ju så att säga meningen med att låta folket ge\r\nmakthavarna ett råd.\r\nMan får då, för att så att säga handha sitt innehav\r\nav statsmakten på ett trovärdigt och anständigt sätt,\r\navhålla sig från att utnyttja positionen till att försöka\r\nmanipulera eller påverka folkopinionen. Annars får\r\nman ju inte höra folkets egentliga råd. Som man ropar\r\nfår man svar. Man pressar på folket sin mening. Vi\r\nmenar att det är i detta avseende som man har brustit i\r\nhanteringen av det här.</pre><pre>Anf.  82  BJÖRN VON SYDOW (s)\r\nHerr talman! Kenneth Kvists inledning är faktiskt\r\nriktig. Vi borde ha diskuterat statens begrepp.\r\nJag menar att staten i en parlamentarisk demokrati\r\nsom ställs inför en folkomröstningssituation måste\r\nuppträda i olika roller. En roll där vi väl har kommit\r\nganska långt i Sverige är att staten försöker finansiera\r\nolika sidor av en folkomröstning och ställa förhållan-\r\ndevis lika resurser till förfogande. Det är en del. Men\r\ndetta förekommer inte i alla stater som använder sig\r\nav folkomröstningsinstitutet.\r\nEn annan del som berörts i ett av inläggen här -\r\njag tror att det var ett inlägg av Birgitta Hambraeus -\r\när statens möjlighet som lagstiftare att eventuellt\r\nföreskriva redovisningsplikt för finansiering av folk-\r\nomröstningskampanjer.\r\nDen tredje delen är den som jag tog upp. Där\r\ntycker jag inte att någon av reservanterna här har\r\nnågot svar. En regering är grundad på regeringsför-\r\nklaringen. Hur skall regeringen handla i den situatio-\r\nnen? Här är det svårt att anlägga restriktioner i lag-\r\nteknisk mening. Men det finns naturligtvis klokhet\r\noch etik som bjuder på att man icke går långt i parti-\r\nsinnet där.\r\nLåt mig avrunda med att säga: Inför de allmänna\r\nvalen har många skrifter utgivits av många regeringar\r\nsom uppfyller lägre ställda krav på allsidighet och\r\nsaklighet än jag menar att det är fråga om åtminstone\r\nbeträffande de här broschyrerna.</pre><pre>Anf.  83  KENNETH KVIST (v)\r\nHerr talman! Det finns ändå en skillnad här, Björn\r\nvon Sydow. I de allmänna valen till riksdagen är det\r\nju faktiskt regeringarna som granskas och ifrågasätts.\r\nOm en regering lämnar ut en \"propagandapräglad\"\r\nbroschyr skulle kanske också jag ha synpunkter på det\r\nnär det gäller sättet att använda statsmedlen, för det\r\nhär borde vara partiernas sak i valen. Likväl är bro-\r\nschyren kritiserbar på ett annat sätt och också lätt\r\ngenomskådlig för människor som är för eller emot\r\nregeringen.\r\nHär gäller det dock en sakfråga. Staten skall pejla\r\nfolkets vilja. Men sedan använder ena sidan statsmak-\r\nten för att påverka folkviljan. Jag menar att man bris-\r\nter i omdöme och i den oväld som borde finnas när\r\nman använder statsmakten till att ge ut vinklad infor-\r\nmation och till att under en sorts vetenskaplig mask\r\nkonstruera vinklade rapporter som talar om hur för-\r\nträffligt allt kommer att bli bara vi kommer med i EU.\r\nDet är klart att det inte går att sätta upp entydiga\r\nregler. Men, som jag tidigare sade, vi granskar fak-\r\ntiskt också omständigheter och förhållanden som har\r\natt göra med ett allmänt trovärdigt beteende och en\r\nallmänt trovärdig behandling av staten och dess resur-\r\nser.</pre><pre>Anf.  84  PETER ERIKSSON (mp)\r\nHerr talman! Jag vill gärna ge ett kort svar på\r\nBjörn von Sydows fråga här.\r\nVi kan isolerat se till informationshanteringen och\r\nde hushållsfoldrar som gick ut till svenska folket\r\nveckorna före folkomröstningen. Och vi kan tänka oss\r\n- överfört på de allmänna valen - att den borgerliga\r\nregeringen valet 1994 under veckorna före de allmän-\r\nna valen med regeringsmedel går ut med kanske flera\r\ninformationsfoldrar eller med stora annonser i dags-\r\npressen där man säger att en ny socialdemokratisk\r\nregering vore en fara för landet samt att Moderaterna\r\neller den borgerliga regeringen är en garanti för att\r\ntrygga landets säkerhet, för att bevara ekonomiskt\r\noberoende etc. Det rör sig alltså om ganska tunga\r\nargument i en känslig situation.\r\nTycker då inte Björn von Sydow att det vore ett\r\nsätt att missköta sin ställning som regeringsinnehavare\r\noch att otillbörligt utnyttja sin position? Jag är ganska\r\növertygad om att Björn von Sydow skulle tycka att\r\ndet var ett mycket allvarligt övergrepp. Det är också\r\nprecis vad som hände inför folkomröstningen inför\r\nEU.\r\nAtt konstitutionsutskottets majoritet inte reagerar\r\nordentligt på den frågan tycker jag innebär ett allvar-\r\nligt prejudikat som i framtiden kan innebära att rege-\r\nringar ännu mer agerar utifrån sin position - sin\r\nmaktställning och sina finansiella resurser - där par-\r\ntistöden bara blir en liten del.</pre><pre>Anf.  85  BJÖRN VON SYDOW (s)\r\nHerr talman! Peter Erikssons ordval här liksom re-\r\nservationens avslutning är mycket långtgående i\r\nskildringen av hur både de aktuella broschyrerna såg\r\nut och skissen till en tilltänkt plädering skulle ha varit.\r\nDet är självklart att en broschyr som den som Peter\r\nEriksson skisserar inte skulle accepteras. Men hur var\r\ndet med broschyrerna? Ja, de ledde fram till att det\r\ntydligt klargjordes att det handlar om att den enskilde\r\nskall rösta ja eller nej. Det talades om att det var för\r\nen folkomröstnings skull, och det klargjordes att det\r\nvar fråga om den enskildes ja eller nej.\r\nPeter Erikssons jämförelse haltar. Jag misstänker\r\natt den tilltänkta broschyren från den gamla borgerli-\r\nga regeringen inte skulle ha uppmanat till att rösta\r\nantingen med regeringen eller med oppositionsparti-\r\nerna.</pre><pre>Anf.  86  PETER ERIKSSON (mp)\r\nHerr talman! Jag tycker att det är bra att Björn von\r\nSydow erkänner att den här principen/det här prejudi-\r\nkatet i längden inte håller.\r\nNågonstans finns en gräns för när man kan använ-\r\nda regeringens resurser på ett helt otillbörligt sätt. Där\r\nmåste konstitutionsutskottet reagera. Jag menar att\r\nfallet i höstas är ett sådant exempel på grova över-\r\ntramp från regeringen. Det är sakfrågorna som vi till\r\nsyvende och sist hamnar på. Björn von Sydows inle-\r\ndande diskussion om att det inte finns någon grund\r\nhär för kritik på grund av att det inte finns regler i\r\ngrundlagen om detta faller helt och hållet. Det är\r\nalltså sakfrågorna vi borde ha diskuterat, liksom inne-\r\nhållet i broschyren. Vi borde ha frågat: Är det här en\r\nnågorlunda korrekt verklighetsbeskrivning eller inte?\r\nI det här fallet är det inte så.</pre><pre>Anf.  87  BJÖRN VON SYDOW (s)\r\nHerr talman! Nej, det är inte så. Peter Eriksson\r\noch andra opponenter har inte kunnat anvisa någon\r\nväg för hur en grundlagsstiftning eller annan lagstift-\r\nning skulle se ut som reglerar hur regeringen skall\r\nkunna använda informationstekniska medel.\r\nI flera anföranden har jag sagt att en klok regering\r\nförstår att går man för långt, så kommer det att vändas\r\nmot regeringen. Den offentliga granskningen av allt\r\nsom publiceras, från regeringen och andra, är nöd-\r\nvändig. Det är i en kampanj - en valkampanj eller en\r\nfolkomröstningskampanj - som den diskussionen hör\r\nhemma, inte i något som har formen av granskningar i\r\nefterhand av konstitutionsutskottet eller av försök till\r\ninskränkningar eller preciseringar i åsiktsfriheten i\r\nvårt land.</pre><pre>Anf.  88  PETER ERIKSSON (mp)\r\nHerr talman! Björn von Sydow pratar om vad en\r\nklok regering skall göra. Jag pratar om vad ett klokt\r\nkonstitutionsutskott bör göra i ett sådant här läge. Det\r\när uppenbart att vi måste se till att det inte blir ytterli-\r\ngare sådana här situationer i framtiden och att vi i det\r\nhär läget måste reagera mycket bestämt mot den ten-\r\ndens som finns till att regeringspartierna vid allmänna\r\nval eller folkomröstningar inte utnyttjar regeringens\r\nställning, maktposition och finanser för egna parti-\r\npolitiska syften.</pre><pre>Volvo-Renault-affären och tidigare regeringars kon-\r\ntakter med bilindustrin\r\n(avsnitt 13.1)</pre><pre>Anf.  89  BIRGER HAGÅRD  (m)\r\nHerr talman! Volvo-Renault-frågan har tagits upp\r\npå utskottets eget initiativ. Man har också ägnat en del\r\nuppmärksamhet åt regeringars  agerande tidigare när\r\ndet gäller den svenska bilindustrin. Det gäller t.ex.\r\nVolvos etablering i Uddevalla 1985 och Saab-Scanias\r\netablering i Malmö 1986. Om de tidigare affärerna\r\nkan väl sägas att utskottet inte närmare tagit fram\r\nkonstitutionella aspekter. Man kan konstatera - men\r\ndet visste vi ju redan förut - att det sannerligen inte\r\nvar några lysande resultat som uppnåddes vare sig i\r\nUddevalla eller i Malmö. Men det har varit en sak för\r\nRiksdagens revisorer att se närmare på.\r\nDet är naturligtvis varje regering obetaget att fatta\r\nokloka politiska beslut; det är inget som i och för sig\r\nangår konstitutionsutskottet. Däremot kan vi se att\r\nfrågan har en ideologisk skiljelinje mellan en social-\r\ndemokratisk uppfattning, eller skall vi säga en väns-\r\nteruppfattning, och en borgerlig uppfattning. Från\r\nsocialdemokratisk sida och från vänstersidan över\r\nhuvud taget har man  inte någonting emot att staten\r\noch regeringen ordentligt lägger sig i vad industrin\r\nsysslar med.\r\nDen här frågan har två delar. Den ena gäller in-\r\nformationssidan. Jag vill påminna om att hela det här\r\nVolvo-Renault-spektaklet pågick från 1990 fram till,\r\nlåt oss säga, den 2 december 1993 då den tilltänkta\r\nfusionen definitivt sprack.\r\nInformationssidan är alltså den ena. Det har varit\r\nmycket diskussion om huruvida den svenska rege-\r\nringen var informerad om vad som hände under peri-\r\noden från den 22 november 1993 till den 2 december\r\n1993. Det tragiska i det här sammanhanget är de\r\nmånga insinuationer som förekom, inte minst från\r\nkonstitutionsutskottets tidigare ordförande Thage G\r\nPeterson, både i artiklar och vid utfrågningar - allt-\r\nsammans uppenbarligen i syfte framför allt att smuts-\r\nkasta förre statsministern Carl Bildt och också förre\r\nutrikeshandelsministern Ulf Dinkenspiel. Det var\r\ndetta som föranledde statsminister Carl Bildt att skri-\r\nva sitt brev till konstitutionsutskottet, något som skall\r\nbehandlas senare.\r\nCarl Bildt och regeringen fick inte någon infor-\r\nmation från den 22 november till den 2   december.\r\nMotsatsen skulle ha hävdats av Thage G Peterson,\r\nsom vid inte mindre än sex tillfällen sade att han\r\nvisste att regeringen skulle ha fått någon typ av in-\r\nformation. Han gavs många möjligheter att närmare\r\nförklara vad det var han visste, när han hade fått\r\nupplysningarna och från vem han hade fått upplys-\r\nningarna. Senast var det, vill jag minnas, vid en ut-\r\nfrågning den 19 april. Men något besked kom aldrig.\r\nVi kan alltså konstatera att informationsfrågan\r\nvarit den ena sida av saken. Det har inte lyckats för\r\nutskottet att på den punkten klarlägga vad som har\r\nhänt respektive vad som inte har hänt. Pehr G Gyllen-\r\nhammar uppger att han definitivt inte visste om att\r\naffären skulle spricka förrän vid styrelsemötet den 2\r\ndecember.\r\nDen andra frågan som har tagits upp och diskute-\r\nrats gäller vilken ställning regeringen skall ta. Carl\r\nBildt förklarade tydligt vid utfrågningen våren 1994\r\natt hela affären inte var ett ärende för regeringen och\r\natt det var en medveten politik från regeringens sida\r\natt ansvaret skulle ligga hos Volvo.\r\nDetta tas nu till intäkt av vänstermajoriteten för att\r\nanklaga regeringen för passivitet. Tvärtom måste det\r\nnaturligtvis ses som något i hög grad positivt - i varje\r\nfall från borgerlig utgångspunkt - att man i regeringen\r\ngjorde en klar boskillnad mellan sitt eget och det\r\nenskilda näringslivets ansvarsområde. Fusionen var\r\nen sak uteslutande för Volvos bolagsstämma.\r\nDen omständigheten att majoriteten i utskottet nu\r\nvill göra en politisk sakbedömning och anklaga rege-\r\nringen för att ha en annan uppfattning är naturligtvis\r\nnågonting som inte har det ringaste med konstitutio-\r\nnella aspekter att göra.\r\nHerr talman! Från den utgångspunkten kan jag\r\ninte finna annat än att den kritik som framförts enbart\r\när partipolitiskt betingad och inte har någonting med\r\nsjälva sakfrågan att göra. Den bör därför avvisas. Jag\r\nyrkar bifall till reservation nr 9, vilket jag för resten\r\ngjort tidigare också.</pre><pre>Anf.  90  HÅKAN HOLMBERG (fp)\r\nHerr talman! Kärnan i ärendet är egentligen det\r\nsom Birger Hagård kallade för den andra delen av\r\nfrågan, nämligen vilken uppgift och vilken ställning\r\nregeringen har.\r\nJag kan konstatera att det handlar om att vi har\r\nolika syn på vilken regeringens uppgift i sådana här\r\nsituationer är. Därmed är det inte riktigt fråga om ett\r\nkonstitutionellt problem i den vanliga bemärkelsen\r\nhär, utan det är två näringspolitiska ideologier som\r\nbryts.\r\nVi i Folkpartiet anser att staten skall styra inom\r\nallmänna ramar och regler och inte gå in i enskilda\r\nbeslut. Socialdemokratin har en annan uppfattning i\r\nnågon form. Den är mer eller mindre långt driven,\r\nkanske beroende på schatteringar inom partiet.\r\nJag tror att vi kommer att få leva med den här de-\r\nbatten under all överskådlig framtid. Frågeställningen\r\nlär överleva också de statssocialistiska systemens\r\nkollaps i Östeuropa.\r\nÄndå finns det en del empiriskt material som, om\r\ndebatten gällde näringspolitik, man skulle kunna\r\nanföra till stöd för den hållning som vi i Folkpartiet\r\ntillsammans med Moderaterna och Centerpartiet har\r\nintagit. Varje gång staten har försökt bete sig som\r\nmajoriteten önskat och när boskillnaden inte riktigt\r\nhar iakttagits, har det gått mer eller mindre dåligt, ofta\r\nmer.\r\nDet finns en formulering i majoritetens text om att\r\nregeringen skulle ha visat bristande intresse och an-\r\nsvar i en fråga av så stor betydelse för landet som\r\nVolvo-Renault-affären. Samma formulering kan\r\nfaktiskt användas om precis motsatt hållning; det hade\r\nvarit att visa bristande intresse och ansvar om rege-\r\nringen försökt blanda sig i och bryta boskillnaden. Jag\r\ntror faktiskt att den är nödvändig för både näringsli-\r\nvets och politikens långsiktiga positiva utveckling.\r\nJag kommer att nöja mig med dessa enkla konsta-\r\nteranden. Det avgörande för Folkpartiets del är att\r\ninget konstitutionellt fel har kunnat påvisas. Den\r\nandra debatten kan man föra om man har lust, men jag\r\ntycker inte att detta är riktigt rätt tillfälle.\r\nFör att underlätta för sekretariatet skall jag passa\r\npå att yrka bifall i ordentlig ordning till reservationer-\r\nna 4, 9, 13, 15, 16, 17, 19 och 21.</pre><pre>Anf.  91  NILS-GÖRAN HOLMQVIST (s)\r\nHerr talman! I regeringsformens 1 kap. 4 § står:\r\n\"Regeringen styr riket. Den är ansvarig inför riksda-\r\ngen.\"\r\nI Sverige finns knappt en handfull företag som kan\r\nbetraktas som någon form av symboler för Sverige.\r\nTill de företagen hör tveklöst Volvo vars bilar världen\r\növer kopplas samman med Sverige och svensk in-\r\ndustriell produktion.\r\nNär beskedet om ett planerat samgående mellan\r\nVolvo och Renault kom var det rimligtvis inte endast\r\nen angelägenhet för de berörda företagen utan också\r\nen angelägenhet för Sverige som nation.\r\nÄven om regeringens bedömning av kanske både\r\nideologiska och andra skäl var att man inte kan be-\r\nstämma över ett företags agerande, är det ändå rimligt\r\natt förvänta sig av landets regering att den med största\r\nintresse försöker följa processen och se vad den ge-\r\nnom sitt agerande i sammanhanget kan ta till vara för\r\nvåra svenska nationella intressen. Regeringens uppgift\r\när ju att styra riket.\r\nFöretaget Volvos betydelse för Sverige behöver\r\nväl knappast beskrivas. Volvo har inte bara betydelse\r\nför sysselsättningen i Västsverige utan fungerar som\r\nmotor för mängder av underleverantörer över hela\r\nlandet. Vissa regioner är helt beroende av Volvo och\r\ndess framgångar.\r\nUr den synvinkeln borde det vara självklart för en\r\nregering att noga följa utvecklingen när Volvo går in i\r\nförändringar av den storleksordning som det var fråga\r\nom vid planerna för samgåendet med Renault.\r\nHerr talman! Den fråga som kommit upp kring re-\r\ngeringens agerande vid Volvo-Renault-affären berör\r\negentligen i huvudsak regeringens kännedom om\r\naffärens utveckling under den dramatiska slutfasen -\r\nde tio dagarna innan Volvo-Renault-affären sprack\r\noch Pehr Gyllenhammar såg sig föranlåten att lämna\r\nledningen för Volvo. Bakom frågan ligger bl.a. en\r\nundran i vad mån regeringens ledamöter haft sådan\r\nkunskap om affärens faktiska utveckling att de kunnat\r\nförutse de kraftiga ändringar i aktiekursen för Volvo\r\nsom blev följden av att affären sprack.\r\nAtt dra hela förhistorien till den spruckna affären\r\när, herr talman, att i onödan ta kammarens tid i an-\r\nspråk. Den är i dag väl känd.\r\nDet är också väl känt att den spruckna affären\r\ngömmer många undertoner och att den ackompanje-\r\nrades av såväl sakliga som mer känsloladdade argu-\r\nment blandade med makt- och inflytandefrågor. Allt\r\nfinns väl omvittnat i mängder av tidnings- och tid-\r\nskriftsartiklar.\r\nMed tanke på Volvos oomtvistade betydelse för\r\nlandet är det bristande intresse som regeringen enligt\r\negen utsago visade för affären anmärkningsvärt.\r\nI ett läge där både person- och gruppmotsättning-\r\narna var så uppenbara och där osäkerheten inför affä-\r\nrens slutgiltiga utgång ständigt stegrades hade det\r\negentligen varit naturligt om regeringen haft en egen\r\nkontaktperson med uppdrag att följa turerna. Att i den\r\ndramatiska och mycket känsliga slutfasen av affären\r\ninte ens försöka följa utvecklingen genom frågor till\r\neller information från Volvos ledning eller personer\r\nmed god insikt i Volvo, förefaller mer än oansvarigt.\r\nEnligt regeringens eget uttalande fanns det ingen\r\nkontakt mellan regeringen och ledningen för Volvo\r\nmellan den 22 november 1993 och den 2 december\r\nsamma år, tio dagar fyllda av dramatik och svängande\r\npriser på Volvoaktier.\r\nRegeringen Bildt hävdar att man under nämnda tid\r\nfick sin information genom massmedierna och därför\r\nvar precis lika välinformerad som vilken annan\r\nsvensk som helst.\r\nI det brev Pehr Gyllenhammar skrivit till konstitu-\r\ntionsutskottet finns det inget belägg för att inga kon-\r\ntakter förevarit mellan Volvos ledning och regeringen\r\nunder nämnda period.\r\nPehr Gyllenhammar gör i brevet gällande att han\r\ninformerat regeringen kontinuerligt. Han antyder\r\ndessutom att det funnits även andra informationskäl-\r\nlor till regeringen. Däremot säger han ingenting om\r\nnär informationerna mellan honom och regeringen\r\neventuellt upphörde.\r\nDet som är känt om Pehr G. Gyllenhammar som\r\nperson är att han är oerhört noggrann och att han har\r\nför vana att informera. Enligt de människor som ge-\r\nnom åren funnits nära Pehr G. Gyllenhammar är re-\r\ngeringens försäkran om att inga kontakter eller infor-\r\nmationer förelåg under de tio dramatiska slutdagarna\r\nmindre trovärdig.\r\nPehr G. Gyllenhammar lär ha informerat troget\r\noch alltid efter samma lista av informationstagare.\r\nÄven om det inte är konstitutionsutskottets sak att\r\nutreda i vad mån regeringen hade eller inte hade nå-\r\ngon saklig analys av hur man ville att affären mellan\r\nVolvo och Renault skulle landa, så finns det ändå\r\nanledning att ifrågasätta om regeringen Bildt genom\r\nsitt agerande verkligen tog till vara chansen att bevaka\r\nnationens intressen.\r\nDen bild man får av regeringens agerande är spre-\r\ntig. Regeringen lyfte egentligen inte ett finger i affä-\r\nren, utöver det gentemot Frankrike diplomatiskt nöd-\r\nvändiga.\r\nI en vitbok utgiven av Aktiespararna, en av de or-\r\nganisationer som hårdast drev kampanjen mot sam-\r\nmanslagningen, säger deras vice ordförande - en\r\ngammal god vän och under lång tid nära medarbetare\r\ntill Carl Bildt - direktör Gunnar Ek: \"Vi fick klara\r\nindikationer på att regeringsmedlemmar bakom såväl\r\nskål och vägg förklarat att självklart är vi emot affä-\r\nren.\"\r\nDet som absolut gör regeringens försäkran om\r\nbristande information mindre trovärdig är de nära\r\nkopplingar som flera av statsråden i regeringen Bildt,\r\ninklusive statsministern själv, hade till svenskt nä-\r\nringsliv och självfallet också till Volvo.\r\nOm den beskrivning regeringen ger av sitt hand-\r\nlande stämmer, så är det ur konstitutionell synpunkt\r\nanmärkningsvärt att landets regering låter tio kritiska\r\ndagar gå utan att skaffa sig information för att even-\r\ntuellt med denna kunna bruka regeringsmakten till\r\nlandets fromma.</pre><pre>Anf.  92  BIRGER HAGÅRD (m)\r\nHerr talman! Jag lyssnade med stort intresse på\r\nvad Nils-Göran Holmqvist skulle säga. Jag fann inte\r\nett enda argument för en konstitutionell kritik mot\r\nregeringen i det här hänseendet. Han säger att rege-\r\nringen borde ha informerat sig, den borde ha gripit in.\r\nDet är just här den ideologiska skiljelinjen går.\r\nJag konstaterar att den socialdemokratiska rege-\r\nringen gjorde sig skyldig till utomordentligt allvarliga\r\nfel när det gällde både Volvo i Uddevalla och Saab-\r\nScania i Malmö. Men det var politiska beslut. Dem\r\nbekämpar vi politiskt, i valrörelser och andra sam-\r\nmanhang. Här var det på samma sätt ett politiskt be-\r\nslut att inte lägga sig i vad det enskilda näringslivet\r\nhar för sig.\r\nDet var en plaidoyer för en socialistisk närings-\r\npolitik som Nils-Göran Holmqvist kom med i det här\r\nsammanhanget. Han talar om Volvo som symbol för\r\nSverige. Det finns en mängd symboler för Sverige,\r\näven andra industriföretag. Vi kan nämna Ericsson\r\noch det företag som tillverkar Kalles kaviar, där det\r\nväl inte finns något svenskt intresse längre. Det har\r\ngått över till Norge. Det finns många andra företag\r\nsom naturligtvis till stor del är utlandsägda. Industrier\r\nsom symboler för Sverige får vi kanske vara litet\r\nförsiktiga med i framtiden.\r\nDet som gör mig litet beklämd i sammanhanget är\r\natt vi i majoritetstexten mitt på s. 143 ser ett resone-\r\nmang om vad Gyllenhammar sagt och inte sagt. Sedan\r\nstår det så här: Detta kan uppfattas så att Per G. Gyl-\r\nlenhammar känner till att andra än han själv informe-\r\nrade regeringen.\r\nMajoritetssidan fortsätter alltså med de insinuatio-\r\nner som vi fick i sådant övermått i tidigare samman-\r\nhang. Detta är något som i hög grad måste beklagas\r\noch som man egentligen borde hålla sig för god för.</pre><pre>Anf.  93  HÅKAN HOLMBERG (fp)\r\nHerr talman! Denna replik måste få två bestånds-\r\ndelar. Först måste jag reagera en smula mot Nils-\r\nGöran Holmqvists beskrivning av vad som är rege-\r\nringens uppgift. Regeringen styr riket säger han. Ja,\r\nregeringen styr riket under lagarna. Detta är faktiskt\r\nganska väsentligt. Det är bl.a. konstitutionsutskottets\r\nuppgift att granska huruvida den styrelse som bedrivs\r\när i enlighet med grundlagar och vanliga lagar eller\r\nom man möjligen förbryter sig mot dem på något sätt.\r\nMed Nils-Göran Holmqvist definition, som jag\r\nhoppas inte var riktigt genomtänkt, blir det legitimt\r\nför vilken regering som helst att gripa in och, för att\r\ncitera honom själv, \"bruka regeringsmakten till lan-\r\ndets fromma\" i vilken fråga som helst som man för\r\nögonblicket tycker är viktig. Det är just för att för-\r\nhindra att sådant kan ske som vi har ett konstitutions-\r\nutskott och även en del andra institutioner. Detta är\r\nden ena delen i den replik som är nödvändig på Nils-\r\nGöran Holmqvists anförande.\r\nJag kommer nu till den andra delen. Låt oss anta\r\natt regeringen hade gjort det som Nils-Göran Holm-\r\nqvist rekommenderade, utsett en kontaktperson för att\r\ninifrån på något sätt följa processen mellan Volvo och\r\nRenault eller kanske i något annat företag. Kalles\r\nkaviar har nämnts. Anta att detta hade skett! Vad blir\r\nkonsekvensen? Vi kan inte veta säkert. Men man kan\r\nmycket väl tänka sig en situation där man låser före-\r\ntagen vid olika bedömningar som regeringen gör.\r\nMan blockerar kanske förhandlingar. Man kanske\r\nskapar en situation där utfallet, vilket det nu blir i\r\nolika hypotetiska fall, blir sämre än som skulle ha\r\nvarit fallet annars, därför att just boskillnaden mellan\r\npolitik och det som måste vara näringslivets egen\r\nsektor av beslutsfattande bryts igenom. Jag vill varna\r\nmycket bestämt för föreställningen att man skulle\r\nkunna lösa några problem med kontaktpersoner. Det\r\nkan bli precis tvärtom.</pre><pre>Statsminister Carl Bildts brev till konstitutionsutskot-\r\ntet den 4 maj 1994\r\n(avsnitt 13.2)</pre><pre>Anf.  94  BIRGER HAGÅRD (m)\r\nHerr talman! Den här frågan hänger intimt sam-\r\nman med den fråga vi förut berörde, nämligen Volvo-\r\nRenault-affären. Jag talade redan förut om de många\r\ninsinuationer som kom från förre ordföranden i kon-\r\nstitutionsutskottet, Thage G Peterson, när han gång\r\nefter annan hävdade att Carl Bildt eller Ulf Dinkel-\r\nspiel skulle ha fått information från något håll, kanske\r\nfrån Pehr G. Gyllenhammar. Han sade sig veta detta,\r\nmen han preciserade aldrig någonsin sin del i det hela.\r\nSå småningom reagerade Carl Bildt, vilket jag\r\nförstår till fullo. När detta upprepades gång efter\r\nannan, trots att man vid utskottsutfrågningar klargjort\r\natt man inte hade den kännedom som i synnerhet\r\nordföranden i KU hade påstått att man hade, reagera-\r\nde Carl Bildt. Han skrev ett brev till konstitutionsut-\r\nskottet där han sade att han ville ha fram vad som var\r\nsanning i de här frågorna, att han ville ha fram vilka\r\nuppgifter som var korrekta och vilka som inte var det.\r\nNu heter det från majoritetens sida att Carl Bildt\r\ndärmed skulle ha lagt sig i konstitutionsutskottets\r\narbete, i synnerhet den del som gällde hans egen\r\ntjänsteutövning.\r\nVid det senaste förhöret vi hade med Thage G\r\nPeterson i april i år gjorde vi försök att få fram från\r\nThage G Peterson vad det nu var han egentligen viss-\r\nte. Han sade sig då vid tre eller möjligen fyra tillfällen\r\nha fått uppgifter från Pehr G. Gyllenhammar. Men när\r\noch vilka de här uppgifterna var ville han inte svara\r\npå. Vi fick inga som helst raka svar från Thage G\r\nPeterson, som i de här utfrågningarna, kan man väl\r\nsäga, själv tog otillbörligt stor del i \"förföljelsen\" av\r\nCarl Bildt och Ulf Dinkelspiel.\r\nDet är naturligtvis ingenting som hindrar en\r\nstatsminister att skriva ett brev till konstitutionsutskot-\r\ntet. Det finns inga konstitutionella regler, det finns\r\ningen praxis som skulle förhindra att han gör på det\r\nviset. Sedan är det naturligtvis utskottet obetaget att\r\ngöra vad det vill med brevet i fråga.\r\nMen det är naturligtvis inte korrekt, som majorite-\r\nten vill göra gällande, att Carl Bildt på något sätt\r\nskulle ha lagt sig i utskottets arbete. Hedern påbjöd i\r\ndet här fallet att man fick klarlagt det som har blivit\r\nfördolt, och som jag inte heller kan förstå varför det\r\nfortfarande skall behöva vara fördolt. Om man säger\r\nsig ha visshet om att någonting har timat, varför inte\r\nsäga rent ut vad det är? Något svar på den frågan har\r\nvi aldrig någonsin fått.\r\nDärför blir majoritetens uppfattning i det här fallet\r\nett slag i luften. Den kan inte tas till intäkt för att vara\r\nnågonting annat än just en politisk förföljelse.\r\nJag yrkar avslag på utskottets hemställan, och jag\r\nyrkar med detta också bifall till reservation 10. Även\r\ndet har jag yrkat förut.</pre><pre>Anf.  95  KURT OVE JOHANSSON (s)\r\nHerr talman! Låt mig innan jag glömmer bort det\r\nsäga att det naturligtvis är befängt av Birger Hagård\r\natt påstå att det skulle röra sig om politisk förföljelse.\r\nAtt kalla det för politisk förföljelse att alla partier\r\nutom Moderaterna i konstitutionsutskottet har hittat\r\nen gemensam skrivning, det faller på sin egen orim-\r\nlighet, Birger Hagård.\r\nHerr talman, låt mig emellertid i det här ärendet\r\nupprepa vad jag sade i min inledning, nämligen att det\r\nfaktiskt är beklagligt att Moderaterna i konstitutions-\r\nutskottet saknat kuraget att som alla andra partier ta\r\navstånd från f.d. statsminister Carl Bildts brev och\r\nhans försök att blanda sig i konstitutionsutskottets\r\ngranskningsarbete. Att det är en inblandning i\r\ngranskningsarbetet är ju helt uppenbart.\r\nDen moderata reservationen med anledning av\r\nCarl Bildts brev till KU, med en direkt uppmaning att\r\ngranska utskottets förre ordförande, är utan jämförelse\r\nden mest bedrövliga som har fogats till ett utskottsbe-\r\ntänkande i Sveriges riksdag. Reservationen saknar\r\nfaktiskt motstycke.\r\nDet är för mig närmast ofattbart att ledamöter i ett\r\nkonstitutionsutskott ens vill sätta sina namn under ett\r\nsådant dokument. Det är ynkedomens seger över\r\nförnuftet. Det är inte granskning, Birger Hagård, utan\r\nenbart advokatyr av sämsta tänkbara slag.\r\nAtt som reservanterna försöka rentvå en f.d.\r\nstatsministers makalösa klavertramp genom att hävda\r\natt han vill slå vakt om heder och etik är en argumen-\r\ntering på så låg nivå att den inte är värd att bemötas.\r\nJag kan måhända förstå att en statsminister som\r\nCarl Bildt kan ha upplevt KU:s granskning som både\r\nobekväm och besvärande. Men det, Birger Hagård,\r\nrättfärdigar inte på något sätt Carl Bildts brev till\r\nutskottet om att granska dess ordförande.\r\nDet mest rakryggade hade varit att tillstå att brevet\r\nvar en förlöpning i stridens hetta och att det aldrig\r\nskulle ha skrivits, än mindre ha sänts i väg. Carl Bildt\r\nskriver i brevet: \"Mot bakgrund av den vikt som ut-\r\nskottets ordförande gett sina anklagelser såväl i den\r\noffentliga debatten som i utskottets arbete förutsätter\r\njag att utskottet inte skiljer sig från sitt arbete denna\r\nvår utan att ha tagit ställning till om dess ordförandes\r\nuppgifter är korrekta eller inte.\"\r\nDet är otvetydigt en begäran om att utskottet\r\nskulle granska sin egen ordförande. Formuleringen\r\nkan under inga omständigheter misstolkas. Alla för-\r\nsök till bortförklaringar, Birger Hagård, är löjeväck-\r\nande.\r\nGrundlagen är också klar. Den medger inte att\r\nkonstitutionsutskottet granskar hur riksdagens leda-\r\nmöter eller utskottets ordförande utövar sina uppdrag.\r\nJag tycker att det är närmast genant att Carl Bildt\r\noch hans partivänner i KU inte känner till detta.\r\nMot bakgrund av vad jag nu har anfört måste na-\r\nturligtvis Carl Bildt klandras för sitt tilltag att i ett\r\ngranskningsärende av regeringens agerande skriva till\r\nutskottet och uppmana till granskning av utkskottets\r\nordförande. Det tilltaget vittnar om förakt för både\r\nkonstitutionen och den demokratiska ordning vi har\r\nbyggt upp i Sverige för att skapa en rimlig balans\r\nmellan riksdag och regering och där riksdagen - re-\r\npresenterande den yttersta folkmakten - har KU som\r\ninstrument för att följa upp att regeringen i sin hand-\r\nläggning och ämbetsutövning inte gör våld på vare sig\r\ngrundlagen eller annan av riksdagen beslutad och för\r\nregeringsarbetet relevant svensk lag.</pre><pre>Herr talman! Jag tänker inte begära någon replik i\r\ndetta ärende. Jag hoppas innerligt att den omdömes-\r\nlöshet som kommit till uttryck genom brevet till KU\r\naldrig upprepas.</pre><pre>Anf.  96  BIRGER HAGÅRD (m) replik\r\nHerr talman! Jag fäste mig naturligtvis vid de som\r\nvanligt mycket timida ord som användes av Kurt Ove\r\nJohansson. Det är inte alls så att moderaterna saknar\r\nkurage i den här frågan. Men vår indignation när vi\r\nfick se dessa uppträdanden var nog lika stark som den\r\nsom kom till uttryck hos Carl Bildt. Det var fråga om\r\nuppenbara övergrepp mot förre statsministern och Ulf\r\nDinkelspiel.\r\nVi tycker att det hade varit på sin plats att man in-\r\nom utskottet hade försökt att klara ut vad som var rätt\r\noch fel. Statsministern skriver brev till konstitutions-\r\nutskottet precis som vilken medborgare som helst. Det\r\nvar vår sak att bedöma hur vi skulle ha ställt oss till\r\nbrevet. Jag menar att utskottet gjorde fel som inte\r\nklargjorde vad som var rätt och sant.</pre><pre>Anf.  97  HÅKAN HOLMBERG (fp)\r\nHerr talman! Min och folkpartiet liberalernas\r\ngrundläggande syn på den här frågan har jag redan\r\nredogjort för. Därför räcker det nu med att jag konsta-\r\nterar att jag har stor förståelse för den irritation som\r\ndrev Carl Bildt att skriva brevet till KU. Men jag\r\ntycker ändå inte att det var bra. Synpunkterna kunde\r\noch borde ha framförts på annat sätt. Det är viktigt att\r\nslå vakt om konstitutionsutskottets integritet. Det är\r\nangeläget att vi undviker att glida in i en praxis med\r\nskrivelser från det ena statsrådet efter det andra som\r\nkan tänkas ha åsikter om på vilket sätt och med vilka\r\nfrågor utskottet bör arbeta.\r\nDet är två aspekter på ett och samma problem-\r\nkomplex. Jag är medveten om att det kan vara svårt\r\natt inse att man kan ha båda dessa åsikter samtidigt,\r\nmen det är fullt möjligt och de är fullt förenliga med\r\nvarandra.</pre><pre>Anf.  98  KENNETH KVIST (v)\r\nHerr talman! Irritation eller inte, men respekten\r\nför KU:s integritet kräver att den som granskas av KU\r\nvare sig med brev eller på annat sätt skall ifrågasätta\r\neller försöka påverka granskningen eller den som\r\ngranskar.\r\nDet som utskottsmajoriteten, med undantag av\r\nmoderaterna, står för är alldeles rätt och nödvändigt\r\natt säga.\r\nDen rättsuppfattning som ligger bakom utskotts-\r\nmajoritetens förslag kan vi hitta exempel på inom ett\r\nhelt annat område, nämligen idrotten. Där förekom-\r\nmer också granskning, granskning av domare t.ex.\r\nDen domare som tillskrev en granskare för att försöka\r\npåverka betygsättningen av honom, har dömt färdigt i\r\nde flesta lagidrotter. Därigenom skulle han också få\r\nen förintande kritik.\r\nDetta är ett olämpligt uppträdande av en statsmi-\r\nnister, oavsett om han hade anledning till irritation\r\neller inte. Man försöker inte ingripa i KU:s gransk-\r\nning.</pre><pre>Anf.  99  PETER ERIKSSON (mp)\r\nHerr talman! Det här är årets mest solklara fråga.\r\nDet kan inte råda något som helst tvivel om att Carl\r\nBildts agerande var mycket olämpligt. Med det som\r\nutgångspunkt räcker det med att Birger Hagård gör\r\nbort sig här i talarstolen. Inom moderaterna måste ni\r\nfaktiskt fundera över hur ni agerar i de här frågorna.\r\nNi beter er som småbarn när ni inte kan acceptera att\r\nCarl Bildt faktiskt har begått ett uppenbart fel. Att\r\nprata om förföljelse är ju fullkomligt snett. Någon rim\r\noch reson mellan orden och verkligheten måste ändå\r\nfinnas. Bifall till utskottet.</pre><pre>Försäljningen av statligt ägda aktier i Assi Domän\r\nAB\r\n(avsnitt 14)</pre><pre>Anf.  100  JERRY MARTINGER (m)\r\nHerr talman! För att koncentrera de statliga delar-\r\nna av skogsindustrin och skapa ett företag med stark\r\ninternationell konkurrenskraft bildades Assi Domän\r\nAB i slutet av 1993. Som ett led i privatiseringen av\r\nstatliga företag beslutades därefter att högst 49 % av\r\nstatens aktier i detta bolag skulle säljas till allmänhe-\r\nten, anställda och institutionella placerare. Samtidigt\r\nansökte Assi Domän om notering på Stockholms\r\nfondbörs.\r\nDet var Carnegie Fondkommission AB som erhöll\r\nhuvuduppdraget att leda försäljningen av aktierna\r\ntillsammans med Svenska Handelsbanken, S-E-\r\nBanken, Nordbanken, Föreningsbanken, Sparbanken\r\noch Posten.\r\nDåvarande näringsministern Per Westerberg har\r\nvid utfrågning inför konstitutionsutskottet uppgett att\r\nregeringen inför försäljningen hade målsättningen att\r\nåstadkomma ett mycket spritt ägande av aktierna i\r\nAssi Domän och att Assi Domän-aktien skulle bli en\r\nveritabel folkaktie. Den breddning av ägandet som var\r\nmålet låg också väl i linje med de motiv för\r\nägarspridning som regeringen uttalat bl.a. i proposi-\r\ntionen 1991/92:69 om privatisering av statliga före-\r\ntag.\r\nFrån näringsdepartementets sida har uppgetts att\r\nden kritik som framförts i samband med privatisering-\r\nen av Celsius Industrier AB hade stor betydelse vid\r\ndiskussionen om vilket förfaringssätt som skulle an-\r\nvändas vid prissättning och tilldelning av Assi Do-\r\nmän-aktierna. Kritiken mot försäljningen av Celsiu-\r\nsaktierna hade inriktat sig på dels att anbudsgivarna\r\nvar alltför få och att priset därför hade kommit att\r\nfastställas till ett för lågt belopp dels att Celsius sty-\r\nrelse hade det avgörande inflytandet över tilldelning-\r\nen av aktier.\r\nInte minst mot bakgrund av denna kritik ville man\r\nenligt Näringsdepartementet vid försäljningen av Assi\r\nDomän-aktierna i stället ha ett auktionsförfarande\r\nmed många anbudsgivare när det gällde prissättningen\r\noch en automatisk modell när det gällde tilldelningen.\r\nFördelen med en automatisk tilldelningsmodell var att\r\ningen kunde ifrågasätta tilldelningen eftersom det var\r\nomöjligt att styra den. Ingen subjektiv bedömning av\r\nköparna skulle ske, varvid inga misstankar om god-\r\ntycke vid tilldelningen skulle kunna uppstå. Enligt\r\ndepartementet gjordes dessutom bedömningen att ett\r\nselektivt tilldelningsförfarande skulle ha inneburit att\r\nman fick färre anbudsgivare med lägre försäljning-\r\nspris som följd.\r\nInnan man fattade något slutligt beslut om för-\r\nsäljningen inhämtade man synpunkter från Privatise-\r\nringskommissionen. Kommissionens skriftliga yttran-\r\nde tog visserligen enbart sikte på prissättningsmetodi-\r\nken, mot vilken man inte hade någon erinran, men\r\nföreträdare för kommissionen har inför utskottet\r\nuppgivit att man självfallet även hade yttrat sig över\r\nden föreslagna tilldelningsmodellen om man hade\r\n\"känt oro\" för den.\r\nEftersom svenska staten dessutom skulle ha kvar\r\n51 % av aktierna, samtidigt som aktier skulle säljas i\r\nså små poster att spridningen skulle bli stor ansåg\r\ndepartementet att det inte var nödvändigt att göra\r\nnågon annan kvalitetsbedömning av köparna än att\r\ntransaktionerna inte utgjorde ett led i ekonomisk\r\nbrottslighet.\r\nHerr talman! Användningen av modellen automa-\r\ntisk tilldelning innebar att man när anbudstiden gick\r\nut på kvällen den 7 mars 1994 hade 10-20 anbudsgi-\r\nvare som man vid en första anblick inte kände närma-\r\nre till. Trots att man gjorde efterforskningar återstod\r\nvid lunchtid den 8 mars ett tiotal anbudsgivare som\r\nman inte kunde identifiera. Därigenom visste man\r\nsjälvfallet inte heller något om deras betalningsför-\r\nmåga eller allmänna kvalitet. Några tecken på brotts-\r\nlighet i sammanhanget fanns inte.\r\nEftersom det i prospektet hade angivits att priset\r\npå Assi Domän-aktierna skulle offentliggöras den 9\r\nmars och att avräkningsnotorna avseende anbudsför-\r\nfarandet denna dag skulle börja utsändas till dem som\r\nerhållit tilldelning valde man att utan tidsutdräkt fatta\r\nbeslut om pris och tilldelning i anbudsomgången.\r\nAtt skjuta på beslutet om tilldelning för att försöka\r\ngöra ytterligare undersökningar beträffande de okända\r\nanbudsgivarna hade inte varit särskilt klokt, eftersom\r\nman då hade äventyrat hela emissionen.\r\nI en sådan situation hade man självfallet tvingats\r\nlämna dörren öppen för dem som ville kliva av och\r\nompröva sitt anbudsbeslut. Detta hade i sin tur påver-\r\nkat anbuden negativt. Dessutom hade det uppstått en\r\nosäkerhet om aktiens värde på aktiemarknaden. Det\r\nhade redan spekulerats en del i tidningarna om huru-\r\nvida Assi Domän-aktien över huvud taget var köpvärd\r\ntill de kurser som kunde förväntas.\r\nAtt skjuta på tilldelningsbeslutet bara någon dag\r\nhade för övrigt inte tjänat mycket till. Den företrädare\r\nför finanspolisen som hörts inför utskottet, kommis-\r\nsarie Åke Sundgren, har uppgivit att det kunde ta\r\nbåde veckor och månader att få fram uppgifter om\r\nvissa utländska anbudsgivare och att man, för den\r\nhändelse man fick fram några uppgifter över huvud\r\ntaget, inte ens kunde vara säker på om dessa var kor-\r\nrekta, eftersom registreringssystemen i andra länder\r\ninte motsvarar det svenska.\r\nSundgren har i övrigt uppgivit att han inte kunnat\r\nse några tecken på att penningtvätt förekommit i sam-\r\nband med försäljningen av Assi Domän-aktierna och\r\natt inte heller den specialåklagare på ekonomiska\r\nbrott, statsåklagaren Bernt Adamsson, som Sundgren\r\nkopplat in, kunnat konstatera något brottsligt i ären-\r\ndet.\r\nAv Per Westerbergs uppgifter inför utskottet har\r\nvisserligen framgått att han varit mindre nöjd med att\r\nvissa köpare erhållit tilldelning. Men det är inte sam-\r\nma sak som att han menat att tilldelningen till dessa\r\nköpare fysiskt sett borde ha stoppats. Westerbergs\r\nuttalande har haft en mera etisk innebörd. Han har\r\nmenat att han inte ansett sig kunna hindra dem från att\r\nvara med eftersom alla skulle behandlas lika vid Assi\r\nDomän-emissionen. Men i likhet med varje stor före-\r\ntagsägare ville han självfallet att de nytillkomna övri-\r\nga ägarna skulle ha ett så propert rykte som möjligt.\r\nHerr talman! Det är svårt att tyda utskottsmajorite-\r\ntens text på annat sätt än så, att man anser att det skall\r\nvara förenat med starka restriktioner att få köpa aktier\r\ni en sådan här emission och att alla som vill köpa\r\nskall utsättas för en djupgående kontroll med avseen-\r\nde på laglydnad.\r\nDetta är enligt moderat mening en helt orealistisk\r\ninställning. En sådan kontroll skulle vara oerhört\r\ningripande och skulle över huvud taget inte vara möj-\r\nlig att genomföra med nuvarande lagar.\r\nMot bakgrund av det förhållandet att det riktats\r\nkritik mot det förfarande som användes vid försälj-\r\nningen av aktierna i Celsius Industrier samt regering-\r\nens och näringsminister Per Westerbergs ambitioner\r\natt göra Assi Domän-aktien till en verklig folkaktie\r\nvar det naturligt att man valde en automatisk tilldel-\r\nningsmodell när det gällde Assi Domän, i synnerhet\r\nsom en sådan modell dessutom uppfyllde den önskan\r\nman hade om likabehandling av personer och institu-\r\ntioner som ville köpa aktier. Mot bakgrund härav\r\nfinns det ingen anledning till kritik mot regeringens\r\nhandläggning av försäljningen av statligt ägda aktier i\r\nAssi Domän.</pre><pre>Anf.  101  PÄR-AXEL SAHLBERG (s)\r\nHerr talman! Det finns många frågor som kan ut-\r\nläsas ur handlingarna i det här materialet, ett av de\r\nmest omfångsrika materialen i hela betänkandet och\r\ndet med de flesta utfrågningarna. Men jag tycker att\r\nJerry Martinger gjorde saken litet för enkel. Den\r\nbehöver belysas på flera sätt än vad han gjorde.\r\nMan kan naturligtvis ta till utgångspunkt att det i\r\nbotten finns ganska skilda synpunkter på hur de ge-\r\nmensamma ägodelar som den svenska staten och det\r\nsvenska folket har bör hanteras. Den diskussionen om\r\nprivatiseringar kan vi återkomma till.\r\nVad vi var mycket överens om vid utfrågningen av\r\nPer Westerberg var att det är synnerligen angeläget att\r\nen privatiseringsprocess genomförs på ett korrekt sätt\r\n- detta för att inte rubba förtroendet för staten som\r\nägare och för den privatiseringsprocess som pågår.\r\nVid utförsäljningen av Assi Domän införde Per We-\r\nsterberg en helt ny och från tidigare utförsäljningar av\r\nstatligt ägda företag oprövad princip. Tilldelningen av\r\naktierna skulle ske efter en mekaniskt verkande mo-\r\ndell, och den som lade in ett tillräckligt högt anbud\r\nskulle också få tilldelning. I reglerna för utförsälj-\r\nningen fanns inga krav på kontroll av köparna.\r\nDen modell som Per Westerberg införde hade en-\r\nligt hans egen utsago inför utskottet vissa förebilder\r\nfrån privatisering. Var? Jo, i det forna Östeuropa! Det\r\nvar den modell som han hade funnit. Det är därför\r\ninte konstigt att Per Westerberg när vi träffade honom\r\nvid utfrågningen i KU den 4 april beklagade att de\r\nsom det här är fråga om hade möjlighet att köpa. Då\r\nhade eftertanken kommit så långt att han insåg att\r\nganska många och ganska grava fel hade begåtts,\r\nframför allt i själva förberedelsen för processen.\r\nDe mindre lämpliga personerna fick tilldelning av\r\nAssi Domän-aktier. De fick också genom de regler\r\noch villkor som Näringsdepartementet satte upp i det\r\ns.k. prospektet för utförsäljningen möjlighet att kam-\r\nma hem en inte föraktlig vinst på tilldelningen.\r\nI argumenteringen i den moderata reservationen\r\nhar man försökt skydda sig med motivet folkaktie. Jag\r\nhade inte alls tänkt ta upp det - jag tycker att det är en\r\npinsam formulering. Det som vi nu har att granska har\r\nnämligen i stort sett inte alls med spridningen av\r\nägandet att göra. Här handlar det om hur prissättning-\r\nen av något som inte tidigare fanns på marknaden\r\nskulle göras och vilket system man skulle använda.\r\nDet var sedan som man med rabatterade priser i mind-\r\nre aktieportföljer kunde gå ut till svenska folket med\r\nfolkaktien. Den argumenteringen hör alltså över hu-\r\nvud taget inte till saken i det här sammanhanget.\r\nDet finns anledning att vara mycket kritisk till den\r\nförändring av system som man företog och det pro-\r\nspekt som man lämnade ut. Det är där, i själva förbe-\r\nredelsen av affären, som misstagen - denna förmö-\r\ngenhetsspridning till mindre nogräknade människor -\r\nkunde ha stoppats.\r\nI den massmediedebatt som följde har det visat sig\r\natt detta har skadat förtroendet för den privatiserings-\r\nprocess som den gamla regeringen genomförde. An-\r\nsvaret för detta ligger självfallet på Per Westerberg.\r\nDet vittnar om en oacceptabelt efterlåten hantering av\r\närendet.\r\nMen, herr talman, det sätt på vilket Per Wester-\r\nberg hanterade den offentliga debatt som uppstod då\r\ndet blev känt att Assi Domän-aktier tilldelats ett antal\r\nmindre önskvärda köpare ger anledning till ännu mer\r\nklander. Vi har under utfrågningen med Per Wester-\r\nberg talat om hans försäkran i medierna att finanspoli-\r\nsen granskat de köpare som vi är överens om var\r\nolämpliga och att finanspolisen godkänt affären.\r\nInom finanspolisen var man mycket klar och sade\r\natt det inte var något man kunde göra. Det kanske\r\nt.o.m. var så att frågan inte låg inom finanspolisens\r\nkompetensområde. Att lassa över skulden på en annan\r\nstatlig myndighet är helt ogörligt. Det är nästan lögn-\r\naktigt i det här perspektivet.\r\nDärför är det från demokratisk synpunkt viktigt att\r\nallmänheten känner tillit till regeringen. Därför ålig-\r\nger det också statsråd att utöva sitt ämbete så att detta\r\nförtroende inte rubbas.\r\nI detta avseende lämnar Per Westerbergs sätt att\r\nhandlägga bl.a. kritiken mot Assi Domän-affären en\r\nhel del övrigt att önska. Det ger enligt min mening\r\nsaklig grund för ett allvarligt tillrättavisande. Jag\r\nbiträder därför på denna punkt KU:s yttrande när det\r\ngäller privatiseringen av Assi Domän.</pre><pre>Anf.  102  JERRY MARTINGER (m) replik\r\nHerr talman! Pär-Axel Sahlberg säger att det finns\r\nanledning att vara mycket kritisk mot Per Westerberg\r\nför dennes handläggning av försäljningen av Assi\r\nDomän-aktierna. Han ger dock inget klart besked om\r\nhur han anser att det i stället borde ha gått till.\r\nHan tycks på fullt allvar mena att det bör göras\r\nnågon form av vandelsprövning av varje köpare innan\r\nen affär i ett sådant här sammanhang skall få slutföras.\r\nFör att en sådan prövning skall kunna ske får man\r\nbygga upp ett helt nytt kontrollsystem.\r\nVem skall i så fall göra prövningen? Vem skall\r\nsköta den enorma administration som det måste bli\r\nfråga om? Skall vår redan tungt belastade polis ha\r\nhand om det här eller skall det läggas på länsstyrel-\r\nserna? Eller har Pär-Axel Sahlberg rent av tänkt att\r\nman skall bygga upp en helt ny myndighet - t.ex.\r\nStatens vandelsmyndighet - med egen generaldirektör\r\nför att sköta kontrollen?\r\nSkall alla personer som har begått någon typ av\r\nbrott utestängas från aktieköp? Om inte, vilka brott\r\nskall det gälla och vilka personer får köpa aktier? Kan\r\nman räkna med att exempelvis en person som har\r\nvarit inblandad i en trafikolycka och dömts för\r\nvårdslöshet i trafik kommer att få köpa aktier i t.ex.\r\nVattenfall om det skulle bli aktuellt med en utförsälj-\r\nning? Hur skall man göra med dem som ännu inte är\r\ndömda utan som bara förekommer i polisens spa-\r\nningsregister? Skall inte heller de får köpa aktier?\r\nHur skall man exempelvis göra med ett företag\r\nsom lägger anbud i samband med en emission om\r\nföretaget råkar ha en styrelseledamot som är dömd för\r\nbrott? Skall hela företaget stoppas från tilldelning?\r\nMan kan stillsamt undra vad det är för ett samhälle\r\nmed A- och B-människor som Pär-Axel Sahlberg och\r\nSocialdemokraterna drömmer om.</pre><pre>Anf.  103  PÄR-AXEL SAHLBERG (s)\r\nreplik\r\nHerr talman! Den kortaste motrepliken är natur-\r\nligtvis att fråga om Jerry Martinger tycker att det är\r\nbra att staten på det här sättet medverkar till en krimi-\r\nnell verksamhet och en miljonförmering, som var\r\naktuell i det här fallet.\r\nDet vore egentligen mycket mera intressant att\r\ndiskutera den principiella frågan. Jerry Martinger\r\nberörde i början av sitt inlägg skillnaden mellan pri-\r\nvatiseringen av Celsius och Assi Domän. Det är kan-\r\nske på den mera principiella nivån som det här samta-\r\nlet borde föras.\r\nDet har faktiskt hänt saker tidigare i historien. Att\r\ndå hämta en ganska oprövad modell från Östeuropa,\r\nsom har helt andra förutsättningar, är naturligtvis inte\r\ndet mest lämpliga. Det finns en lång rad möjligheter\r\natt i det här sammanhanget kontrollera köparna.\r\nDet behövs ingen ny myndighet till det, även om\r\nJerry Martinger så här offentligt annonserade en gene-\r\nraldirektörstjänst. Nej, det handlar snarare om att man\r\ni prospektet redan från början måste vara så klar över\r\natt de här komplikationerna kommer att uppstå att\r\nman på ett tidigt stadium bygger in de regleringar som\r\nbehövs. Det är detta som är angeläget.\r\nJerry Martinger återkom inte alls till frågan om\r\nfolkaktier. Det är en argumentering i Moderaternas\r\nreservation som är i det närmaste pinsam.</pre><pre>Anf.  104  JERRY MARTINGER (m) replik\r\nHerr talman! Det som är i det närmaste pinsamt,\r\nPär-Axel Sahlberg, är väl i så fall att socialdemokra-\r\nterna under alla år de hade makten aldrig själva kunde\r\nskapa någon folkaktie. I stället koncentrerades ägan-\r\ndet mer och mer.\r\nStaten har inte medverkat till någon kriminell\r\nverksamhet. Vi har hört vad finanspolisen och en\r\nrepresentant för eko-åklagarna haft att säga. De har i\r\nbåda fallen sagt att de inte har kunnat finna något\r\nbrottsligt i samband med Assi Domän-försäljningen.\r\nDet fördes intensiva diskussioner om vilken väg man\r\nskulle använda när man skulle gå ut med den här\r\nemissionen. Per Westerberg har sagt att det lades ner\r\nmycket stor möda på att åstadkomma likabehandling\r\nav de personer och institutioner som ville köpa. Före-\r\nträdare för Carnegie har också sagt att man förde\r\ningående diskussioner med Näringsutskottet om hu-\r\nruvida man över huvud taget skulle lämna ut aktier till\r\ndem som var okända. Man valde dock att göra det,\r\neftersom det fanns väldigt många risker med att inte\r\ngöra det.\r\nOm man inte lämnade ut aktier skulle det nämli-\r\ngen senare kunna visa sig att en del som borde ha haft\r\naktier inte fick det. Då skulle man alltså ha hållit inne\r\naktierna på mycket, mycket vaga grunder. Det enda\r\nskälet man hade var ju att man inte kände till förvär-\r\nvarna närmare. Det är inte svårt att föreställa sig vilka\r\nskriverier det skulle ha kunnat bli i det fallet om såda-\r\nna personer eller institutioner som borde ha haft aktier\r\ninte hade fått några.\r\nDet hade naturligtvis också blivit ett herrans liv\r\ninom Pär-Axel Sahlbergs eget parti. Då hade man\r\nsäkert gjort en KU-anmälan om den saken i stället -\r\natt aktier inte hade tilldelats dem som borde ha fått\r\naktier.\r\nOm det nu är så mycket som borde ha gjorts an-\r\nnorlunda i samband med försäljningen av aktierna i\r\nAssi Domän, Pär-Axel Sahlberg, varför påpekade ni\r\ndå inte detta från socialdemokratisk sida redan i bör-\r\njan av förra året? Så snart det blev klart att ett auto-\r\nmatiskt tilldelningsförfarande skulle användas borde\r\nni i så fall ha reagerat mot det, om den modellen nu\r\nvar förenad med så många nackdelar.</pre><pre>Anf.  105  PÄR-AXEL SAHLBERG (s)\r\nreplik\r\nHerr talman! Det bredaste ägandet, vilket jag ideo-\r\nlogiskt kortfattat berörde inledningsvis, innebär na-\r\nturligtvis att svenska folket är ägare. Då kan man\r\ndiskutera om just den här privatiseringen var rimlig\r\neller nödvändig.\r\nFrån finanspolisen sade man tydligt, Jerry Mar-\r\ntinger, att detta inte var deras kompetensområde. Det\r\nfanns i det här läget ingen möjlighet att stoppa det\r\nsom skedde. När vi för den här diskussionen försöker\r\njag få Jerry Martinger att förstå att såsom affären\r\nutfördes fanns det mycket små möjligheter att göra\r\nkorrigerar i efterhand. Därför inriktar sig vår kritik på\r\nden litet oreflekterade utformningen av prospektet.\r\nNär affären sedan väl var sjösatt, så att säga, fick man\r\nnaturligtvis i någon mån lov att fullfölja loppet. Att\r\ntro att finanspolisen under de här omständigheterna\r\nskulle kunna göra någonting var helt orimligt. Det\r\nstod helt klart för oss andra när finanspolisen hördes\r\nhos oss.</pre><pre>Redovisning till riksdagen av de ekonomiska förut-\r\nsättningarna för Öresundsbroprojektet\r\n(avsnitt 17)</pre><pre>Anf.  106  BIRGITTA HAMBRAEUS (c)\r\nHerr talman! KU har granskat Öresundsbroprojek-\r\ntet förut. Denna gång handlar granskningen enbart om\r\nden information om de ekonomiska förutsättningarna\r\nsom riksdagen har begärt att regeringen skall lämna\r\nkontinuerligt.\r\nRiksdagen har utgått från att projektet i sin helhet\r\nskall finansieras med trafikavgifter. Vi har emellertid\r\nbörjat misstänka att statsgarantin mot planerna kom-\r\nmer att utlösas. Senast hösten 1994 lugnade regering-\r\nen riksdagen med att de ekonomiska förutsättningarna\r\nvar stabila. Regeringen har inte rätt att genomföra\r\nprojektet om dessa förutsättningar ändras. I så fall bör\r\nman självfallet återkomma till riksdagen och föreslå\r\natt pengar anslås eller att förhandlingar upptas med\r\nDanmark om att bryta kontraktet.\r\nKU:s analys visar att kalkylerna är mycket sköra.\r\nKU har också fått information som stärker misstanken\r\natt Öresundsbron skulle bli mycket dyr för statskas-\r\nsan, tvärtemot alla beräkningar. Intressantast är ett\r\nbrev från Riksrevisionsverket till Aktion Skåne-Miljö\r\nsom finns i granskningsbetänkandets del 2 s. 601.\r\nRRV hänvisar bl.a. till sina remissvar i Öresundsbro-\r\nfrågan, där man konstaterar att den företagsekonomis-\r\nka kalkylen var mycket känslig. En ökning av realrän-\r\ntan från 5 till 5,17 % skulle t.ex. göra projektet olön-\r\nsamt. En 4-procentig realränta som konsortiet tycks\r\nräkna med är definitivt inte marknadsmässig.\r\nSkulle trafikmängderna nedjusteras till ursprungli-\r\nga antaganden innebär det ett företagsekonomiskt\r\nunderskott för bron.\r\nRRV anför också att stora infrastrukturinveste-\r\nringar nästan alltid underskattas när det gäller kostna-\r\nderna. Normalt ökar kostnaderna avsevärt i jämförelse\r\nmed planen. RRV menar att dessa underskattningar\r\nvar \"ett allvarligt problem därför att de kan leda till\r\natt statsmakterna riskerar att fatta felaktiga övergri-\r\npande beslut ang investeringar i vägar och järnvägar\".\r\nDet finns all anledning att misstänka att även bron\r\nblir dyrare än beräknat. Tidigare anbud på förbindel-\r\nsens tunneldel och muddringsarbetena ligger avsevärt\r\növer kalkylerna. Erfarenheterna från bron över Stora\r\nBält och tunneln under Engelska kanalen förskräcker.\r\nViktig information som har betydelse för Öre-\r\nsundsbrons ekonomi kan man läsa sig till i massme-\r\ndia, men detta borde ha redovisats av regeringen. Hur\r\när det t.ex. med bron över Fehmarn Bält? Denna är en\r\nförutsättning för att SJ skall vara intresserad. Nu finns\r\ndet uppgifter om att en sådan bro skulle kosta dubbelt\r\nså mycket som Öresundsbron och att det är mycket\r\nosannolikt att den kommer till stånd över huvud taget.\r\nVi planerar alltså en bro till en ö utan en direkt fast\r\nförbindelse med kontinenten.\r\nRegeringens ekonomiska redogörelse över projek-\r\ntet borde ha varit mer ingående och också ha medtagit\r\nnya uppgifter som kan ifrågasätta projektets lönsam-\r\nhet, en lönsamhet som alltså är en förutsättning för att\r\nprojektet skall kunna drivas vidare utan att riksdagen\r\nanslår medel.\r\nI morgon lämnas, enligt uppgifter i medier, de\r\nsista och tyngsta anbuden på brobygget. Kommunika-\r\ntionsministern har lovat att i höst lämna en redogörel-\r\nse för hela projektets byggkostnader. Om det då visar\r\nsig att kalkylerna inte håller är det enligt min upp-\r\nfattning regeringens skyldighet att ta upp frågan i\r\nriksdagen för omprövning. Vi har nämligen inte an-\r\nslagit några som helst medel för detta bygge.\r\nDet är troligt att det kommer att stå klart att såväl\r\nden förrförra och förra som den nuvarande regeringen\r\nbrustit när det gäller att uppfylla riksdagens krav på\r\nkontinuerlig ekonomisk redovisning av projektet.\r\nTill sist en reflexion, som bygger på min egen er-\r\nfarenhet från många somrar på västkusten. Cement\r\nvittrar snabbt sönder, och t.o.m. rostfritt järn rostar i\r\nsaltvatten. Ölandsbron vittrar redan nu, fast den bara\r\nutsätts för bräckvatten. Skulle bron byggas kan un-\r\nderhållskostnaderna bli en ytterligare överraskning,\r\nnär kapitaltjänsten äntligen har fullgjorts.\r\nHerr talman! Jag ber att få yrka bifall till reserva-\r\ntion 12.</pre><pre>Anf.  107  MARGITTA EDGREN (fp)\r\nHerr talman! I anmälan till konstitutionsutskottet\r\nförs det fram en rad farhågor, misstankar och invänd-\r\nningar mot projektets ekonomi utifrån bl.a. ett svar av\r\nRiksrevisionsverket till Aktion Skåne-Miljö.\r\nAnmälaren vill ha granskat om regeringarna - de\r\ntre som Birgitta Hambraeus nämnde - har uppfyllt\r\nriksdagens krav på insyn i ekonomin för projektet,\r\noch anmälaren befarar också att den dansk-svenska\r\nstatsgarantin på 15 miljarder i 1990 års priser kan\r\nkomma att krävas ut av skattebetalarna. Utifrån detta\r\nanser anmälaren att det vore lämpligt med en omför-\r\nhandling med Danmark. Anmälaren tar också upp att\r\nRiksrevisionsverket har gett sin syn på kalkyler på\r\nstora projekt i allmänhet i sitt svar till Aktion Skåne-\r\nMiljö och även att Riksrevisionsverket konstaterar att\r\nkalkylen för bron är känslig för förändring i de ingå-\r\nende variablerna avseende ränta och trafikprognoser.\r\nI dag och nu är det viktigt att, liksom Birgitta\r\nHambraeus gjorde i sitt inledningsanförande, betona\r\natt KU inte granskar de ekonomiska kalkylerna eller\r\nrisker för fördyringar eller andra problem i anslutning\r\ntill broprojektet. Det har inte KU mandat för och\r\nheller inte kompetens för.\r\nKU:s uppgift är att granska om riksdagen har fått\r\nden insyn i projektet som var villkoret dels för trafi-\r\nkutskottets behandling och riksdagens beslut 1991,\r\ndels för senare beslut som svar på motioner och pro-\r\npositioner. Det krav som riksdagen ställde och ställer\r\ngäller resultat av upphandlingen, årliga redovisningar\r\nav ekonomin och i vilken omfattning garantiåtagandet\r\ntagits i anspråk.\r\nJag vill då svara Birgitta Hambraeus på följande\r\nsätt.\r\nUpphandlingen avslutas, som hon sade, i morgon,\r\nden 1 juni, och kan alltså inte ha rapporterats ännu.\r\nEnligt uppgift från Kommunikationsdepartementet\r\nkommer riksdagen under hösten att få en ordentlig\r\nsammanställning.\r\nRedovisningar till riksdagen har getts vid tre olika\r\ntillfällen, dels som en skrivelse, dels som propositio-\r\nner, den senare i årets budgetproposition.\r\nKommunikationsministern har vidare i två frå-\r\ngesvar gett sin uppfattning om broprojektet.\r\nTrafikutskottet har dessutom meddelat att man un-\r\nder hösten 1995 i ett betänkande kommer att följa upp\r\nprojektets ekonomi i sin helhet.\r\nEftersom projektet inte är upphandlat är bygget\r\ninte startat och än mindre avslutat, så diskussionerna\r\nom garantiåtagandet är endast hypotetiska, och det har\r\ndärmed inte funnits någon anledning att redovisa\r\ndessa för riksdagen. Majoriteten i konstitutionsutskot-\r\ntet anser att riksdagen har fått den insyn som var vill-\r\nkoret för beslutet och att det inte finns någon fog för\r\natt rikta kritik mot något statsråd.\r\nI reservationen vädrar reservanterna sin kända\r\nmotvilja mot bron och för fram misstankar som dock\r\nicke avser förhållanden av konstitutionell art och\r\ndärför inte kan behandlas i denna konstitutionella\r\ngranskning. Reservanterna begär i sin reservation en\r\nmer ambitiös och öppen attityd vid redovisningen av\r\nprojektet för riksdagen. Med den genomgång jag har\r\ngjort menar jag att den redovisning riksdagen har fått\r\nhar varit både öppen och ambitiös.\r\nSedan, Birgitta Hambraeus, kan vi gärna till hös-\r\nten, när regeringen redovisar sin upphandling, disku-\r\ntera kalkylernas hållbarhet, tidigare berömda felaktiga\r\nglädjekalkyler - alltifrån Suezkanalen till JAS-planen\r\n-, den högre räntans effekter på hela projektet och\r\nantaganden om trafikmängden på bron. Men här, i dag\r\när det fråga om en konstitutionell granskning, och\r\ndärmed menar jag att majoritetens ställningstagande\r\när korrekt.</pre><pre>Anf.  108  BIRGITTA HAMBRAEUS (c)\r\nreplik\r\nHerr talman! Det kan nog bli en spännande höst.\r\nJag håller med Margitta Edgren om att vi nu endast\r\ngranskar om regeringen har lämnat sådan ekonomisk\r\ninformation till riksdagen som kan anses vara relevant\r\noch som gör att riksdagen har möjlighet att ta ställ-\r\nning till om projektet får fortskrida.\r\nSjälva beslutet om att bygga bron hade nämligen\r\nsom förutsättning att det inte skulle kosta staten nå-\r\ngonting. Man räknade med att garantierna inte skulle\r\nbehöva utlösas. Sedan visade det sig på den ena\r\npunkten efter den andra att de här kalkylerna verkli-\r\ngen var glädjekalkyler. Det gäller vissa mindre upp-\r\nhandlingar, som har visat sig bli mycket dyrare än vad\r\nman hade räknat med, det gäller muddringsarbeten,\r\ntrafikprognoser, osv.\r\nDetta borde enligt min uppfattning ha framgått i\r\nregeringens redovisningar. Man borde där ha tagit\r\nupp allt det som vi får läsa oss till i massmedier och\r\ngjort en bedömning av om det var relevant eller inte,\r\nså att vi hade kunnat bilda oss en uppfattning om de\r\nantagliga utgifterna för en bro.\r\nRegeringarna har verkligen brustit här. Man har i\r\nsvepande omdömen bara sagt att förutsättningarna är\r\nstabila - vad nu det betyder. Man har inte gått in och\r\nbemött alla de nya erfarenheter som har kommit fram\r\nunder resans gång. Det vanliga är ju att allt blir\r\nmycket dyrare, men riksdagen har här icke fått en\r\nmöjlighet att i tid ta ställning så att vi skulle kunna\r\nompröva beslutet. Risken är överhängande att riksda-\r\ngen ställs inför fullbordat faktum och måste punga ut\r\nmed miljardtals kronor därför att det blir för sent att\r\nbacka.\r\nJag tycker att detta är mycket anmärkningsvärt,\r\noch jag kan inte förstå varför regeringarna, dessa tre\r\nregeringar, har valt en sådan linje. Man borde ha haft\r\nen öppenhet, man borde ha diskuterat problemen med\r\nekonomin och hela tiden ha förankrat sina ställnings-\r\ntaganden i riksdagen. Det kan ju rent av hända att\r\nriksdagen skulle ha anslagit de medel som hade be-\r\nhövts. Men om man tror att en sådan här ytlig redo-\r\nvisning är det enda som riksdagen begär, då är vi illa\r\nute när det gäller att hålla i statens ekonomi.</pre><pre>Anf.  109  MARGITTA EDGREN (fp) replik\r\nHerr talman! Jag tycker inte att det är korrekt, som\r\nBirgitta Hambraeus säger, att riksdagen har fått en\r\nytlig redovisning. Det är inte så. Riksdagen har fått de\r\nredovisningar som den har begärt och har dessutom\r\nvid två tillfällen, i höstas och nu under våren, fått\r\nordentliga och inom regeringen samordnade svar.\r\nNär det sedan gäller hela projektets ekonomi kan\r\nman inte ta ställning till de enskilda delarna förrän\r\nhela upphandlingen är klar, och de sista inlämnade\r\nanbuden bryts inte förrän i morgon. När det gäller\r\ntunneln, som var budgeterad till 3,2 miljoner, har man\r\nfått in ett lägsta anbud om 3,8 miljoner. Muddringen\r\nvar budgeterad till 1,3 miljarder, och lägsta anbud\r\nuppgick till 1,4 miljarder. Anbuden för högbrodelen\r\när dock inte brutna. Det är därför inte korrekt när\r\nBirgitta Hambraeus säger att vi vet att den blir dyr.\r\nDet vet vi ännu inte totalt sett.\r\nJag menar därför att riksdagen fram till nu har fått\r\nen korrekt information från regeringen om de kompo-\r\nnenter som regeringen själv har haft någon kännedom\r\nom. Resten är gissningar, misstankar osv. Den dag när\r\nvi skall göra en ny samlad bedömning blir det mycket\r\nrelevant att ta upp alla de delar som Birgitta Ham-\r\nbraeus och reservanterna har tagit upp, men just i dag\r\när frågan om regeringen har uppfyllt villkoren i riks-\r\ndagsbeslutet. Vi i majoriteten säger att så är fallet.</pre><pre>Anf.  110  ELISA ABASCAL REYES (mp)\r\nHerr talman! Jag vill först instämma i det som\r\nBirgitta Hambraeus sade i sin senaste replik.\r\nUtskottet har i sin text skrivit:\r\n\"Det kan inte anses ingå i granskningsuppgiften att\r\nutskottet skall göra en kontroll av tillförlitligheten i\r\nberäkningarna av projektets ekonomi och därtill knut-\r\nna problem av varierande slag samt bedömningar med\r\nanledning av dessa förhållanden.\"\r\nEnligt min mening är en oberoende ekonomisk\r\ngranskning nödvändig för att man skall kunna ta\r\nställning till om riksdagen har fått den information\r\nsom krävs eller inte. Riksdagen har vid upprepade\r\ntillfällen fått försäkringar om att den fortlöpande skall\r\nhållas väl underrättad om projektets ekonomiska\r\nförutsättningar. Den information som riksdagen och\r\nandra myndigheter har fått ta del av är dock så pass\r\nbristfällig att en granskning vore lämplig. Bl.a. har,\r\nsom Birgitta Hambraeus hänvisar till i sin anmälan till\r\nkonstitutionsutskottet, det svenska riksrevisionsverket\r\nframfört kritik mot projektets kalkyler. Enligt Riks-\r\nrevisionsverkets beräkningar är projektet ur företags-\r\nekonomisk synpunkt mycket känsligt. Denna uppfatt-\r\nning har framförts även av andra instanser, inte minst\r\nvia medier, senast i den extra bilaga som Dagens\r\nIndustri publicerade i våras.\r\nFaktum är att Öresundsbrons ekonomiska beräk-\r\nningar utsatts för allmänt löje från såväl näringsliv\r\nsom ideella organisationer. Med tanke på den kritik\r\nsom riktats mot känsligheten är det dessutom märkligt\r\natt Öresundsbrokonsortiet självt inte redovisat någon\r\nkänslighetsanalys för projektet. Ännu märkligare är\r\ndet att varken riksdag eller regering begärt någon\r\nsådan.\r\nVad jag med detta vill säga är att det inte går att\r\npåstå att ett projekt är stabilt när det kommer så pass\r\nkraftiga signaler från andra myndigheter inom den\r\nstatliga förvaltningen om att så inte är fallet. Det är\r\nmycket svårt för riksdagen att ta ställning till om den\r\nhar fått en lämplig information eller inte när betydan-\r\nde delar av den information som krävs för en känslig-\r\nhetsanalys saknas.\r\nI Danmark har däremot en oberoende granskning\r\nav projektet skett, och i den rapport som presentera-\r\ndes av den danska rikstelevisionen riktades hård kritik\r\nmot Danmarks regering och trafikministerium mot\r\nhanteringen av den information som lämnats om\r\nbrons ekonomi. Jag undrar om det finns någon rädsla\r\nför att samma sak skulle hända i Sverige, särskilt med\r\ntanke på att Danmarks industriminister offentligt\r\ndeklarerat att det är mycket möjligt att de danska\r\nskattebetalarna på sikt kommer att få stå för brons\r\nkostnader - ett scenario som absolut inte är otänkbart\r\näven för de svenska skattebetalarna.\r\nRiksrevisionsverket i Sverige har, som även fram-\r\ngår av det brev som Riksrevisionsverket sänt till Ak-\r\ntion Skåne-Miljö, inte mandat att granska Öresunds-\r\nbron. Därför hade det varit synnerligen lämpligt att\r\nkonstitutionsutskottet hade tillstyrkt en sådan gransk-\r\nning med utgångspunkt i den förra och den nuvarande\r\nregeringens agerande i frågan.\r\nVad gäller anbudsprocessen har man enligt Öre-\r\nsundsbrokonsortiet först och främst mycket gynn-\r\nsamma upplåningsvillkor på den internationella valu-\r\ntamarknaden. Några avtal har vi dock inte sett. Det är\r\nhelt riktigt att anbudsprocessen avslutas i morgon, den\r\n1 juni, och att avtal kommer att träffas i sommar. Men\r\nvad innebär det förhållandet att samtliga anbud ligger\r\novanför det som man från början hade tänkt sig? Och\r\nhur skall man kunna hantera situationen i höst, när\r\navtal redan kan vara slutna? Först då får vi ta del av\r\ninformationen.\r\nTrots att anbuden varit högre än vad man hade fö-\r\nreställt sig och att det råder osäkerhet om vilken real-\r\nränta som man kan få har ingen ny information givits\r\ntill riksdagen förutom i samband med de frågor som\r\nkommunikationsminister Ines Uusmann svarade på i\r\nhöstas.\r\nMinistern har sagt att projektet är stabilt. Vad\r\ndetta innebär rent konkret och sakligt har vi inga\r\nbelägg för, och jag anser det därför oerhört viktigt att\r\nriksdagen får information härom.\r\nEnligt den granskning som Riksrevisionsverket\r\ngjort av vissa infrastrukturprojekt och presenterade i\r\nen rapport i augusti förra året har Vägverket haft\r\nkostnadsökningar för vissa projekt om i genomsnitt\r\n86 %, vilket måste ses som en anmärkningsvärd upp-\r\ngift. Motsvarande höjning för Banverket är 17 %. Inte\r\nminst med anledning av detta och de turer som har\r\nförekommit inom Vägverket finns det verkligen skäl\r\natt undersöka om alla fakta ligger på bordet.\r\nSå länge riksdagen undanhålls möjligheten att ta\r\ndel av en oberoende granskning är det också mycket\r\nsvårt att bedöma regeringens hantering av ärendet och\r\npå vilket sätt man har presenterat information för\r\nriksdagen. Jag hoppas att de svenska skattebetalarna\r\ninte kommer att få betala bron, inte ens under 2000-\r\ntalet, något som skulle vara helt i strid med det ur-\r\nsprungliga avtalet. Om så sker kommer ansvarsfrågan\r\ndå att bli mycket svår att lösa.\r\nMed detta vill jag yrka bifall till reservation nr 12.</pre><pre>Statsråds förmögenhetsförhållanden\r\n(avsnitt 18)</pre><pre>Anf.  111  BIRGER HAGÅRD (m)\r\nHerr talman! I regeringsformen 6 kap. 9 § finns en\r\nbestämmelse om att ett statsråd inte får utöva allmän\r\neller enskild tjänst och inte heller inneha uppdrag\r\neller utöva verksamhet som kan rubba förtroendet för\r\nhonom. Statsministern åläggs inte direkt ett ansvar för\r\natt statsråden lever upp till detta, men eftersom det är\r\nhan som tillsätter och entledigar statsråd, får han ändå\r\nanses ha ett ansvar i sammanhanget.\r\nPå denna paragraf, herr talman, hängde den soci-\r\naldemokratiska oppositionen, enkannerligen i konsti-\r\ntutionsutskottet, redan på ett tidigt stadium upp sin\r\nkritik mot den borgerliga regeringen sedan den hade\r\ntillträtt. Man ville särskilt misstänkliggöra personer\r\nsom hade en förmögenhet, och det tillkom också en\r\ngranskning från utskottets sida av vilka jävsbestäm-\r\nmelser som fanns samt en genomgång av hur i och för\r\nsig innehav av förmögenhet av olika slag skulle kunna\r\npåverka ställningen.\r\nRegeringen tillsatte också en särskild etikkommit-\r\nté för att se till att det inte förekom något olämpligt i\r\ndessa sammanhang.\r\nNär 1993 års granskningsbetänkande var föremål\r\nför diskussion här i riksdagen hade man också att ta\r\nställning till en socialdemokratisk reservation, där\r\nsärskilt statsrådet Westerberg som näringsminister\r\noch statsrådet Dinkelspiel som utrikeshandelsminister\r\nutpekades som icke lämpade för de här befattningar-\r\nna, främst på grund av deras förmögenhetsinnehav.\r\nDetta förblev en reservation. Socialdemokraterna\r\nvar i minoritet. Nu har man med stöd av kommunister\r\noch miljöpartister kommit in i ett majoritetsförhållan-\r\nde och passar på att ta upp den här frågan igen.\r\nDet har hela tiden skett ett misstänkliggörande av\r\nUlf Dinkelspiel som ter sig minst sagt osmakligt och\r\nohederligt. Det förslag som majoriteten har lagt fram\r\ntorde representera något av ett lågvattenmärke. Det\r\nförekommer tarvliga insinuationer mot dåvarande\r\nstatsrådet Dinkelspiel.\r\nMan konstaterar med anledning av att den fond-\r\nkommissonsfirma där Ulf Dinkelspiel är delägare\r\nuppbar ett lån under den stora kristiden. Omständig-\r\nheterna kring detta har noggrant gåtts igenom av inte\r\nbara revisorerna i Riksbanken utan också av en sär-\r\nskild revisionfirma.\r\nMan konstaterar att utskottet således inte har an-\r\nledning till någon misstanke om att dåvarande statsrå-\r\ndet Dinkelspiels intressen i Öhman påverkat företa-\r\ngets möjligheter att låna i Riksbanken. Än mindre har\r\nutskottet anledning att misstänka att Ulf Dinkespiel\r\nagerat otillbörligt i låneärendet.\r\nPå alla punkter frias Ulf Dinkelspiel från varje\r\nmisstanke. Men man smyger ändå in följande: Vad\r\nsom förevarit i låneärendet har varit ägnat att leda till\r\nspekulationer om bakgrunden och till att rubba med-\r\nborgarnas förtroende för Ulf Dinkelspiel som statsråd.\r\nVad vet man om det? Platt intet.\r\nSå kommer man äntligen fram till den slutsats man\r\nlängtat efter att komma fram till i en majoritetssitua-\r\ntion: Carl Bildt borde vid sin regeringsbildning ha\r\nförutsett att situationer kunde uppstå där bl.a. Ulf\r\nDinkelspiels delägarskap i ett fondkommissionärsfö-\r\nretag som också förvaltar hans aktieinnehav skulle\r\nkunna leda till misstro från allmänhetens sida. \"Skulle\r\nkunna leda till...\"! Sämre än på det sätt som majorite-\r\nten gör i detta betänkande kan väl detta inte uttryckas.\r\nDet är insinuationer och en tarvlighet som inte är\r\nacceptabel.\r\nReservanterna säger också i betänkandet att detta\r\när allvarligt från många utgångspunkter. Jag vill citera\r\nfrån s. 271: \"Det skulle få orimliga konsekvenser om\r\nvissa personer eller grupper skulle betraktas som i\r\nförväg diskvalificerade för statsrådsposter. Det skulle\r\ni realiteten vara ett hot mot demokratin och kunna\r\nutgöra inkörsporten till ett politiskt system som knap-\r\npast någon önskar.\"\r\nVart är vi på väg? Vänstermajoriteten i utskottet\r\nborde besinna sig. Det här ökar inte på något sätt\r\nkonstitutionsutskottets trovärdighet. Jag yrkar avslag\r\npå majoritetsförslaget och bifall till den borgerliga\r\nreservationen.</pre><pre>Anf.  112  HÅKAN HOLMBERG (fp)\r\nHerr talman! Som framgått har strängt taget sam-\r\nma fråga behandlats av konstitutionsutskottet ett tidi-\r\ngare år. Socialdemokraterna och några till tycker\r\ntydligen att det inte dög, utan vill pröva frågan igen\r\nmed hjälp av de nya majoritetsförhållandena, utan att\r\nnågra misstankar mot den person som det i huvudsak\r\nhandlar om - Ulf Dinkelspiel - har kunnat preciseras.\r\nVad det är fråga om är spekulationer och formu-\r\nleringar av typen \"skulle kunna\", \"under vissa om-\r\nständigheter\", \"eventuellt\" osv.\r\nJag tycker i allmänhet att det är ett sätt att uttrycka\r\nsig, och i synnerhet i samband med granskning i\r\nkonstitutionsutskottet, som är väldigt olämpligt och\r\nolyckligt och som kan föra in på resonemang i andra\r\nsammanhang som jag inte tror att någon skulle vilja\r\natt vi kom till.\r\nMan kan ta många olika parallellexempel. Jag tar\r\nett som rann mig i minnet: Ingvar Carlsson har en\r\nbostadsrätt i Tyresö. Den ligger om jag är rätt infor-\r\nmerad i en förening som skulle rekonstrueras ekono-\r\nmiskt. Detta har kanske skett på förmånliga villkor.\r\nDet är i så fall någonting som man gärna kan gratulera\r\ndenna förenings medlemmar till.\r\nAntag nu - det tycks ha skett - att någon i före-\r\nningen i något sammanhang har sagt att det skulle\r\nkunna ha haft betydelse i sammanhanget att just Ing-\r\nvar Carlsson bor där.\r\nSkulle det ha lett till att socialdemokraterna och\r\nnågra till i utskottet skulle ansett att Ingvar Carlsson\r\nvore diskvalificerad för att vara statsråd eller för att\r\nvara statsminister därför att han skulle kunna utsättas\r\nför misstankar av något slag? Pressen skulle ha kun-\r\nnat få tag i något förfluget yttrande och byggt vidare\r\npå det.\r\nDet kan inte någon mena. Men det är precis den\r\nargumenteringen man för i detta fall.\r\nDet faktum att det skulle kunna bli intresse av nå-\r\ngot slag kring en viss persons förmögenhet borde,\r\ntycker man, ha varit en orsak för Carl Bildt i detta fall\r\natt överväga om Ulf Dinkelspiel borde ha ingått i\r\nregeringen.\r\nDet är ett sätt att argumentera som är alldeles\r\norimligt. Det leder till att man får göra långa listor.\r\nJag vet inte hur många tusen personer - kanske tiotu-\r\nsentals - som ur en eller annan synpunkt skulle vara\r\nolämpliga att komma ifråga som statsråd därför att de\r\nbor på ett visst sätt, har si eller så mycket pengar eller\r\nhar en eller annan anknytning till någonting som nå-\r\ngon eventuellt skulle kunna tycka vara suspekt på\r\nnågot vis.\r\nDet enda relevanta kriteriet måste ju vara hur ve-\r\nderbörande själv agerar - om vederbörande är eller\r\nkan antas vara kompetent för en uppgift, och om ve-\r\nderbörande har förvaltat t.ex. en förmögenhet på ett\r\nansvarsfullt och seriöst sätt. Ingenting sådant har ens\r\nantytts i detta fall.\r\nNu har det sagt att det egentligen inte handlar om\r\nDinkelspiel utan att det handlar om Carl Bildt. Det är\r\nklart att man kan säga så. Men på sätt och vis handlar\r\ndet ändå om båda. Här är det fråga om en person som\r\nden tidigare socialdemokratiska regeringen - tre re-\r\ngeringar tillbaks, så att säga - använder som EU-\r\nförhandlare. Han skulle ändå på något sätt vara dis-\r\nkvalificerad. Men det kan inte handla om honom själv\r\ni största allmänhet utan om förmögenhetsförhållanden\r\noch liknande.\r\nOm jag minns rätt var det Kurt Ove Johansson\r\nsom i inledningsrundan sade att det faktum att Dinkel-\r\nspiels delägarskap skulle kunna leda till misstro ändå\r\nborde ha lett till försiktighetsåtgärder. Jag tycker att\r\nIngvar Johnsson, som skall komma upp härnäst i\r\ntalarstolen, skall reda ut detta. Vad är\r\n\"försiktighetsåtgärder\"? Vad betyder detta ord?\r\nSkulle Ulf Dinkelspiel ha utsetts till statsråd eller\r\ninte? Vad är det egentligen ni vill säga?</pre><pre>Anf.  113  INGVAR JOHNSSON (s)\r\nHerr talman! Jag vill börja med att säga att jag\r\ntycker att det har varit fantastiskt att hela dagen lyssna\r\ntill inlägg från Birger Hagård. Så fort den allra minsta\r\nkritik riktas mot något moderat statsråd handlar det\r\nom tarvligheter och insinuationer, och då är det parti-\r\ntaktik som ligger bakom. Då talar han om en konspi-\r\nration av socialister, kommunister och miljöpartister i\r\nstället för att vilja diskutera frågans allvar.\r\nJag tycker nämligen också att det kan vara intres-\r\nsant att ta just 6 kap. 9 § i regeringsformen som ut-\r\ngångspunkt, där just bestämmelsen om att ett statsråd\r\ninte får utöva allmän eller enskild tjänst och inte hel-\r\nler inneha uppdrag eller utöva verksamhet som kan\r\nrubba förtroendet för honom finns.\r\nMed den utgångspunkten har vi vid flera tillfällen\r\ni KU granskat just statsråds innehav av värdepapper\r\nm.m. i frågor som har att göra med jäv för statsråden.\r\nDessa granskningar har utgått från att det är nödvän-\r\ndigt för det politiska arbetets anseende att allmänhe-\r\nten har förtroende för att statsråden står självständiga\r\ngentemot ovidkommande intressen.\r\nDessa tidigare granskningar har inte bara gällt frå-\r\ngan om förtroendet faktiskt har rubbats utan också om\r\nallmänheten med hänsyn till omständigheterna kan ha\r\nhaft anledning att ifrågasätta förtroendet. Främst har\r\ndet gällt frågan om aktieägande statsråd kan utöva sin\r\ntjänst utan att ta ovidkommande hänsyn till sin för-\r\nmögenhet.\r\nSom Birger Hagård nämnde hade vi socialdemo-\r\nkrater i vår reservation till 1993 års granskning ett\r\nuttalande om att vi inte skulle ha något generellt för-\r\nbud för statsråd att inneha aktier eller annan egendom.\r\nMen vi påtalade att vissa statsrådsposter var mer\r\nkänsliga ur förtroendesynpunkt än andra. Därför bor-\r\nde undantag göras för näringsministern och de stats-\r\nråd som har ansvar för utrikeshandeln och vapenex-\r\nport. Det är också ett svar på Håkan Holmbergs fråga.\r\nVi menade också att statsråd borde överlämna sina\r\naktier till en oberoende extern förvaltning med vilken\r\naktieägaren inte hade intressebindningar såsom till en\r\nsläkting eller ett bolag i vilket statsrådet var delägare.\r\nVi vet ju också från förra årets utfrågningar att det\r\nstora aktieinnehavet innebar att statsråd i mycket stor\r\nomfattning fick förklara sig jäviga vid regeringsbeslut\r\nsom beretts i det egna departementet.\r\nSom framgår av det nu aktuella fallet är det en ny\r\naspekt på statsrådens förmögenhet som tas upp, näm-\r\nligen det förhållandet om en ägare eller delägare i ett\r\nfondkomissionärsföretag som också är statsråd kan\r\npåverka företagets möjligheter till förmånlig behand-\r\nling i olika sammanhang såväl hos myndighet som hos\r\nandra.\r\nBakgrunden var att det förra hösten i tidningen\r\nDagens Industri, som väl inte ens av Birger Hagård\r\nkan beskyllas för att vara socialistisk, avslöjades att\r\nRiksbanken under räntekrisen två år tidigare hade\r\nbeviljat Öhmans fondkommission lån till betydligt\r\nlägre ränta än vad som andra fondkommissionärer\r\nfick betala för motsvarande lån. Senare konstaterades\r\natt lånet byggt på ett missförstånd och räntevillkoren\r\nändrades.\r\nVi har också i detta sammanhang sagt, som Birger\r\nHagård påpekat, att det inte finns någon anledning till\r\nmisstanke att dåvarande statsrådet Ulf Dinkelspiels\r\nintressen i Öhmans påverkat företagets möjligheter att\r\nlåna i Riksbanken. Utskottet har heller inte någon som\r\nhelst anledning till misstanke att han agerat otillbör-\r\nligt i låneärendet.\r\nMen nog borde också Birger Hagård och Håkan\r\nHolmberg förstå att uppmärksamheten kring Riksban-\r\nkens lån bekräftar de farhågor som framfördes i reser-\r\nvationen till KU:s betänkande 1992/93:30. Vad som\r\nförevarit i låneärendet har varit ägnat att leda till\r\nspekulationer om bakgrunden och att rubba medbor-\r\ngarnas förtroende för regeringen.\r\nVi framförde också vid ett tidigare tillfälle, vilket\r\njag nu återupprepar, att Carl Bildt borde vid sin rege-\r\nringsbildning ha förutsett att Ulf Dinkelspiels delägar-\r\nskap i en fondkomissionärsföretag som också förval-\r\ntade hans aktieinnehav skulle kunna leda till misstro\r\nfrån allmänhetens sida. Carl Bildt måste därför anses\r\nha tagit för lättvindigt på sin uppgift som regerings-\r\nbildare även utifrån den i år aktuella aspekten. Carl\r\nBildt kan därför inte anses att ha levt upp till sitt an-\r\nsvar för att statsråden uppfyllde kraven i 6 kap. 9 § 2\r\nst. regeringsformen.</pre><pre>Anf.  114  BIRGER HAGÅRD (m) replik\r\nFru talman! Vad gäller Ingvar Johnssons mera ge-\r\nnerella invändning som han inledde sitt anförande\r\nmed kan jag bara konstatera att det tyvärr inte har\r\nvarit några särskilt lysande majoritetsförslag som\r\nlagts fram. Många av dem ligger rätt lågt på skalan.\r\nKanske just detta ärende markerar något av ett lågvat-\r\ntenmärke.\r\nDet har sagts att vissa statsrådsposter skulle vara\r\nkänsligare än andra. Då har man nämnt näringsminis-\r\ntern och också utrikeshandelsministern. En stillsam\r\nundran i sammanhanget: Är det därför som man har\r\ngjort den nuvarande regeringens mest förmögna le-\r\ndamot Sten Heckscher till näringsminister? Det gäller\r\natt leva litet grand som man lär.\r\nJag kan inte komma till annat än att detta är ett ty-\r\npexempel på det jag nämnde i inledningsdebatten.\r\nVad man inte hade någon chans att få igenom under\r\ntidigare mandatperioder återkommer man nu med. Så\r\nenkelt var det med den saken.</pre><pre>Anf.  115  INGVAR JOHNSSON (s) replik\r\nFru talman! Det var intressant att Birger Hagård\r\ntog upp detta med Sten Heckscher. Han äger i dag\r\nhundratalet aktier till ett värde av några få tusenlappar\r\ndärför att han har gjort så som de tidigare ministrarna\r\nborde gjort, nämligen gjort sig av med alla de aktier\r\nsom kan skapa de misstankar som vi talade om.\r\nJag tycker fortfarande att det är märkligt att Birger\r\nHagård försöker att göra detta till en fråga om att vi\r\nvill misstänkliggöra Dinkelspiel. Vad är det för prat?\r\nVem har sagt något sådant? Birger Hagård debatterar\r\ninte med mig utan mot sin egen vantolkning av vad vi\r\nsäger. Ulf Dinkelspiels insatser i olika sammanhang\r\ntidigare har naturligtvis ingenting med den här frågan\r\natt göra.\r\nBirger Hagård talar om den illvilja som finns. Jag\r\nvill då säga till Birger Hagård att det inte bara är\r\nsocialdemokrater, kommunister och miljöpartister\r\nsom tycker att detta tveksamt. Jag läste att den mode-\r\nrate riksdagsmannen och tillika KU-suppleanten\r\nFredrik Reinfeldt i sin bok Nostalgitrippen tycker att\r\ndet var ett misstag av Bildt att göra dessa utnämning-\r\nar. Jag vill fråga Birger Hagård: Skall Fredrik Rein-\r\nfeldt också av Birger Hagård beskyllas för att vara\r\nnågon illvillig grön socialist?</pre><pre>Anf.  116  BIRGER HAGÅRD (m) replik\r\nFru talman! Jag tror inte han är vare sig grön eller\r\nröd socialist. Det är honom obetaget att hysa vilka\r\nuppfattningar han vill i olika sammanhang. Men jag är\r\ninte heller alldeles säker på att Ingvar Johnsson tolkar\r\nhonom på helt rätt sätt. Jag tror att Ingvar Johnsson nu\r\nsom i andra sammanhang gärna vill tolka saker och\r\nting på sitt eget lilla vis när det passar bra in i sam-\r\nmanhangen.\r\nJag hoppas också att Sten Heckscher inte gjort\r\nnågra stora förluster när han nu har sålt ut sina aktier.\r\nVi skall i varje fall hoppas att han inte skall vara\r\nstatsråd så länge till. Vi har ju ett nyval om några år,\r\noch då kan vi hoppas att han skall ersättas. Han får\r\nväl då på något sätt kompensera sig för de förluster\r\nsom han till äventyrs kan ha gjort.</pre><pre>Anf.  117  INGVAR JOHNSSON (s) replik\r\nFru talman! Jag ifrågasätter inte om olyckan skulle\r\nvara framme och vi får ett nytt regeringsskifte att vi\r\nåterigen skulle vara i den situationen att vi får minist-\r\nrar som är i sådana känsliga lägen. Därför är det na-\r\nturligtvis viktigt att Justitiedepartementet nu håller på\r\nmed en utredning om hur man skall kunna ordna den-\r\nna fråga med hjälp av blind trust eller något liknande\r\nså att man i varje fall slipper ifrån en del av de jävssi-\r\ntuationer som tidigare uppstod.\r\nDet är märkligt att Birger Hagård inte kan se att\r\nmänniskor ändå måste känna misstankar, eller att det\r\nfinns risk att de gör det. Öhmans fick låna 750 miljo-\r\nner kronor till en ränta på 34 % när andra fick betala\r\n500 %, och i detta företag är en minister delägare.\r\nKan inte även Birger Hagård inse att det måste finnas\r\nproblem i det, och att det är en källa till misstankar\r\nhos allmänheten som inte är bra?\r\nSlutligen vill jag tillägga att när det gäller be-\r\ngränsningar av hur man kan ha beroendeställning\r\ngenom omfattande ägande i företag eller liknande,\r\nfinns det begränsningar i många andra länder. USA\r\nhar exempelvis ganska hårda regler. Det kan vara\r\nintressant att veta när Birger Hagård försöker göra de\r\nsynpunkter jag har till någon sorts illvilliga socialist-\r\nkommunist-gröna synpunkter.</pre><pre>Anf.  118  HÅKAN HOLMBERG (fp) replik\r\nFru talman! Jag tycker inte att detta duger, Ingvar\r\nJohnsson. Här talas det runt i cirklar på något sätt utan\r\natt det riktigt sägs ut vad syftet med majoritetstexten\r\nverkligen är.\r\nJag frågade: Vad betyder \"försiktighetsåtgärder\"?\r\nSkulle Ulf Dinkelspiel ha utsetts till statsråd eller\r\ninte? Var det olämpligt eller var det inte olämpligt?\r\nNågot riktigt svar kommer inte. Gång på gång sägs\r\nsamma sak: Bildt borde ha förutsett. Bildt tog för\r\nlättvindigt på det, osv.\r\nDet sägs också, vilket naturligtvis är riktigt, att det\r\när angeläget att ett statsråd kan utöva sin tjänst utan\r\novidkommande hänsyn. Det är självklart. Men frågan\r\när ju här om Ulf Dinkelspiel kunde det eller inte. Och\r\nsvaret är att han kunde det. Ingen har ju riktat någon\r\nform av kritik mot honom. Vad är det då som är fel?\r\nVi kommer hela tiden tillbaka till detta att det inte\r\när fråga om konkreta anmärkningar mot något som\r\nfaktiskt har förevarit utan det handlar om spekulatio-\r\nner, om att man borde ha tagit hänsyn till vad någon\r\nperson, någon tidning eller någon TV-kanal i någon\r\nsituation skulle kunna göra av en viss omständighet\r\nsom råkar vidlåda ett statsråd. Jag tycker faktiskt att\r\ndetta inte duger.\r\nDet som Carl Bildt, Ingvar Carlsson och alla andra\r\ntänkbara regeringsbildare har att ta hänsyn till är en\r\npersons lämplighet. I det ingår naturligtvis huruvida\r\npersonen har handhaft en förmögenhet eller något\r\nannat på ett ansvarsfullt och seriöst sätt. Om det är på\r\ndet sättet, och så verkar det vara, så är det så. Då finns\r\ninget mer att säga. Men det duger tydligen inte. Det är\r\nnågot som inte sägs, och som vi hela tiden får lov att\r\nefterlysa.</pre><pre>Anf.  119  INGVAR JOHNSSON (s) replik\r\nFru talman! Om Håkan Holmberg läser utskottets\r\nbetänkande från för två år sedan framgår det mycket\r\nväl vad vi utvecklar där och vad vi hänvisar till i det\r\nhär betänkandet. Vi säger att det är känsligt om just\r\nnäringsministern och ministern som sysslar med utri-\r\nkeshandel och vapenexport är i beroendeställningar,\r\nt.ex. genom omfattande ägande av aktier.\r\nHåkan Holmberg ställer frågan litet demagogiskt\r\nnär han frågar om Dinkelspiel var lämplig att utses till\r\nstatsråd eller inte. Vi har sagt att på dessa poster är\r\ndet inte lämpligt att man behåller sitt stora ägande av\r\naktier. Det framgår tydligt i de tidigare betänkandena.</pre><pre>Anf.  120  HÅKAN HOLMBERG (fp) replik\r\nFru talman! Jag tycker inte alls att det är demago-\r\ngiskt att efterlysa vad alla de ord, olika vändningar\r\noch omskrivningar som vi får höra egentligen betyder.\r\nDet är en fullt relevant fråga. Jag tycker att både\r\nkammaren och väljarna har rätt att få veta vad det\r\negentligen är man är ute efter. Vad betyder\r\n\"försiktighetsåtgärder\", och vad betyder \"borde ha\r\nförutsett\" osv.? Något riktigt svar kommer ju inte.</pre><pre>Anf.  121  INGVAR JOHNSSON (s) replik\r\nFru talman! Jag utgick kanske ifrån att Håkan\r\nHolmberg, även om han inte tillhörde utskottet för två\r\når sedan, hade läst vad vi sade den gången innan han\r\ngick in i debatten med det här kritiska tonfallet.</pre><pre>Anf.  122  PETER ERIKSSON (mp)\r\nFru talman! Frågan om statsrådens förmögenheter\r\nhör till dem som jag tycker tillhör de svårare i det här\r\nbetänkandet. Den slutsats vi i majoriteten har kommit\r\nfram till är inte alldeles självklar. Det finns inga helt\r\ngivna regler i Sverige på det här området om hur man\r\nskall tolka de skrivningar som finns i regeringsfor-\r\nmen. I många andra länder finns det däremot mycket\r\nklara regler kring hur detta skall fungera.\r\nNär vi har en oklar situation om hur dessa s.k.\r\njävssituationer kan uppstå när det gäller förmögenhe-\r\nter och att man i ett visst läge kan tänkas agera i egen\r\nsak på ett sätt som skulle kunna gynna den egna för-\r\nmögenheten eller ett eget företag tycker jag att vi\r\nmåste vara mer noggranna och mer vaksamma för att\r\ninte hamna i situationer där ett statsråd hamnar i\r\nkonflikt med sin egen förmögenhet och sin egen sak.\r\nJag tror att det kan vara en vettig utgångspunkt för en\r\nregeringsbildare att se på dessa frågor särskilt noga\r\ntill dess vi får fram mer tydliga regler på det här om-\r\nrådet.\r\nJag tycker att det är viktigt att vi får det inom de\r\nnärmaste åren. Vi har haft den här debatten under\r\nmånga år, och fortfarande har vi inte någon riktigt\r\nklar uppfattning i Sveriges riksdag om hur man skall\r\ngöra i de här situationerna.\r\nJag måste säga att jag i det här fallet i större ut-\r\nsträckning respekterar Birger Hagårds, moderaternas\r\noch den borgerliga gruppens inställning att detta kan-\r\nske inte var en riktig bedömning av majoriteten. Men\r\nvi har gjort den här bedömningen. Jag tycker att det\r\nvar riktigt. Jag tycker att detta är en viktig fråga som\r\nhar att göra med förtroendet bland allmänheten för\r\npolitiker och högt uppsatta ministrars ställning och\r\nmöjligheter att utöva inflytande över sin egen eko-\r\nnomiska situation.\r\nI framtiden måste man i större utsträckning se till\r\natt de ministrar man utnämner också gör de föränd-\r\nringar som krävs när det gäller den förmögenhet och\r\ndet värdepappersinnehav de har så att dessa jävssi-\r\ntuationer inte riskerar att uppstå.\r\nDärmed yrkar jag bifall till utskottets hemställan.</pre><pre>Anf.  123  HÅKAN HOLMBERG (fp) replik\r\nFru talman! Det är egentligen inte en replik på\r\nPeter Erikssons inlägg. Jag respekterar och uppskattar\r\nhans sätt att föra en diskussion om detta på ett nyanse-\r\nrat sätt.\r\nJag vill bara passa på tillfället att konstatera att det\r\nnaturligtvis är fullt rimligt att statsråd i vissa lägen\r\nsäljer t.ex. aktier som de har inför en utnämning till\r\nstatsråd. Jag påminner mig en folkpartistisk för-\r\nsvarsminister som gjorde just detta för ganska länge\r\nsedan. Det väckte en del uppseende, men det var\r\nantagligen det naturliga att göra i det läget.\r\nNu har vi inga regler, och det är mycket svårt att\r\nformulera regler för detta. Det är möjligt att vi kom-\r\nmer att kunna hitta på några regler så småningom. Det\r\när möjligt att vi misslyckas. Det vet jag inte.\r\nMen i den här situationen kan jag för min del inte\r\ndra någon annan slutsats än att det är upp till presum-\r\ntiva statsråd och presumtiva regeringsbildare att göra\r\ndenna lämplighetsbedömning själva.\r\nOm ett statsråd trampar över och använder intres-\r\nsen i någonting, vad det nu är, på ett olämpligt sätt\r\nskall det givetvis tas upp och brännmärkas, måhända\r\nganska kraftigt. Men har det inte skett - och det har\r\ndet ju inte i det här fallet - finns det faktiskt inget mer\r\natt säga. Det är därför som jag reagerar som jag gör\r\nmot majoritetens skrivning.</pre><pre>Anf.  124  PETER ERIKSSON (mp) replik\r\nFru talman! Jag tycker ändå inte att man kan göra\r\ndet riktigt så enkelt för sig som Håkan Holmberg gör.\r\nVi har ju ändå 6 kap. 9 § i regeringsformen som vi\r\nmåste göra en tolkning av. Ni kan göra er tolkning. Vi\r\nhar gjort vår tolkning, och där står vi tills vi får fasta\r\nregler. Vi kommer inte längre i den här diskussionen.</pre><pre>Stiftelser m.m.\r\n(avsnitten 22, 25.1 och 25.2)</pre><pre>Anf.  125  NILS FREDRIK AURELIUS (m)\r\nFru talman! Vi har nu kommit till de gransk-\r\nningsärenden som handlar om kulturminister Margot\r\nWallströms utbyte av styrelseledamöter i Stiftelsen\r\nframtidens kultur och utbildningsminister Carl Thams\r\nagerande mot vissa forskningsstiftelser.\r\nDessa stiftelser bildades med bemyndigande från\r\nriksdagen av löntagarfondsmedel från Fond 92-94.\r\nDet skedde från december 1993 till juni 1994, alltså\r\nunder den förra regeringens tid. Genom bildandet av\r\nforsknings- och kulturstiftelserna kan man säga att det\r\nbortre parentestecknet sattes för det säregna experi-\r\nmentet med löntagarfonder, försöket att socialisera\r\nnäringslivet med hjälp av dess egna vinstmedel. Dessa\r\nstiftelser har uppenbarligen mot denna bakgrund och\r\ngenom sin oberoende ställning varit en nagel i ögat på\r\nden regering som tillträdde efter valet 1994.\r\nI stiftelseförordnandet för Stiftelsen framtidens\r\nkultur står det att stiftelsen under minst tio år skall ge\r\nekonomiskt stöd till långsiktiga och nyskapande kul-\r\nturprojekt och stimulera det regionala kulturlivet i vid\r\nmening.\r\nI december 1994 ersatte kulturminister Wallström\r\nordföranden och vice ordföranden i denna stiftelse,\r\nIngegerd Troedsson och Gertrud Sandkvist. I ett brev\r\ntill stiftelsen den 19 december deklarerade kulturmi-\r\nnistern att hon ansåg att stiftelsens bidragsgivning\r\nborde balanseras i förhållande till fördelningen av\r\nstatliga resurser på kulturområdet.\r\nStatsrådet klargjorde också hur fördelningen av\r\nmedel borde vara: En tredjedel borde gå till projekt\r\nsom föreslogs av Statens kulturråd och en tredjedel\r\ntill projekt föreslagna av Riksantikvarieämbetet och\r\nRiksarkivet. Också när det gällde den resterande\r\ntredjedelen visade det sig att kulturministern hade\r\nutförliga synpunkter. Dessa pengar borde användas\r\ntill kulturell stimulans i storstadsmiljöer med flyk-\r\ntinggrupper osv.\r\nStyrelsen skall förstås följa sitt förordnande. För\r\natt få större följsamhet för departementets åsikter,\r\nsom visade sig avvika från dem som stadgas i förord-\r\nnandet, bytte alltså kulturministern ut ordföranden och\r\nvice ordföranden. Ytterligare två styrelseledamöter\r\nvalde då också att avgå.\r\nNär kulturministern bytte ut styrelsen och gav in-\r\nstruktioner som avvek från förordnandet gick hon\r\növer gränsen för vad som är tillbörligt. Sedan kan\r\nman tillägga att det förstås är lämpligt att ett statsråd\r\nsom vill entlediga en ordförande, i detta fall en nytill-\r\nsatt sådan som tillika varit talman, iakttar rimlig hän-\r\nsyn och t.ex. infinner sig till avtalade möten och ger\r\nklara besked i god tid.\r\nEtt agerande som detta öppnar slutligen också dör-\r\nren för ett s.k. spoilsystem av amerikansk typ, där en\r\nny regering byter ut en mängd tjänstemän och andra\r\npersoner som tillsatts av den föregående regeringen.\r\nJag skall inte här och nu ta ställning till om en sådan\r\nutveckling är önskvärd eller inte, men jag undrar om\r\nkulturministern var riktigt medveten om vilka följder\r\nhennes handlande kunde få.\r\nUtbildningsminister Carl Tham irriterade sig\r\nmycket över att forskningsstiftelserna var privaträtts-\r\nliga. Styrelserna skulle, enligt de olika förordnandena,\r\ndessutom förnyas genom det som heter kooptation,\r\ndvs. genom att styrelserna själva utser efterträdare.\r\nNu är detta inte på något sätt märkligt. I den nya stif-\r\ntelselagen står det i 2 kap. 9 § att huvudregeln för\r\nförnyelse av stiftelses styrelse är att den själv utser\r\noch entledigar ledamöter. Det förtjänar att påpekas att\r\ndenna princip gillades av lagutskottet och riksdagen,\r\nsom i denna del var enhällig. Denna bestämmelse\r\nskulle förstås i det här fallet garantera styrelsernas\r\nsjälvständighet i förhållande till den politiska makten,\r\nen garanti som ju också visade sig vara bra att ha.\r\nCarl Tham förklarade vid utskottets utfrågning att han\r\nansåg att den enhälliga riksdagen hade fattat ett felak-\r\ntigt beslut i detta avseende.\r\nVad som sedan skedde var att utbildningsminis-\r\ntern skrev likalydande brev till de oberoende forsk-\r\nningsstiftelserna. Han framförde där önskemål om att\r\nstyrelserna skulle tillämpa offentlighet - ett önskemål\r\nsom redan var eller snart blev uppfyllt. Han framförde\r\nockså åsikten att sättet att utse ledamöter, enligt rege-\r\nringens åsikt, var odemokratiskt. Om förtroendet hos\r\nregeringen och forskarsamhället skulle kunna upprätt-\r\nhållas, borde stiftelserna därför ansöka om permuta-\r\ntion i dessa delar, hette det. Utbildningsministern\r\nansåg också att stiftelserna skulle anslå medel som\r\nkompenserade regeringens besparingar. Det klander-\r\nvärda här är det inlindande hot som finns i brevet. Jag\r\nsyftar alltså på formuleringen om förlorat förtroende.\r\nDet är också klandervärt av en minister att uppmana\r\nen styrelse att bryta mot en portalparagraf i de egna\r\nstadgarna.\r\nUtbildningsministerns och regeringens agerande\r\nhar naturligtvis sin bakgrund i en ideologisk, i ut-\r\nbildningsministerns fall socialistisk, syn på hur stort\r\ninflytande statsmakten skall ha över forskningen.\r\nStatsrådet Tham anser alltså att det är odemokratiskt\r\natt han inte kan styra och ställa, bestämma om för-\r\ndelningen av medel i fristående stiftelser och av- och\r\ntillsätta styrelser.\r\nMot denna inställning står en pluralistisk syn på\r\nforskningen, synen att det är bra för forskningen med\r\nstiftelser som är oberoende av den politiska makten.\r\nErfarenhetsmässigt kan man lätt konstatera att denna\r\npluralistiska syn har lett till goda resultat, vilket åt-\r\nskilliga exempel från Sverige och utlandet visar.\r\nNåväl, även om man nu alltså kan ha olika ideo-\r\nlogiska synsätt, berättigar detta inte en minister att\r\nmed påtryckningar - jag tycker att termen inlindat hot\r\när berättigad - försöka få forskningsstiftelserna att\r\nfrångå sina förordnanden om självständighet och\r\noberoende. Utbildningsminister Tham är därför värd\r\nklander i detta avseende.</pre><pre>Anf.  126  MARGITTA EDGREN (fp)\r\nFru talman! Jag instämmer i vad föregående talare\r\nhar sagt. Till detta vill jag tillägga att jag tidigare här i\r\ndebatten har sagt att socialdemokraterna har fått stif-\r\ntelserna på hjärnan och att de genom sitt agerande fått\r\ndetta unika tillskott till forskningen att framstå som\r\nnågon sorts onödigt slöseri. Det tycker jag är mycket\r\nolyckligt.\r\nFaktum är ju att Sverige långsiktigt och uthålligt\r\nbehöver förstärka både det kulturella kunnandet och\r\nden grundläggande forskningen. Vi i riksdagen var ju\r\nföre stiftelsedebatten helt överens om detta. Men det\r\nhar inte funnits pengar för att över statsbudgeten göra\r\nextraordinära insatser. Stiftelserna är ett sätt att garan-\r\ntera uthållighet och att släppa fram den forskning som\r\nkanske för dagen inte är tydligt användbar men som\r\npå sikt ger den bas som landet behöver. De bidrar\r\nockså till en extra finansiering av forskarutbildningen\r\ngenom doktorandtjänster som landet också behöver.\r\nSyftet var att bilda stabila finansieringsformer som\r\nsamtidigt var självständiga och kompetenta nog att se\r\nbortom dagens aktuella problem och att ge en strate-\r\ngisk bas för svensk forskning i framtiden. Detta an-\r\ngavs mycket noga i propositionerna, både 1993 och\r\n1994: Detta fondmedel skall användas för unika insat-\r\nser som ej kommer till stånd utan dem.\r\nDetta fanns med i underlaget inför riksdagens dis-\r\nkussion och beslut.\r\nAtt den nya regeringen som en omedelbar åtgärd\r\nförsöker påverka stiftelserna att bryta mot regelverket\r\nanser vi reservanter vara ett märkligt förfarande. Man\r\nkan ha olika uppfattning, vilket vi också har, om for-\r\nmen stiftelse och om hur löntagarfondspengarna skall\r\nanvändas. Att man inte gillar riksdagsbeslutet är lik-\r\nsom en sak, men att kalla riksdagsbeslutet, som före-\r\ngick stiftandet, för odemokratiskt gagnar inte riksda-\r\ngens trovärdighet.</pre><pre>Anf.  127  PÄR-AXEL SAHLBERG (s)\r\nFru talman! Nils Fredrik Aurelius gör det enkelt\r\nför sig genom att inte börja med ärende 22 utan direkt\r\ngå in på de övriga två.\r\nDet är beklagligt att Margitta Edgren inte förstår\r\ndet demokratiska problem som den här frågan rym-\r\nmer.\r\nDet är nämligen en främmande fågel som har\r\nflugit in i den svenska offentliga demokratin. En re-\r\ngering har beslutat att den har rätt att fatta beslut, som\r\nsträcker sig över en följd av mandatperioder, utan\r\nmöjligheter för kommande majoriteter att justera eller\r\nförändra.\r\nNär grundlag skall ändras krävs två riksdagsbeslut\r\nmed mellanliggande riksdagsval. När statens förvalt-\r\nning behandlas kan alltså en regering föreslå ett sys-\r\ntem som i ett klubbslag flyttar offentliga medel till\r\nden privata sfären, vilka där handläggs av regerings-\r\nmedlemmarnas partikamrater för alltid.\r\nDet är en främmande fågel att svenska folkets till-\r\ngångar på ett så flagrant sätt flyttats utom räckhåll för\r\nfolket och för den offentliga verksamheten. Per\r\nUnckel kallade detta för överförande av statliga medel\r\nutanför demokratins kontroll. Sammantaget överför-\r\ndes nära 20 miljarder till ett antal sådana privaträttsli-\r\nga stiftelser.\r\nDen 2 och 3 juni förra året debatterades och beslu-\r\ntades om en del av de fall som vi nu granskar. I debat-\r\nten här i kammaren berördes denna fråga mycket litet.\r\nMan diskuterade mer forskningsmetodik och statens\r\nroll därvidlag. Konsekvenserna eller varianterna av\r\nprivaträttsliga stiftelser diskuterades däremot inte alls.\r\nEn socialdemokratisk ledamot sade att stiftelserna\r\nvar olämpliga och att det var bevisat, men han sade\r\ninte hur. En moderat ledamot förstod inte alls vad\r\nstiftelseformen skulle innebära för paradigmatiskt\r\nskifte, och en vänsterpartist talade om ett demokra-\r\ntiskt underskott.\r\nUtbildnings- respektive kulturutskottet preciserade\r\naldrig den privaträttsliga utformningen i detalj, men\r\nsocialdemokrater och vänsterpartister röstade emot\r\noch ville att medlen skulle placeras antingen i pen-\r\nsionsfonderna eller i att stärka statens ekonomi.\r\nRegeringen hade därför efter beslutet i riksdagen\r\nden 3 juni en betydande frihet att utforma stiftelserna,\r\ninte minst vad gäller den demokratiska nyckelfråga\r\nsom rör tillsättande av styrelse. Hur stor den friheten\r\nvar visar regeringens egen handläggning allra bäst.\r\nMedan Per Unckel förvarade sin del av miljarderna i\r\nslutna stiftelser med långt detaljreglerade stiftel-\r\nsestadgar, där det stadgas att styrelsen själv utser sina\r\nefterträdare, valde Kulturdepartementet en mycket lös\r\nstiftelseförordning, utan att ens lyfta in alla specifika-\r\ntioner från riksdagsbeslutet men där styrelsen även\r\nfortsättningsvis skulle utses av regeringen. Jag är\r\ndärför inte säker på att riksdagen vid sitt beslut för ett\r\når sedan var klar över vilket öppet mandat man skulle\r\nlämna till regeringen.\r\nMed denna bakgrund har därför majoriteten i ut-\r\nskottet i ärende 22 valt att ge vad gäller Birgit Frigge-\r\nbo en positiv bedömning i detta avseende. Moderater-\r\nna, Folkpartiet och Centern har av någon anledning\r\ninte velat vara med om denna goda betygsättning utan\r\nhar i egen reservation lämnar ett annat förslag, vilket\r\njag föreslår att riksdagen avvisar.\r\nSammantaget kan man därför av våra utfrågningar\r\noch granskningar finna en hel del granskningsvärt.\r\nStiftelsen Framtidens kultur fick t.ex. sitt säte i Upp-\r\nsala, den dåvarande ordföranden Ingegerd Troedsson\r\nsade sig inte alls veta varför. Den gamla styrelsen för\r\nstiftelsen hävdade också med viss emfas att man be-\r\nslutat tillämpa stor öppenhet - uppenbart omedveten\r\nom att en sådan enkelriktad deklaration givetvis inte\r\npå någon punkt kan jämföras med en i lag reglerad\r\noffentlighet med rätt till insyn. Då jag frågade förre\r\ntalmannen om hon inte såg en konflikt mellan sin roll\r\nsom högsta parlamentariska representant i vårt land\r\noch denna privatisering av offentliga tillgångar, sva-\r\nrade hon att hon inte kunde se någon konflikt före-\r\nkomma.\r\nPer Unckel sade sig heller inte se några konflikter\r\nmellan den öppna demokratin och den privatisering\r\nav offentliga medel där partivänner sätts att förfoga\r\növer tidigare statliga medel utan demokratins känne-\r\nmärken av lagreglerad öppenhet eller demokratins\r\nkännemärke av rätten att \"vraka de styrande\", som\r\nSNS demokratiråd skrev i gårdagens DN.\r\nDenna demokratiska omedvetenhet och svaga\r\nkänsla för demokratiska grundlagar kastar givetvis sin\r\nskugga över dessa privatiserade gemensamma medel.\r\nMen inte ens Per Unckel, som kanske tydligast har\r\nuttalat sig i ärendet, är konsekvent. Då stiftelseförord-\r\nnandet undertecknas anses ju stiftelserna ha vunnit\r\nlaga kraft. Men de är inte, enligt Per Unckel, mer\r\nfärdigbildade än att följdinstruktioner från samma\r\nregering kunde anses äga kraft. Per Unckel kallar\r\nbrevet som sedan gick ut från regeringen som en\r\ndirekt utlöpare av stiftelsens statuter.\r\nMen då en ny regering med Carl Tham veckorna\r\nefter valet kommunicerar med stiftelserna kastar Per\r\nUnckel snabbt in en anmälan till KU, en anmälan som\r\nskulle kompletteras, vilket inte har gjorts.\r\nKU:s majoritet anser därför inte att Carl Tham el-\r\nler Margot Wallström gjorde något annat än vad de,\r\nsärskilt med den här redovisade bakgrunden, bort\r\ngöra. Att sedan den moderata reservationen i anmälan\r\nav Margot Wallström på Anders Björcks initiativ\r\nskulle innehålla en fostrande mening om takt och ton\r\när ju i sig någon man kunde gå hastigt förbi. Vi som\r\nsett den förre försvarsministern försöka att gå i takt i\r\nmilitärparad inser att det inte är alldeles enkelt. Eller\r\nsom Expressen skrev i går: \"Särskilt minns jag An-\r\nders Björck struttande omkring i TV som en histori-\r\nens tupp.\" Men att med det som bakgrund se något\r\nkonstitutionellt i att fostra ministrar förefaller litet illa\r\nargumenterat.\r\nDet allvarliga med de här berörda stiftelserna är\r\ndärför att regeringen utnyttjat sin tillfälliga riksdags-\r\nmajoritet, med oklart formulerat beslut, och fattat\r\nbeslut med en räckvidd som övergår grundlagsbeslu-\r\ntet. Regeringens utformning av stiftelserna, som han-\r\nterar det som tidigare var nära 20 miljarder offentliga\r\nkronor, gör att ingen kommande majoritet kan öva\r\ninflytande över verksamheten. Detta skiljer sig från\r\ngängse demokratiska principer.\r\nHerr talman! Per Unckel talade om en demokrati-\r\nsyn som jag hoppas att han är ganska ensam om i den\r\nhär kammaren. Han såg något positivt i att förlägga\r\nverksamheten utanför demokratisk kontroll. Han\r\ntalade om att begränsa demokratins spelrum, och han\r\nkallade demokratin för ett intresse som måste balanse-\r\nras. Denna kammare måste se som ett av sina främst\r\nsyften att stå på den parlamentariska demokratins\r\nsida. Om det borde det inte råda något tvivel.</pre><pre>Anf.  128  NILS FREDRIK AURELIUS (m) re-\r\nplik\r\nFru talman! Pär-Axel Sahlberg är något så relativt\r\novanligt som en socialdemokrat som faktiskt talar om\r\nlöntagarfonderna, eller åtminstone löntagarfondsmed-\r\nlen, med välbehag.\r\nNär han använder uttryck som \"främmande fågel\"\r\nsyftar han inte på löntagarfonderna - de var däremot\r\nverkligen främmande fåglar i svenskt politiskt liv -\r\nutan han syftar på självständiga forskningsstiftelser,\r\noch det säger ju en del om hans ideologiska grundsyn.\r\nLikadant är det när han talar om det förfärliga i att\r\nflytta till den privata sfären sådant som borde vara\r\nsvenska folkets medel och allmänna medel.\r\nTvå olika sätt att se på forskning och på det\r\nsvenska samhället står naturligtvis mot varandra här.\r\nAntingen anser man att det är mest demokratiskt och\r\ndärför bäst att politikerna har så stort inflytande som\r\nmöjligt över forskningen, eller också anser man att\r\ndet är bra att det finns fria och självständiga stiftelser.\r\nVad man än anser om detta, tycker jag icke att en\r\ninställning som den som Pär-Axel Sahlberg har, näm-\r\nligen att det var fel att inrätta stiftelserna på detta sätt,\r\ngör att man kan försvara särskilt Carl Thams ageran-\r\nde. Det kan, hur man än ser på stiftelserna, icke vara\r\nrimligt att ett statsråd med inlindade hot vänder sig till\r\nen självständig forskningsstiftelse och kräver att den\r\nskall ändra sina stadgar.</pre><pre>Anf.  129  PÄR-AXEL SAHLBERG (s)\r\nreplik\r\nFru talman! Jag skulle nog kunna tänka mig att\r\ndiskutera löntagarfonderna, även om jag inte var\r\npolitiskt aktiv på den här nivån när den frågan var\r\naktuell.\r\nMen om man för mycket överdriver knytningen\r\nmellan de pengar som kom in löntagarfondsvägen och\r\ndet här beslutet, blir det riktigt komplicerat för Per\r\nUnckel och den förra regeringen. Då låter det mer\r\nsom hämnd och revansch på något sätt. Jag tror nog\r\negentligen att Per Unckel hade tämligen goda avsikter\r\nmed själva destinationen av pengarna, men inte hade\r\nreflekterat så noga över hur det hela skulle utformas.\r\nNils Fredrik Aurelius talade förut om den nya\r\nstiftelselagstiftningen som den gamla regeringen be-\r\nslutade om, och diskuterar med välbehag vissa frågor\r\nom hur styrelsen utses. Men han återger självfallet\r\ninte alls det som samma regering sade om att statens\r\nverksamhet ej bör ske i stiftelseform. Det finns med i\r\nsamma förberedande text.\r\nNär det sedan gäller Carl Thams agerande, har jag\r\nväldigt svårt att förstå, och har så haft under hela den\r\nhär processen, vad det är för hot med att den ansvari-\r\nge ministern kommunicerar med sådana här gigantis-\r\nka stiftelser, som förfogar över så mycket pengar. En\r\nfråga ställdes. Carl Tham uppmanade inte till något\r\nlagbrott, för om det hade varit så hade vi inte över\r\nhuvud taget haft permutationsinstitutet.\r\nEn fråga ställdes, som sagt. Men när det gäller of-\r\nfentligheten spelar det ingen roll vad de olika stiftel-\r\nserna deklarerade. Det är ändå inte offentlighet i of-\r\nfentlig mening. Möjligheten att permutera verksamhe-\r\nten hade varit helt i enlighet med lagen.</pre><pre>Anf.  130  NILS FREDRIK AURELIUS (m) re-\r\nplik\r\nFru talman! Det är inte regeringen som stiftat den\r\nnya lagen om stiftelser, utan det har riksdagen gjort.\r\nRiksdagen var enhällig på denna punkt.\r\nDet är riktigt att kooptationsförfarandet kanske\r\ninte skall tillämpas beträffande statliga stiftelser. Men\r\ni detta fall är det fråga om något som blivit ett pri-\r\nvaträttsligt subjekt.\r\nDet talas om revansch. Men vem känner revan-\r\nschlust här? Inte kan det väl vara den riksdag och den\r\nregering som inrättade dessa stiftelser, däremot den\r\nminister som direkt vänder sig emot dessa nyinrättade\r\nstiftelser och börjar kräva att de skall förändra sina\r\nstadgar mot den bakgrund som vi känner till.\r\nJag tycker inte, Pär-Axel Sahlberg, att man här\r\nkan tala om kommunikation med de nya stiftelserna.\r\nStatsrådet skriver med den tyngd som ämbetet har och\r\nanvänder formuleringar om förlorat förtroende hos\r\nhela regeringen och även i forskarsamhället. Hur Carl\r\nTham kan uttala sig så kan man möjligen undra över.\r\nHuvudpunkten blir ändå att själva uppträdandet\r\nvar mycket olämpligt. Det är det som vi har att grans-\r\nka nu. Säg hellre i den sista repliken, herr Sahlberg,\r\nnågot om detta uppträdande och tala kanske inte så\r\nmycket om varför sätet var i Uppsala! Det är inget fel\r\npå Uppsala, tycker jag som läste i Lund - det kan jag\r\nväl passa på att tala om. Inte heller tycker jag att det\r\när särskilt relevant för den här diskussionen hur An-\r\nders Björck marscherat.</pre><pre>Anf.  131  PÄR-AXEL SAHLBERG (s)\r\nreplik\r\nFru talman! Det som är relevant är ju svårigheten\r\natt diskutera frågor om takt och ton - det finns ett\r\nmycket näraliggande och i veckan kommenterat ex-\r\nempel.\r\nRevanschfrågan är naturligtvis intressant, särskilt\r\nsom den väcker så mycket av aggressioner och enga-\r\ngemang i den här frågan när den nuvarande regering-\r\nen försökt göra vad den är vald att göra, dvs. att rege-\r\nra landet och utöva inflytande, och vi gång på gång\r\nhamnar i läget att vi haft en annan regering som kom\r\nmed sluga politiska beslut och en detaljutformning\r\nsom inte fastställts av riksdagen utan av regeringen.\r\nDet låter så ödesmättat när man hör att det skulle se ut\r\npå det sätt som Per Unckel föreslog. Men Birgit Frig-\r\ngebos agerande visar att det inte alls var så ödesbe-\r\nstämt. Det fanns alternativ.\r\nDet hade varit mycket intressant om själva demo-\r\nkratifrågan åtminstone någon gång under denna resas\r\ngång hade diskuterats. Det här är ett unikt exempel på\r\natt offentliga medel låses in i slutna stiftelser - utan\r\nen riktigt offentlig beredning och utan ett tydligt riks-\r\ndagsbeslut, men med den tydliga inriktningen att se\r\ntill att kommande politiska val inte kan påverka ut-\r\nformningen när det gäller det här lilla avsnittet.</pre><pre>Anf.  132  MARGITTA EDGREN (fp) replik\r\nFru talman! Jag fäste mig också vid uttrycket\r\nfrämmande fågel. Det är inte alls fråga om det. Vi har\r\nju en rad stiftelser som bekostar och finansierar\r\nforskning. Faktum är att merparten av den forskning\r\nsom utförs i Sverige bekostas med privata medel. Det\r\när alltså inte staten som står för merparten av insat-\r\nserna och för finansieringen av forskningen, utan det\r\när företag som inom sin verksamhet bedriver forsk-\r\nning. Det gäller alltifrån grundforskning till mera\r\nmålrelaterad forskning.\r\nStiftelser finns på olika sätt. I våra papper nämns\r\nWallenbergstiftelsen, Gustafssonstiftelsen och Fern-\r\nströmska stiftelsen i Lund. Det gäller även stiftelser\r\nutomlands.\r\nDet viktiga med det här beslutet är att vi har fått\r\nen ökad konkurrens om projekt som skall få stöd. Vi\r\nhar alltså ökat insatserna och garantierna för att lång-\r\nsiktigt, stabilt och självständigt kunna göra bedöm-\r\nningar av projekt som kan finnas inom Sverige och\r\nför forskarutbildningen. Detta är det viktiga.\r\nSom jag sade tidigare är det här ett sätt att finansi-\r\nera en långsiktig, uthållig och stabil forskning - en\r\nfinansiering som flera partier, över partigränserna, har\r\nsökt efter. Redan 1993 motionerade Socialdemokra-\r\nterna om att vi måste ha mera pengar till forskning.\r\nMen de gick inte att hitta. Detta var ett sätt att hitta\r\ndem. Om pengarna inte hade låsts in i en stiftelse\r\nskulle de inte ha funnits för framtida forskning. Det är\r\njag helt övertygad om.\r\nÅterigen: Hotet när det gäller Carl Thams brev\r\nvar, och på den punkten håller jag med föregående\r\ntalare, att om de inte gjorde som han önskade så hade\r\nhan inget förtroende för dem. Det är ett mycket tydligt\r\nhot, och det reagerar vi mot.</pre><pre>Anf.  133  PÄR-AXEL SAHLBERG (s)\r\nreplik\r\nFru talman! Jag hade hoppats att en god liberal\r\nskulle ha kunnat se det demokratiska problemet här.\r\nMen inte ens Margitta Edgren fångar den bollen.\r\nJämförelsen med Wallenbergstiftelsen har gjorts\r\nflera gånger under utfrågningen och den är närmast\r\nabsurd. Visa på ett riksdagsbeslut där offentliga me-\r\ndel förts över till Wallenbergstiftelsen för att hanteras\r\ndär! Det är det som är själva knutfrågan. Och det är\r\ndet som gör att den nya regeringen rimligen måste se\r\nom sitt hus och se i vad mån man kan utöva inflytande\r\növer den här verksamheten. Att det innebär en skill-\r\nnad i grundsyn är jag alldeles klar över. Men det hade\r\nvarit mycket intressant om någon ändå litet grand\r\nhade flaggat för att man inte står bakom den demo-\r\nkratisyn som bl.a. Per Unckel gjorde sig till tolk för\r\nunder vår utfrågning.\r\nDetta oroar mig, även med tanke på denna kam-\r\nmares och vårt parlamentariska systems existens, och\r\ndetta är den känsliga nyckelfrågan.</pre><pre>Anf.  134  MARGITTA EDGREN (fp) replik\r\nFru talman! Riksbankens Jubileumsfond är också\r\nett finansieringssätt. Staten bidrar ju med pengar som\r\nsedan inte är åtkomliga.\r\nSkillnaden mellan de här aktuella stiftelserna och\r\nRiksbankens Jubileumsfond ligger i utseendet av\r\nledamöter. När det gäller utseendet av ledamöterna i\r\nstiftelserna följer man stiftelselagen. Men Karl-Axel\r\nSahlberg talar om regeringen, allmänheten och fors-\r\nkarsamhället och säger att inflytande saknas.\r\nÅterigen: Jag är inte alls övertygad om att vi här\r\nhar ett sämre utseende av ledamöter. Inte heller Karl-\r\nAxel Sahlberg borde vara övertygad på den punkten,\r\nmed tanke på den skandal som varit i Medicinska\r\nforskningsrådet. Utseendet av ledamöter går där till\r\npå precis samma sätt som tidigare. Men tydligen räck-\r\ner inte ens det.\r\nDet vi här talar om är ett sätt. Dessutom gäller det\r\ninte människor som inte kan något. Man har mycket\r\nnoga sett till att de här människorna har förtroende\r\nfrån det vetenskapliga samhället och att de har egen\r\nkompetens. När det skall förnyas skall man höra sig\r\nför med Vetenskapsakademin, Ingenjörsvetenskapsa-\r\nkademin, Skogs- och lantbruksakademin osv. Det är\r\nalltså inte så att en liten grupp människor sitter i ett\r\nstängt rum och utser varandra eller sin närmaste\r\nkompis. Karl-Axel Sahlberg verkar framställa det så. I\r\nstället är det här ett annat sätt än det traditionella\r\nsättet att utse folk. Det medger jag. Men för den skull\r\nbehöver det inte vara ett sämre sätt eller ett sätt som\r\nleder till sämre stabilitet och långsiktighet samt sämre\r\nkompetens i forskningen. Det är ju det vi är ute efter.</pre><pre>Anf.  135  PÄR-AXEL SAHLBERG (s)\r\nreplik\r\nFru talman! Jag heter Pär-Axel, inte Karl-Axel.\r\nMen jag kan vara Karl också. Det är helt okej.\r\nJämförelsen med Riksbankens Jubileumsfond är\r\nalldeles utmärkt, Margitta Edgren! Kanske gick ett\r\nlitet ljus upp där. Det är ju precis här som vi ser skill-\r\nnaderna i möjligheterna att hantera dessa frågor.\r\nFörra året när riksdagen behandlade frågan om\r\nprivaträttsliga stiftelser gick man säkert till beslut med\r\nolika bilder av vad det var man avsåg. Det visar rege-\r\nringens beslut. Jag menar att detta är mycket olyckligt\r\noch hoppas att man hittar en lösning på det här pro-\r\nblemet. Därför tycker jag att konstitutionsutskottets\r\nmajoritet har ställt sig bakom ett bra förslag i detta\r\navseende när det gäller samtliga tre ärenden.</pre><pre>Anf.  136  SIV HOLMA (v)\r\nFru talman! Pär-Axel Sahlberg har på ett mycket\r\nvälformulerat sätt beskrivit majoritetsuppfattningen i\r\nkonstitutionsutskottet. Jag tycker dock att detta är en\r\nså pass viktig fråga att jag gärna vill redogöra för\r\nVänsterpartiets syn.\r\nDet handlar i första hand om demokrati. För oss\r\ninom Vänsterpartiet är demokratin en överordnad\r\nprincip. Utifrån det synsättet har vi tittat närmare på\r\ndessa granskningsärenden, som berör dels den bor-\r\ngerliga regeringens inrättande av privaträttsliga stif-\r\ntelser, dels socialdemokratiska regeringsmedlemmars\r\nagerande mot vissa av dessa stiftelser.\r\nDet har under debattens gång talats om att\r\ngranskningen har varit partipolitiserad. En del har\r\nt.o.m. menat att det handlar om personliga eller poli-\r\ntiska vendettor. Vi i Vänsterpartiet känner oss helt fria\r\nfrån dessa anklagelser, eftersom vi, liksom Miljöpar-\r\ntiet, inte har suttit med i någon regering och av den\r\nanledningen inte har några s.k. sjuka mostrar att för-\r\nsvara.\r\nI vårt granskningsarbete har vi, som Kenneth\r\nKvist redan har framfört, lagt stor vikt vid att granska\r\närendena utifrån konstitutionella aspekter. Mot denna\r\nbakgrund anser vi därför att det finns anledning att se\r\nallvarligt på när den borgerliga regeringen urholkar\r\ndemokratin genom att säkerställa en privatisering från\r\nframtida parlamentarisk kontroll. Det skadar förtro-\r\nendet för det parlamentariska systemet.\r\nDen borgerliga regeringen har överfört 18 miljar-\r\nder kronor av allmänna medel till tio privaträttsliga\r\nstiftelser. Det är stiftelser som har till syfte att finansi-\r\nera främst forskningsprojekt men också kulturprojekt.\r\nDe enda motiv som kan skönjas till att privatisera\r\nallmänna medel på detta sätt är ideologiska motiv.\r\nEn privatisering behöver inte i sig strida mot\r\nkonstitutionella spelregler. Vi avstår i betänkandet\r\nfrån politisk kritik av privatiseringar. Men vi hade\r\nhellre sett att dessa pengar varit kvar i pensionssyste-\r\nmet, speciellt med tanke på det statsfinansiella läge vi\r\nbefinner oss i.\r\nDet vi fäster störst vikt vid är hur man har gjort\r\ndessa privatiseringar. Man kan vända på resone-\r\nmanget och i stället tala om socialisering. Vi menar\r\natt om en majoritet av svenska folket vill avveckla\r\ntidigare beslutad socialisering skall den ha en själv-\r\nklar, suverän, demokratisk rätt att göra det. Vi anser\r\natt den borgerliga regeringen inte har haft samma\r\ndemokratiska utgångspunkt när man inrättade dessa\r\nstiftelser. Här kan man faktiskt tala om förakt för de\r\ndemokratiska spelreglerna.\r\nMan ville en gång för alla begrava idén med lön-\r\ntagarfonderna. Det var ursprungligen dessa pengar\r\nsom blev överförda till stiftelserna. Löntagarfonderna\r\nkunde man avveckla genom en ny politisk majoritet.\r\nDäremot har den borgerliga regeringen säkerställt de\r\nprivaträttsliga stiftelsernas integritet genom särskilda\r\nstadgar. Inrättandet av flera av stiftelserna påskynda-\r\ndes kort före valet i september 1994. Det kan inte\r\nbetraktas som god demokratisk ordning.\r\nNär man privatiserar eller bolagiserar viktiga\r\nsamhällsfunktioner begränsas demokratins politiska\r\nräckvidd och förmåga att styra samhällsutvecklingen.\r\nForskningsstiftelsernas stadgar går dessutom ut på\r\natt den sittande styrelsen själv skall utse sin efterträ-\r\ndare, vilket är en djupt odemokratisk ordning som inte\r\nhör hemma i ett utvecklat demokratiskt land som\r\nSverige.\r\nDet finns emellertid ett undantag bland stiftelser-\r\nna, och det skall den förra kulturministern Birgit\r\nFriggebo ha \"credit\" för. I stadgarna för Stiftelsen\r\nFramtidens kultur, som hon ansvarade för att utforma,\r\nframgår att det är regeringen som utser och entledigar\r\nsamtliga fem ledamöter. Jag delar följdriktigt KU:s\r\nmajoritets uppfattning, att man därigenom tillförsäkrat\r\nregeringen och riksdagen ett visst inflytande över\r\nstiftelsens verksamhet.\r\nFru talman! När det gäller granskningen av kul-\r\nturministerns respektive utbildningsministerns age-\r\nrande mot vissa stiftelser menar den ena av anmälarna\r\natt utbildningsministern agerat utöver gränsen för sitt\r\nministeransvar, när han har försökt att få en annan\r\ndemokratisk ordning i forskningsstiftelserna. Den\r\nandra anmälaren vill att kulturministerns handlande\r\nvid avsättandet av medlemmarna i styrelsen för Stif-\r\ntelsen Framtidens kultur granskas.\r\nVi i vänsterpartiet delar utskottsmajoritetens upp-\r\nfattning att granskningen inte föranleder något utta-\r\nlande från utskottets sida. Det innebär att de aktuella\r\nregeringsmedlemmarna inte formellt eller konstitutio-\r\nnellt begått några fel när de entledigat ledamöter i\r\nStiftelsen Framtidens kultur. Det skedde enligt gäl-\r\nlande stadgar. Inga formella fel skedde heller i och\r\nmed att man tillkännagav synpunkter på stiftelsernas\r\nodemokratiska struktur. Att man kanske hade kunnat\r\nutföra entledigandena och samrådet med stiftelserna\r\npå ett trevligare sätt har vi från Vänsterpartiet inte\r\nfunnit vara tillräcklig grund för kritik eller uttalande.\r\nAvslutningsvis yrkar jag på godkännande av ut-\r\nskottets anmälan vad avser avsnitten 22 och 25. Jag\r\nstår också bakom det särskilda yttrandet gällande\r\navsnitt 25.</pre><pre>Anf.  137  NILS FREDRIK AURELIUS (m) re-\r\nplik\r\nFru talman! Jag har bara en fråga till Siv Holma.\r\nHon talar om hur djupt odemokratiskt det är att styrel-\r\nserna utser sina egna efterträdare. Som vi påpekade\r\nnyss står det i den nya stiftelselagen från 1994,\r\n2 kap. 9 §, att huvudregeln för förnyelse av stiftelsens\r\nstyrelse är att man gör så.\r\nDenna bestämmelse antogs av riksdagen 1994.\r\nVänsterpartiet var representerat i riksdagen då.\r\nHandlade de representanter för Vänsterpartiet som då\r\nsatt i riksdagen djupt odemokratiskt när de gick med\r\npå en sådan bestämmelse?</pre><pre>Anf.  138  SIV HOLMA (v) replik\r\nFru talman! Den stiftelseregel som nämns är djupt\r\nodemokratisk därför att det handlar om allmänna\r\nmedel som man har privatiserat och därför att man på\r\ndetta sätt har uteslutit all parlamentarisk kontroll i\r\nframtiden. Därför är det djupt odemokratiskt.</pre><pre>Anf.  139  NILS FREDRIK AURELIUS (m) re-\r\nplik\r\nFru talman! Jag får tolka svaret som att Siv Holma\r\nbeklagar att Vänsterpartiet medverkade till detta för-\r\nslag 1994.</pre><pre>Anf.  140  SIV HOLMA (v) replik\r\nFru talman! Precis som jag sade i inledningen i\r\nmitt anförande är demokrati en övergripande princip\r\nför oss. Jag utgår från att de har haft den inställningen\r\nockså när beslutet fattades 1994.</pre><pre>Nomineringen av svenska befattningshavare vid EU:s\r\ninstitutioner\r\n(avsnitt 26)</pre><pre>Anf.  141  BIRGIT FRIGGEBO (fp)\r\nFru talman! Granskningen i detta ärende har lett\r\ntill att hela utskottet anser att vi nästa år måste göra en\r\nsystematisk genomgång av hur registreringen av of-\r\nfentliga handlingar går till i regeringskansliet. Det har\r\nkunnat konstateras att handlingar blivit liggande i\r\nmånader utan att de har registrerats. Det är naturligt-\r\nvis oacceptabelt, särskilt som vi från svensk sida\r\nanser oss vara och vill vara missionärer i EU för att\r\növertyga EU om det lämpliga i att ha en offentlighets-\r\nprincip.\r\nNär den bristande registreringen dessutom omfat-\r\ntar just ärenden som berör EU är det naturligtvis än\r\nmer uppseendeväckande. I ärlighetens namn skall\r\nsägas att denna administrativa hantering har tillämpats\r\noberoende av vilken regering vi har haft.\r\nMen det fortsätter också. Det senaste exemplet är\r\nFinansdepartementets s.k. rekommendationsbrev för\r\nVägverkets förre generaldirektör. Det är som sagt var\r\nett nytt exempel. Det finns verkligen anledning att\r\ngranska hur registreringen går till, inte minst sedan vi\r\nhar fått den nya tekniken. En rad handlingar kommer\r\nju in den vägen.\r\nUtskottet är inte heller nöjt med den mer eller\r\nmindre hemliga process som föregår regeringens\r\nnomineringar av personer till tjänster inom EU. Ut-\r\nskottet vill att regeringen åtminstone talar om vilka\r\nprinciper som skall tillämpas för nomineringarna och\r\nhur besluten förbereds, dvs. vilken beredningsprocess\r\nsom finns för nomineringarna. Det är naturligtvis\r\nviktigt att det finns regler för detta, dels för de männi-\r\nskor som är berörda och som kan tänkas vara intresse-\r\nrade av tjänster i EU, dels för att man skall kunna\r\nfölja hur regeringen hanterar detta nya inslag i rege-\r\nringens utnämningsmakt. Det är nämligen inte slut\r\nmed det som hittills har skett. Det handlar kanske om\r\nnomineringar av hundratals tjänster under de närmaste\r\nåren.\r\nOm de här kraven är utskottet ense. Sedan skiljer\r\nvi oss åt i bedömningen av vad som hittills har skett.\r\nSocialdemokraterna och Centerpartiet, denna nya\r\nkoalition i riksdagen, är nöjda med vad som har skett,\r\növriga är kritiska.\r\nSom framgår av betänkandet finns det inte några\r\nregler för hur nomineringarna skall gå till. Men rege-\r\nringen säger själv att den följer regeringsformens\r\nstadganden i 11 kap. 9 § som säger att det är sakliga\r\ngrunder såsom förtjänst och skicklighet man skall\r\nutgå ifrån.\r\nDet ger sken av att det är någon form av öppet för-\r\nfarande som används och att det är en objektiv pröv-\r\nning som sker. Jag tycker att det vore bättre om man\r\nsade att vi i regeringen såg i vår närhet personer som\r\nvi tyckte var lämpliga och bra och som vi ville placera\r\npå viktiga poster i EU.\r\nNu har vi facit i den första fasen av nomineringar-\r\nna. Det har alltså nominerats till sju höga poster - de\r\nhögsta posterna som Sverige kan komma i åtnjutande\r\nav. Av de sju posterna är två juridiska poster. De har\r\ntillsatts med oberoende jurister. Av övriga fem poster\r\nhar fyra besatts av aktiva socialdemokrater. En person\r\nkommer från näringslivet. Det är inte känt att han har\r\nnågon politisk aktivitet bakom sig.\r\nDet är självklart att resultatet hittills kan ge an-\r\nledning till tvivel om opartiskheten i beredningsförfa-\r\nrandet. Eftersom regeringen själv anser att förtjänst\r\noch skicklighet skall vara grunden för nomineringar\r\nborde man enligt reservanterna - Folkpartiet, Miljö-\r\npartiet och Vänsterpartiet - ha varit mer varsam vid\r\nnomineringarna.\r\nVi har ett exempel. Ingvar Carlsson tillfrågade Jan\r\nO. Karlsson redan i början av oktober i samband med\r\natt han bildade sin nya regering om han ville ha en\r\npost i EU. Som vi säger i betänkandet är det inte tro-\r\nligt att Ingvar Carlsson då hade tillgång till övriga\r\nintresseanmälningar, än mindre hade regeringen\r\nhunnit tillfråga olika intresseorganisationer eller par-\r\ntier om det fanns andra personer som eventuellt var\r\nintresserade.\r\nMan säger alltså att det är ett opartiskt, sakligt be-\r\nredningsförfarande som skall ligga till grund. Samti-\r\ndigt utser man sina kompisar. Det är den här typen av\r\nargumentation som, tycker jag, förstärker misstron\r\nmot makthavaren och som också ger upphov till an-\r\nklagelser om dubbelmoral.\r\nSlutsatsen är att det vore bra om regeringen pre-\r\nsenterade hur det här skall gå till i framtiden och att\r\nman sedan följer de reglerna.</pre><pre>Anf.  142  Förste vice talman ANDERS\r\nBJÖRCK (m)\r\nFru talman! Denna kammare har åtskilliga gånger\r\ndiskuterat utnämningspolitiken. Jag har själv haft\r\nanledning att gång på gång påpeka i denna kammare\r\noch från denna talarstol att socialdemokratiska rege-\r\nringar har missbrukat den utnämningsmakt som rege-\r\nringsformen ger regeringen.\r\nRegeringsformens bestämmelser om förtjänst och\r\nskicklighet som grund för statliga utnämningar har\r\nersatts med ett system av godtycke, där ibland, ja,\r\nt.o.m. ofta, den socialdemokratiska partiboken har\r\nvarit en vägande merit. Det finns inte, fru talman,\r\nnågon anledning att längre tro att en bättre tingens\r\nordning från socialdemokratiska regeringars sida\r\nskulle kunna komma till stånd. Därför tror jag helt\r\nenkelt inte på att aldrig så många påpekanden från\r\nkonstitutionsutskottet om att man skall hålla sig på\r\nmattan, att man skall se över rutiner och annat kom-\r\nmer att ge effekt. Det kommer icke att ge effekt.\r\nMissbruk av utnämningsmakten är djupt rotat i den\r\nsocialdemokratiska partisjälen. För en liten själ finns\r\ndär nog i alla fall.\r\nVi har gått igenom detta tidigare, lista efter lista,\r\nsida efter sida, statistik efter statistik. Mellan tummen\r\noch pekfingret går det fyra socialdemokratiska ut-\r\nnämningar på en borgerlig. Tro inte att detta går att\r\nrätta till med hjälp av vänliga påpekanden.\r\nDet finns bara ett sätt att komma till rätta med\r\ndetta. Det är att öppet och ärligt ge regeringarna den\r\nmakt som de bör ha att utforma en administration\r\nefter sitt sinne, precis som i en rad andra demokratis-\r\nka länder. När en ny regering tillträder tillsätter man\r\nett antal nyckelbefattningar i kanslihuset. Det är nu-\r\nmera allmänt accepterat. Ingen ifrågasätter detta. Det\r\nrör sig om ungefär 150-160 stycken, har utskottet\r\nkonstaterat. Det vore högst rimligt att detta komplette-\r\nrades med kanske 50-60 generaldirektörsposter,\r\nchefsposter. Ett statsråd skall till sitt förfogande ha\r\nverkschefer som är beredda att lojalt fullfölja den\r\npolitik som landets lagliga regering för, och regering-\r\nen är ansvarig inför riksdagen. Detta underlättas nu av\r\natt vi har fått fyraåriga mandatperioder. Fyra år är en\r\nrimlig period för utnämningar av det här slaget.\r\nDetta är naturligtvis också kopplat till det interna-\r\ntionella fältet. Jag vet att en del kanske beklagar att vi\r\nnu kommer att få ett spoilsystem i Sverige, om det blir\r\nett regimskifte 1998, för det kommer att bli följden,\r\noavsett om riksdagen fattar ett beslut eller inte. Men\r\njag tror att det är bra. Det ligger i tiden. Det kommer\r\natt öka effektiviteten.\r\nEtt statsråd har då all anledning att se till att han\r\neller hon får personer till sitt förfogande som man kan\r\nlita på, som man vet är kompetenta. Man kan aldrig\r\nskylla på att den tidigare regeringen har tillsatt perso-\r\nner av dålig kvalitet. Man har det hela och fulla an-\r\nsvaret. Det är ett hederligt, ärligt och rakryggat sys-\r\ntem. Jag har svårt att se att det inte skulle kunna fun-\r\ngera bra här.\r\nTill det här får vi återkomma, och jag är övertygad\r\nom att detta blir en viktig och intressant fråga för\r\nkonstitutionsutskottet att följa och att se till att vi\r\näntligen får ett modernt utnämningssystem i Sverige.\r\nDet nuvarande systemet har sina rötter i 1600-talet,\r\noch de reformer på den centrala förvaltningens områ-\r\nde som då skapades har levt ut sin tid.\r\nUtskottet har den här gången särskilt studerat\r\nnomineringarna av svenska befattningshavare inom\r\nEU. Det har, som utskottets ordförande konstaterade,\r\ninte varit någon särskilt uppbygglig process. Allvarli-\r\nga fel har förekommit vad gäller diarieföring och\r\npapper har kommit på avvägar. Det har varit svårt att\r\nveta vilka befattningar Sverige har inriktat sig på och\r\nsom därför skulle vara av intresse för svenska kandi-\r\ndater. Man kan diskutera ansvaret för denna oordning,\r\ndet må vara delat. Det hela har utmynnat i ett resultat\r\nsom utmanar alla sannolikhetskalkyler, nämligen att\r\nav de sju förnämsta befattningarna är fyra besatta med\r\nsocialdemokrater, de övriga tre befattningshavarna\r\nhar aldrig haft någon partipolitisk aktivitet.\r\nDet ansvariga statsrådet för att man har hamnat i\r\ndet här läget är Mats Hellström. Så som frågorna har\r\nhandlagts kan han inte undgå kritik. Det finns anled-\r\nning att fortsätta att noga följa hur regeringen sköter\r\nutnämningsfrågorna, såväl nomineringar till befatt-\r\nningar inom den europeiska unionen som chefsbe-\r\nfattningar här hemma.</pre><pre>Anf.  143  KENNETH KVIST (v)\r\nFru talman! När Sverige kom med i EU gällde det\r\natt nominera till några höga tjänster inom EU. EU-\r\ntjänsterna är tjänster av en ny typ. Det är inte längre\r\nfråga om statstjänstemän, utan egentligen överstats-\r\ntjänstemän. De traditioner eller den praxis som gällt\r\nför vissa höga tjänster är kanske inte längre tillämplig\r\neftersom det är fråga om nya typer av uppdrag. Upp-\r\ndragen är nya i den meningen att man inte skall före-\r\nträda något svenskt intresse, vare sig regeringens eller\r\nnågon annans. Man väljs in i tjänsten för att vara\r\ntjänare åt gemenskapen och företräda gemenskapens\r\nintressen.\r\nNär dessa höga tjänster skall utses kan regeringen\r\nnaturligtvis inte tillämpa den gamla praxis som gäller\r\nnär man utser tjänster, som t.ex. att väga in vissa\r\npolitiska skäl. Det sker vanligtvis vid tillsättandet av\r\nmånga andra höga tjänster.\r\nRegeringen har ändå trampat på i ullstrumporna.\r\nDet gör att det finns anledning till vissa anmärkning-\r\nar. Utskottets ordförande har tagit upp de formella\r\nbrister som förekommit. Utskottet har faktiskt enhäl-\r\nliga skrivningar när det gäller otillfredsställande dia-\r\nrieföring m.m. Man borde ha sett till att dessa tjänster\r\nhade behandlats med en annan varsamhet än vad som\r\när brukligt vid tillsättandet av tjänster.\r\nMan har använt EU-tjänsterna när man vid ny re-\r\ngeringsbildning haft svårt att placera vissa personer.\r\nMan talar om för dem att de kan komma i fråga för en\r\nEU-tjänst. Man har t.o.m. mer eller mindre nominerat\r\npersoner till EU-tjänster innan man i folkomröstning-\r\nen avgjorde huruvida Sverige skulle vara med i EU\r\neller inte. Detta är icke ett tillfredsställande sätt att\r\nhantera sådana frågor.\r\nFör den här typen av nya tjänster borde man för-\r\nsöka ha en bredare beredning, där man kanske kolla-\r\ntionerade med andra. Det är ju tänster som rör sig\r\ninom politikens område. EU:s mandatperioder är inte\r\ndesamma som de mandatperioder vi har i Sverige. Det\r\nhandlar ofta om femåriga eller längre mandatperioder.\r\nDet bör då vara personer som har bred politisk accep-\r\ntans i det svenska samhället som kommer i fråga för\r\ntjänsterna. Detta menar jag är bakgrunden till kritiken.\r\nDet finns ingen anledning till någon formell kritik\r\nmot regeringen. Den har följt en tradition, som kan\r\ndiskuteras. Jag vill inte ta ställning till om vi skall ha\r\nspoilsystem eller inte. Detta har gällt en ny typ av\r\ntjänster, vilket ökar kraven på en grannlaga, öppnare\r\noch bredare beredning. Det har regeringen inte tagit\r\nhänsyn till. Jag menar att man inte utan vidare kan\r\nlåta regeringen gå fri från anmärkning från konstitu-\r\ntionsutskottet. Jag yrkar därför bifall till reservationen\r\nfrån Birgit Friggebo, Peter Eriksson och mig.</pre><pre>Anf.  144  CATARINA RÖNNUNG (s)\r\nFru talman! EU tillsätter vissa högre tjänster på\r\nchefsnivå efter förslag från regeringen i det berörda\r\nlandet. Regeringen har alltså härvidlag fullgjort en av\r\nsina skyldigheter. I denna nya grannlaga uppgift har\r\nregeringen vägletts av regeringsformens 11 kap. 9§\r\ndär det stadgas att vid tillsättningen av statlig tjänst\r\navseende skall fästas vid sakliga grunder som förtjänst\r\noch skicklighet. Vi har en månghundraårig god praxis\r\ni detta avseende.\r\nJag vill bestämt hävda att de kvinnor och män re-\r\ngeringen hittills nominerat besitter just dessa kvalite-\r\nter. Därför kan de göra vårt land utomordentliga\r\ntjänster och verka för att svenskt arbetssätt och svens-\r\nka värderingar får genomslagskraft inom EU.\r\nPå UD pågår ett omfattande arbete sedan ett antal\r\når med att rekrytera lämpliga personer på EU:s alla\r\nnivåer. Stor möda och omsorg har lagts ned på detta.\r\nSverige kommer att under de närmaste åren få besätta\r\nupp till ett tusen tjänster.\r\nI första hand har givetvis arbetet gällt att få in\r\nsvenskar på höga befattningar i EU:s institutioner.\r\nHär har regeringen samrått med övriga partier vid\r\nupprepade tillfällen. Nomineringarna har föregåtts av\r\nen partiöverläggning den 12 december 1994.\r\nDet stämmer dåligt med Birgit Friggebos påståen-\r\nden om de mer eller mindre hemliga nomineringar i\r\nslutna grupper som sker inom regeringen.\r\nFull uppslutning har rått kring Anita Gradins\r\nnamn. Hon har som f.d. utrikeshandelsminister lett\r\nförhandlingarna inför Sveriges inträde i EU. Sverige\r\nlyckades för övrigt få en kommissionär där Österrike\r\nmisslyckades.\r\nJan O. Karlsson anses av seriösa bedömare vara\r\nett utmärkt val av nominering till posten som ledamot\r\ni EU:s revisonsrätt. Där, skriver DN, behövs mod och\r\nstor förmåga att starta processer, även när stora eko-\r\nnomiska och nationella intressen står i vägen. Jan O.\r\nKarlsson var ett utmärkt val.\r\nJag vill instämma i detta. Jan O. Karlsson har gjort\r\nsig känd som en person med gedigen erfarenhet och\r\nen person som är orädd och rak. Han har emellertid\r\nett stort fel - han är socialdemokrat. Han har varit\r\nstatssekreterare i Finansdepartementet i en socialde-\r\nmokratisk regering. Som sådan är han misstänkt för\r\natt ha fått sin nominering på ett otillbörligt sätt. Vän-\r\nskapskorruption! Han har fått sitt feta uppdrag genom\r\nsina kontakter med statsministern, trumpetar Anders\r\nBjörck ut. Journalisterna lyssnar väl okritiskt, och\r\ndrevet går.\r\nAnders Björck bortser från att tidigare statssekre-\r\nterare enligt avtal har rätt att få en någorlunda likvär-\r\ndig tjänst. Han bortser från att högre tjänster i EU\r\nerbjudits statssekreterare i den avgångna borgerliga\r\nregeringen. Han bortser från att Frank Belfrage, tidi-\r\ngare statssekreterare i regeringen Bildt, nu tjänstgör\r\nsom EU-ambassadör. Som sådan är han utsedd av\r\nregeringen, och där har alltså avtalet uppfyllts.\r\nAllan Larsson, tidigare finansminister och chef för\r\nAMS, är naturligtvis en väl kvalificerad person på\r\nposten som generaldirektör för arbetsmarknadsfrågor\r\noch industrirelationer. Alla vet att han med sina kun-\r\nskaper inom dessa områden kommer att vara värdefull\r\ni det uppbyggnadsarbete som förestår när det gäller\r\natt få bukt med arbetslösheten inom EU.\r\nJag har medvetet uppehållit mig vid socialdemo-\r\nkraternas meriter, deras förtjänst och skicklighet. I\r\nmoderatreservationen talas det om att fyra av sju\r\nnominerade är kända socialdemokrater. Anita Gradin\r\nborde egentligen inte räknas in, med tanke på att just\r\nkommissionären enligt praxis i EU alltid tas ur rege-\r\nringsunderlaget. Tre av sex är socialdemokrater,\r\nskulle det egentligen heta. En gudomlig rättvisa mel-\r\nlan socialdemokrater och allmänborgerliga represen-\r\ntanter skulle därmed vara uppnådd.\r\nUtan skymten av bevis påstår moderaterna att re-\r\ngeringen inte följt de grundläggande reglerna för\r\nförtjänst och skicklighet när det gäller toppbefattning-\r\narna inom EU. Man gör ett stort nummer av att övriga\r\nutsedda inte varit partipolitiskt aktiva. Men detta är ju\r\nadvokatyr. Är man f.d. rättschef i Justitiedepartemen-\r\ntet, som Pernilla Lindh, nu ledamot av EU-domstolen,\r\när man medarbetare i regeringen Bildt även om man\r\ninte har avslöjat sin partitillhörighet. Det behövs ju\r\ninte övernaturliga siargåvor för att kunna placera in\r\nde övriga i det allmänborgerliga lägret.\r\nTilläggas kan att den nuvarande EU-ambassadören\r\nFrank Belfrage är f.d. statssekreterare i den borgerliga\r\nregeringen. Han är alltså en viktig förbindelselänk\r\nmellan regeringen och EU.\r\nMan tar sig för pannan när man läser moderater-\r\nnas osakliga, småaktiga och illvilliga reservation. Är\r\ninte detta att politisera granskningen? Är inte detta det\r\nverkliga lågvattensmärket i årets granskningsbetän-\r\nkande? Tyvärr speglar den det gamla vanliga sosseha-\r\ntet som man inbillade sig var överspelat.\r\nFör undertecknarna av reservation 19 vill jag\r\nframhålla att regeringen är i sin fulla rätt att även på\r\nett tidigt stadium tillfråga en person, i det här fallet\r\nJan O. Karlsson, om han är intresserad av en viss\r\nbefattning. Att höra sig för om en person är intresse-\r\nrad är inte detsamma som att slutgiltigt utse honom.\r\nNomineringarna till EU föregås inte av något for-\r\nmellt ansökningsförfarande, utan hugade personer\r\ninger intresseanmälningar, och regeringen gör sin\r\negen slutliga bedömning. I och med detta bortfaller\r\nockså den fula insinuationen att Jan O. Karlsson ut-\r\növat något otillbörligt inflytande över nominerings-\r\nprocessen i den arbetsgrupp där han ingick som ad-\r\njungerad ledamot för att handha övergripande policy-\r\nfrågor. Denna arbetsgrupp hade över huvud taget inte\r\natt befatta sig med de fyra högre tjänsterna, där leda-\r\nmotskapet i revisionsrätten ingick.\r\nI den allmänna debatten har detta viktiga faktum -\r\natt arbetsgruppen inte hade med de fyra posterna att\r\ngöra - kommit bort, inte negligerats, hoppas jag. Jag\r\när noga med att poängtera detta, därför att det är just\r\nJan O. Karlssons ledamotskap i arbetsgruppen som i\r\nmedierna har framhållits som det sjuka i hela histori-\r\nen.\r\nDet konstitutionellt tveksamma som departementet\r\ngjort sig skyldigt till är slarvig diarieföring. Särskilt\r\nbeklagligt är det när det gäller intresseanmälningar till\r\nhögre tjänster. Här får den tidigare borgerliga och den\r\nnuvarande socialdemokratiska regeringen dela ansva-\r\nret, eftersom båda regeringarna gjort sig skyldiga till\r\nsamma misstag. Om detta är utskottet enigt. En kom-\r\nmande uppföljning av just dessa rutiner är nödvändig.\r\nFru talman! Jag yrkar bifall till KU:s betänkande i\r\ndenna del.</pre><pre>Anf.  145  KENNETH KVIST  (v)\r\nFru talman! Catarina Rönnung påstår att regering-\r\nen samrått med övriga partier. Det är väl snarare så att\r\nden har informerat övriga partier - den formuleringen\r\nhar också använts vid utfrågningen. Det är någonting\r\nannat.\r\nDet är ju regeringen som skryter med att den har\r\nlåtit bara sakliga grunder, förtjänst och skicklighet,\r\navgöra. När man skall utse innehavare av dessa\r\ntjänster, som kanske skall vara litet utanför politiken\r\nstående tjänster, är det väl då kanske inte så dumt att\r\npå ett seriöst sätt behandla de olika intresseanmäl-\r\nningar som förekommer i ärendena. Om en statsminis-\r\nter, innan regeringen i praktiken har tillträtt och satt i\r\ngång sitt arbete, frågar någon om hans intresse för en\r\nsådan här tjänst är det naturligtvis en oerhört tung\r\nnominering som han därmed gör. Det gör ju med\r\nnödvändighet att övriga intresseanmälningar görs\r\nförgäves. Loppet är liksom kört från början.\r\nDetta följer kanske en viss dålig tradition när det\r\ngäller tillsättande av tjänster i Sverige. Det innebär att\r\nman inte har tagit tillfället i akt att på ett nytt, bredare\r\noch öppnare sätt försöka nominera till de här tjänster-\r\nna i EU-organ.\r\nDäremot finns det inte grund för några formella\r\nanmärkningar, utan den reservation, nr 19, som vi har\r\nförfattat är mycket väl avvägd. Det är förvånande att\r\nsocialdemokraterna inte kan ansluta sig till den.</pre><pre>Anf.  146  Förste vice talman ANDERS\r\nBJÖRCK (m)\r\nFru talman! Catarina Rönnung försöker få kamma-\r\nren att tro att regeringsformens bestämmelser om\r\nförtjänst och skicklighet har följts när det gäller topp-\r\nnomineringarna i EU-sammanhang. Så är det inte.\r\nLåt oss tala klartext! Anita Gradin blev kommis-\r\nsionär därför att man just före folkomröstningen i\r\nnovember behövde en socialdemokratisk kvinna för\r\natt lugna de tveksamma. Det var skälet.\r\nJan O. Karlsson fick posten därför att han blev\r\növer som statssekreterare efter regeringsskiftet 1991\r\noch därför att man under tre år inte lyckats placera\r\nhonom på en tjänst. Jag erinrar mig väl diskussioner-\r\nna om detta i den gamla regeringen. Det är sanningen\r\noch ingenting annat, Catarina Rönnung!\r\nAllan Larsson fick tjänsten därför att han också\r\nvar svårplacerad. Det var otänkbart att ta tillbaka\r\nhonom som finansminister i höstas, med tanke på hans\r\ntidigare insats. Det vet alla, och det var skälet. Hyckla\r\ninte på den här punkten! Det är ändå ingen som tror\r\nCatarina Rönnung.\r\nFör att kvinnokvoten skulle gå upp behövde man\r\nytterligare en kvinna, och då tog man en kvinnlig\r\nsocialdemokratisk f.d. statssekreterare, gift med en\r\nmanlig f.d. socialdemokratisk statssekreterare, och\r\nsimsalabim hade den ekvationen gått ihop!\r\nSå här är det ju. Men låt oss ändra på hela nomi-\r\nnerings- och utnämningssystemet så att vi får ett\r\nspoilsystem. Det är jag övertygad om att vi kommer\r\natt få. Det kan endera sidan tvinga fram. Det krävs\r\nbara att man efter ett regimskifte med grundlagens\r\nhjälp byter ut tillräckligt många generaldirektörer. Då\r\när ett sådant system de facto etablerat, och det vore\r\nbra för den svenska demokratin om det blev fallet.</pre><pre>Anf.  147  CATARINA RÖNNUNG (s)\r\nFru talman! Kan Anders Björck verkligen på fullt\r\nallvar hävda att just de personer som har nominerats\r\ntill topptjänster inom EU saknar förtjänst och skick-\r\nlighet?\r\nHan försöker blanda bort korten här genom att dra\r\nin något slags jämställdhetsaspekt i frågan. Jag tycker\r\natt det är lyckosamt att regeringen har placerat kvin-\r\nnor på höga befattningar, utan att för den skull på\r\nminsta sätt tumma på kraven om förtjänst och skick-\r\nlighet.\r\nJag har irriterat mig på Anders Björcks agerande i\r\nhela den här affären. Han påstår och insinuerar utöver\r\nanständighetens gräns att regeringen bara gynnar sina\r\negna.\r\nVi kan ta Anita Gradin som exempel. Hon kom\r\ninte alls till kommissionen för att lugna några kvinnli-\r\nga väljare, om Anders Björck tror det. Hon kom dit i\r\negenskap av kvalificerad förre detta utrikeshandels-\r\nminister.\r\nSom jag påpekade i mitt huvudanförande är det\r\npraxis i alla EU-länder att just kommissionärerna\r\nutses från regeringsunderlaget. Anita Gradin kan man\r\nav bara den anledningen bortse från i det här fallet.\r\nEnligt Anders Björck är man tydligen diskvalifice-\r\nrad för vartenda ämbete om man är socialdemokrat.\r\nDå tar man sig fram i livet endast med hjälp av parti-\r\nboken. Den här oseriösa, insinuanta kritiken av rege-\r\nringens nomineringsförfarande vill jag verkligen till-\r\nbakavisa.</pre><pre>Anf.  148  Förste vice talman ANDERS\r\nBJÖRCK (m)\r\nFru talman! Jag insinuerar inte alls att socialde-\r\nmokraterna har gynnat de sina. Det är en öppen an-\r\nklagelse jag gör och inget annat - inga insinuationer.\r\nDessutom är det utmärkt att vi har fått in många\r\nkvinnor i EU-sammanhang liksom i andra samman-\r\nhang. Men det finns sannerligen gott om moderata,\r\nfolkpartistiska, centerpartistiska, kristdemokratiska\r\nosv. kvinnor som sannerligen skulle göra ett minst\r\nlika bra jobb som de som nu har nominerats och som\r\nåkte på rejält med däng när de framträdde första\r\ngången inför EU-parlamentet. Problemet är inte att de\r\nhär personerna i vissa avseenden kan ha kvalifikatio-\r\nner. Problemet är att när man nominerar personer som\r\nskall ha en politisk bakgrund hittar man bara personer\r\nsom råkar vara socialdemokrater.\r\nDet är inte alls så att - det här kan inte Catarina\r\nRönnung - man bara nominerar kommissionärer från\r\nden egna sidan. Först och främst har de större länder-\r\nna två kommissionärer. Man har alltid haft som praxis\r\natt ta en kommissionär från vardera sidan. Så har man\r\ngjort i decennier.\r\nVissa länder har bara en kommissionär. Det gäller\r\nde flesta medlemsländerna. Det gäller Sverige på\r\ngrund av vårt lands storlek. I sådana fall har man\r\nibland utsett opolitiska ämbetsmän, men också perso-\r\nner från båda sidorna. Här finns inte alls en sådan\r\npraxis som Catarina Rönnung påstår, utan att ha läst\r\npå.</pre><pre>Anf.  149  CATARINA RÖNNUNG (s)\r\nFru talman! Jag stödjer mig på vad utskottet har\r\nsagt i den här frågan om praxis inom EU - låt vara att\r\ndet kan gälla de små ländernas kommissionärer.\r\nAtt hävda att orättvisa har uppstått och att social-\r\ndemokrater har blivit partipolitiskt gynnade och fått\r\nhöga poster inom EU är en omöjlighet. Om man bort-\r\nser från Anita Gradin har tre socialdemokrater nomi-\r\nnerats. Dessutom har tre personer nominerats som inte\r\nhar partipolitisk anknytning, varav en står regeringen\r\nnära - Pernilla Lindh. Dessa personer tillhör, som\r\nsagt, med yttersta säkerhet det allmänborgerliga lägret\r\n- om man nu skall göra denna underliga blockpolitis-\r\nka uppdelningen av nomineringarna.</pre><pre>Anf.  150  BIRGIT FRIGGEBO (fp)\r\nFru talman! Vi är överens i utskottet om att vi\r\nönskar att regeringen för framtiden skall precisera de\r\nprinciper och den beredningsprocess som skall gälla\r\nvid nomineringarna. Det har sin bakgrund i att vi i\r\nutskottet inte visste hur det här gick till.\r\nRegeringen har själv inte bestämt sig för riktigt\r\nhur det skall gå till. I varje fall har man inte publicerat\r\nhur beredningsprocessen går till, vem man skall vända\r\nsig till och vilka kriterier som gäller. Det är bakgrun-\r\nden till att jag kallar det här för ett hemligt bered-\r\nningsförfarande. Jag vidhåller det. Det blir inte mind-\r\nre hemligt för att man har gått till några partiledare\r\noch informerat dem om vilka man tänker nominera.\r\nVi visste inte och intresserade visste inte hur det\r\nhär gick till. Visste t.ex. Nic Grönvall det, som fort-\r\nsatte att skicka faxmeddelanden till Jan O. Karlsson\r\nsom bara var adjungerad till arbetsgruppen medan\r\nGunnar Lund ledde arbetet? Vi är överens om detta.\r\nNär det gäller de hittills nominerade personerna\r\nhar vi i vår reservation sagt att vi tycker att det verkar\r\nvara ganska bra personer. Den intressanta frågan är\r\nom det inte också fanns andra personer som kanske är\r\nminst lika bra och som möjligen har en annan politisk\r\nbeteckning eller som t.o.m. är politiskt oberoende.\r\nDet ger litet dålig smak i munnen att titta på de\r\nförsta resultaten. Av fem poster som är mer fria att\r\ntillsätta - de två övriga är domartjänster - har fyra\r\nmycket aktiva socialdemokrater nominerats. Det går\r\naldrig att vrida och vända på detta faktum och detta\r\nresultat.\r\nJag vänder mig mot denna dubbelmoral och detta\r\nhyckleri när man säger att man använder sakliga reg-\r\nler, en opartisk bedömning och objektivitet när man i\r\nsjälva verket väljer i den närmaste kamratkretsen.</pre><pre>Övrigt</pre><pre>Anf.  151  ROSE-MARIE FREBRAN (kds)\r\nFru talman! Granskningsärendena i KU tilldrar sig\r\nen stor uppmärksamhet, inte minst från mediernas\r\nsida. Bl.a. har vi kristdemokrater utsatts för mediernas\r\nnyfikenhet, eftersom vi inte finns med i utskottet. Man\r\nhar undrat hur vi har ställt oss till olika frågor där det\r\nhar rått oenighet inom utskottet. För att klargöra våra\r\nställningstaganden vill jag göra en kortfattad genom-\r\ngång.\r\nFru talman! Vad gäller avsnitt 9, som tar upp re-\r\ngeringskansliets upphandling av konsulttjänster, stö-\r\nder vi m-, c- och fp-reservation nr 1. Detsamma gäller\r\nreservation nr 4.\r\nI det mycket omtalade och omdebatterade avsnit-\r\ntet 11.2, som rör ett brev till Rysslands president,\r\nställer vi kristdemokrater oss bakom utskottets ställ-\r\nningstagande. Vi stöder alltså kritiken mot förre\r\nstatsministern för att han inte informerade Utrikes-\r\nnämnden om brevet till Jeltsin. Vi kristdemokrater\r\nanser att det är viktigt att slå vakt om Utrikesnämn-\r\ndens betydelse och nämndens ställning.\r\nI fråga om avsnitt 13.1, som handlar om Volvo-\r\nRenault-affären och tidigare regeringars kontakter\r\nmed bilindustrin, tar vi definitivt avstånd från utskot-\r\ntets bedömning och ansluter oss till reservation nr 9\r\nfrån våra tidigare regeringskolleger.\r\nEtt av de mest uppmärksammade avsnitten i det\r\nhär betänkandet är avsnitt 13.2. Det gäller statsminis-\r\nter Carl Bildts brev till konstitutionsutskottet den 4\r\nmaj 1994, ett brev som berör Thage G Petersons\r\nagerande och spridande av felaktiga uppgifter. Vi\r\nkristdemokrater anser att båda berörda herrar, Thage\r\nG Peterson och Carl Bildt, har agerat på ett närmast\r\nsandlådeaktigt sätt. Vi gör endast den markeringen,\r\noch vi kommer vid omröstningen om reservation 10\r\natt lägga ner våra röster.\r\nVad gäller avsnitt 18 om statsråds förmögenhets-\r\nförhållanden avvisar vi bestämt den bedömning som\r\nutskottet gör och stöder reservation nr 13.\r\nVad gäller de avsnitt som berör stiftelser m.m.\r\nstöder vi reservationerna 15, 16 och 17.\r\nI fråga om det avsnitt som behandlar nominering-\r\nen av svenska befattningshavare vid EU-institutioner\r\nfinns två reservationer. Vi stöder den andra av dessa\r\nreservationer, dvs. nr 19, som är en fp-, v- och mp-\r\nreservation, som vi finner balanserad och väl avvägd.\r\nReservationen slutar med denna mening: \"Det borde\r\nenligt utskottets mening ha gett anledning till större\r\nvarsamhet vid nomineringarna.\" Detta är något som\r\njag verkligen tycker att man kan instämma i.\r\nDetta är de reservationer vi stöder, och vi biträder\r\nyrkandena i de delarna.</pre><pre>Överläggningen var härmed avslutad.\r\nBeslut</pre><pre>Propositioner ställdes först beträffande envar av\r\nde frågor som berördes i de reservationer som fogats\r\ntill betänkandet  och därefter i ett sammanhang på\r\növriga upptagna frågor.</pre><pre>Regeringskansliets upphandling av konsulttjänster\r\n(avsnitt 9)\r\nGodkännande av\r\n1. utskottets anmälan\r\n2. anmälan i res. 1 (m, c, fp)\r\nVotering:\r\n182 för utskottet\r\n121 för res. 1\r\n46 frånvarande\r\nKammaren godkände utskottets anmälan.\r\nIngrid Skeppstedt (c) anmälde att hon avsett att rösta\r\nnej men markerats ha röstat ja.</pre><pre>Utövandet av statens ägande (avsnitt 10.1.3)\r\nGodkännande av\r\n1. utskottets anmälan\r\n2. anmälan i res. 3 (mp)\r\nVotering:\r\n200 för utskottet\r\n18 för res. 3\r\n85 avstod\r\n46 frånvarande\r\nKammaren godkände utskottets anmälan.\r\nLennart Fridén (m) anmälde att han avsett att avstå\r\nfrån att rösta men markerats ha röstat ja.\r\nSiv Holma (v) anmälde att hon avsett att rösta ja men\r\nmarkerats ha avstått från att rösta.</pre><pre>Uppgifter om underrättelseverksamhet mot Sovjet-\r\nunionen på 1950-talet (avsnitt 11.1)\r\nGodkännande av\r\n1. utskottets anmälan\r\n2. anmälan i res. 4  (m, c, fp)\r\nVotering:\r\n179 för utskottet\r\n125 för res. 4\r\n45 frånvarande\r\nKammaren godkände utskottets anmälan.\r\nHåkan Juholt (s) anmälde att han avsett att rösta ja\r\nmen markerats vara frånvarande.</pre><pre>Brev till Rysslands president (avsnitt 11.2)\r\nGodkännande av\r\n1. utskottets anmälan\r\n2. anmälan i res. 5 (m)\r\nVotering:\r\n232 för utskottet\r\n73 för res. 5\r\n44 frånvarande\r\nKammaren godkände utskottets anmälan.\r\nBengt Kronblad (s) anmälde att han avsett att rösta ja\r\nmen markerats vara frånvarande.</pre><pre>De sex konsekvensutredningarna inför ett svenskt\r\nEU-medlemskap (avsnitt 12.2)\r\nGodkännande av\r\n1. utskottets anmälan\r\n2. anmälan i res. 6 (v, mp)\r\nVotering:\r\n266 för utskottet\r\n37 för res. 6\r\n2 avstod\r\n44 frånvarande\r\nKammaren godkände utskottets anmälan.\r\nIngrid Skeppstedt (c) anmälde att hon avsett att rösta\r\nja men markerats ha röstat nej.</pre><pre>Information till hushållen inför folkomröstningen om\r\nsvenskt EU-medlemskap (avsnitt 12.3)\r\nGodkännande av\r\n1. utskottets anmälan\r\n2. anmälan i res. 7 (v, mp)\r\nKammaren godkände utskottets anmälan genom upp-\r\nresning.</pre><pre>Volvo-Renaultaffären och tidigare regeringars kon-\r\ntakter med bilindustrin (avsnitt 13.1)\r\nGodkännande av\r\n1. utskottets anmälan\r\n2. anmälan i res. 9 (m, c, fp)\r\nVotering:\r\n167 för utskottet\r\n138 för res. 9\r\n1 avstod\r\n43 frånvarande\r\nKammaren godkände utskottets anmälan.\r\nSiv Holma och Kenneth Kvist (båda v) anmälde att de\r\navsett att rösta ja men markerats ha röstat nej</pre><pre>Statsminister Carl Bildts brev till konstitutionsutskot-\r\ntet den 4 maj 1994 (avsnitt 13.2)\r\nGodkännande av\r\n1. utskottets anmälan\r\n2. anmälan i res. 10 (m)\r\nVotering:\r\n221 för utskottet\r\n74 för res. 10\r\n13 avstod\r\n41 frånvarande\r\nKammaren godkände utskottets anmälan.</pre><pre>Försäljningen av statligt ägda aktier i Assi Domän\r\nAB (avsnitt 14)\r\nGodkännande av\r\n1. utskottets anmälan\r\n2. anmälan i res. 11 (m)\r\nVotering:\r\n234 för utskottet\r\n72 för res. 11\r\n43 frånvarande\r\nKammaren godkände utskottets anmälan.</pre><pre>Redovisning till riksdagen av de ekonomiska förut-\r\nsättningarna för Öresundsbroprojektet (avsnitt 17)\r\nGodkännande av\r\n1. utskottets anmälan\r\n2. anmälan i res. 12 (c, v, mp)\r\nVotering:\r\n250 för utskottet\r\n58 för res. 12\r\n41 frånvarande\r\nKammaren godkände utskottets anmälan.\r\nGustaf von Essen och Lennart Hedquist (båda m)\r\nanmälde att de avsett att rösta ja men markerats ha\r\nröstat nej.</pre><pre>Statsråds förmögenhetsförhållanden (avsnitt 18)\r\nGodkännande av\r\n1. utskottets anmälan\r\n2. anmälan i res. 13 (m, c, fp)\r\nVotering:\r\n181 för utskottet\r\n127 för res. 13\r\n41 frånvarande\r\nKammaren godkände utskottets anmälan.</pre><pre>Statsrådet Bo Könbergs ledning av pensionsarbets-\r\ngruppen (avsnitt 19)\r\nGodkännande av\r\n1. utskottets anmälan\r\n2. anmälan i res. 14 (v, mp)\r\nVotering:\r\n273 för utskottet\r\n35 för res. 14\r\n41 frånvarande\r\nKammaren godkände utskottets anmälan.</pre><pre>Utnyttjandet av bemyndigandet att inrätta Stiftelsen\r\nframtidens kultur (avsnitt 22)\r\nGodkännande av\r\n1. utskottets anmälan\r\n2. anmälan i res.  15 (m, c, fp)\r\nVotering:\r\n180 för utskottet\r\n126 för res. 15\r\n1 avstod\r\n42 frånvarande\r\nKammaren godkände utskottets anmälan.</pre><pre>Kulturministerns handlande i anslutning till utbytet\r\nav styrelseledamöter i Stiftelsen framtidens kultur\r\n(avsnitt 25.1)\r\nGodkännande av\r\n1. utskottets anmälan\r\n2. anmälan i res. 16 (m, fp)\r\nVotering:\r\n197 för utskottet\r\n111 för res. 16\r\n41 frånvarande\r\nKammaren godkände utskottets anmälan.</pre><pre>Utbildningsministerns åtgärder beträffande vissa\r\nforskningsstiftelser (avsnitt 25.2)\r\nGodkännande av\r\n1. utskottets anmälan\r\n2. anmälan i res.  17 (m, c, fp)\r\nKammaren godkände utskottets anmälan med ackla-\r\nmation.</pre><pre>Nomineringen av svenska befattningshavare vid EU:s\r\ninstitutioner (avsnitt 26)\r\nGodkännande av\r\n1. utskottets anmälan\r\n2. anmälan i res. 19 (fp, v, mp)\r\nVotering:\r\n167 för utskottet\r\n70 för res. 19\r\n69 avstod\r\n43 frånvarande\r\nKammaren godkände utskottets anmälan.</pre><pre>Rådet för mångfald inom massmedierna (avsnitt 29)\r\nGodkännande av\r\n1. utskottets anmälan\r\n2. anmälan i res. 21 (m, fp)\r\nKammaren godkände utskottets anmälan med ackla-\r\nmation.</pre><pre>Övriga i betänkandet upptagna frågor\r\nKammaren godkände utskottets anmälan.</pre><pre>Utskottets betänkande lades till handlingarna.\r\nBeslut om uppskjuten votering</pre><pre>På förslag av andre vice talmannen medgav kam-\r\nmaren att återtoden av dagens ärenden fick avgöras i\r\nett sammanhang vid morgondagens arbetsplenum.\r\nMeddelande om information från regeringen</pre><pre>Andre vice talmannen meddelade att vid informa-\r\ntionsstunden torsdagen den 1 juni kl. 14.30 skulle\r\nutrikesminister Lena Hjelm-Wallén lämna informa-\r\ntion om den senaste utvecklingen i f.d. Jugoslavien.\r\nUtrikesministerns information skulle lämnas efter\r\nde tidigare aviserade informationerna av justitieminis-\r\nter Laila Freivalds om regeringens politik mot våld\r\noch av statsrådet Mars Hellström om aktuella EU-\r\nfrågor.</pre><pre>5 §  Beskattning av vissa förmåner</pre><pre>Föredrogs\r\nSkatteutskottets betänkande 1994/95:SkU25\r\nBeskattning av vissa förmåner (prop. 1994/95:182)</pre><pre>Anf.  152  JAN-OLOF FRANZÉN (m)\r\nHerr talman! När det gäller beskattningen av fri\r\nhälso- och sjukvård samt vissa andra förmåner som\r\nbehandlas i betänkande SkU:25 har vi moderater\r\navgivit tre reservationer. Den första gäller förmånsbe-\r\nskattningen av hälso- och sjukvård.\r\nRegeringen har i propositionen avvikit från ut-\r\nredningens förslag och föreslagit avdragsbegräns-\r\nningar när det gäller kostnader för anställdas icke\r\noffentligt finansierade hälso- och sjukvård. Vi mode-\r\nrater menar att utredningens förslag är att föredra från\r\nprincipiell synpunkt. Arbetsgivare bör enligt vår me-\r\nning åtnjuta avdragsrätt även för dessa kostnader.\r\nSamtidigt uppkommer en förmån hos löntagaren som\r\nbör beskattas härför.\r\nVidare handlar det i reservation 2 angående mom.\r\n2 och 6 om personalrabatter. Här föreslår regeringen\r\nbl.a. att de särskilda reglerna om korsvisa rabatter\r\nslopas. Det innebär bl.a. att skattefriheten inskränks\r\ntill att endast gälla personalrabatter inom en koncern.\r\nRegeringen påpekar att det ofta enbart är en or-\r\nganisationsfråga om ett företag bedriver sin verksam-\r\nhet i form av en eller flera juridiska personer. Detta är\r\nen skillnad som personalen inte uppfattar.\r\nDe argument som regeringen anför som skäl för\r\nskattefria personalrabatter inom en koncern gäller i\r\nlika hög grad för anställda inom s.k. oäkta koncerner,\r\ndvs. de företag som står under i huvudsak gemensam\r\nledning. Oftast är det fråga om mindre företag.\r\nEftersom skattelagstiftningen bör vara neutral i\r\nförhållande till de organisationsformer som företagen\r\nväljer, bör anställda i oäkta koncerner inte behandlas\r\nannorlunda än anställda inom andra organisationsfor-\r\nmer. Det är också viktigt att anställda i små och me-\r\ndelstora företag inte behandlas på ett sämre sätt än\r\nanställda i stora bolagskoncerner.\r\nDet moderata förslaget är, att en skattefrihet för\r\npersonalrabatter skall gälla för alla anställda inom\r\nföretag som står under i huvudsak gemensam ledning.\r\nHerr talman! När det gäller reservationen 3 beträf-\r\nfande mom. 4 angående bilförmåner är den moderata\r\nuppfattningen, att den som har tjänstebil i allmänhet\r\nbehöver bilen i sitt arbete och att innehavet av tjäns-\r\ntebilen medför en kännbar kostnad i form av inkomst-\r\nbeskattning av förmånen.\r\nVi anser att en skärpning av förmånsbeskattningen\r\nkan befaras medföra att allt fler väljer att köpa en\r\negen bil för att mot milersättning använda den i\r\ntjänsteutövning. Därmed riskerar man bl.a. att få en\r\näldre bilpark med sämre miljö- och trafiksäkerhetsef-\r\nfekter. Därtill kommer också en ökad byråkrati.\r\nDet står helt klart att vi inte motsätter oss en över-\r\nsyn av reglerna, men vi anser att nya regler inte skall\r\nförsvåra tjänstebilsinnehav. Den moderata uppfatt-\r\nningen är att avvisa en generell skärpning av för-\r\nmånsbeskattningen. Vi anser att de här anförda syn-\r\npunkterna bör beaktas i den översyn som pågår röran-\r\nde beskattningen av bilförmåner.\r\nHärmed yrkar jag bifall till reservation 1, men jag\r\nstår självfallet bakom våra övriga reservationer.</pre><pre>Anf.  153  ROLF KENNERYD (c)\r\nHerr talman! I det spännande betänkande som nu\r\ndebatteras behandlas förmånsbeskattning inom in-\r\nkomstslaget tjänst. Från Centerpartiets sida har vi\r\nfunnit anledning att reservera oss på en punkt, nämli-\r\ngen beskattningen av bilförmån.\r\nDenna beskattning av tjänstebilars användning för\r\nprivat bruk är i dag starkt schabloniserad framför allt\r\nmed avseende på körsträcka. Detta finner vi i Center-\r\npartiet vara en otillfredsställande ordning som egent-\r\nligen aldrig bort införas och som därför nu snarast bör\r\nändras.\r\nVi anser det vara alldeles självklart att längre ut-\r\nnyttjad körsträcka för privatresor skall åsättas ett\r\nhögre förmånsvärde än vad kortare körsträcka åsätts.\r\nDen principen, dvs. att längre körsträcka ger högre\r\nförmånsvärde och vice versa, är en viktig rättvisefråga\r\nmellan olika individer. Men det är därutöver en viktig\r\nmiljöfråga att inte skattesystemet stimulerar till onö-\r\ndig användning av tjänstebil för privatbruk.\r\nÄn större styrningseffekt för att uppnå bättre mil-\r\njöeffekter ger en förmånsbeskattning som också tar\r\nhänsyn till respektive bilars miljöegenskaper. En\r\nklassning av förmånsvärdena med avseende på bilens\r\nmiljöegenskaper är därför angelägen att åstadkomma.\r\nDet är synnerligen angeläget att den översyn som nu\r\npågår i regeringskansliet i detta hänseende får denna\r\ninriktning och att förslag framläggs i så pass god tid\r\natt de kan bli föremål för ikraftträdande före näst-\r\nkommande årsskifte.\r\nMot bakgrund av den öppnare attityd som rege-\r\nringspartiet på senare tid visat till ett fördjupat samar-\r\nbete hyser jag betydande hopp om att detta skall bli\r\nmöjligt. Jag yrkar härmed bifall till reservation nr 4.</pre><pre>Anf.  154  KARIN PILSÄTER (fp)\r\nHerr talman! Det här betänkandet gäller dels pro-\r\npositionen om skatt på vissa förmåner, dels motioner\r\nsom ligger utöver propositionen. Vi i Folkpartiet\r\ntillstyrker de förslag som finns propositionen.\r\nMed anledning av den oro som framför allt har\r\nframförts av naprapater om att det skulle bli en för-\r\nsämring för dem vill vi markera att detta inte handlar\r\nom någon förändring av naprapaternas ställning gen-\r\ntemot tidigare. Vi förväntar oss att det skall vara så\r\nockså.\r\nNär det gäller motionerna har vi reserverat oss\r\nbeträffande förmånsbeskattningen på bilar. I grunden\r\nhandlar detta om att man faktiskt måste välja när\r\nbekvämlighet eller andra intressen står mot miljöin-\r\ntressen.\r\nVi har nyligen fått veta att regeringen har under-\r\nkänt planerna på det tredje spåret i ytläge. Sådana\r\nbeslut måste man kunna ta även när de är obekväma.\r\nEn mycket stor debattfråga i den här regionen är\r\nju just Dennispaketet. Det handlar till mycket stor del\r\nom biltrafiken. Jag använder nu exempel från Stock-\r\nholms län dels för att de är tillgängliga, dels för att\r\nproblemen är så pass stora och frågorna aktuella.\r\nDet går inte att komma till rätta med miljöproble-\r\nmen utan att angripa källorna. Miljöhoten i Stock-\r\nholms län kommer från bilismen. 25 % av personbi-\r\nlarna ägs här av juridiska personer. 11 % av de bilar\r\nsom hushåll disponerar ägs eller leasas av hushållens\r\narbetsgivare. Det är ca 60 000 bilar. Det alltså inte\r\nnågot litet antal i detta län.\r\nDessa bilar körs mycket mer än andra bilar. Bilar\r\nsom kör genererar avgaser, trängsel och buller. Stil-\r\nlastående bilar är ett mindre problem, utom i centrala\r\ninnerstan, men de har för det mesta körts dit.\r\nEnligt resvaneundersökningen för några år sedan\r\nkörs förmånsbilarna mycket mer än de privatägda.\r\nUngefär två tredjedelar av dem körs mer än 2 000 mil\r\nom året. Det är bara 13 % av de privatägda bilarna\r\nsom körs mer än 2 000 mil om året. De nyare skatte-\r\nreglerna har gjort att långkörare ännu mer har attrahe-\r\nrats av förmånsbilar. Vi har fått ett system där de som\r\nkör väldigt mycket privat använder tjänstebil medan\r\nde som kör mycket i tjänsten använder privatbil och\r\nskriver reseräkning. Detta är fel.\r\nDen stora mängden rullande bilar, varav många är\r\nförmånsbilar, är ett nationellt, regionalt och lokalt\r\nproblem. Därför har Stockholms stad, som styrs av\r\nsocialdemokraterna med stöd av andra partier, bl.a.\r\nFolkpartiet, krävt att regeringen omprövar reglerna\r\nför förmånsbilar. De förslag som finns i Dennispake-\r\ntet med biltullar, eventuella regionala bensinskatter\r\noch stora kollektivtrafiksatsningar är jättebra, men de\r\npåverkar inte dem som kör förmånsbil. För dem lönar\r\ndet sig fortfarande att ta sin förmånsbil. Deras ar-\r\nbetsgivare kommer att betala eventuella bensinskatter\r\noch biltullar, och de betalar parkeringsböter. Den\r\ndelen av bilkörningen kan man inte påverka med\r\ndessa åtgärder.\r\nHerr talman! Jag menar att det är i grunden fel att\r\nkonstruera ett system så att enbart de som kör mycket\r\nprivat kan tjäna på att ha förmånsbil. När man väl har\r\nbetalt för detta är det alldeles gratis att köra. Allt ifrån\r\nlånga semesterresor över halva jordklotet till turen ner\r\ntill affären blir billigare med bilen än med andra\r\nfärdmedel. Man tar sin förmånsbil och sparar dyra\r\nbusspengar.\r\nDessutom är detta ett system som framför allt\r\ngynnar män, herr talman. Om man skall använda\r\nskattepengar för att subventionera detta tycker jag\r\ndefinitivt inte att det skall göras på ett sätt som i så\r\npass hög utsträckning gynnar män och högavlönade\r\nmän.\r\nVi måste i stället få ett system med rörlig kostnad\r\nför brukaren, ett system där tjänstebil inte är för pri-\r\nvatbruk och privatbil inte är för tjänstebruk. Vi måste\r\nfå ett system som tar hänsyn till bilarnas miljöegen-\r\nskaper. Jag skulle helst se att vi inte hade några för-\r\nmånsbilar alls utan att det faktiskt handlade om regel-\r\nrätta tjänstebilar.\r\nUtskottet hänvisar återigen till ett ständigt pågå-\r\nende arbete. Detta verkar vara en evighetsmaskin.\r\nDärför har jag reserverat mig tillsammans med många\r\nandra för ett tillkännagivande som skall göra att rege-\r\nringen måste komma med ett sådant här förslag.\r\nJag yrkar bifall till reservation nr 4.</pre><pre>Anf.  155  JAN-OLOF FRANZÉN (m) replik\r\nHerr talman! Jag tror inte, som Karin Pilsäter, att\r\nman använder tjänstebilen för att åka på semester\r\ngenom hela Europa. Nu ligger det till så att Sverige\r\nbestår av litet mer än bara Stockholm. Det är inte\r\nalltid de rika som har en tjänstebil, Karin Pilsäter.\r\nEn tjänstebil använder man för sitt arbete, för att\r\nfå sin inkomst. Det är en stor kostnad för företaget.\r\nDe är mycket noga med vad man använder sin tjäns-\r\ntebil till. Vi måste också vara medvetna om att det är\r\nganska hårda beskattningar på dessa förmåner.</pre><pre>Anf.  156  KARIN PILSÄTER (fp) replik\r\nHerr talman! Det är just detta som är problemet.\r\nMan blandar ihop tjänstebilar, dvs. bilar som används\r\ni tjänsten, med förmånsbilar. Det är bilar som man\r\nframför allt använder privat.\r\nEn förmånsbil är en bil som man har som en för-\r\nmån från sin arbetsgivare. Jag tror nog att vi allihop\r\nom vi tänker efter är bekanta med ganska många som\r\nhar förmånsbilar och som använder dem både på\r\nsemesterresor och till många andra ärenden. Detta är\r\nett faktum.\r\nJag har hur mycket statistik och uppgifter som\r\nhelst. Att jag just tog fram dem för Stockholms län\r\nberor på att det är ett mycket stort problem här, att det\r\när mycket vanligt förekommande här och att det finns\r\nmycket bra tillgängliga siffror. Jag tror säkert att det\r\ngår att få fram siffror för alla län.\r\nProblemet är att det i grunden inte handlar om\r\ntjänstebilar som används för tjänstebruk utan om\r\nförmånsbilar som används för privat bruk.</pre><pre>Anf.  157  PER ROSENGREN (v)\r\nHerr talman! Vi i Vänsterpartiet vill över huvud\r\ntaget komma ifrån ett system med förmåner. Förmå-\r\nner gynnar i stor utsträckning höginkomsttagare. Om\r\nman beskattar förmåner ganska ordentligt kommer vi\r\nifrån detta. Det skulle leda till att vi får rena löner i\r\nstället.\r\nNär det gäller de förmåner som diskuteras här,\r\nframför allt bilförmånerna, tycker vi att det är ganska\r\nvansinnigt att man har sådana som faktiskt uppmunt-\r\nrar till bilkörning. Det är precis som Karin Pilsäter\r\ntidigare har sagt, det här är ett stort miljöproblem. Det\r\nsubventionerar vi i stor utsträckning med skatter.\r\nI vår motion har vi skrivit att man bör lägga på en\r\nbilförmån motsvarande 4 000 mils körning. Då skulle\r\nbilförmånen bli så pass hög att förmånsbilarna i stor\r\nutsträckning skulle försvinna.\r\nDet här handlar, precis som Karin Pilsäter säger,\r\nom förmånsbilar och inte om tjänstebilar, Jan-Olof\r\nFranzén. Jag har hört argumenten i tidigare samman-\r\nhang, har man en firmabil med firmaschabloner kör\r\nman inte i väg med den på semester.\r\nJag satt ordförande i en taxeringsnämnd för ett\r\nantal år sedan där jag just mötte detta argument. Vi\r\nskulle lägga en bilförmån på någon. Då sades det att\r\ndet var firmaschabloner på den och att man inte ger\r\nsig i väg på semester i en sådan bil. Sammanträdet\r\nefter begärde just den nämndledamoten att vi skulle ta\r\nupp ärendet igen eftersom han hade mött vederböran-\r\nde på semester i Dalarna. Man skall nog vara litet\r\nförsiktig när man debatterar dessa delar.\r\nDetta med bilförmåner skapar ett annat problem.\r\nArbetsgivaren köper in bilarna, och han köper dem\r\noftast på ett företag som är centralt beläget. Det miss-\r\ngynnar faktiskt småorternas bilhandlare i ganska stor\r\nutsträckning. Det är också en aspekt som man faktiskt\r\nmåste ta med i beaktandet.\r\nReglerna för bilförmåner kan ju ändra sig över en\r\nnatt om det t.ex. visar sig att resultatet av en utredning\r\nkommer fram till vissa bilförmåner som råkar miss-\r\ngynna två västsvenska biltillverkare. Då ändrar man\r\ndetta över en natt så att dessa i stället blir gynnade.\r\nHär är det alltså fråga om indirekta subventioner till\r\nsvensk biltillverkning.\r\nJag tycker att det är väldigt roligt att det här finns\r\nen gemensam reservation, reservation 4, från Centern,\r\nFolkpartiet, Vänsterpartiet, Miljöpartiet och kds. Jag\r\nhoppas att antalet reservanter kan utvidgas med ytter-\r\nligare något parti nästa år, och förhoppningsvis kan-\r\nske vi slipper en reservation när vi kommer ifrån detta\r\nmed bilförmåner över huvud taget. Det är ju det som\r\nmåste vara målsättningen. Tjänstebilar skall få finnas,\r\nmen bilförmånerna skall i princip bort.</pre><pre>Anf.  158  JAN-OLOF FRANZÉN (m) replik\r\nHerr talman! Jag tror att det system som Per Ro-\r\nsengren är inne på kan bli ett mycket sämre system,\r\nför då kommer man att köpa en gammal bil och tar ut\r\nmilersättning av företaget. Det kommer att medföra en\r\nmassa krångel och en mer miljöförstörande effekt i\r\nhela riket, så jag tror inte att man vinner något ur\r\nmiljösynpunkt.\r\nI dag har man fina bilar. De är rejäla, nya och ef-\r\nfektiva, och man har stor kontroll över bilarna, vilket\r\när en fördel för miljön. Men vill man ha en sämre\r\nmiljö, är det ju klart att man i stället kan rekommen-\r\ndera att göra som Per Rosengren förordar.</pre><pre>Anf.  159  PER ROSENGREN (v) replik\r\nHerr talman! I dag kör många med alldeles för sto-\r\nra bilar. På grund av den förmånsbeskattning som vi\r\nhar väljer många en betydligt större bil än de annars\r\nskulle ha valt. Däri ligger det stora problemet.\r\nDetta att de i stället skulle köpa en gammal bil\r\nfinns det inga belägg för. Jag har hört dessa argument\r\nnågra gånger, men jag vet inte vad det skulle finnas\r\nför belägg för detta. I stället för att betala pengar i\r\nform av skatt för förmån, kan man i stället lägga\r\npengarna på amortering och räntor när man köper en\r\nbil av nyare årsmodell. Att det med automatik skulle\r\nleda till att man köper äldre bilar tror jag inte att det\r\nfinns några belägg för.\r\nSedan skulle det vara intressant att höra modera-\r\nternas syn på frågan om konkurrensskälen. Jag hävdar\r\natt detta system gynnar ett antal bilfirmor, där uppkö-\r\npen sker, och att det missgynnar bilhandlare på små\r\norter. Det är inte heller konkurrensneutralt. Jag tycker\r\natt vi skall försöka skapa så mycket konkurrensneut-\r\nralitet som möjligt i samhället.</pre><pre>Anf.  160  RONNY KORSBERG (mp)\r\nHerr talman! Mycket har redan sagts i debatten\r\nnär det gäller bilförmånerna, något som jag också\r\ntänker prata litet grand om. Vi tycks ju från de flesta\r\npartier vara tämligen överens om att förmånsbilarna\r\nfaktiskt ställer till med miljöproblem.\r\nDet var intressant att höra Jan-Olof Franzéns in-\r\nlägg här. Han har tydligen fått för sig att det skulle bli\r\nännu sämre för miljön, om förmånsbilarna togs bort.\r\nHan tycks på något sätt utgå från att de bilar som vi\r\nhar i dag, med den bensinförbrukning som kanske\r\nligger på i genomsnitt 0,8-1 liter per mil skulle vara\r\nnågon sorts slutpunkt för den tekniska utvecklingen\r\nav bilar med motorer som drivs med fossila bränslen.\r\nDet kanske är obekant för Jan-Olof Franzén att det\r\npågår ganska omfattande forskningsprojekt bland de\r\nstora biltillverkarna runt om i världen, där målet är att\r\nkomma ned till en förbrukning som ligger på 2-3\r\ndeciliter per mil för nya bilar. Det finns ju all anled-\r\nning att se på vad en annan styrning av marknaden får\r\nför effekter på utvecklingen. Det är ju faktiskt så, att\r\ndet system som vi har i dag inte gynnar en sådan ut-\r\nveckling, eftersom det gör att bensinförbrukningen\r\nblir ointressant. Man behöver inte själv ta ansvar för\r\nde kostnader som uppstår om man förbrukar mer\r\nbensin eller har större och dyrare bilar. Det råder ju\r\ningen tvekan om att detta driver upp miljöproblemen\r\npå ett oacceptabelt sätt.\r\nI andra sammanhang kämpar vi för att med hjälp\r\nav miljöskatter och andra styrande skatter få ned\r\nkonsumtionen av sådant som vi inte vill ha. Då vore\r\ndet rätt orimligt om vi skulle behålla ett system som\r\nverkar i precis motsatt riktning. Det kan väl inte råda\r\nnågon tvekan om det. Jag är mycket förvånad över att\r\nmoderaterna driver den linjen.\r\nSedan är det också viktigt att titta på typen av bilar\r\nnär ett sådant här system skall utformas. Det finns ju\r\nandra drivmedel. Det stora problemet är ju naturligt-\r\nvis bl.a. de bränslen som används och inte bara mate-\r\nrialåtgången och bilens återvinningsbarhet. Därför har\r\nvi i motionen påpekat att man skulle kunna titta på\r\nmöjligheten att styra genom att undanta bilar, som\r\ndrivs med el eller vätgas, från förmånsbeskattning.\r\nDet skulle kunna vara ett sätt att styra detta.\r\nMen jag skall inte orda så mycket mer om detta.\r\nMycket har sagts. Jag vill bara yrka bifall till reserva-\r\ntion 4.</pre><pre>Anf.  161  JAN-OLOF FRANZÉN (m) replik\r\nHerr talman! Ronny Korsberg har i stället nästan\r\nunderstrukit vikten av att man använder sig av tjäns-\r\ntebil, för det är väl helt naturligt att en firma har råd\r\natt köpa det mest utvecklade som kommer, vilket är\r\nen förutsättning för att vi skall få en ren och bra miljö.\r\nDet jag vänder mig emot är att om jag kanske köper\r\nen gammal bil för att använda i tjänsten och får miler-\r\nsättning, så blir det inte den allra dyraste och senaste\r\nbilmodellen, utan det blir ett mellanting eller en\r\ngammal bil. Det är det som jag menar ger negativa\r\nmiljöeffekter.</pre><pre>Anf.  162  RONNY KORSBERG (mp) replik\r\nHerr talman! Nej, det är precis tvärtom, Jan-Olof\r\nFranzén. Om man själv får ta ansvar för de kostnader\r\nsom uppstår när man köper stora bilar som slukar\r\nmycket bensin, kommer man också att vara intresse-\r\nrad av att utvecklingen drivs mot bränslesnålare bilar.\r\nMen om företaget tar hand om kostnaden, bryr jag\r\nmig inte så mycket. För företagets del är kanske inte\r\nkostnaden så där våldsamt stor i förhållande till andra\r\nkostnader som företaget har för den som har denna\r\nbil. Verkligheten visar att det förhåller sig på det\r\nsättet.\r\nDet måste vara vi själva som genom vår medve-\r\ntenhet ser till att utvecklingen går den väg vi vill. Det\r\när ju inte så, att folk kommer att köpa gamla taskiga\r\nbilar bara för att de själva måste betala, utan de kom-\r\nmer självfallet att kräva bättre bilar med renare\r\nbränslen. Det är den vägen som vi måste driva ut-\r\nvecklingen så att vi inte håller emot en sund utveck-\r\nling.</pre><pre>Anf.  163  JAN-OLOF FRANZÉN (m) replik\r\nHerr talman! Tror då verkligen Ronny Korsberg\r\natt den anställde i ett företag har mer pengar för att\r\nhänga med och köpa det allra modernaste än ett före-\r\ntag, som kanske har råd att köpa och investera i en bil\r\nsom är välutvecklad och bra för miljön? Jag tvivlar på\r\ndetta.</pre><pre>Anf.  164  RONNY KORSBERG (mp) replik\r\nHerr talman! Genom att det är så många männi-\r\nskor som inte själva behöver ta ansvar för kostnader-\r\nna, drivs ju även kostnaderna för bilarna upp. Om\r\nman tar bort det gamla systemet och gör det dyrare att\r\näga en tjänstebil, kommer naturligtvis priserna dess-\r\nutom att pressas ned.\r\nFöretaget, som kan gömma kostnaderna, kommer\r\nju självfallet inte att gynna utvecklingen för oss kon-\r\nsumenter på det här området. Utvecklingen kommer\r\natt drivas åt fel håll, om man inte som privatperson får\r\nta ansvaret för kostnaderna fullt ut. Det är ju där vi\r\nsom individer gör valet.</pre><pre>Anf.  165  MICHAEL\r\nSTJERNSTRÖM (kds)\r\nHerr talman! Jag vill inskränka mitt anförande till\r\natt enbart omfatta bilförmånsbeskattningen.\r\nVåra gällande regler för beskattning av förmånsbi-\r\nlar är utformade på ett sätt som ger samma förmåns-\r\nvärde och därmed kostnad för förmånsbilinnehavaren,\r\noavsett om han eller hon kör 50 eller 5 000 mil privat.\r\nDet är alldeles uppenbart att detta system medför\r\natt förmånsbilinnehavaren kör mer privat än vad fallet\r\nskulle vara om det fanns någon form av rörlig kostnad\r\nför denna körning.\r\nFörutom de negativa miljökonsekvenser som detta\r\nför med sig finns det också industripolitiska skäl som\r\ntalar emot nuvarande bilförmånsbeskattning. I rappor-\r\nten Energianvändningen i Sverige, ett internationellt\r\nperspektiv, presenterad av NUTEK under våren 1994,\r\nkonstateras att Sverige har ett av de mest bränslein-\r\ntensiva bilbestånden i Europa.\r\nAlla världens länder funderar nu över hur man\r\nskall kunna uppfylla den klimatkonvention som un-\r\ndertecknades i Rio. När det gäller åtgärder i trafiken,\r\nden enda sektor där koldioxidutsläppen fortfarande\r\nökar inom OECD, finns tre möjligheter: att begränsa\r\nbilismen, att odla och övergå till biobränsle och att\r\nsänka bilarnas bränslekonsumtion.\r\nDen första möter motstånd överallt, den andra har\r\nkapacitetsbegränsningar, men den tredje visar stora\r\ntekniska möjligheter. Enligt ett kristdemokratiskt\r\nsynsätt är en kombination av alla tre alternativen\r\nnödvändig.\r\nAtt som enda land i världen fortsätta med ett sys-\r\ntem som gör att hälften av alla nya bilar säljs till\r\nmänniskor som inte betalar sin bensin ger helt fel\r\nsignaler. Systemet straffar skattemässigt ut bilar med\r\ndyr teknik som innebär en sänkning av bensinför-\r\nbrukningen. Det kommer att bli omöjligt att uppnå\r\nvåra egna koldioxidmål utan att kraftigt inskränka\r\ntrafiken. Vidare kommer vår bilindustri att få allt\r\nsvårare att hävda sig på en internationell marknad, där\r\nsänkt bensinförbrukning blir ett allt viktigare försälj-\r\nningsargument.\r\nMot bakgrund av ovanstående förespråkar krist-\r\ndemokraterna ett system för beskattning av tjänstebi-\r\nlar där förmånsbilsinnehavaren betalar för all privat\r\nbensin i utbyte mot en sänkning av förmånsvärdet.\r\nDet skulle exempelvis kunna utformas så att för-\r\nmånsbilsinnehavaren skriver reseräkningar för de mil\r\nsom körs i tjänsten och då skattefritt kan erhålla er-\r\nsättning motsvarande bensinkostnaden enligt lämplig\r\nschablon.\r\nDet är glädjande att det finns flera motioner som\r\nsyftar till att man skall uppnå en mer miljöanpassad\r\nbeskattning av bilförmåner, bl.a. genom att göra be-\r\nskattningen beroende av den privata körsträckan.\r\nDe nuvarande reglerna, som utgår från en fast\r\nschablon för körsträckan, är olämpliga, och reglerna\r\nbör skärpas för längre körsträckor.\r\nDen översyn av reglerna som pågår i Finansdepar-\r\ntementet måste redovisas så snart som möjligt, och\r\nregeringen bör lägga fram förslag till förbättringar\r\nsom kan tillämpas fr.o.m. beskattningsåret 1996. I\r\ndagens tidningar framgår att ett förslag miljöklassning\r\nav bilar bereds, men även frågan om den privata kör-\r\nsträckan måste vara med i denna beredning.\r\nHerr talman! Jag yrkar bifall till fempartireserva-\r\ntionen nr 4.</pre><pre>Anf.  166  INGIBJÖRG\r\nSIGURDSDÓTTIR (s)\r\nHerr talman! Skattereglerna rörande naturaförmå-\r\nner har varit föremål för översyn ett antal gånger de\r\nsenaste åren. Syftet har varit och är att åstadkomma\r\nen neutral beskattning mellan kontantlön och olika\r\nförmåner.\r\nUtredningar har gjorts om reformerad inkomstbe-\r\nskattning 1989, om tjänsteinkomstbeskattning 1992\r\noch 1993 och nu om beskattning av förmåner. En viss\r\növersyn av reglerna om personalrabatter gjordes i\r\nsamband med skattereformen. Därefter har ett par\r\nbegränsade justeringar gjorts, men trots dessa har det\r\nvisat sig att reglerna ger upphov till vissa tillämp-\r\nningsproblem.\r\nDe förändringar som nu är aktuella gäller i huvud-\r\nsak att förmåner av fri offentligt finansierad hälso-\r\noch sjukvård skall tas upp som intäkt samt att regler-\r\nna för skattefria personalrabatter förändras.\r\nNär det gäller förmånen av fri hälso- och sjukvård\r\ngörs det en skillnad på den offentliga och den icke\r\noffentliga vården. Den offentliga hälso- och sjukvår-\r\nden är den som bekostas av det offentliga finansie-\r\nringssystemet genom den allmänna försäkringen, som\r\nde flesta av oss är med och betalar under i varje fall\r\nvårt arbetsföra liv genom skatter. Motsatsen är den\r\nicke offentligt finansierade vården. Den ligger som\r\ndet hörs utanför det offentliga systemet, och den be-\r\nkostas ofta genom privata sjukförsäkringar.\r\nI propositionen föreslås att arbetstagare skall be-\r\nskattas för ersättningar från arbetsgivare för patien-\r\ntavgifter inom den offentliga vården. Arbetsgivaren är\r\ni sin tur berättigad till avdrag för sina kostnader i\r\ndessa hänseenden. Enkelt uttryckt: Då en arbetstagare\r\nbeskattas för en förmån får arbetsgivaren göra avdrag\r\nför densamma när det gäller hälso- och sjukvården.\r\nDå det gäller den icke offentligt finansierade häl-\r\nso- och sjukvården föreslås inga förändringar. Med\r\nandra ord: Om arbetsgivaren vill tillhandahålla arbets-\r\ntagaren en förmån i form av sjukvård utanför den\r\noffentliga vården, skall den inte beskattas och inte\r\nheller är den avdragsberättigad för arbetsgivaren.\r\nInte helt oväntat tar moderaterna upp just den frå-\r\ngan och föreslår att det inte skall finnas några av-\r\ndragsbegränsningar för arbetsgivarna. Detta är i och\r\nför sig i enlighet med vad utredningen kom fram till,\r\nmen för den skull behöver inte det vara det rätta.\r\nEtt argument mot det förslaget, som är väl så håll-\r\nbart, är att det inte skall gå att köpa sig förtur inom\r\nvården. Ett annat argument, inte heller det så oväsent-\r\nligt, är att det beräknas ge en inkomstförstärkning till\r\nstaten med ca 200 miljoner kronor.\r\nUtskottet vill med det nu anförda tillstyrka den\r\ndelen av propositionen.\r\nI propositionen föreslås att personalrabatt inte\r\nskall tas upp som intäkt vid inköp av vara eller tjänst\r\nfrån arbetsgivaren eller något annat företag i samma\r\nkoncern, om varan eller tjänsten ingår i det ordinarie\r\nutbudet hos företaget. Förutsättningen är dock att\r\nrabatten inte överskrider den rabatt den störste enskil-\r\nda kunden kan utverka.\r\nPersonalrabatter har betraktats som personalvårds-\r\nförmån och skall behandlas som sådana. De får aldrig\r\nnå en sådan omfattning att de kan komma att utgöra\r\nersättning för kontant lön.\r\nI detta betänkande behandlas också frågan om\r\nkorsvisa rabatter, som innebär att de särskilda regler-\r\nna om korsvisa rabatter slopas. Det som kommer att\r\ngälla i stället är att de allmänna reglerna om skattefri-\r\nhet för personalrabatter gäller även vid inköp från ett\r\nannat företag i samma koncern.\r\nEn av motionärerna tar upp denna fråga och menar\r\natt personalen skulle ha svårt att förstå skillnaden\r\nmellan äkta och oäkta koncern. Det är väl ändå att\r\nunderskatta de anställdas kunskap.\r\nSå till förmåner av begränsat värde: Alla förmåner\r\ni tjänsten skall beskattas, och något allmänt undantag\r\nfinns inte längre beträffande naturaförmåner av be-\r\ngränsat värde. I motion Sk49 tar moderaten Göthe\r\nKnutson upp frågan om lika villkor för dagstidningar.\r\nHan försöker göra gällande att regeringen snedvrider\r\nkonkurrensförhållandena mellan olika tidningar av\r\ndagstidningskaraktär genom att betrakta prenumera-\r\ntion på Dagens Industri som avdragsgill kostnad för\r\nföretagen och inte skattepliktig förmån hos arbetsta-\r\ngaren. Detta skulle enligt motionären inte gälla mot-\r\nsvarande prenumeration av andra dagstidningar.\r\nMed anledning av det som anförs i motionen\r\nmåste det framhållas att de regler som föreslås i pro-\r\npositionen har en generell utformning som gäller för\r\nalla typer av varor och tjänster som arbetsgivaren\r\ntillhandahåller den anställde och helt eller delvis har\r\nkaraktären av arbetsredskap. Det är inte fråga om\r\nnågra som helst särskilda regler för vare sig special-\r\ntidningar eller allmänna nyhetstidningar.\r\nBilförmåner, slutligen, är föremål för åtta motio-\r\nner från den allmänna motionstiden. De frågor som\r\ntas upp i dessa motioner utreds för närvarande av en\r\nsärskild arbetsgrupp internt inom Finansdepartemen-\r\ntet. I avvaktan på att den presenteras avstryker utskot-\r\ntet dessa motioner.\r\nHerr talman! Jag vill med detta yrka bifall till\r\nskatteutskottets hemställan och avslag på reservatio-\r\nnerna.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>6 §  Avisering av folkbokföringsuppgifter</pre><pre>Föredrogs\r\nSkatteutskottets betänkande 1994/95:SkU26\r\nAvisering av folkbokföringsuppgifter (prop.\r\n1994/95:201)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 1 juni.)</pre><pre>7 §  Ändrade övergångsbestämmelser till\r\ntullagen</pre><pre>Föredrogs\r\nSkatteutskottets betänkande 1994/95:SkU39\r\nÄndrade övergångsbestämmelser till tullagen (prop.\r\n1994/95:173)</pre><pre>Anf.  167  CARL FREDRIK GRAF (m)\r\nHerr talman! De föreslagna detaljändringarna i\r\ntullagen innehåller två moment. Det är dels fråga om\r\nen kontrollbefogenhet när det gäller vissa utpekade\r\nvaror, dels fråga om vem som skall bära kostnaderna\r\nför dessa kontroller. Vi ställer självklart upp på kon-\r\ntrolldelen. Det är viktigt att ändringen kan genomfö-\r\nras. Däremot har jag i tidigare debatter också framfört\r\natt kontroll av den typ av varor som är allmänfarliga\r\när ett statligt intresse, och det är staten som har ansva-\r\nret för att sådan kontroll genomförs. Då är det också\r\nstaten som skall bära kostnaderna för det.\r\nMed den uppläggning som nu finns vill regeringen\r\nlägga kostnaderna på trafikanterna. När det gäller den\r\nEU-interna handeln är denna ändring speciellt olyck-\r\nlig, eftersom medlemskapet i unionen syftar till att\r\nhandeln skall kunna fungera smärtfritt. Framför allt\r\nskall transaktionskostnaderna vara låga. Det är alltså\r\nskälet till att vi inte ställt oss bakom den ändring som\r\ninnebär att kostnaderna läggs på trafikanterna.\r\nMot bakgrund av detta ber jag, herr talman, att få\r\nyrka bifall till den reservation som är fogad till betän-\r\nkandet.</pre><pre>Anf.  168  SVERRE PALM (s)\r\nHerr talman! I gällande övergångsbestämmelser\r\ntill tullagen, 1994:1550, har den som medför vissa\r\nvaror över den inre gränsen anmälningsskyldighet vid\r\ngränspassagen. Tullverket har befogenhet att kontrol-\r\nlera att denna anmälningsskyldighet fullgörs på ett\r\nriktigt sätt.\r\nDessa bestämmelser kompletteras i dagens betän-\r\nkande med skyldigheten för transportföretagen att\r\nställa lokaler till förfogande, så att kontroll av vissa\r\nEU-varor och resenärer skall kunna ske på samma sätt\r\nsom gäller tredjelandstrafiken.\r\nResande åläggs skyldighet att medverka vid\r\nuppackning av sitt bagage, oavsett om det gäller EU-\r\ntrafik eller tredjelandstrafik. Vidare ges Kemikaliein-\r\nspektionen tillgång till Tullverkets uppgifter om im-\r\nport och export av kemikalieprodukter. Detta gäller\r\näven för uppgifter på ADB-medium.\r\nÖvergångsbestämmelserna ändras så att för ormar\r\noch andra reptiler bibehålls de nationella kontrollbe-\r\nstämmelserna, vilket innebär att det krävs tillstånd för\r\ninförsel.\r\nEn ny punkt 6 tillförs i tullagens övergångsbe-\r\nstämmelser, så att införsel från annat EU-land av bl.a.\r\nnötkreatur, svin, får, getter, fjäderfä och fisk skall\r\nkontrolleras i enlighet med de äldre bestämmelserna.\r\nSamtliga ändringar träder i kraft den 1 juli 1995.\r\nHerr talman! Till betänkandet har fogats en reser-\r\nvation från moderaterna i skatteutskottet. Reservatio-\r\nnen bygger på två enskilda moderatmotioner och\r\nvänder sig mot kostnaderna för lokaler och kontroll\r\nsom kommer att drabba näringslivet.\r\nUtskottsmajoriteten anser med hänsyn till vad\r\nriksdagen tidigare uttalat om vikten av kontroll vid\r\nden inre gränsen att det inte finns några bärande skäl\r\nför att ha olika regler beroende på om trafiken kom-\r\nmer från tredje land eller från ett EU-land.\r\nHerr talman! Med det anförda yrkar jag bifall till\r\nskatteutskottets betänkande och avslag på reservatio-\r\nnen.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>8 §  Vissa ändringar i skattelagstiftningen med\r\nanledning av lagen (1994:1809) om totalför-\r\nsvarsplikt</pre><pre>Föredrogs\r\nSkatteutskottets betänkande 1994/95:SkU40\r\nVissa ändringar i skattelagstiftningen med anledning\r\nav lagen (1994:1809) om totalförsvarsplikt (prop.\r\n1994/95:6)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 1 juni.)</pre><pre>9 §  Höjning av förseningsavgiften enligt\r\ntullagen (1994:1550)</pre><pre>Föredrogs\r\nSkatteutskottets betänkande 1994/95:SkU41\r\nHöjning av förseningsavgiften enligt tullagen\r\n(1994:1550) (prop. 1994/95:150 delvis)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 1 juni.)\r\nAjournering</pre><pre>Kammaren beslöt kl. 17.53 att ajournera förhand-\r\nlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre></pre><pre>10 §  Post- och telekommunikation</pre><pre>Föredrogs\r\nTrafikutskottets betänkande 1994/95:TU25\r\nPost- och telekommunikation (prop. 1994/95:100\r\ndelvis)</pre><pre>Anf.  169  JAN SANDBERG (m)\r\nFru talman! Detta betänkande behandlar i huvud-\r\nsak de förslag i regeringens budgetproposition som\r\ngäller post- och teleområdena. Vi moderater godtar\r\nhuvuddelen av förslagen såsom anslagen till Post- och\r\ntelestyrelsen, upphandling av särskilda samhällsåta-\r\nganden, kostnader för SOS Alarmering samt informa-\r\ntionsteknik och telekommunikation m.m. Vi har dock\r\ntvå reservationer i betänkandet, som jag tänkte beröra\r\nlitet närmare. Vi moderater har också, i samband med\r\nden allmänna motionsperioden, framfört vissa krav\r\nutöver förslagen i budgetpropositionen.\r\nFru talman! Detta betänkande bär rubriken Post-\r\noch telekommunikationer. Det är egentligen ganska\r\ntalande. Om det är något som har börjat att bli alltmer\r\nintimt sammankopplat och kommer att fortsätta att\r\nkopplas samman, så är det just postverksamheten och\r\ntelekommunikationerna. Befordringen av meddelan-\r\nden övergår mer och mer till tele- och datalinjerna.\r\nDenna utveckling har också satt sina spår i exempel-\r\nvis Posten AB:s verksamhet. Med tjänsterna inom\r\n\"Postnet\" och \"ePostPC\" m.m. kombinerar Posten\r\nAB olika sätt att förmedla meddelanden. För att denna\r\nutveckling skall kunna fortsätta, vilket vi moderater\r\nanser är viktigt, måste de avreglerade post- och tele-\r\nsektorerna kunna utvecklas relativt fritt i framtiden.\r\nFru talman! Detta betänkande behandlar också\r\nutgifter i statsbudgeten på dessa områden. Vi modera-\r\nter har ett besparingsförslag på 150 miljoner kronor\r\nutöver vad regeringen föreslår. Det är ersättningen till\r\nPosten AB för vad som kallas rikstäckande betal-\r\nnings- och kassaservice.\r\nVi föreslår inte denna besparing därför att vi\r\nskulle anse att denna verksamhet är oviktig - tvärtom.\r\nVi föreslår besparingen därför att statens ekonomi\r\nmåste förbättras men också därför att vi tror att det\r\nfortfarande går att göra en hel del på detta område för\r\natt effektivisera och förbilliga verksamheten. Vi är\r\növertygade om att det går att effektivisera denna verk-\r\nsamhet på olika sätt, och vi tror att Posten AB har\r\nförutsättningar att uppnå de viktiga målen till en lägre\r\nkostnad för staten.\r\nVi vill också regeringen skall påbörja utförsälj-\r\nningen av Telia och delar av Posten AB. Det är na-\r\nturligt att konkurrensutsatt verksamhet inte skall ägas\r\nav staten. De nödvändiga samhällsåtaganden som vi\r\när överens om behövs kan ordnas via avtal mellan\r\nstaten och Posten AB eller andra aktörer på markna-\r\nden.\r\nMed tanke på de uppgifter som framkommit i da-\r\ngens nummer av Dagens Industri angående regering-\r\nens planer på en utförsäljning av just Telia förväntar\r\njag mig givetvis att socialdemokraterna också stöder\r\nvår reservation nr 3. Jag yrkar därför bifall till den.\r\nI Dagens Industri från i dag, onsdagen den 31 maj,\r\ntalas det om Perssons hemliga EU-plan, där man\r\nsäljer statliga företag för 70 miljarder. Ett av de före-\r\ntag man pratar om att sälja ut är just Telia.\r\nFru talman! Avslutningsvis vill jag därför fråga\r\nsocialdemokraternas representant Hans Stenberg\r\nföljande. Med anledning av uppgifterna om att rege-\r\nringen planerar att föreslå en försäljning av bl.a. Telia\r\när väl utskottsmajoritetens skrivning på detta område\r\nganska inaktuell. Det står ju att man inte anser att\r\nTelia skall privatiseras. Kan Hans Stenberg lova att\r\nhan tänker säga nej till det förslag som vi har fört\r\nfram, som tydligen också skall komma från Göran\r\nPersson?</pre><pre>Anf.  170  SIVERT CARLSSON (c)\r\nFru talman! Utvecklingen inom såväl post- som\r\ntelekommunikation går snabbt, skapar möjligheter\r\noch bör också kunna bidra till ökad decentralisering\r\nav såväl näringsliv som boende. God tillgång till och\r\nbra service i fråga om post- och telekommunikationer\r\när med andra ord en viktig grund för regional utveck-\r\nling.\r\nTrafikutskottet delar i sitt betänkande nr 25 denna\r\ngrundsyn samtidigt som utskottet erinrar om att riks-\r\ndagen mot denna bakgrund fastställt sociala och regi-\r\nonala politiska mål i såväl postlag som telelag. Men\r\ndet räcker inte med att enbart fastställa mål. Det gäller\r\nockså att klara målsättningen och att kunna redovisa\r\ndetta.\r\nUtskottet menar att \"det är mycket viktigt att re-\r\ngeringen för riksdagen årligen redovisar hur de av\r\nstatsmakterna fastställda målen uppfylls\" och\r\n\"förutsätter att den av riksdagen begärda redovisning-\r\nen av hur de av statsmakterna fastställda målen upp-\r\nfylls kommer att lämnas av regeringen\". Någon sådan\r\nredovisning av måluppfyllelsen har, sedan avregle-\r\nringen av post- och telemarknaden, ännu inte gjorts av\r\nregeringen. Av bl.a. det skälet råder i dag en del skil-\r\nda uppfattningar om post- och telekommunikationer-\r\nnas verksamhet.\r\nSå understryker exempelvis utskottet den betydel-\r\nse som lantbrevbäringen har för den regionala ut-\r\nvecklingen samtidigt som verkligheten är den att\r\növersynen av lantbrevbäringen nu resulterar i bl.a.\r\nindragningar av s.k. avstickare från lantbrevbärarens\r\nfärdväg. Det får till resultat att människor i glesbygd\r\nsjälvklart upplever dessa förändringar som försäm-\r\nringar och i strid med gällande lagstiftning.\r\nRegeringen anser i bil. 7 till budgetpropositionen\r\natt \"rikstäckande post- och kassaservice måste säker-\r\nställas\" och minskar nuvarande anslag med\r\n50 miljoner kronor.\r\nUtskottet förutsätter att riksdagens mål om en väl\r\nfungerande och rikstäckande postservice och betal-\r\nnings- och kassaservice uppfylls och tycker också att\r\ndetta kan ske genom 50 miljoner kronor mindre i\r\nanslag.\r\nNeddragningen, 25 %, är betydande, och någon\r\nanalys av vilka konsekvenser detta får för den lagstif-\r\ntade, rikstäckande servicen redovisas inte. Som så\r\nmånga gånger förr är risken uppenbar att det är servi-\r\ncen och människorna längst ut i glesbygden som\r\ndrabbas.\r\nTill dess regeringen kan leda i bevis att föreslagna\r\nneddragningar inte försämrar service och tillgänglig-\r\nhet i glesbygden kan vi i Centern inte acceptera före-\r\nslagna besparingar på detta område utan menar att\r\nanslaget bör bibehållas på oförändrad nivå.\r\nFru talman! Anslaget till Posten AB för rikstäck-\r\nande betalnings- och kassaservice bör därför räknas\r\nupp med 75 miljoner kronor till sammanlagt\r\n375 miljoner kronor.\r\nFru talman! Med detta yrkar jag bifall till reserva-\r\ntion nr 2 i trafikutskottets betänkande nr 25 och i\r\növrigt till utskottets hemställan.</pre><pre>Anf.  171  TORSTEN GAVELIN (fp)\r\nFru talman! Jag vill något beröra de två reserva-\r\ntioner som Folkpartiet liberalerna har fogat till detta\r\nbetänkande.\r\nNär det gäller privatiseringen av Telia och Posten\r\när det vår övertygelse att det viktigaste är att vi har en\r\neffektiv konkurrens. En effektiv konkurrens gynnar\r\nkonsumenterna och även företagen.\r\nTelia har en dominerande ställning på telemarknaden.\r\nDärför är det svårt att uppnå målet om en effektiv\r\nkonkurrens på telemarknaden. Telia utsätts nu för en\r\nganska skarp konkurrens, och Telias ställning som\r\ndominerande aktör minskas successivt. Men än så\r\nlänge har Telia denna dominerande ställning. Därför\r\när vi inte angelägna om att nu privatisera Telia. Det är\r\ninte bättre med ett privat monopol än med ett offent-\r\nligt monopol, och Telia har nästan en monopolställ-\r\nning i dag. Detta gäller givetvis också posten.\r\nNär det sedan gäller telesystemets utbyggnad rå-\r\nder det ingen politisk strid om att ett modernt och\r\nvälutvecklat telesystem är viktigt, inte minst för gles-\r\nbygden. Det kan möjliggöra att nya högteknologiska\r\nföretag kan verka långt ute i våra glesbygder och\r\ndärmed inte minst spara in en hel del miljöskadligt\r\noch dyrbart resande.\r\nEn utbyggnad av telesystemen kan ibland vara fö-\r\nretagsekonomiskt olönsam för den som bygger ut. Då\r\nmenar Folkpartiet liberalerna att vi bör införa samma\r\nordning vad gäller telekommunikationer som vad\r\ngäller järnvägs- och flygkommunikationer, nämligen\r\nmöjlighet för staten att köpa in företagsekonomiskt\r\nolönsam utbyggnad av telenäten. Om staten gör be-\r\ndömningen att det ur regionalpolitisk eller samhälls-\r\nekonomisk synpunkt är fördelaktigt att göra en större\r\nteleinvestering än vad telenätsägaren hade tänkt sig,\r\nvill vi att möjligheten för staten att gå in och göra ett\r\nköp öppnas.\r\nDärmed vill jag yrka bifall till reservation 5. Gi-\r\nvetvis står vi bakom den andra reservationen också,\r\nmen för tids vinnande yrkar jag endast bifall till re-\r\nservation 5.</pre><pre>Anf.  172  HANS STENBERG (s)\r\nFru talman! Väl fungerande kommunikationer är\r\nen grundförutsättning för ett modernt välfärdssamhäl-\r\nle. Detta gäller inte minst post- och telekommunika-\r\ntioner som under senare år har kommit att spela en allt\r\nviktigare roll för att skapa bra utvecklingsmöjligheter\r\ni landets alla delar. Denna utveckling kommer med all\r\nsäkerhet att bli ännu tydligare i framtiden.\r\nMed den moderna tekniken blir det möjligt för\r\nmånga företag att decentralisera och förlägga verk-\r\nsamhet till glesbygden. Men förutsättningen för att det\r\nskall fungera är att post- och telekommunikationerna\r\nfungerar bra även utanför de stora befolkningskon-\r\ncentrationerna.\r\nGör man en internationell jämförelse på det här\r\nområdet kan man konstatera att Sverige ligger mycket\r\nlångt framme. Kan vi behålla och vidareutveckla den\r\ntätposition som jag vill påstå att vi har på det här\r\nområdet, kommer det i framtiden att bli en stor kon-\r\nkurrensfördel för de svenska företagen.\r\nBra post- och telekommunikationer är inte bara ett\r\nvillkor för att företagen skall kunna utvecklas på alla\r\norter. Det är också en förutsättning för att människor\r\nskall kunna leva bekvämt och ha ett bra liv. Därför är\r\ndet oerhört nödvändigt att både upprätthålla och vida-\r\nreutveckla denna typ av kommunikationer, även i\r\nglesbygd.\r\nDå kommer man in litet grand på det Torsten Ga-\r\nvelin nämnde, att det är nödvändigt att inte bara göra\r\nföretagsekonomiska bedömningar när det gäller denna\r\nutbyggnad. Man måste se både näringspolitiskt och\r\nregionalpolitiskt på de satsningar som görs. Därför är\r\ndet nödvändigt att se till att statens behov, styrning\r\nkontroll och insyn, blir tillgodosedda på ett bra sätt.\r\nDet bästa sättet att uppnå det är att ha ett statligt\r\nägande på det här området. På så vis kan både servi-\r\nceåtaganden och samhällsinflytande säkerställas.\r\nDärför avstyrker utskottsmajoriteten moderaternas\r\nförslag om utförsäljning av Posten och Telia. Jag vill\r\nförsäkra Jan Sandberg att vi inte baserar politiken på\r\nspekulationer i enskilda tidningsartiklar. Vi har något\r\nlängre framförhållning än så.\r\nFru talman! För att posten skall upprätthålla en\r\nrikstäckande betalnings- och kassaservice på orter där\r\ndet inte är kommersiellt lönsamt får posten en särskild\r\nersättning för det. I budgetpropositionen föreslås att\r\nanslaget till posten för rikstäckande betalnings- och\r\nkassaservice skall minskas med 50 miljoner till 300\r\nmiljoner kronor.\r\nBakgrunden till minskningen är den rationalise-\r\nring och effektivisering som skett inom posten under\r\nde senaste åren. Den här produktivitetsförbättringen\r\ngör att vi är övertygade om att det är möjligt för pos-\r\nten att upprätthålla den här servicen även med det\r\nminskade anslaget. Men det går naturligtvis inte att\r\nminska anslaget hur mycket som helst. Om man som\r\nmoderaterna föreslår mer än halverar anslaget tror vi\r\natt man passerar smärtgränsen. Vi är övertygade om\r\natt med den relativt måttliga minskning som vi före-\r\nslår kommer detta att fungera.\r\nJag vill understryka att det inte handlar om en\r\nsänkning av ambitionen. Alla skall även fortsätt-\r\nningsvis ha tillgång till en väl fungerande betalnings-\r\noch kassaservice. Postens åtaganden på det området\r\nligger fast.\r\nRiksdagen har också fastställt social- och regio-\r\nnalpolitiska mål i postlagen. Över statsbudgeten anvi-\r\nsas särskilda medel för upphandling av serviceåtagan-\r\nden till förmån för handikappade. Dessutom träffas\r\nsom sagt avtal med Posten om upprätthållande av\r\nrikstäckande betalnings- och kassaservice. Post- och\r\ntelestyrelsen har till uppgift att verka för att de mål\r\nsom riksdagen har slagit fast uppfylls.\r\nDet är angeläget att upprätthålla en acceptabel\r\nservice och se till att nödvändiga förändringar på\r\ndetta område sker med varsamhet, exempelvis när det\r\ngäller förändringar på lantbrevbärarlinjer och liknan-\r\nde.\r\nDet kanske förtjänar att påpekas att detta inte in-\r\nnebär att det inte kommer att ske förändringar av\r\npostens verksamhet i framtiden. Människors behov av\r\nbåde post- och betalningstjänster förändras mycket\r\nsnabbt. Om postservicen skall fungera i framtiden\r\nkrävs en anpassning till de förändringar som sker för\r\növrigt i samhället. Jag är också övertygad om att om\r\nden här servicen långsiktigt skall kunna upprätthållas i\r\nframtiden är det nödvändigt att posten ges möjlighet\r\nbåde att utveckla de betalningsförmedlingstjänster\r\nsom man har och att utveckla ytterligare finansiella\r\ntjänster.\r\nFru talman! Eftersom postmarknaden ganska nyli-\r\ngen avreglerats är det viktigt att noga följa utveck-\r\nlingen inom det området. När flera postföretag kom-\r\nmer att finnas på marknaden är det rimligt att samtliga\r\naktörer på postmarknaden bidrar till att en rikstäckan-\r\nde service tryggas i framtiden. Därför ser vi det som\r\nmycket positivt att regeringen nu utreder möjligheten\r\ntill en solidarisk finansiering av de sociala och regio-\r\nnala kostnaderna genom att undersöka om det går att\r\ninföra en avgift från samtliga företag som är aktiva\r\ninom marknaden.\r\nNär det gäller tidningsdistributionen har prisut-\r\nvecklingen varit oroande hög sedan avregleringen av\r\npostverksamheten inleddes. Jag vill understryka att\r\ndet är ett samhällsintresse att även relativt små fack-\r\noch specialtidskrifter kan distribueras till överkomli-\r\nga kostnader och att människor på landsbygden har\r\ntillgång till dagstidningar på rimliga villkor.\r\nTidigare fanns ett mål fastställt för prisutveckling-\r\nen på tidningsdistribution. Jag anser att regeringen, i\r\ndet beredningsarbete om den framtida utformningen\r\nav postmarknaden som nu pågår, mot bakgrund av\r\nden oroande prisutvecklingen på det här området som\r\nett alternativ bör överväga återinförande av prismålet.\r\nFru talman! Väl fungerande telekommunikationer\r\när som sagt en grundförutsättning för ett modernt\r\nvälfärdssamhälle. I synnerhet under senare år har\r\ntelekommunikationerna och den nya informations-\r\ntekniken spelat en allt viktigare roll för att skapa goda\r\nutvecklingsmöjligheter i landets alla delar. Med den\r\nmoderna tekniken har det blivit möjligt även för de\r\ntekniskt mest avancerade företagen att lokalisera delar\r\nav sin verksamhet utanför de stora befolkningskon-\r\ncentrationerna.\r\nRätt använd kommer den nya informationstekni-\r\nken att avsevärt stärka vår konkurrensförmåga. Därför\r\när det angeläget att hela landet får möjlighet att an-\r\nvända den nya informationstekniken. Det är positivt\r\natt regeringen nu granskar tillgången till fungerande\r\ntele- och datakommunikation till rimliga  priser och\r\nser över hur det kan främjas i landets alla delar.\r\nFru talman! Eftersom väl fungerande telekommu-\r\nnikationer har mycket stor betydelse för företagen och\r\nmänniskorna i landet har riksdagen därför fastställt\r\nsociala och regionalpolitiska mål i telelagen. Också\r\npå det området, precis som på postområdet, går ut-\r\nvecklingen oerhört snabbt. Människors och företags\r\nkrav på fungerande data- och telekommunikationer\r\nökar snabbt. Därför är det viktigt att noga följa ut-\r\nvecklingen på den nu avreglerade telemarknaden, så\r\natt inte oönskade sociala eller regionalpolitiska effek-\r\nter uppstår. Post- och telestyrelsen har ansvar för det\r\nhär, och regeringen skall dessutom återkommande\r\nredovisa en utveckling till riksdagen.\r\nModerniseringen av Telias nät går nu i snabb takt,\r\noch samtliga abonnenter i landet kommer att vara\r\nanslutna till AXE-systemet senast vid utgången av\r\n1997. Även när det gäller nätet för data- och bildöver-\r\nföring ligger Sverige mycket väl framme i både ut-\r\nbyggnad och teknisk utveckling.\r\nEtt av problemen på det här området har varit att\r\ntelenätets områdesindelning inte stämmer överens\r\nmed kommun- och länsgränser. Det innebär att vissa\r\nmänniskor får orimligt höga kostnader för samtal\r\nexempelvis till det egna kommunalkontoret. Natur-\r\nligtvis är det inte rimligt att människor skall behöva\r\nringa rikssamtal inom den egna kommunen. Det finns\r\nockså en strävan från Telias sida att justera gränserna\r\ndär det är möjligt. Det finns också en möjlighet för\r\nkommunerna att åtgärda det här genom att införa s.k.\r\n020-nummer.\r\nMot den här bakgrunden, och de bekymmer som\r\nändå finns, är det angeläget att den utveckling vi nu\r\nhar mot ett rundare Sverige när det gäller teletaxor\r\nkan fortsätta och även skyndas på.\r\nFru talman! Jag vill avsluta med att yrka bifall till\r\nutskottets hemställan och avslag på samtliga reserva-\r\ntioner.</pre><pre>Anf.  173  JAN SANDBERG (m) replik\r\nFru talman! Jag vill instämma i vad Hans Stenberg\r\nsäger vad gäller att det är viktigt att vi i Sverige håller\r\noss väl framme på området, både på postsidan och på\r\ntelekommunikationssidan. Om vi tittar på telekom-\r\nmunikationssidan och gör kopplingen till de glesare\r\nbebodda delarna av Sverige, kan vi se att den avreg-\r\nlering som har genomförts har gjort att just de delarna\r\nav Sverige fortare än annars nu får tillgång till den\r\nmoderna AXE-tekniken. Det handlar om en tidigare-\r\nläggning av de här investeringarna på lågt räknat två\r\når. Det finns alltså mycket positiva exempel på att de\r\nhär delarna av Sverige gynnas, om man ser på resulta-\r\ntet av avregleringen.\r\nNär det sedan gäller ersättningen till Posten för\r\nden rikstäckande betalnings- och kassaservicen har vi\r\ni vår reservation förklarat något av orsaken till att vi\r\ntror oss kunna spara mer än vad Socialdemokraterna\r\ngör.\r\nNy informations- och kommunikationsteknik ökar\r\nPostens möjligheter att ytterligare effektivisera sin\r\nverksamhet. Sedan har Posten i dag också ett rik-\r\nstäckande servicenät, som i sig har ett värde för ett\r\nföretag som Posten.\r\nOm man jämför med telekommunikationsområdet,\r\nhar vi krävt att Telia skall upprätthålla just servicen i\r\nglesbygd utan att vi ersätter Telia på något sätt. Det\r\nhar ansetts att det heltäckande servicenätet på tele-\r\nkommunikationssidan ger sådana fördelar. Precis\r\nsamma sak är det på postsidan.\r\nSedan undrar jag fortfarande hur det är med de\r\neventuella planerna i regeringskansliet på en utför-\r\nsäljning av Telia. Det är inte bara Göran Persson som\r\npåstås vilja sälja Telia, utan kommunikationsminister\r\nInes Uusmann sade redan i höstas att hon mycket väl\r\nkunde tänka sig en börsintroduktion av Telia. Med\r\ntanke på vad majoriteten säger i det här utskottsbe-\r\ntänkandet är frågan vad som händer om det kommer\r\nett förslag från regeringen om Teliaprivatisering:\r\nKommer Hans Stenberg och Socialdemokraterna att\r\nmotarbeta det även då?</pre><pre>Anf.  174  HANS STENBERG (s) replik\r\nFru talman! När man lyssnar på Jan Sandberg\r\nskulle man kunna tro att företagen bedriver något\r\nslags social verksamhet på rent ideella grunder. Om\r\nman totalt släpper det statliga inflytandet på det här\r\nområdet, som Jan Sandberg vill göra, och överlåter åt\r\nmarknadskrafterna att hantera det, kommer det själv-\r\nklart inte att vara kommersiellt gångbart att bedriva\r\nverksamhet i glesbygden, dvs. där det är verklig gles-\r\nbygd. Den bistra sanningen är ju den, att om det skall\r\ngå att bedriva sådan här verksamhet kommersiellt\r\nmåste det finnas ett visst kundunderlag.\r\nNär vi nu ser både post och telekommunikationer\r\ninte bara som en handelsvara vilken som helst utan\r\nsom en samhällsservice, en rättighet som alla männi-\r\nskor skall ha, kan vi konstatera att det är oerhört svårt\r\natt klara det utan ett statligt inflytande på området.\r\nDärför kan jag garantera Jan Sandberg att jag\r\nkommer att bestämt motsätta mig en utförsäljning av\r\nPosten och Telia. Att staten helt skulle lämna sitt\r\ninflytande på det här området är för mig otänkbart.</pre><pre>Anf.  175  JAN SANDBERG (m) replik\r\nFru talman! Jag tackar för det klargörandet från\r\nHans Stenberg. Om det kommer ett förslag på det här\r\nområdet med den inriktning som antyds i dagens\r\nnummer av Dagens Industri vet vi att i varje fall Hans\r\nStenberg kommer att göra allt han kan för att motver-\r\nka det. Jag tror i och för sig att det vore väldigt\r\nolyckligt för Sverige och inte minst för de glesare\r\ndelarna av Sverige. Vi har de facto redan nu mer eller\r\nmindre bevis på att en avreglering av telekommuni-\r\nkationerna ger fördelar för Sveriges glesbygd.\r\nEn av orsakerna till att bl.a. Telias chef gärna ser\r\nen börsintroduktion är att Telia därigenom får en ökad\r\nkapitalbas, som kan satsas bl.a. på de glesare delarna\r\nav Sverige. Det visar också erfarenheterna från avreg-\r\nleringen. Jag vill påstå att en privatisering av Telia\r\nökar möjligheterna för alla delar av Sverige att få\r\ntillgång till moderna telekommunikationer.\r\nJag kan jämföra - vilket jag gjorde tidigare - med\r\nden tidigareläggning av AXE-utbyggnaden som Telia\r\nnu har satt i gång, som var en följd av att beslut fatta-\r\ndes om fri konkurrens på telekommunikationsområ-\r\ndet. Tack vare detta har man tidigarelagt sina AXE-\r\ninvesteringar i Sveriges glesare delar med ungefär två\r\når.\r\nDå skall vi komma ihåg att det inte var länge se-\r\ndan som Socialdemokraterna föreslog att Telia skulle\r\nfå ett ökat statligt stöd för att bekosta dessa investe-\r\nringar. Alla vet nog att det inte finns några sådana\r\nstatliga pengar i dag. Det behövs inte heller statliga\r\npengar, visar det sig, utan det handlar om att få till\r\nstånd en konkurrens som gör att kunderna i alla delar\r\nav Sverige får tillgång till bättre och modernare tele-\r\nkommunikationer. Det visar erfarenheterna.\r\nJag tackar alltså Hans Stenberg för klargörandet\r\nvad gäller hans inställning till en privatisering av\r\nTelia. Det skall bli intressant att följa upp det ställ-\r\nningstagandet de kommande åren.</pre><pre>Anf.  176  HANS STENBERG (s) replik\r\nFru talman! Enligt Jan Sandberg skulle det finnas\r\nlikheter mellan avreglering och privatisering. Jag\r\ntycker inte att man kan ta det steget fullt ut.\r\nVi har i Sverige ett stort, dominerande, statligt te-\r\nleföretag, Telia, som i stort sett kontrollerar hela\r\nmarknaden. Vi har med det lyckats bygga upp ett av\r\nvärldens absolut bäst fungerande telenät. Jag tillåter\r\nmig att starkt tvivla på att det här skulle ha kunnat\r\ngöras om Telia hade haft privata ägare.\r\nDet handlar om just kombinationen av frihet för\r\nföretagen att verka i en viss konkurrens på marknaden\r\noch ett stort statligt inflytande. Det gör att vi kan vara\r\nmed och påverka, styra inriktningen av och ställa krav\r\npå ett stort, dominerande företag, på ett annat sätt än\r\nvad man kan göra med ett privat företag. Det är just\r\ndet som har gör att man lyckas bygga ut telekommu-\r\nnikationerna så bra över hela landet.\r\nEn helt privatiserad marknad skulle däremot sä-\r\nkert ha fungerat minst lika bra i storstadsområdena\r\noch andra befolkningstäta områden.\r\nEgentligen skall man inte fortsätta en debatt som\r\nhelt baseras på tidningsartiklar och spekulationer i\r\ntidningarna. Men jag kanske ändå skall göra det klar-\r\nläggandet att jag inte till hundra procent motsätter mig\r\nett visst privat inflytande även i Telia, men att staten\r\nhelt skulle dra sig ur sitt engagemang på det området\r\nkan jag över huvud taget inte acceptera.</pre><pre>Anf.  177  TORSTEN GAVELIN (fp) replik\r\nFru talman! Hans Stenberg sätter likhetstecken\r\nmellan statligt ägande och statligt inflytande och an-\r\nsvar. Det är en ståndpunkt som jag kan förstå att so-\r\ncialdemokraterna har, men det är en ståndpunkt som\r\nvi liberaler inte har.\r\nEtt statligt inflytande, ett statligt ansvar är vi na-\r\nturligtvis angelägna om att det skall finnas även inom\r\npost- och teleområdet. Det har vi i dag, t.ex. via Post-\r\noch telestyrelsen och den lagstiftning som finns. Men\r\natt staten skall behöva äga den stora operatören på\r\nden avreglerade marknaden är inte alls nödvändigt.\r\nStaten kan ha kvar sitt regionalpolitiska ansvar och\r\nsitt samhällsinflytande och samhällsansvar i alla fall.\r\nDet är snarast en nackdel att ha statliga aktörer vid\r\nsidan av privata. Den kombinationen fungerar inte\r\nlika bra som en helt privat marknad.</pre><pre>Anf.  178  HANS STENBERG (s) replik\r\nFru talman! Åsikterna svänger snabbt i de här\r\nsammanhangen. Förra gången utskottet behandlade\r\nden här frågan hade vi en annan regering, och då\r\ntyckte den borgerliga majoriteten att det var nödvän-\r\ndigt med ett statligt ägande. Genom ett statligt ägande\r\nskulle det skapas garantier för såväl serviceåtaganden\r\nsom för demokratiskt inflytande. Så ansåg den bor-\r\ngerliga regering som satt fram till den här hösten. -\r\nÅsikterna förändras snabbt på vissa håll!\r\nJag är övertygad om att den dåvarande borgerliga\r\nregeringen gjorde rätt bedömning i den frågan. Det\r\nbehövs faktiskt ett stort statligt inflytande. I teorin kan\r\nman säkert tänka sig att reglera samhällsåtagandena\r\ngenom avtal med företagen. Men faktum är att på en\r\nmarknad som utvecklas så oerhört snabbt som den här\r\nblir det omöjligt att genom långsiktiga avtal täcka in\r\nde samhällsförändringar som kommer. Det är så oer-\r\nhört svårt att veta hur marknaden ser ut, hur tekniken\r\nser ut, bara fem år framåt. Just med tanke på att mark-\r\nnaden förändras så snabbt är det nödvändigt med ett\r\nstort statligt inflytande, så att vi den vägen kan vara\r\nmed och påverka, ha insyn och även styra utveckling-\r\nen där det behövs, så att det inte uppstår oönskade\r\nregionala och sociala konsekvenser.</pre><pre>Anf.  179  TORSTEN GAVELIN  (fp) replik\r\nFru talman! Hans Stenberg fortsätter med att sätta\r\nlikhetstecken mellan statligt ägande och inflytande.\r\nJag protesterar mot det.\r\nJag vill framhålla att det finns andra sätt för staten\r\natt ta sitt ansvar och utöva sitt inflytande, och det\r\npekar vi på i den ena reservationen, nämligen den\r\nstatliga upphandlingen; det är också en bra väg att ta\r\nett statligt ansvar på en avreglerad marknad.</pre><pre>Anf.  180  HANS STENBERG (s) replik\r\nFru talman! Torsten Gavelin pratar om statlig\r\nupphandling. Kan jag tolka det så, att Torsten Gavelin\r\nvill ha något slags system med avgifter som samtliga\r\naktörer på marknaden betalar, för att på det viset\r\nfinansiera sin upphandling? Det vore positivt om det\r\nvar på det viset, men jag tvivlar faktiskt på att det är\r\nså Folkpartiet har tänkt sig det.</pre><pre>Anf.  181  SIVERT CARLSSON (c) replik\r\nFru talman! Hans Stenberg sade att bra post- och\r\ntelekommunikationer är förutsättningar för näringliv\r\noch boende också i glesbygd. Jag är glad att vi delar\r\nden grunduppfattningen. Medlen tycks vi inte ha\r\nsamma uppfattning om.\r\nHans Stenberg sade vidare att det var mot bak-\r\ngrund av de rutiner och effektiviseringar som har\r\ngjorts som han var övertygad om att detta skulle kun-\r\nna ske genom att minska anslaget med 50 miljoner\r\nkronor. Regeringen förutsätter att beloppet skall ligga\r\nfast, likaså utskottet, Hans Stenberg är övertygad, och\r\nnågon tror - jag är inte övertygad förrän jag har sett\r\nkonsekvenserna på det här området. Jag har redan sett\r\nvissa konsekvenser av vad rationaliseringarna innebär\r\nute i glesbygden. Mot den bakgrunden tycker jag att\r\ndet är rimligt att det ligger ett oförändrat anslag kvar\r\nunder det här året.</pre><pre>Anf.  182  HANS STENBERG (s) replik\r\nFru talman! Det finns faktiskt ett avtal med Pos-\r\nten. Man är ålagd att upprätthålla den servicen. Det\r\navtalet förändras inte! Servicen skall upprätthållas.\r\nMot bakgrund av att man har rationaliserat har det\r\nhär givits en möjlighet att minska anslaget något. Det\r\nskall fungera! Posten har det här åtagandet, och det\r\nskall uppfyllas.</pre><pre>Anf.  183  SIVERT CARLSSON (c) replik\r\nFru talman! Även ett avtal fordrar innehåll, och\r\nutan medel tror jag inte att man klarar av det hela -\r\ndet är min övertygelse.\r\nBakgrunden till detta tänkande är att jag tycker att\r\nman på område efter område skär på fel ställen när\r\nman gör besparingar. Man skär längst ut i samhällets\r\nartärer och vener. Det har gällt flygplatser i Norrland,\r\ndet har gällt enskilda vägar. Det här är ytterligare en\r\nbesparing som slår mot landsbygden. Menar vi nå-\r\ngonting med talet om att skapa förutsättningar för\r\nnäringsliv och boende i hela landet får vi inte ideligen\r\nskära ute i ytterkanterna, utan skapa förutsättningar\r\näven där.</pre><pre>Anf.  184  HANS STENBERG (s) replik\r\nFru talman! Men det handlar faktiskt inte om att\r\nskära ned servicen - det handlar om att skära ned de\r\npenninganslag Posten har.\r\nOm Posten vore ett företag på ruinens brant och\r\ninte skulle klara det här skulle jag kunna förstå Sivert\r\nCarlssons indignation. Men vi har ju ett avtal med\r\nPosten - man skall uppfylla det här; vi ändrar inte\r\navtalet.</pre><pre>Anf.  185  ELISA ABASCAL REYES (mp)\r\nFru talman! Miljöpartiet delar i viss utsträckning\r\nSocialdemokraternas syn på post- och teleservice. Vi\r\nvill särskilt betona den regionalpolitiska aspekten, och\r\ndetta i tider då Posten förändras.\r\nMiljöpartiet ser gärna att staten fortsätter att ta sitt\r\nansvar för Posten AB på ett markant sätt. T.ex. är det\r\nviktigt att Postens direktiv inte går ut över arbetskli-\r\nmat eller arbetsvillkor på Posten, som redan varit\r\nutsatt för en del påfrestningar och diverse arbets-\r\nmarknadskonflikter.\r\nPost-i-butik-systemet, dvs. att man integrerar post-\r\nservice i annan verksamhet och på så sätt effektivise-\r\nrar och kan stänga postkontor, anser vi inte vara ne-\r\ngativt, men det är enligt Miljöpartiets mening nöd-\r\nvändigt med en noggrann utvärdering av vad ned-\r\nläggningen av ett stort antal postkontor har inneburit\r\nför glesbygden, inte minst från småföretagarsynpunkt.\r\nVi har uppmärksammat den kritik som framförts och\r\nvill betona nödvändigheten av en granskning. I vissa\r\nfall har ett nedlagt postkontor inte ersatts med något\r\nannat, vilket måste ses som ett problem att uppmärk-\r\nsamma.\r\nVi i Miljöpartiet tror inte att en utförsäljning av\r\nPosten är så bra. Många exempel från andra länder\r\ndär posten privatiserats är övervägande negativa. Med\r\ntanke på Postens starka ställning i nuläget är det di-\r\nrekt olämpligt från marknadssynpunkt. Därmed vill\r\njag instämma i vad Torsten Gavelin sade om att ett\r\nprivat monopol inte är bättre än ett statligt. Då är\r\nsnarare det statliga monopolet att föredra; det är i\r\nvarje fall min uppfattning.\r\nOm man avser att privatisera Posten AB bör man\r\näven verka starkt för att möjliggöra andra företags\r\ninträde på marknaden. Miljöpartiet är alltså emot en\r\nutförsäljning av Posten och en total avreglering i\r\nnuläget.\r\nVi har begärt en utredning om effekterna av Pos-\r\ntens omstrukturering ur ett regionalpolitiskt perspek-\r\ntiv. Med hänvisning till att riksdagens revisorer fått i\r\nuppdrag att granska hur riksdagen skall kunna följa\r\nupp hur målen på post- och teleområdet uppfylls, att\r\nutskottet påpekar att det finns behov av en utförlig\r\nredovisning om måluppfyllelse, servicegrad m.m. på\r\nområdet samt att Miljöpartiets regionalpolitiska am-\r\nbition verkar delas av Socialdemokraterna har vi\r\navstått från att reservera oss. Med detta anser vi det\r\nmöjligt att stödja regeringens förslag.\r\nSå till telemarknaden som är en marknad under\r\nganska kraftig expansion, inte minst när det gäller\r\nmobiltelefoner. Vi i Miljöpartiet menar att grön poli-\r\ntik innebär satsningar på teknisk utveckling. Inom\r\ninformationstekniken finns stora effektivitetsvinster\r\natt hämta inom kommunikationssektorn totalt. Med\r\ndetta välkomnar även Miljöpartiet det anslag som\r\nregeringen föreslår på 37 miljoner för utveckling av\r\ninformationsteknik. Vi har förespråkat en ändring av\r\ntelelagen med utgångspunkt från en totalt avreglerad\r\ntelemarknad. Till skillnad från på Postens område har\r\nen avreglering av telemarknaden i andra länder inte\r\nlett till monopolisering eller missgynnat konsumenter\r\ni stor utsträckning. Däremot har konkurrensen på\r\nteleområdet varit högst gynnsam för många konsu-\r\nmenter, och vi ser på sikt att dessa fördelar kan upp-\r\nnås även i Sverige. Vi instämmer delvis i det som\r\nframhålls i motion Ub903 av Moderaterna. Men tele-\r\nmarknadens expansion måste inte bara komma männi-\r\nskor till godo prismässigt utan även regionmässigt.\r\nFör detta tror vi att vissa förändringar i telelagen kan\r\nvara nödvändiga, särskilt ur konkurrenssynpunkt.\r\nInför en framtida telemarknad ser vi gärna att rege-\r\nringen ser över en sådan ändring. Dock anser vi inte i\r\nnuläget att vi måste betona detta särskilt.\r\nMed detta vill jag yrka bifall till propositionen.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>11 §  Bordläggning</pre><pre>Anmäldes och bordlades\r\nProposition\r\n1994/95:229 vissa avräkningsfrågor vid personskade-\r\nersättning</pre><pre>Förslag\r\n1994/95:RR12 Riksdagens revisorers förslag angåen-\r\nde Utlänningsnämndens roll i invandrings- och\r\nflyktingpolitiken</pre><pre>Utrikesutskottets betänkanden\r\n1994/95:UU23 Organisationen för säkerhet och sam-\r\narbete i Europa år 1994\r\n1994/95:UU24 Mänskliga rättigheter, m.m.</pre><pre>Jordbruksutskottets betänkanden\r\n1994/95:JoU20 Förslag om ytterligare anslag på\r\ntilläggsbudget till statsbudgeten för budgetåret\r\n1994/95\r\n1994/95:JoU22 vissa åtgärder mot utsläpp av försu-\r\nrande ämnen och andra luftföroreningar</pre><pre>Arbetsmarknadsutskottets betänkande\r\n1994/95:AU15 En effektivare arbetsmarknadspolitik\r\nm.m.</pre><pre>Bostadsutskottets betänkande\r\n1994/95:BoU21 Investeringsbidrag för bostäder samt\r\nett program för miljöinvesteringar</pre><pre>12 §  Kammaren åtskildes kl. 19.42.</pre><pre>\r\nFörhandlingarna leddes\r\nav  tredje vice talmannen från sammanträdets början\r\nt.o.m. 4 § anf. 35 (delvis),\r\nav andre vice talmannen därefter t.o.m. anf. 71\r\n(delvis),\r\nav tredje vice talmannen därefter t.o.m. anf. 113\r\n(delvis),\r\nav andre vice talmannen därefter t.o.m. voteringen kl.\r\n17.10,\r\nav tredje vice talmannen därefter t.o.m. ajourneringen\r\nkl. 17.53 och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}