{"dokumentstatus":{"dokument":{"hangar_id":"2349125","dok_id":"GJ0996","rm":"1995/96","beteckning":"96","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"96","slutnummer":"0","datum":"1996-05-21 00:00:00","systemdatum":"2005-10-27 13:41:57","publicerad":"1996-05-21 00:00:00","titel":"Riksdagens snabbprotokoll 1995/96:96 Tisdagen den 21 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{50A4E8CA-1B1B-4413-B89B-F8A366CDCF16}","dokument_url_text":"http://data.riksdagen.se/dokument/GJ0996/text","dokument_url_html":"http://data.riksdagen.se/dokument/GJ0996","dokumentstatus_url_xml":"http://data.riksdagen.se/dokumentstatus/GJ0996","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:96</div>\r\n<div class=\"sidhuvud_datum\">Tisdagen den 21 maj</div>\r\n<div class=\"sidhuvud_klockslag\">Kl. 14.00 15.35</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n--------------------------------------------------------</pre><pre>\r\n1 §  Avsägelse</pre><pre>Talmannen meddelade att Ingegerd Sahlström (s)\r\navsagt sig uppdraget att vara ledamot i Utrikesnämn-\r\nden.</pre><pre>Kammaren biföll denna avsägelse.</pre><pre>2 §  Anmälan om kompletteringsval till Utrikes-\r\nnämnden</pre><pre>Talmannen meddelade att på grund av uppkommen\r\nvakans hade Socialdemokraternas riksdagsgrupp\r\nanmält Britt Bohlin (s) som ledamot i Utrikesnämn-\r\nden efter Ingegerd Sahlström.</pre><pre>Talmannen förklarade vald till</pre><pre>ledamot i Utrikesnämnden</pre><pre>Britt Bohlin (s)</pre><pre>3 §  Meddelande om information från regering-\r\nen</pre><pre>Talmannen meddelade att efter frågestunden tors-\r\ndagen den 30 maj ca kl. 15.15 skulle statsminister\r\nGöran Persson lämna information om Östersjömötet i\r\nVisby.</pre><pre>4 §  Svar på interpellation 1995/96:203 om kost-\r\nnader för jordskred</pre><pre>Anf.  1  Kommunikationsminister  INES\r\nUUSMANN (s)</pre><pre>Fru talman! Elizabeth Nyström har frågat mig om\r\nregeringen avser skapa ett konto för kostnader i sam-\r\nband med skred inom våra inre vattenvägar.</pre><pre>Skred i de inre vattenvägarna sker sällan. När det\r\nhänder sker det oftast i Göta-älv-dalen. Orsaken till\r\natt skreden uppkommer är flera. Först och främst\r\ninverkar de naturgivna förutsättningarna; älven erode-\r\nrar stränderna samtidigt som marken i dalgången har\r\nen mycket låg bärighet. I viss mån påverkar mänskli-\r\nga aktiviteter som fartygstrafiken i älven, men också\r\nanläggningarna på land kan påverka var och när skre-\r\nden uppkommer.</pre><pre>Jag vill framhålla att ansvariga parter så långt\r\nmöjligt arbetar för att minska risken för skred. Förut-\r\nom att kommunerna, länsstyrelserna och trafikverken\r\ntar sådana hänsyn finns en särskild expertmyndighet,\r\nStatens geotekniska institut, som har till uppgift att\r\nbedriva forskning, utföra särskilda utredningar och\r\nkontrollera det aktuella läget vad gäller risken för\r\nskred. Vidare har Statens räddningsverk medel för\r\nförebyggande åtgärder mot jordskred och andra natu-\r\nrolyckor. Under budgetåret 1994/95 utbetalade det 25\r\nmiljoner kronor till 18 kommuner. Av detta har 19\r\nmiljoner kronor gått till skredförebyggande åtgärder.</pre><pre>När skred väl uppkommer kan det bli aktuellt med\r\nåterställningsarbeten. Vissa återställningsarbeten\r\nmåste göras för att olika aktiviteter skall kunna fortgå,\r\nexempelvis att älven skall kunna utnyttjas för fartygs-\r\ntrafik. Det är naturligt att de som är ansvariga för\r\ndessa verksamheter så långt möjligt också bär kostna-\r\nderna för sådana åtgärder.</pre><pre>Andra återställningsarbeten måste göras för att sa-\r\nnera den skada som skett eller för att förhindra fortsat-\r\nta skred på platsen. Det kan också vara fråga om mer\r\nakuta åtgärder. Eftersom dessa kostnader i högsta\r\ngrad är oförutsedda finns det inte medel avsatta för att\r\ntäcka dem.</pre><pre>Regeringen har inte någon avsikt att skapa ett\r\nkonto för återställningsarbeten efter skred i inre vat-\r\ntenvägar. Riksdagen beslutade våren 1995 om att\r\ninföra ett tak för statens utgifter. Detta innebär att det\r\nfr.o.m. 1997 års budget inte finns möjlighet att skapa\r\nanslag för utgifter som inte kan preciseras i förväg.</pre><pre>Kostnader som uppkommer genom katastrofer och\r\nliknande kan hanteras under ett pågående budgetår\r\ngenom att en kredit skapas för sådana utgifter efter ett\r\nbemyndigande från riksdagen. Dessa kostnader får\r\ndärefter fördelas på ordinarie anslag i budgeten för\r\nnästkommande år. Regeringen avser att återkomma i\r\nbudgetpropositionen i denna fråga.</pre><pre>Anf.  2  ELIZABETH NYSTRÖM (m)</pre><pre>Fru talman! Inledningsvis vill jag tacka kommuni-\r\nkationsminister Ines Uusmann för svaret. Det är inte\r\ndet svar som jag hade hoppats på.</pre><pre>I min interpellation har jag pekat på problem som\r\nuppstod vid jordskredet vid Agnesberg. Det kan inte\r\nvara rimligt att olika statliga verk, kommuner osv. i\r\nnästan tre år skall strida om vem som skall bestrida de\r\nuppkomna kostnaderna.</pre><pre>Skred i de inre vattenvägarna sker sällan, som\r\nkommunikationsministern mycket riktigt pekar på i\r\nsvaret, men det är inget skäl till att en fond inte skall\r\nfinnas för ändamålet. Sjöfartsverket är ju ett självfi-\r\nnansierat verk, förutom de 60 miljoner man får i er-\r\nsättning av staten sedan man övertog driften av Troll-\r\nhätte kanal - en av våra viktigaste vattenvägar. Gi-\r\nvetvis borde någon form av försäkringsskydd finnas\r\nnär ras uppkommer. Det är därför jag tycker att det är\r\nangeläget att bygga upp en fond för ändamålet.</pre><pre>Skreden eller rasen i Göta älv har under åren vari-\r\nerat mycket i omfattning. Om det uppstår ras av\r\nsamma storlek som i Surte eller Göta skulle det inne-\r\nbära en kostnad på åtskilliga hundra miljoner för att\r\nåterställa älven i farbart skick.</pre><pre>Statens geotekniska institut har som kommunika-\r\ntionsministern mycket riktigt poängterar uppgiften att\r\nbedriva forskning, utföra särskilda utredningar och\r\nkontrollera det aktuella läget vad gäller skred. Enligt\r\nJan Schälin från SGI var det senaste raset inte att\r\nräkna till de normala rasen. Man menar att det hade\r\nvarit en nederbördsfattig period och att marken av den\r\norsaken inte brukar vara instabil.</pre><pre>Oavsett intensivt arbete från SGI:s och Rädd-\r\nningsverkets sida kommer ras även framgent att ske,\r\noch det är oskäligt att ett självfinaniserat verk skall stå\r\nför eventuella uppkomna kostnader.</pre><pre>I svaret säger kommunikationsministern att man\r\nvåren 1995 beslutat om att införa ett tak för statens\r\nutgifter, vilket innebär att det finns möjligheter att\r\nskapa anslag för utgifter som inte kan preciseras i\r\nförväg. Naturkatastrofer kan inte preciseras i förväg,\r\noch det var just därför som jag interpellerade i frågan.</pre><pre>Naturligtvis borde det finnas klara regler för staten\r\nnär det gäller att träda in och stå för uppkomna kost-\r\nnader för att återställa våra vattenvägar som utsätts för\r\nskred. För att undvika tidsödande diskussioner om\r\nvem som skall bestrida kostnaderna och dessutom\r\nundvika extrakostnader för utredare osv. vore en\r\nomprioritering inom det givna budgetramarna till\r\ngagn för alla parter.</pre><pre>Avslutningsvis, fru talman, hoppas jag att kom-\r\nmunikationsministern i alla fall kan hålla med mig om\r\nen sak, nämligen att klara spelregler är bättre än okla-\r\nra.</pre><pre>Anf.  3  Kommunikationsminister  INES\r\nUUSMANN (s)</pre><pre>Fru talman! Detta handlar egentligen mer om bud-\r\ngetteknik. Det viktigaste när det händer naturkatastro-\r\nfer - det gäller inte bara skred, för vi har också haft\r\nproblem med broar som har rasat - är att man åtgär-\r\ndar problemen omedelbart, dvs. får farleden att funge-\r\nra eller får bron i gång så fort som möjligt. Där är det\r\ninga som helst problem.</pre><pre>Man kan inte alltid fastställa de olika parternas an-\r\nsvar, och därför är det väldigt svårt att i förväg säga\r\nvem som skall betala de olika kostnaderna. Man får\r\nföra ett nyttoresonemang. Det var det som hände i\r\nsamband med Agnesbergsskredet.</pre><pre>Budgettekniken har varit sådan tidigare, att vi har\r\nhaft tusenkronorsanslagen. Dem har man kunnat an-\r\nvända till denna typ av oförutsedda utgifter. Nu finns\r\nde inte mer. Hur det exakt skall se ut kommer vi att\r\nredovisa i budgetpropositionen. En fond, som före-\r\nslagits i Sjöfartsverkets äskanden, är knappast trolig.</pre><pre>Jag vill återigen poängtera att det är en budget-\r\nteknisk fråga. Det viktiga är - där tror jag att Eliza-\r\nbeth Nyström och jag är alldeles överens - att det inte\r\nskall behöva dröja vare sig dagar eller ens timmar\r\ninnan man sätter i gång att åtgärda. Sedan får man\r\nklara ut vilka konton som skall belastas i efterhand.</pre><pre>Anf.  4  ELIZABETH NYSTRÖM (m)</pre><pre>Fru talman! Det låter väldigt positivt. Jag vill till-\r\nlägga att det naturligtvis är fråga om olika parter, och\r\nhär strider man om påvens skägg. Man skall ju anläg-\r\nga dubbelspårig järnväg. Man kommer att bygga en\r\nmotorväg eller motortrafikled utefter 45:an. Det\r\nkommer naturligtvis att få till följd att det blir en extra\r\npress och ett extra tryck ut mot älven.</pre><pre>Det finns en fond för bärgning av fartyg och för\r\noljekatastrofer. Det är en bra form av försäkring för\r\ndem som skall utföra arbetet. Man gör en snabb in-\r\nsats, och man har visshet om att man får betalt för den\r\nutförda prestationen. Detsamma borde naturligtvis\r\ngälla vid naturkatastrofer såsom skred.</pre><pre>Kommunikationsministern säger avslutningsvis i\r\nsvaret att kostnader som uppkommer genom katastro-\r\nfer och liknande kan hanteras under pågående budget-\r\når genom att kredit skapas för sådana utgifter. Det är\r\njust det man kommer att undvika om man bygger upp\r\nen fond. Vi har väl alla vid det här laget lärt oss att\r\nman skall undvika krediter så långt möjligt.</pre><pre>Avslutningsvis, fru talman, är det min förhoppning\r\natt regeringen inser vilka ekonomiska följder som kan\r\nuppstå vid naturkatastrofer. Därför bör man i tid byg-\r\nga upp ett skydd i form av en fond som finns att ta till\r\nnär skred eller liknade, t.ex. i fråga om broar, inträf-\r\nfar.</pre><pre>Anf.  5  Kommunikationsminister  INES\r\nUUSMANN (s)</pre><pre>Fru talman! Om jag ville skämta, skulle jag kunna\r\nsäga att jag inte trodde att Elizabeth Nyström hör till\r\ndem som gillar fonder i olika sammanhang.</pre><pre>Vi har det gemensamt att vi vet att man inte skall\r\nleva för mycket på kredit om det inte finns speciella\r\nomständigheter. Man måste väl ändå säga att den här\r\ntypen av naturkatastrofer är mycket speciella om-\r\nständigheter.</pre><pre>Den här bärgningsfonden försvinner ju också. Det\r\nhänger ihop med tusenkronorsanslaget. Det är fråga\r\nom hur man bygger upp en annan teknik.</pre><pre>Självfallet kommer vi gemensamt inom det all-\r\nmänna att se till att man vid olyckor, naturkatastrofer\r\noch vad det vara månde måste återställa omedelbart.\r\nSedan får man som sagt göra upp om konteringen i\r\nefterhand.</pre><pre>Överläggningen var härmed avslutad.</pre><pre>5 §  Svar på interpellation 1995/96:204 om\r\nBromma flygplats</pre><pre>Anf.  6  Kommunikationsminister  INES\r\nUUSMANN (s)</pre><pre>Fru talman! Birgitta Wistrand har frågat mig vilka\r\nåtgärder jag avser att vidta med anledning av Marita\r\nBengtssons rapport om Brommas framtid.</pre><pre>Stockholms stad begärde i december 1994, till\r\nföljd av ett beslut i fullmäktige, förhandlingar med\r\nstaten om avveckling av Bromma flygplats så snart\r\nsom möjligt för bostadsbebyggelse på marken. Bak-\r\ngrunden är att markupplåtelseavtalet av Bromma från\r\nden 1 juni 1994 löper till den 31 december 2011 om\r\ninte parterna överenskommer annat. Staden har såle-\r\ndes ingen ensidig uppsägelserätt av avtalet.</pre><pre>Marita Bengtsson tillsattes av regeringen för att\r\ngemensamt med staden analysera möjligheten till\r\ntidigareläggning av avvecklingen av Bromma jämfört\r\nmed markupplåtelseavtalet. Analysen, som redovisa-\r\ndes i mars 1996, är gemensam fram till slutsatsen, och\r\nvisar effekterna av avveckling vid tre tillfällen:</pre><pre>- 1998 utan annan ersättning än befintliga flygplatser.</pre><pre>- 2001 när den tredje rullbanan tas i drift på Arlanda.</pre><pre>- 2012 när det gäller markupplåtelseavtalet löper ut.</pre><pre>Marita Bengtsson anser i sin analys att\r\nBromma inte är en långsiktig lösning med hänsyn till\r\nmiljö- och säkerhetsskäl m.m., och att flygplatsen\r\ndärför bör avvecklas så snart det är möjligt med hän-\r\nsyn till nationella trafikhänsyn etc.</pre><pre>Marita Bengtsson förordar för sin del en avveck-\r\nling av Bromma år 2001, kopplad till öppningstid-\r\npunkten för trebanesystemet vid Arlanda flygplats.\r\nAtt avvakta en ny ersättningsflygplats anser hon poli-\r\ntiskt svårt och inte i sig nödvändigt så länge Arlandas\r\nnavfunktion inte störs, vilket hon hävdar inte blir\r\nfallet vid en nedläggning år 2001.</pre><pre>Birgitta Wistrand påstår att Marita Bengtsson inte\r\ntagit ställning till konsekvenserna av en nedläggning\r\nav Bromma vid denna tidpunkt. Detta är inte riktigt.\r\nTvärtom är utredarens slutsats grundad på just en\r\nsådan sammanvägning av konsekvenserna för olika\r\ntyper av flygtrafik och för dess trafikanter.</pre><pre>Alternativet 1998, som förordas av staten, kan en-\r\nligt henne inte accepteras eftersom det inte finns plats\r\nför Brommas nuvarande reguljärtrafik och för s.k.\r\nbeslutsfattarflyg i nuvarande tvåbanesystem på Arlan-\r\nda under högtrafiktid. En avveckling innan trebane-\r\nsystemet öppnas leder därför till starkt försämrad\r\nkonkurrenssituation för reguljärtrafiken och till att\r\nbeslutsfattarflyget i princip utestängs från högtrafik-\r\nperioden.</pre><pre>En utflyttning år 2001 är således möjlig enligt\r\nMarita Bengtsson, men innebär samtidigt ett behov av\r\natt starta en seriös diskussion om ytterligare flyg-\r\nplatskapacitet i regionen på ca 10-15 års sikt därefter\r\n- antingen i form av en fjärde bana på Arlanda eller i\r\nform av en flygplats i den södra regiondelen. Regio-\r\nnen bör ta ledningen i processen mot bakgrund av\r\nbehovet av regional och kommunal förankring.</pre><pre>Stockholms stad har i ett brev till regeringen den\r\n15 april i år redogjort för att man för sin del tagit\r\nställning till utredningens alternativ, att man står fast\r\nvid att föreslå en nedläggning år 1998 och att man\r\nåterigen uppmanar staten att inleda förhandlingar om\r\ndetta.</pre><pre>Betänkandet från Marita Bengtsson bereds nu vi-\r\ndare inom regeringskansliet. Efter ett remiss- eller\r\nhearingförfarande kommer regeringen att besluta om\r\nstaten skall inleda förhandlingar med staden om av-\r\nveckling av Bromma före avtalstidens utgång och i så\r\nfall med inriktning på vilket år.</pre><pre>En koppling finns här till pågående miljöprövning\r\nav Arlandas trebanesystem. Kapaciteten påverkas av\r\nvilka villkor som fastställs, och detta får givetvis\r\ninverkan på möjligheten till överföring av trafik från\r\nBromma. Koncessionsnämndens beslut kan förväntas\r\ntill sommaren.</pre><pre>Om förhandlingar inleds med staden kommer des-\r\nsa att omfatta på vilka villkor staten kan acceptera en\r\nnedläggning av Bromma och frågor om nedlägg-\r\nningskostnader etc. Om en förhandling genomförs\r\navser regeringen att återkomma till riksdagen med en\r\nredovisning av resultatet inför ett beslut.</pre><pre>Anf.  7  BIRGITTA WISTRAND (m)</pre><pre>Fru talman! Det verkar nästan som om Ines Uus-\r\nmann och jag har läst olika rapporter. Det är väl den\r\nhär vi talar om?  Jag tycker att jag saknar flera av de\r\nsvar som Ines Uusmann tycker sig ha fått.</pre><pre>Men först skall jag säga att jag tycker att det är bra\r\natt Ines Uusmann genom sitt svar nu visar att frågan\r\nom Bromma flygplats inte är någon Stockholmsfråga.\r\nDet är faktiskt stockholmsk bipolitik när Mats Hulth\r\nsäger att Stockholm inte behöver någon ytterligare\r\nflygplats. Sveriges huvudstad, Stockholm, är  faktiskt\r\nnavet i våra kontakter både med övriga landet och\r\nmed vår omvärld. Bromma flygplats är alltså av rik-\r\nsintresse, det tycker jag är väldigt viktigt. Det här är\r\nen fråga som angår hela landet.</pre><pre>Vad jag däremot saknar i Ines Uusmanns svar, är\r\nen analys av hur det kan komma sig att Bromma\r\nflygplats plötsligt har blivit så trafikerad. Ökningen\r\nförra året var faktiskt 36 %. Det finns ingen flygplats i\r\nhela landet som har en sådan ökning - de flesta har ju\r\nfaktiskt minskat! Ökningen i år är ännu större. Man\r\nligger nu på fjärde plats, och i år kanske man kommer\r\npå tredje plats. Förra året fanns 820 000 passagerare\r\npå flygplatsen.</pre><pre>Detta måste väl bero på att flygplatsen behövs,\r\noch på att folk tycker att den fungerar. Vi skall också\r\ntänka på att flygplatsen ju är stängd mellan kl. 22.00-\r\nkl. 06.00. Det är alltså fråga om ett väldigt begränsat\r\nantal flygrörelser, och ändå fungerar flygplatsen så\r\nbra.</pre><pre>Då tycker jag att Marita Bengtsson i sin rapport\r\nhar gått vidare med detta om att flytta flyget väldigt\r\nlättvindigt. Jag tycker inte att hon har analyserat hur\r\nflygsystemet skall se ut i framtiden. Det beslutsfattar-\r\nflyg det talas om i svaret, alltså affärsflyget, kan ju\r\ninte bara flyttas till Arlanda.</pre><pre>Nu säger regeringen att man skall halvera arbets-\r\nlösheten. Hur skall företagen kunna fatta långsiktiga\r\nbeslut när de inte kan lita på att det finns ordentliga\r\nkommunikationer? Alla vet ju att den här flygtrafiken\r\ninte kan använda Arlandas tredje bana. Och vad hän-\r\nder med all annan flygtrafik om Bromma flygplats\r\nskall avvecklas år 2001?</pre><pre>Det finns en annan fråga som inte heller tas upp i\r\nsvaret: Vad händer med konkurrensen om all flygtra-\r\nfik skall ligga på Arlanda? Tack vare att vi nu har två\r\nflygplatser i Stockholm har en rad företag kunnat\r\nväxa upp här och konkurrera. Jag vet att priset inte har\r\nsänkts så mycket - det har inte heller höjts - men vi\r\nhar fått ett oerhört stort antal avgångar.</pre><pre>När man hör Ines Uusmann tror man kanske att\r\ndet bara handlar om ett antal flygrörelser som skall\r\nflyttas från ett ställe till ett annat. Jag vill se verklig-\r\nheten som mycket mer komplicerad än så.</pre><pre>Tack, fru talman! Jag återkommer.</pre><pre>Anf.  8  Kommunikationsminister  INES\r\nUUSMANN (s)</pre><pre>Fru talman! Jag tror inte att vi har läst olika rap-\r\nporter. Jag tror att vi båda inser att detta är komplice-\r\nrat.</pre><pre>Jag kan hålla med Birgitta Wistrand om att\r\nBromma flygplats också har nationella aspekter. Det\r\när inte bara beslutsfattare utan också s.k. vanligt folk\r\nfrån t.ex. Malmö, Trollhättan och Visby som flyger.\r\nSjälvfallet är det på det viset.</pre><pre>Utredaren menar att det åren 2001-2011 finns ut-\r\nrymme för både reguljärtrafiken och s.k. beslutsfat-\r\ntarflyg på Arlanda. Det är poängen med analysen.\r\nHon är oerhört tydlig vad gäller att man i samband\r\nmed att beslut fattas om att avveckla 2001 - som hon\r\nföreslår - också måste sätta i gång diskussionen om\r\nhur flygkapaciteten skall klaras av efter 2011. Det är\r\nkanske den mest intressanta aspekten av det hela. Vi\r\nvet ju sedan tidigare flygplatsplaneringar att det tar\r\nmellan tio och tjugo år innan det går att flyga där man\r\nhar bestämt att en flygplats skall ligga.</pre><pre>Marita Bengtssons poäng är att det från det datum\r\ndå man öppnar den tredje banan och ca tio år framåt\r\nfinns kapacitet på Arlanda även om man ökar flygrö-\r\nrelserna ganska rejält. Men jag måste i behandlingen\r\nav det här ärendet fundera ännu längre framåt. Vad\r\nhänder när också Arlandas tredje bana är full? Jag ser\r\ninte någon möjlighet till förlängning för evärdlig tid\r\npå Bromma flygplats. År 2011 måste vi ha ett nytt\r\nalternativ.</pre><pre>Anf.  9  BIRGITTA WISTRAND (m)</pre><pre>Fru talman! Jag tar den kastade handsken från\r\nkommunikationsministern och säger: ja, låt oss ha\r\nkvar Bromma flygplats till år 2011 och tänka på vad\r\nsom kommer att hända då! Det tycker jag skulle vara\r\nväldigt intressant. Den analysen gör inte riktigt Marita\r\nBengtsson. Vad skulle hända om Bromma flygplats\r\nblev kvar?</pre><pre>I det svar som jag har fått står det att det skall gö-\r\nras en analys och att regeringen skall komma tillbaka\r\ntill riksdagen. Jag tycker att det är viktigt att ministern\r\ngör det.</pre><pre>Jag efterlyser en riktig konsekvensanalys. Vad\r\nkommer det egentligen att kosta att lägga ned Brom-\r\nma år 2001 eller år 2011? Vem har räknat på det? De\r\nberäkningar som jag har sett - och som inte alls är\r\nfullständiga - visar att det är fråga om oerhörda kapi-\r\ntalförstöringar. Det är inte bara Luftfartsverket och vi\r\nskattebetalare som kommer att drabbas av den kapi-\r\ntalförstöringen utan också företagen och Stockholms\r\nstad. Därför undrar jag vad detta kommer att kosta.\r\nDen räkningen måste man också se innan man kan\r\ngöra en analys av om en nedläggning skall ske år\r\n2001 eller år 2010.</pre><pre>Jag vill också tala litet kring analysen av hur flyg-\r\ntrafiken kommer att utvecklas. Vi kan se att inland-\r\nstrafiken minskade med 1-2 % förra året. Däremot\r\nhar utlandstrafiken ökat. Det är den som i första hand\r\nskall gå på Arlanda. Luftfartsverket säger att den\r\ntredje banan kommer att vara full redan år 2002 eller\r\n2003 när det gäller bra s.k. slottider, dvs. tidigt på\r\nmorgonen och sent på kvällen.</pre><pre>Jag vet inte om ministern delar Luftfartsverkets\r\nbedömningar om den trafikbelastningen. Men om\r\ndetta stämmer tycker jag att det är oroande att vi inte\r\nhar någon lösning tidigare.</pre><pre>Sedan skulle jag vilja ställa en fråga som jag\r\negentligen inte får ställa. Men den ligger mig, som\r\nstockholmare, varmt om hjärtat. Vi talar om år 2011,\r\nmen vi skulle kunna tala om ett annat årtal: 2004. År\r\n2004 vill vi ha en olympiad i Stockholm. Skulle man\r\ninte kunna tänka sig att ha kvar Bromma flygplats till\r\når 2004? Det talas ju om att det behövs 22 nya flyg-\r\nplatser i Atlanta. Då är det väl inte för mycket begärt\r\natt vi i Stockholm kan få behålla en flygplats över år\r\n2004? Eller är det en ohemul fråga? Den frågan skulle\r\njag gärna också vilja ha ett svar på.</pre><pre>Tack!</pre><pre>Anf.  10  Kommunikationsminister  INES\r\nUUSMANN (s)</pre><pre>Fru talman! Det finns en analys som visar att man\r\nklarar av trafiken under perioden 2001-2012. Det är\r\ninte så många som säger att Bromma flygplats skall\r\nvara kvar efter det att det nuvarande markupplåtelse-\r\navtalet har löpt ut. Jag menar att det på sikt, in på\r\n2010-talet, inte är rimligt att ha kvar Bromma flyg-\r\nplats.</pre><pre>Nu handlar det om att man skall nå fram till en\r\nuppgörelse som gäller förtida avveckling. All avveck-\r\nling som sker före år 2011 är förtida avveckling.</pre><pre>Den senaste frågan som Birgitta Wistrand ställde\r\nom år 2004 är både spännande och intressant. Men\r\nden skall inte ställas till mig. Den skall ställas till\r\nstaden, och den diskussionen måste föras i Stockholm.\r\nJag tycker också att det skulle vara roligt att lyssna på\r\nden diskussionen.</pre><pre>Anf.  11  BIRGITTA WISTRAND (m)</pre><pre>Fru talman! Självfallet skall jag ta upp den frågan,\r\nsärskilt när jag har hört kommunikationsministerns\r\nsvar. Spännande frågor är alltid roliga att diskutera.</pre><pre>Jag skulle vilja ställa en sista fråga. Jag har hört -\r\nmen det står inte någonstans - att en ny utredning\r\nkommer att tillsättas som skall se över vad som kom-\r\nmer att ske med en andra flygplats i Stockholmsom-\r\nrådet. Är det med sanningen överensstämmande?\r\nEller skall regionen, som det står i svaret, ta ett större\r\nansvar? Hur skall man tolka det? Skall regionen eller\r\nkommunikationsministern ta ett initiativ till en sådan\r\nutredning? När kan det i så fall ske?</pre><pre>Tack!</pre><pre>Anf.  12  Kommunikationsminister  INES\r\nUUSMANN (s)</pre><pre>Fru talman! Som avslutning vill jag säga att jag\r\ntycker att detta har varit en bra diskussion. Vi har\r\nkommit in på de väsentliga frågorna om den långsik-\r\ntiga flygkapaciteten.</pre><pre>Oavsett vem som tillsätter utredare eller tar initia-\r\ntiv - och får ett elände respektive krediteras för det -\r\nmåste en ny flygplats accepteras av de berörda kom-\r\nmunerna i den berörda regionen. Detta gör att det\r\nfaktiskt handlar om ganska besvärliga frågor.</pre><pre>Vi har båda varit med i diskussionen kring Tul-\r\nlinge en gång i tiden och vet att det här inte är någon-\r\nting som man fattar beslut om över de berördas huvu-\r\nden. Därför måste den här frågans för- och nackdelar\r\ndiskuteras sansat och lugnt. Vi vet att det kommer att\r\nta tid och att det uppstår många känslor i en sådan här\r\ndiskussion.</pre><pre>Inte desto mindre behövs det någon gång efter år\r\n2010 mer kapacitet. Om det rör sig om ett, två eller\r\ntre år är svårt att säga. En fjärde bana på Arlanda är\r\ninte det bästa alternativet. Det tror jag faktiskt inte.</pre><pre>Överläggningen var härmed avslutad.</pre><pre>6 §  Svar på interpellation 1995/96:188 om fi-\r\nnansieringen av kulturhuvudstadsåret</pre><pre>Anf.  13  Kulturminister  MARITA\r\nULVSKOG (s)</pre><pre>Fru talman! Birgitta Wistrand har frågat mig vil-\r\nken roll staten kan ta på sig när det gäller finansie-\r\nringen av kulturhuvudstadsåret.</pre><pre>År 1998 kommer att bli ett särskilt kulturens år i\r\nSverige. Dels kommer Stockholm då att vara Europas\r\nkulturhuvudstad, dels kommer olika aktiviteter att\r\nanordnas runt om i landet med anledning av att rege-\r\nringen har deklarerat att 1998 skall vara kulturens år i\r\nhela Sverige. Här kommer att finnas en unik möjlig-\r\nhet att låta de olika projekten ge varandra drivkraft.</pre><pre>Staten kommer att bidra till fullföljandet av både\r\nkulturhuvudstadsåret och projekten kring kultur i hela\r\nlandet. Hur stora bidragen kommer att bli går inte att\r\nsäga förrän det nu pågående budgetarbetet är avslutat.</pre><pre>Anf.  14  BIRGITTA WISTRAND (m)</pre><pre>Fru talman! Jag tycker kanske att svaret är rätt in-\r\nnehållslöst. Vad jag hade önskat mig att få höra av\r\nkulturministern var självfallet vad kulturministern ser\r\nsom det viktigaste det här året. Vad är det som staten\r\ndefinitivt kommer att satsa på? Vilka projekt är vikti-\r\nga både för Stockholm och för landet, och vilken roll\r\nvill staten spela när det gäller finansieringen? Den var\r\nden ena frågan som jag tänkt få besked om.</pre><pre>Den andra frågan som jag också vill ha besked om\r\när hur staten ser på sin roll som finansiär. Tittar man\r\npå hur de olika kulturhuvudstadsåren har finansierats\r\nfinns det väldigt många olika modeller. Ibland har\r\nstaten satsat mycket, och ibland har staten inte satsat\r\nalls.</pre><pre>När det t.ex. gäller Köpenhamn har staten satsat\r\nlika mycket som kommunen och omgivningen till-\r\nsammans. Om vi tänker oss att staden satsar 200 mil-\r\njoner och landstinget 100 miljoner skulle alltså staten\r\nsatsa 300 miljoner. Sådana diskussioner måste vara\r\nklara redan nu inför budgetarbetet. År 1998 närmar\r\nsig. Det är ganska viktigt att staten ger någon slags\r\nuppfattning om vilken roll den tänker spela när det\r\ngäller finansieringen. Tänker man sig en fördubbling,\r\neller vad är det man har i tankarna? Vad finns det för\r\nsiffror i budgetarbetet?</pre><pre>Anf.  15  Kulturminister  MARITA\r\nULVSKOG (s)</pre><pre>Fru talman! Budgetarbetet är som allra intensivast\r\njust nu. Några färdiga siffror finns helt enkelt inte att\r\nredovisa. Detta är något som kommer att redovisas i\r\nkulturpropositionen. Det är alltså något som riksdagen\r\nkommer att få veta först, och då i gängse form. Det\r\nsker i form av kulturpropositionen som enligt planer-\r\nna skall presenteras den 20 september.</pre><pre>När det gäller finansieringen av dessa kulturhu-\r\nvudstadsår är det precis som Birgitta Wistrand säger.\r\nDet har fungerat väldigt olika i de olika huvudstäder-\r\nna. På vissa håll har staten satsat i stort sett inget alls,\r\noch satsningarna har över huvud taget varit blygsam-\r\nma. Det har inte varit några arrangemang som har\r\nvarit av en sådan bredd att de har fått något allmänt\r\ngenomslag. På andra håll har man satsat mycket in-\r\ntensivt antingen med hjälp av många sponsorer eller\r\nmed statligt stöd.</pre><pre>Den modell som kulturhuvudstadsåret i Stockholm\r\nkommer att finansieras med är relativt klar. Alla\r\nmåste vara med och bidra. Det handlar om kommuna-\r\nla medel, att landstingen skall gå in, att staten skall ge\r\nett visst stöd och att näringslivet självfallet också skall\r\nfinnas med. Hos många av de kulturinstitutioner vi\r\nhar i landet och i Stockholm pågår redan nu ett inten-\r\nsivt arbete och en intensiv planering för att delta i\r\nkulturhuvudstadsårets arrangemang. Jag tror inte att\r\nman skall stirra sig blind på enkla budgetsiffror i detta\r\nsammanhang utan se till helheten.</pre><pre>Det finns en särskild tidtabell för alla kulturinsti-\r\ntutioner för att \"toppa\" sina insatser under kulturhu-\r\nvudstadsåret år 1998. Jag är mycket optimistisk om att\r\ndet kommer att bli ett bra arrangemang. Men jag\r\ntycker inte att vi skall tävla i kultur så att vi nödvän-\r\ndigtvis måste bräcka exempelvis Köpenhamn. Jag tror\r\natt vi kommer att göra ett bra kulturhuvudstadsår som\r\ndessutom präglas av att detta är något som gäller hela\r\nlandet och icke bara huvudstaden.</pre><pre>Anf.  16  BIRGITTA WISTRAND (m)</pre><pre>Fru talman! Jag ställer mina frågor just därför att\r\njag vill höra vilken inställning som kulturministern\r\nhar i dessa frågor. Vilken roll vill staten spela när det\r\ngäller Stockholm och när det gäller övriga landet?</pre><pre>Jag begärde inte några konkreta budgetsiffror. Jag\r\nbegärde bara någon slags uppfattning om hur stor\r\nstatens del skall vara och hur man tänker förhålla sig\r\ntill det som skall hända i Stockholm. Jag ville inte ha\r\nnågra siffror. Jag behöver inte veta om det är 4 %,\r\n88 % eller 32 %. Det hade varit viktigt att höra hur\r\nman resonerar redan nu innan man får de konkreta\r\nsiffrorna. Det handlar om att få människor att börja\r\nsatsa och tänka på dessa frågor.</pre><pre>Jag hade tidigare frågat om vilka program som var\r\nintressanta. Det är väldigt många program som jag\r\nsjälv tycker ser mycket spännande ut. Jag har en an-\r\nnan fråga som också rör kulturhuvudstadsåret. Det\r\ngäller det sista programmet. Jag menar att det finns\r\nbehov av att få besked om hur kulturministern ser på\r\ndet.</pre><pre>Vi är många som har varit inblandade i Exposi-\r\ntion 97, som ju tyvärr inte blev av. Nu har delar av det\r\nprojektet kommit vidare. Det finns nu långtgångna\r\ndiskussioner och ritningar om ett Science Center. Den\r\nfrågan har också varit uppe till behandling. Tänker\r\nkulturministern vänta med besked om ett Science\r\nCenter till september, eller kommer vi att få ett be-\r\nsked före sommaren? Jag tror inte att man kan vänta\r\nså länge. Det är en byggnation, och ett hus skall stå\r\nklart. Det är inte som Moderna Museet. Men det\r\nmåste ändå vara klart till år 1998. De involverade\r\nmåste också få ett besked. Har kulturministern något\r\nsvar att ge mig?</pre><pre>Anf.  17  Kulturminister  MARITA\r\nULVSKOG (s)</pre><pre>Fru talman! Vad gäller kulturhuvudstadsåret är re-\r\ngeringens och min uppfattning att vi från statens sida\r\nsjälvfallet skall bidra med vissa budgetmedel. Samti-\r\ndigt vet vi att situationen i dag är sådan att vi inte har\r\nså våldsamt många extrakassor att ösa ur. Men själv-\r\nfallet skall också staten vara med att bidra.</pre><pre>Det finns framför allt stora befintliga resurser in-\r\nom de statliga kulturinstitutionerna i Stockholm och\r\növer hela landet. De är nu såvitt jag vet väldigt långt\r\nfram i sin planering för hur de skall satsa för att bidra\r\ntill att göra kulturhuvudstadsåret till en framgång och\r\ntill något som kan lyfta kulturen i hela landet. De skall\r\nvisa att den har ett eget värde, är öppen och tillgänglig\r\nför alla människor och att den kan ge alla något.</pre><pre>Från Kulturdepartementets sida har vi en särskild\r\nämnessakkunnig som vi tagit in i departementetet som\r\narbetar med just kultur i hela landet under 1998. Han\r\nkommer att ha ett slags samordnande funktion. Han\r\nredan inlett ett samarbete med en projektorganisation\r\nsom arbetar med kulturhuvudstadsåret för att man\r\nskall kunna arbeta tillsammans parallellt och i dialog\r\nmed varandra.</pre><pre>När det gäller ett Science Center är det en fråga\r\nsom enligt min mening icke hänger samman med\r\nfrågan om kulturhuvudstadsåret. Birgitta Wistrand\r\nkan gärna återkomma om det i en senare interpella-\r\ntion.</pre><pre>Anf.  18  BIRGITTA WISTRAND (m)</pre><pre>Fru talman! Jag vill bara läsa innantill  i ett av de\r\nankarteman för -98 som har fastslagits. Det heter I\r\nLeonardos fotspår, och där står Science Center för\r\nden stora delen om den skapande människan.</pre><pre>Jag hoppas att kulturministern läser det här ankar-\r\ntemat, för där står att man hoppas att centret skall stå\r\nklart och visa på den skapande människans innovatio-\r\nner och tekniska lösningar och skildra samspelet\r\nmellan vetenskap och konst. I det ankartemat finns\r\nalltså detta med, och därför tyckte jag att det var vik-\r\ntigt att få fråga om det.</pre><pre>Anf.  19  Kulturminister  MARITA\r\nULVSKOG (s)</pre><pre>Fru talman! Det finns ett stort antal ankarteman i\r\nkulturhuvudstadsårets planering. Det är en mycket\r\nsympatisk uppläggning, och jag tror att många av dem\r\nkommer att ge genklang långt ute i landet och långt\r\nutanför landet.</pre><pre>Samtidigt fattas naturligtvis beslut av det slag som\r\nScience Center handlar om av regeringen självstän-\r\ndigt och inte frampressat av en projektorganisation för\r\nett kulturhuvudstadsår.</pre><pre>Överläggningen var härmed avslutad.</pre><pre>7 §  Svar på interpellation 1995/96:183 om Tjer-\r\nnobyl m.m.</pre><pre>Anf.  20  Näringsminister  ANDERS\r\nSUNDSTRÖM (s)</pre><pre>Fru talman! Eva Goës har frågat mig om regering-\r\nen avser att agera internationellt för en omedelbar\r\nnedläggning av kärnkraftsreaktorerna i Tjernobyl och\r\nför att EU:s TACIS-pengar används till att främja och\r\nsprida icke-nukleära energiteknologier.</pre><pre>Vidare har Eva Goës frågat om regeringen avser\r\natt verka för att kärnkraftsindustrin får fullständigt\r\nansvar vid framtida kärnkraftsolyckor.</pre><pre>Sverige verkar i kraft av medlemskapet i EU för\r\natt få Tjernobylreaktorerna stängda så snart som möj-\r\nligt och senast år 2000. Sverige står också bakom\r\nMultilaterala kärnsäkerhetsfondens (NSA under\r\nEBRD) insatser i Ukraina som syftar till att skapa\r\nförutsättningar för en stängning av Tjernobyl enligt ett\r\n\"Memorandum of Understanding\" mellan G 7-\r\nländerna och Ukraina. Sverige har bidragit med 9\r\nmiljoner ecu till fonden.</pre><pre>Det särskilda programmet för kärnsäkerhet inom\r\nramen för EU:s TACIS-program omfattar för Ukrai-\r\nnas del 100 miljoner ecu de tre åren 1994 t.o.m. 1996.\r\nUnder år 1996 fördelas totalt 37,5 miljoner ecu, varav\r\nhuvudparten avser nedläggning av Tjernobyl och 6\r\nmiljoner ecu icke-nukleära projekt.</pre><pre>De icke-nukleära projekten skall enligt program-\r\nmet innehålla tekniskt assistans för energieffektivise-\r\nringar och stöd för etablering av en rullande fond för\r\ninvesteringar i energieffektiv teknik. I TACIS natio-\r\nnella program för Ukraina förutses ytterligare insatser\r\nunder de närmaste åren för att möjliggöra övergång\r\ntill en mer diversifierad energiförsörjning.</pre><pre>En icke oväsentlig del av medlen inom detta pro-\r\ngram används således även till icke-nukleära projekt.\r\nDet är angeläget att denna andel långsiktigt ökar.</pre><pre>Så skall jag ta upp Eva Goës tredje fråga om kärn-\r\nkraftsindustrins ansvar vid kärnkraftsolyckor.</pre><pre>Den svenska atomansvarighetslagen bygger på\r\nPariskonventionen och på den s.k. tilläggskonventio-\r\nnen. Anläggningsinnehavarens ersättningsansvar skall\r\nvara täckt av en obligatorisk försäkring eller av annan\r\nbetryggande säkerhet. Ersättningsansvaret höjdes den\r\nförsta juli 1995 till 175 miljoner särskilda dragnings-\r\nrätter (SDR), ca 1,9 miljarder kronor, genom en änd-\r\nring i atomansvarighetslagen. Av lagen följer bl.a. att\r\nytterligare ersättning kan utgå av statsmedel.</pre><pre>En revision av Wienkonventionen har nyligen in-\r\nletts inom det internationella atomenergiorganet\r\n(IAEA). Arbetet är komplicerat. Bl.a. har diskuterats\r\natt kärnkraftsindustrin skall åläggas ett större ekono-\r\nmiskt ansvar vid kärnkraftsolyckor. Det är dock osä-\r\nkert om och när detta arbete kan leda till något kon-\r\nkret resultat.</pre><pre>Riksdagen lagutskott har upprepade gånger beto-\r\nnat utgångspunkten att det ekonomiska ansvaret vid\r\nkärnkraftsolyckor i första hand bör bäras av kärn-\r\nkraftsindustrin. Samtidigt har det konstaterats att det\r\ninte torde vara förenligt med Pariskonventeionen att\r\nålägga anläggningsinnehavarna ett obegränsat ansvar.\r\nUtskottet har även framhållit det angelägna i att rege-\r\nringen verkar på det internationella planet i denna\r\nfråga.</pre><pre>Energikommissionen har föreslagit att frågan om\r\nett utökat ansvar för kärnkraftsföretagen skall ses över\r\ni ett internationellt perspektiv. En sådan översyn bör\r\nomfatta möjligheterna och konsekvenserna för svensk\r\ndel av att införa ett ökat ansvar för kraftföretagen.</pre><pre>Vid en översyn bör man även undersöka de fram-\r\ntida möjligheterna för enskilda länder att införa ett\r\nobegränsat ansvar för kärnkraftsindustrin i det nya\r\nkonventionssystem som kan bli följden av pågående\r\ninternationella förhandlingar. Energikommissionen\r\nframhöll bl.a. att anläggningsinnehavaren enligt tysk\r\nlagstiftning har ett obegränsat ansvar gentemot tyska\r\nmedborgare.</pre><pre>Remissbehandlingen av Energikommissionens\r\nbetänkande har nyligen avslutats. Remissvaren sam-\r\nmanställs för närvarande i regeringskansliet. Par-\r\ntiöverläggningar om energipolitiken kommer att inle-\r\ndas denna vecka, och det finns anledning att åter-\r\nkomma till Eva Goës fråga i samband med dessa\r\növerläggningar. Jag är dock inte beredd att nu föregri-\r\npa regeringens - och de övriga partiernas - prövning\r\nav frågan.</pre><pre>Anf.  21  EVA GOËS (mp)</pre><pre>Fru talman! Tack för svaret. Det var på många\r\nområden ganska detaljerat och intressant.</pre><pre>Jag skall börja med att tala om Tjernobyl. Jag\r\nhåller en bok i min hand som heter A Fingerbook\r\nGuide to Stopping the Western Nuclear Industries\r\nExpansion in the Eastern Europe. Den gavs ut på\r\ntioårsdagen av Tjernobyl och är mycket intressant.</pre><pre>Jag deltog i två konferenser i Kiev i samband med\r\ntioårsdagen av Tjernobyl. Där fanns ungefär 250\r\nanalytiker och energiexperter från hela världen. Vi\r\ndeltog i Heinrich Bölls Stiftungs energisymposium\r\nsom hette 10 lessons of Chernobyl och Green East\r\nWest Dialouge. Där framkom att hjälpen från väst\r\nsnarare hade försvårat avvecklingen av Tjernobyl än\r\nhjälpt till.</pre><pre>EBRD-banken hade med stöd från G 7-länderna\r\noch Euroatom stöttat färdigbyggandet av två sovje-\r\ntiskt designade reaktorer, och vi vet ju vad vi tycker\r\nom sådana reaktorer.</pre><pre>Alla som var närvarande på dessa konferenser be-\r\ntackade sig för den västerländska hjälpen och uttryck-\r\nte sig på följande sätt:</pre><pre>Västerländska kärnkraftslobbyn tar sig österut! I\r\nVästeuropa, utom i Frankrike och Nordamerika, har\r\nnya kärnkraftskonstruktioner upphört sedan före Tjer-\r\nnobylolyckan och ett dussintals reaktorer som höll på\r\natt byggas har stoppats. Eftersom den västerländska\r\nkänskraftsindustrin svälter på grund av orderbrist\r\nkastar den och de regeringar som stöder den blickarna\r\nmot Östeuropa, som en av de sista platserna där man\r\nkan göra pengar.</pre><pre>De tänkte här på Siemens, ABB Atom m.fl.</pre><pre>Kärnkraften är ett internationellt problem. Ändå\r\nhar den västeuropeiska kärnkraftsindustrin skamlöst\r\nutnyttjat Tjernobylkatastrofen, precis som man nu\r\nutnyttjar de globala klimatförändringarna för att för-\r\nsöka få tillbaka folks stöd för kärnkraften. Argumen-\r\ntet är att bara östreaktorer är farliga och att vår väst-\r\nteknologi kan lappa ihop den.</pre><pre>Sedan starten 1991 har EU:s TACIS-program an-\r\nvänts i denna missions tjänst. Pengar har visserligen\r\nöronmärkts för att förbättra säkerheten i Tjernobyl,\r\nmen EU:s energikommissionär Christos Papoutsis lät\r\ni februari 1996 meddela att pengarna än så länge så\r\ngott som uteslutande använts till studier, och syftet att\r\nförebygga en ny katastrof överskuggas av behovet att\r\naccelerera Ukrainas förvandling till en marknadseko-\r\nnomi.</pre><pre>Pengarna har gått till utanpåverk i Tjernobyl. Inuti\r\nligger den glödande massan och hotar hela världen.\r\nDen har ingen tekniker försökt att göra någonting åt.\r\nJust nu har jag besök av en av deltagarna i Kiev, som\r\när strålskyddsingenjör från Ungern. Han åkte ut till\r\nPripyat, den övergivna staden, och kom så nära som\r\n60 m från sarkofagen. Där uppmätte han 200 gånger\r\nhögre strålning än normalt. Med andra ord: Sarkofa-\r\ngen läcker, och folk i hela världen påverkas mer eller\r\nmindre av det. På samma avstånd från sarkofagen,\r\nalltså 50-60 m, finns människor som jobbar.</pre><pre>Vi i Miljöpartiet kräver en omedelbar nedläggning\r\nav Tjernobyls kvarvarande reaktorer och ingen fort-\r\nsatt livsuppehållande långvård. Vi kräver också att\r\nTACIS pengar används till att främja och sprida and-\r\nra, icke-nukleära energiteknologier. Vi kräver full-\r\nständigt ansvar för kärnindustrin för alla framtida\r\nkärnkraftsolyckor.</pre><pre>Vi vill ha internationella fonder för att bidra till att\r\ngöra sarkofagen säkrare. Vi vill erbjuda hjälp till alla\r\noffer för kärnkraftsindustrins läckor och olyckor i\r\nVitryssland och på andra ställen, t.ex. genom att upp-\r\nrätta en internationell hjälpfond och en internationell\r\nmiljödomstol inom ramen för FN.</pre><pre>Vi kräver en hållbar icke-nukleär energipolitik i\r\nEU som ersättare för det föråldrade Euratom-\r\nfördraget.</pre><pre>Anf.  22  Näringsminister  ANDERS\r\nSUNDSTRÖM (s)</pre><pre>Fru talman! Jag vill göra några kommentarer. Den\r\nförsta gäller det stöd som EU ger till Östeuropa för\r\nkärnsäkerheten. Det är riktigt att uttrycka det så att\r\nman just nu mest arbetar med att undvika katastrofer.\r\nDet är i regel så ett arbete måste börja, oavsett var\r\neländet finns och oavsett vilket elände man håller på\r\nmed. Jag kan alltså inte se något fel i att man börjar\r\nmed att undvika katastrofer, om man nu inte vill tjäna\r\nnågra andra syften, och det kan jag inte tänka mig att\r\nEva Goës vill. Det är rätt klokt att göra så här.</pre><pre>Den andra kommentaren gäller de krav som reses\r\nmot dessa fattiga nationer. Jag vill påminna om att\r\nSverige, som under åren 1979-1980 var ett av värl-\r\ndens rikaste länder, då stod inför en sådan här om-\r\nställning. Det svenska folket beslutade sig för en\r\nganska lång period av omställning när man skulle gå\r\nifrån kärnkraften. Man kan naturligtvis ställa helt\r\nandra krav på en befolkning som finns nära oss, och\r\nsom är långt fattigare än den svenska befolkningen,\r\nmen det blir faktiskt litet grand von oben. Jag tycker\r\natt det är viktigt att vi försöker hjälpa till på ett sådant\r\nsätt så att vi förbättrar för de människor som har en\r\nlevnadsstandard som motsvarar en tiondel av den\r\nsvenska.</pre><pre>I övrigt har jag inte så mycket att reagera på. Jag\r\ntycker att vi så snabbt som möjligt skall komma fram\r\ntill en nedläggning av de farliga kärnkraftverk som\r\nfinns i vårt närområde. Vi skall försöka undvika kata-\r\nstrofer, och via EU:s pengar i de fonder som finns\r\nfrämja en omställning av energin. Vi skall också byg-\r\nga upp internationella fonder som skall hjälpa till med\r\ndetta.</pre><pre>Det var mina kommentarer till de frågor som kom\r\nupp. Att jag, som svar på den sista frågan i interpella-\r\ntionen, hänvisar till partiledaröverläggningarna inne-\r\nbär inte att jag för den skull inte tycker att dagens\r\nsituation, med kärnkraftföretagens ansvar för en\r\neventuell olycka, är orimlig. Det är inte rimligt att\r\nman har ett större åtagande för skada på ett kärnkraft-\r\nverk än för skador på de människor som finns runt ett\r\nkärnkraftverk. Detta gör att det finns all anledning att\r\nse över regelverket.</pre><pre>Anf.  23  EVA GOËS (mp)</pre><pre>Fru talman! Nej, jag är inte så cynisk att jag tycker\r\natt dessa människor skall sköta sig själva om det hän-\r\nder en olycka.</pre><pre>Jag vill med några rader ur en skrift återge vad\r\nsom hade hänt om man redan 1992 hade gått in med\r\nenergibesparing i stället för att lägga pengarna på\r\nutanpåverk, så att säga. Energiexperter har uppskattat\r\natt om man hade lagt bara en tredjedel av 1992 års\r\nTACIS-kärnsäkerhetsprogram på att finansiera till-\r\nverkningsanläggningar av kompakta flourescerande\r\nglödlampor i det forna Sovjetunionen, skulle energi-\r\nbesparingarna rättfärdiga en nedläggning av 5-10\r\nkärnkraftsanläggningar av Tjernobyls storlek.</pre><pre>Det är detta som är intressant - hur man använder\r\npengarna mest effektivt. Jag är kritisk mot detta. Var-\r\nför inte stänga momentant? Vad menas med att man\r\nskall se detta på lång sikt, och långsiktigt öka summan\r\npengar till energieffektivisering och förnybar energi?\r\nI dag går bara en bråkdel av pengarna till förnybar\r\nenergi, närmare bestämt 6 miljoner ecu av 37,5 miljo-\r\nner.</pre><pre>Det är intressant att notera hur de svenska kärn-\r\nkraftsdirektörerna dömer ut Tjernobylreaktorerna, och\r\nvill stänga dem omgående precis som jag vill. Det är\r\nbra att de vill det, men samtidigt kan vi konstatera att\r\nFN:s atomenergiorgan, IAEA, år 1983 gav RBMK-\r\nreaktorerna, dvs. grafitreaktorerna, högsta betyg.</pre><pre>Jag skall läsa ett citat ur IAEA:s bulletin, volym\r\n25, från juni 1983:</pre><pre>\"Konstruktionen med mer än 1 000 individuella\r\nprimärcykler ökar säkerheten i reaktorsystemet - en\r\nallvarlig olycka på grund av utebliven kylning är\r\npraktiskt taget omöjlig.\"</pre><pre>Det är ganska intressant att höra att man förut\r\ntrodde på grafitreaktorerna, och att man i dag inte tror\r\npå dem. Jag menar att man måste försöka fasa ut alla\r\nreaktorer i hela världen. Det är naturligtvis också de\r\ngrönas åsikt. Alla reaktorer är farliga, och det finns\r\nalltid en mänsklig faktor bakom.</pre><pre>Frågan om hur man skall få det fullständiga kost-\r\nnadsansvaret är intressant. Det tyska exemplet var\r\nmycket intressant, och jag skulle önska att närings-\r\nministern utvecklade detta. Där är det tydligen frågan\r\nom fullt kostnadsansvar.</pre><pre>Anf.  24  Näringsminister  ANDERS\r\nSUNDSTRÖM (s)</pre><pre>Fru talman! Återigen vill jag säga att jag delar Eva\r\nGoës uppfattning om att det finns kärnkraftverk i\r\ndetta område som vi inte tycker skall vara i gång.</pre><pre>Samtidigt måste jag ändå vara så pass hederlig att\r\njag konstaterar att Sverige har stått, och står, inför en\r\nsådan här omställning. Vi hade en folkomröstning\r\n1979-1980, och det gällde då mycket bättre kärntek-\r\nnik än vad som finns i det aktuella området. Sverige\r\när också ett mycket rikare land. Därför krävs insatser\r\nav oss i den rikare världen om denna omställning skall\r\nvara möjlig - det är väldigt viktigt att komma ihåg\r\ndet.</pre><pre>Jag har ingen siffra på hur mycket av TACIS-\r\npengarna som använts för omställning till ny teknik.\r\nJag vet att 9 miljoner av de 37,5 miljoner ecu som\r\nfinns har använts för att färdigställa två tryckvattenre-\r\naktorer. Detta har man gjort därför att man - precis\r\nsom Eva Goës säger - befinner sig i något slags si-\r\ntuation där man måste undvika en katastrof.</pre><pre>Att vända sig mot Ryssland och kräva att man där\r\nskall spara sig ur kärnkraftsberoendet blir inte speci-\r\nellt trovärdigt när vi inte har klarat av det själva. På\r\nnågot sätt tycker jag att det blir litet von oben.</pre><pre>Tyskland har fattat ett beslut som innebär att reak-\r\ntorägarna har fått ta ett ansvar för de tyska medbor-\r\ngarna. Det har inte prövats internationellt om detta\r\nhåller, men det är ändå intressant, och det är en fråga\r\nsom kommer att komma upp i partiledaröverlägg-\r\nningarna.</pre><pre>Anf.  25  EVA GOËS (mp)</pre><pre>Fru talman! Jag tycker att det är väldigt intressant\r\natt frågan om ansvar har kommit upp just i dag. I dag\r\nhar vi nämligen besök ifrån Danmark i form av en\r\ndansk delegation. Vi vet mycket väl att man i Dan-\r\nmark vill att vi skall stoppa Barsebäck. Danskarna\r\nanser att vi skall stå för ansvaret i fall det skulle hända\r\nen olycka i Barsebäck. Den skulle drabba enormt\r\nmånga miljoner människor, och få enorma konsek-\r\nvenser. Det har sagts även från svensk kärnkraftsin-\r\ndustri att en olycka i Sverige skulle få ännu större och\r\nallvarligare konsekvenser än en olycka i Tjernobyl. I\r\ndag tror man att Tjernobylolyckan har kostat 1 000\r\nmiljarder kronor.</pre><pre>Jag står inte här och är von oben. Om det är någon\r\nsom har varit nere på jorden, innanför de förbjudna\r\nzonerna i Kiev och sett hur människorna har det där,\r\nså är det jag. Människorna bor kvar på grund av att de\r\ninte har råd att bo någon annanstans. Att man kan vara\r\nså cynisk som t.ex. president Lukashenko i Vitryss-\r\nland, som är beredd att betala människor för att flytta\r\ntillbaka till kontaminerade områden! Man tar ifrån\r\nTjernobylfonden, till vilken man betalar 12-18 %, och\r\nger till enbart de människor som flyttar tillbaka till\r\nkontaminerade områden.</pre><pre>Dessa människor inkluderar 400 000 barn. Jag har\r\nträffat några av de barn som är sköldkörtelcancerope-\r\nrerade. Jag bjöd in dem hit till riksdagen, och jag\r\nkommer att bjuda in fler. Det kommer barn till Sveri-\r\nge i ungefär tio omgångar per år med 40 barn i varje.\r\nDet är dem som jag känner till, och det finns flera. Jag\r\nhar varit på ett institut och sett när barnen opereras.</pre><pre>Jag ser alltså inte detta från oben, utan jag menar\r\natt pengarna skall användas på ett energieffektivt sätt.\r\nDe skall användas till att förhindra och förbättra. Det\r\när förnybar teknik och energieffektivisering som skall\r\ngälla. Det är otroligt hur mycket det slösas på andra\r\nsidan gränsen. Jag skall inte klappa mig för bröstet\r\noch säga att vi är så vansinnigt energieffektiva i Sve-\r\nrige heller, vi kan också förbättra oss. Men där borta\r\när det bedrövligt.</pre><pre>Anf.  26  Näringsminister  ANDERS\r\nSUNDSTRÖM (s)</pre><pre>Fru talman! Först och främst tycker jag att det är\r\nbra att vi för ett resonemang utifrån de människor\r\nsom lever i detta område, och utifrån det elände de\r\nlever i.</pre><pre>EU har i första hand självfallet inriktat sig på att\r\nundvika katastroferna. I andra hand gäller energiom-\r\nställningen. Jag tycker att det är en ganska riktig pri-\r\noritering. Det kan tyckas att man i andra länder borde\r\nha en annan fördelningspolitik, mer lik den svenska,\r\noch satsa mer på dem som har det sämst ställt.</pre><pre>Men det är svårt för oss i Sverige att påverka det\r\nsärskilt mycket. Det vi kan göra är att se till att de\r\nprogram som vi går in med bilateralt eller via EU har\r\nen inriktning på att öka säkerheten och främja en\r\nomställning. Den inriktningen finns på våra program.\r\nVi har ju satsat en hel del pengar själva bilateralt,\r\nutanför EU:s program, på omställning. Jag tycker att\r\ndet är viktigt att vi gör det. Det är oerhört angeläget.\r\nMan ser ju hur människorna i de här områdena lider.\r\nDärför vill jag understryka detta.</pre><pre>Överläggningen var härmed avslutad.</pre><pre>8 §  Svar på interpellation 1995/96:172 om bi-\r\nståndsinsatser och asylfrågor avseende Irak</pre><pre>Anf.  27  Statsrådet PIERRE SCHORI (s)</pre><pre>Fru talman! Berndt Ekholm har frågat mig om\r\nomfattningen av de samlade internationella bistånds-\r\ninsatserna till Irak och hur de fördelar sig mellan de\r\nkurdiskt respektive irakiskt kontrollerade områdena,\r\nomfattningen av de svenska biståndsinsatserna i mot-\r\nsvarande områden, NGO-insatserna och om regering-\r\nen är beredd att utöka biståndsinsatserna till de områ-\r\nden som kontrolleras av den irakiska regimen. Slutli-\r\ngen har han frågat om jag är beredd att agera för att\r\nasylsökande under nu rådande förhållanden inte avvi-\r\nsas till Irak.</pre><pre>FN:s humanitära bistånd, som samordnas av De-\r\npartment of Humanitarian Affairs (DHA), täcker hela\r\nIrak. DHA presenterar biståndsprojekten i årliga ap-\r\npeller vilka finansieras av givarländer och organ som\r\nEU. Enligt DHA:s senaste appell för tiden 1 april\r\n1995-31 mars 1996 är kostnaderna för hjälpprog-\r\nrammet i Irak beräknade till över 163 miljoner dollar.\r\nDet är en minskning till nära hälften av tidigare appel-\r\nler. Nedskärningen har tvingats fram av den mycket\r\nsvaga finansieringen. FN har vid olika tillfällen vädjat\r\ntill omvärlden att bistå Iraks folk.</pre><pre>Det går inte att exakt ange hur det internationella\r\nbiståndet fördelar sig i Irak. För FN:s program är\r\nbilden den att de flesta givarna öronmärker bidragen\r\ntill de kurdiska områdena. Under det senaste året har\r\nflera givare, däribland Sverige, i ökad utsträckning\r\nfinansierat projekt i hela landet. ECHO, dvs. den\r\neuropeiska unionens byrå för humanitärt bistånd,\r\nlämnar t.ex. i dag ett mycket stort finansiellt stöd både\r\ntill FN:s projekt och Röda korsets program i de rege-\r\nringskontrollerade områdena.</pre><pre>Tidigare har FN:s hjälpprogram i mellersta och\r\nsödra Irak erhållit en tredjedel av finansieringen med\r\nmedel från FN:s depositionskonto.</pre><pre>Detta konto etablerades ursprungligen för att ka-\r\nnalisera intäkterna från Iraks oljeexport till FN:s olika\r\nprogram i landet samt till skadeståndet till Kuwait. I\r\nväntan på att Irak skulle återuppta oljeexporten beslöt\r\nsäkerhetsrådet i oktober 1992 att även frysta irakiska\r\ntillgångar skulle kanaliseras via kontot. Projekt som\r\nfinansierats via depositionskontot har matchats mot\r\nIraks frysta tillgångar och Irak självt har därmed\r\nkommit att bli den enskilt största givaren till FN:s\r\nprogram.</pre><pre>Sverige, som stött FN:s hjälpprogram i Irak alltse-\r\ndan det startades år 1991, är ett av de största givarlän-\r\nderna. Under innevarande budgetår har vårt humanitä-\r\nra bistånd genom FN och NGO:er uppgått till drygt 56\r\nmiljoner kronor.</pre><pre>Vår humanitära hjälp går även till regeringskon-\r\ntrollerade områden. Vårt stöd till Världslivsmedels-\r\nfonden och Unicef, FN:s barnfond, på sammanlagt 30\r\nmiljoner kronor är avsett för hela Irak. Röda korset,\r\nFederationen och Kommittén, får ett totalt bidrag på\r\n11 miljoner kronor av vilket merparten går till de\r\nregeringskontrollerade områdena. Caritas, som får 3\r\nmiljoner kronor i SIDA-stöd, köper in och delar ut\r\nlivsmedel i hela landet.</pre><pre>I norra Irak kanaliseras det svenska katastrofbi-\r\nståndet via enskilda organisationer. Diakonia, Caritas\r\noch Church of Eden får närmare 1 miljon kronor\r\ntillsammans. Till FN:s vaktstyrka, som till största\r\ndelen är verksam i norra Irak, har Sverige bidragit\r\nmed 10 miljoner kronor. Styrkan har bl.a. till uppgift\r\natt säkerställa konvojerna för FN:s hjälpprogram och\r\natt främja säkerhetsläget för de enskilda organisatio-\r\nnerna.</pre><pre>Vad gäller perioden april 1996-mars 1997 avvak-\r\ntar vi en ny appell från DHA. Den kan förväntas ge en\r\növerskådlig och aktuell bild av den humanitära situa-\r\ntionen inklusive strategier för hur biståndet skall ge-\r\nnomföras, listor över projekt, beskrivning av mål-\r\ngrupper osv. Först sedan regeringen granskat denna\r\nkan frågan om eventuellt ökat bistånd till de av den\r\nirakiska regeringen kontrollerade områdena besvaras.</pre><pre>I går fick vi också veta att FN och Irak har träffat\r\nen överenskommelse som möjliggör export till ett\r\nvärde av 1 miljard dollar per kvartal för inköp av\r\nlivsmedel och medicin.</pre><pre>Slutligen till Berndt Ekholms fråga om regeringen\r\nunder nuvarande förhållanden kommer att avvisa\r\nasylsökanden. På grund av förhållandena i Irak har\r\nsvenska myndigheter under ett antal år beviljat irakis-\r\nka medborgare uppehållstillstånd i enlighet med av\r\nregeringen beslutad praxis. Sedan något år tillbaka har\r\ndock Statens invandrarverk fattat ett antal beslut om\r\navvisning av irakiska medborgare till Irak. Besluten\r\nhar överklagats till Utlänningsnämnden som har\r\növerlämnat några av dessa till regeringens prövning.</pre><pre>Frågan har således uppkommit om det finns an-\r\nledning att lika automatiskt som tidigare bevilja uppe-\r\nhållstillstånd till asylsökande irakiska medborgare. De\r\navvisningsbeslut som har fattats av Invandrarverket\r\ngäller i huvudsak personer som visserligen ansökt om\r\nasyl men som inte åberopat asylskäl eller som be-\r\ndömts inte vara trovärdiga. Hittillsvarande praxis har\r\ninneburit att även dessa kategorier, vid sidan av asyl-\r\nberättigade, har beviljats uppehållstillstånd i Sverige\r\npå humanitär grund.</pre><pre>Då regeringen ännu inte behandlat dessa ärenden\r\nkan jag inte föregripa regeringens beslut. Men vi\r\nföljer situationen noga i Irak och de avvisningsären-\r\nden som är aktuella. Vi kommer att fatta beslut så fort\r\nvi kan.</pre><pre>Anf.  28  BERNDT EKHOLM (s)</pre><pre>Fru talman! Jag vill tacka statsrådet för ett fylligt\r\nsvar. Av svaret kan jag konstatera att Sverige har\r\nbidragit väl genom FN och NGO:er. Samtidigt noterar\r\njag också att andra länder inte har gjort det i den ut-\r\nsträckning som FN väntat sig. Jag har en uppgift om\r\natt FN har vädjat för 350 miljoner dollar, och fått\r\nhälften. De senaste vädjandena har enligt interpella-\r\ntionssvaret gett 163 miljoner dollar. Vi kan jämföra\r\ndet med att Irak före Gulfkriget importerade bara\r\nmediciner för 500 miljoner dollar.</pre><pre>Det här svaga gensvaret från världssamfundet är\r\natt beklaga, menar jag, på grund av att den humanitära\r\nsituationen är så svår.</pre><pre>Att situationen verkligen är svår kunde jag själv\r\nkonstatera när jag deltog i en studieresa tillsammans\r\nmed Kristna Fredsrörelsen i olika delar av Irak som\r\nregimen i Bagdad kontrollerar. Det vi såg sammanfat-\r\ntades av den ställföreträdande finske FN-chefen för\r\nhumanitära insatser med ungefärligen orden att hälso-\r\nvården håller på att kollapsa.</pre><pre>Genom besök i olika delar av landet, i Bagdad, i\r\nMosul och Basra, kunde vi konstatera att avloppsre-\r\nningsverken är ur funktion. Orenat vatten rinner ut i\r\nfloderna. Och det är just i floderna som man i sin tur\r\nhämtar dricksvattnet, eftersom man knappast kan\r\nanvända grundvattnet på grund av att det är så salt i\r\nmarken. Flodvattnet renas bristfälligt eftersom det är\r\nbrist på reningskemikalier. En del av dessa kemikali-\r\ner, t.ex. klor, har en militär klassning och får inte\r\nimporteras. Dessutom är det för litet vatten på grund\r\nav att pumparna är trasiga. Sanktionerna förhindrar\r\nimport av reservdelar.</pre><pre>Därutöver är miljön förorenad genom trasiga av-\r\nloppspumpar. Avloppet rinner ut på gatorna. Sophan-\r\nteringen fungerar inte. Det råder svåra förhållanden\r\nnär det gäller mat, och kvaliteten på den mat som\r\nfinns är bristfällig. Därutöver har vi en allmänt socialt\r\nnedgången miljö.</pre><pre>Människor blir naturligtvis sjuka. När de sedan\r\nkommer till sjukhus råder det brist på läkemedel. Det\r\nråder brist på reservdelar vilket gör att de medicinska\r\napparaterna inte fungerar. Barn dör i infektioner och i\r\nleukemi som kan botas i Sverige. Enbart till följd av\r\nsanktionerna dör 6 000 barn under 5 år per månad\r\nenligt FN:s egna uppgifter. Det är 10 gånger fler än\r\nföre kriget. Det är naturligtvis ingenting annat än en\r\nhumanitär tragedi efter 6 år av FN-sanktioner. Den\r\nslutsats som vi drog var att embargot behöver föränd-\r\nras så att det inte slår mot det irakiska folket utan\r\nträffar regimen.</pre><pre>FN har agerat mycket stringent och hårt, inte\r\nminst på grund av USA:s påtryckningar. Den irakiska\r\nregimen har inte heller varit särskilt förhandlingsvil-\r\nlig, och det har varit svårt att få in humanitärt mate-\r\nrial. De politiska villkor som FN har ställt samtidigt\r\nsom man har velat hjälpa till med humanitärt material\r\när tveksamma i sin koppling.</pre><pre>Jag tycker att det i den här situationen är angeläget\r\natt ställa upp för ett generöst bistånd på grund av att\r\nsanktionerna har varit så effektiva. Därför vill jag\r\nfråga utrikesministern: Om nu Sverige har skött sig\r\nganska bra, är det då inte angeläget för Sverige att\r\npåverka andra givarländer att också ställa upp, som\r\nSverige har gjort, på grund av den katastrofalt svåra\r\nhumanitära situationen i Irak?</pre><pre>Anf.  29  Statsrådet PIERRE SCHORI (s)</pre><pre>Fru talman! Det som vi upplever i Irak och som\r\nhar bevittnats av Berndt Ekholm och hans resföljesla-\r\ngare är en humanitär tragedi som egentligen är onö-\r\ndig. Regimen håller sitt folk som gisslan. Genom\r\nregimens vägran att efterfölja FN:s sanktionspolitik\r\noch resolutioner utsätter man sitt folk för onödigt\r\nlidande, med många dödsoffer, inte minst bland barn.</pre><pre>Så sent som i går hörde vi att Irak äntligen har gått\r\nmed på en uppgörelse med FN, vilket betyder att man\r\nfr.o.m. i dag kan sälja sin olja på världsmarknaden till\r\nett värde av 1 miljard dollar varje kvartal. Pengarna\r\nskall gå till livsmedel och mediciner. Det kommer\r\nförhoppningsvis att underlätta situationen betydligt. I\r\növrigt kvarstår sanktionerna eftersom Saddam Husse-\r\nins regim inte efterföljer FN-resolutionen om att för-\r\nstöra de vapensystem som världssamfundet efter in-\r\nvasionen av Kuwait kräver skall förstöras.</pre><pre>När det gäller Sveriges insatser är vi beredda att\r\nfortsätta det humanitära stödet för att lindra nöden.\r\nJag vill än en gång säga att vi tillhör de största bi-\r\nståndsgivarna. Vi har sedan 1991/92 bistått Iraks\r\nbefolkning med över 200 miljoner kronor. Biståndet\r\nhar riktats till framför allt norra Irak, där ca 5 000\r\nbyar förstördes under en offensiv från regimens sida.\r\nHälften av dessa byar har nu kunnat byggas upp,\r\nframför allt när det gäller vatten och sanitet, vilket\r\nBerndt Ekholm också nämnde.</pre><pre>Anf.  30  BERNDT EKHOLM (s)</pre><pre>Fru talman! Naturligtvis har den irakiska regimen\r\nett mycket stort ansvar. Samtidigt måste man konsta-\r\ntera att FN-sanktionerna i det här fallet har varit ut-\r\nomordentligt restriktiva. Vad man än tycker om regi-\r\nmen i Bagdad är konsekvensen efter 6 år att det dör\r\n6 000 barn varje månad, på grund av ingenting annat\r\nän just sanktionerna. Man kunde i första hand tänka\r\nsig att FN försöker att förändra sanktionerna så att de\r\ninte slår så hårt mot det irakiska folket, utan träffar\r\nregimen. Jag efterlyser fortfarande en annan upp-\r\nläggning och ett stöd från den svenska regeringen för\r\nen förändring av sanktionernas utformning. Samtidigt\r\när det naturligtvis positivt att uppgörelsen nåddes i\r\ngår. Det kan man bara hälsa med glädje, för det ira-\r\nkiska folkets skull.</pre><pre>Min förhoppning är att det inte stannar vid uppgö-\r\nrelsen, som ju bara omfattar 6 månader, utan att den\r\nkommer att förnyas så att man kan föra in livsmedel\r\noch mediciner. Det är naturligtvis mycket angeläget,\r\noch det är också det bästa sättet.</pre><pre>Trots det är situationen så utomordentligt allvarlig\r\natt bistånd är nödvändigt. Biståndet spelar alltså en\r\nmycket betydelsefull roll. Det är riktigt som biträdan-\r\nde utrikesministern säger att det svenska biståndet i\r\nhuvudsak är koncentrerat till Kurdistan. För övrigt är\r\nallt bistånd i huvudsak koncentrerat till Kurdistan. Jag\r\ntycker att man kan reflektera över det. Situationen är\r\nnämligen mycket värre i södra och mellersta Irak -\r\nden del som kontrolleras av den irakiska regimen.\r\nDärför är det mycket angeläget att såväl Sverige som\r\nFN gör allt som är möjligt att göra för att också bistå\r\nde människor som bor i exempelvis Basraområdet vid\r\nGulfen och som vi besökte. Där är situationen mycket\r\nallvarlig. Jag menar att det är angeläget att regeringen\r\nutövar påtryckningar för att vi skall få in bistånd i\r\nområdet.</pre><pre>Det är också väldigt viktigt att det blir enklare för\r\nbiståndsorganisationerna att få biståndet till Irak. FN:s\r\nsanktionskommitté kontrollerar nämligen också FN:s\r\negna organ när det gäller att sända bistånd, liksom\r\nRöda korset. Jag har fått veta att det för ett svenskt\r\nföretag som skulle sälja produkter till Unicef inte\r\nräckte med att Unicef har tillstånd av sanktions-\r\nkommittén. Den svenska regeringen krävde dessutom\r\natt detta företag också skulle ha tillstånd. Det bevisar\r\nbara hur oerhört rigorösa bestämmelserna är. Det gör\r\nnaturligtvis att det är väldigt svårt att snabbt nå fram\r\nmed insatser. Jag tycker att det är angeläget att den\r\nsvenska regeringen också på olika sätt underlättar för\r\nförmedling av bistånd.</pre><pre>När det gäller den sista frågan har jag fått en skri-\r\nvelse om ett fall, där en irakisk kvinna har fått ett\r\navvisningsbeslut från Invandrarverket. Som vanligt,\r\nhöll jag på att säga, hänvisar Invandrarverket till tro-\r\nvärdighetsskäl. Det är ganska vanligt att människor\r\nsom kommer från sådana här länder inte berättar\r\nsanningen första gången. De vågar inte göra det. När\r\nde sedan ändrar sin berättelse bedömer Invandrarver-\r\nket att den inte är trovärdig. Jag tycker att det är\r\nmycket angeläget att vi tar situationen på allvar när\r\ndet gäller de asylsökande från Irak.</pre><pre>Anf.  31  Statsrådet PIERRE SCHORI (s)</pre><pre>Fru talman! När det gäller biståndet till Irak kom-\r\nmer vi noga att följa det som Berndt Ekholm har sagt.\r\nDet ligger mycket i detta.</pre><pre>Det har varit svårt att veta om hjälp skulle komma\r\nfram till de regimkontrollerade områdena. Det har\r\nockså varit fråga om säkerhet och sådant. Men det är\r\nhelt klart att behoven finns. Det är också klart att\r\nbehoven i norra Irak, dit den internationella hjälpen\r\ntidigare har varit starkt koncentrerad, nu är mindre.\r\nDet var alltså ett bra påpekande som ligger i linje med\r\nvår politik framöver.</pre><pre>När det gäller frågan om asyl för irakier överläm-\r\nnades de aktuella fallen från Utlänningsnämnden till\r\nregeringen i mars månad. Jag räknar med att de nu\r\nskall behandlas skyndsamt. Vi måste komma till be-\r\nslut inom kort, allra senast före sommaren, så att\r\ndessa människor inte svävar i okunnighet om sitt öde.</pre><pre>Jag kan också notera att mig veterligen har inget\r\nland hittills, oavsett vilka bedömningar man gör av\r\ntrovärdigheten, sänt tillbaka någon till Irak.</pre><pre>Anf.  32  BERNDT EKHOLM (s)</pre><pre>Fru talman! Det gläder mig att statsrådet visar\r\nförståelse för behovet av insatser i de regimkontrolle-\r\nrade delarna av Irak. Situationen är ju mycket allvar-\r\nligare där än i Kurdistan just på grund av att världs-\r\nsamfundet har koncentrerat sina insatser i norr. Det är\r\ndärför bra att Irak ges möjlighet att sälja olja och att\r\nköpa mat och mediciner. Men det är också mycket\r\nangeläget att biståndet till dessa delar av Irak fullföljs.</pre><pre>Så åter till frågan om de asylsökande. Jag har hört\r\natt Invandrarverket gjorde en resa till Irak. De reste på\r\nden sexfiliga motorvägen från den jordanska gränsen\r\ntill Bagdad. De vistades i Bagdad, som är en världs-\r\nstad som många andra världsstäder. Men enligt upp-\r\ngift var de inte utanför Bagdad. Det är enligt min\r\nmening ett stort svaghetstecken om man skall bedöma\r\nsituationen.</pre><pre>Vi reste runt i alla fall i delar av landet. De kon-\r\ntakter vi fick talade entydigt för att man skall vara\r\nförsiktig med avvisningar till Irak. Om någon har sökt\r\nasyl i ett land är enligt en uppgift jag fick denna asy-\r\nlansökan i sig ett skäl för den irakiska regimen att ta\r\nhand om en återvändande person på ett inhumant sätt.\r\nJag tycker att det kan vara en chanstagning att sända\r\nhem asylsökande till Irak. Enligt min bedömning är\r\ndet olämpligt att ändra vår tidigare praxis som säger\r\natt om man kommer från Irak får man stanna. Regi-\r\nmen är så impulsiv att det inte går att lita på den.</pre><pre>Jag skulle vilja avsluta med att fråga statsrådet om\r\ndet inte är fel att ta risker i samband med avvisningar\r\noch asylansökningar, dvs. att vi bör vara på den säkra\r\nsidan när vi avvisar människor, så att vi verkligen,\r\nenkelt uttryckt, har rent samvete.</pre><pre>Anf.  33  Statsrådet PIERRE SCHORI (s)</pre><pre>Fru talman! Detta gäller människoöden, och det\r\ngäller också en regim som vi vet vad den står för. Jag\r\nkan därför lova Berndt Ekholm att vi skall iaktta all\r\nden försiktighet, all den varsamhet, all den noggrann-\r\nhet och allt det omdöme som han efterlyser.</pre><pre>Överläggningen var härmed avslutad.</pre><pre>9 §  Svar på interpellation 1995/96:201 om be-\r\nskattning av moderna dieselbilar</pre><pre>Anf.  34  Statsrådet THOMAS ÖSTROS (s)</pre><pre>Fru talman! Elver Jonsson har ställt följande frå-\r\ngor till kommunikationsministern.</pre><pre>1. Vilka åtgärder är regeringen beredd att föreslå i\r\navsikt att förändra beskattningen av dieselbilar för att\r\npå så vis främja fler bränsleeffektivare och miljövän-\r\nligare bilar på våra vägar?</pre><pre>2. Är regeringen beredd att föreslå höjda skrot-\r\nningspremier i avsikt att påskynda utskrotningen av\r\nomoderna och miljöovänliga bilar och därmed bidra\r\ntill att bilparken i dess helhet blir miljövänligare?</pre><pre>Arbetet inom regeringen är så fördelat att det är\r\njag som skall svara på interpellationen.</pre><pre>Regeringen har den 25 april 1996 beslutat att till-\r\nkalla en särskild utredare för att göra en översyn av\r\nvägtrafikens samlade beskattning (dir. 1996:37) avse-\r\nende både tunga och lätta fordon. Översynen skall\r\nkoncentreras till vad som är den lämpligaste avväg-\r\nningen mellan försäljningsskatt, fordonsskatt, ener-\r\ngi- och koldioxidskatt i syfte att förbättra den samlade\r\nstyreffekten med avseende på trafiksäkerhet och mil-\r\njö.</pre><pre>Utredningen skall också analysera möjligheten att\r\ndifferentiera skatten på fordon med hänsyn till bräns-\r\nleförbrukningen varvid även bilarnas transportkapaci-\r\ntet skall beaktas. Vidare skall utredningen överväga\r\nmöjligheten att med ekonomiska styrmedel öka ut-\r\nskrotningen av gamla bilar. Utredningens förslag skall\r\nta sin utgångspunkt i de principöverväganden som\r\nKommunikationskommittén (K 1995:01) lämnar i sitt\r\ndelbetänkande den 15 oktober 1996. Förslagen bör\r\nutformas på så sätt att den samlade styreffekten ur\r\ntrafiksäkerhets- och miljösynpunkt ökar.</pre><pre>Utredaren skall redovisa resultatet av sitt arbete\r\nsenast den 1 februari 1997. Med hänsyn till att både\r\nbilars bränsleförbrukning och utskrotning av gamla\r\nbilar skall behandlas av utredningen är jag nu inte\r\nberedd att ta ställning till vilka åtgärder som bör vid-\r\ntas.</pre><pre>Anf.  35  ELVER JONSSON (fp)</pre><pre>Fru talman! Jag tackar skatteministern för svaret.\r\nDet är kort, och det är diskret. Möjligen skulle man\r\nkunna säga att det för ett nytt statsråd är klädsamt\r\nmen föga upplysande.</pre><pre>De besked som ges i svaret är att det skall ske\r\nanalyser och överväganden. Men i sak är det mycket\r\nhemlighetsfullt. Jag känner också på mig att skatte-\r\nministern drar mer åt det skattetekniska hållet och hur\r\nstyrinstrumentet skall se ut än att ange var regeringen\r\nbefinner sig i sin tankeverksamhet, dvs. regeringens\r\nfärdriktning i frågan. Då menar jag både på kort och\r\npå lång sikt.</pre><pre>Det är inget tvivel om att det är en stor utmaning\r\natt minska utsläppen av t.ex. koldioxid. Det sker ju en\r\nförsämring av klimatet som är alarmerande och som\r\nmåste hanteras och begränsas. Därför krävs det kraft-\r\nfulla insatser, och det krävs mycket snart. Då behövs\r\ninte bara enstaka åtgärder. Och vi kan absolut inte\r\nklara oss med utredningar som i detta fall ligger\r\ntrekvarts år fram i tiden, utan vi behöver något på kort\r\nsikt.</pre><pre>En princip som skulle vara riktig och som det\r\nskulle vara intressant att få statsrådets syn, och rent av\r\nsupport, på är att skattesystemet får en sådan utform-\r\nning att det gynnar bilar som påverkar växthusgaserna\r\nbetydligt mindre. I dag är det närmast tvärtom, nämli-\r\ngen att det i fråga om avgasutsläpp är de riktigt bra\r\ndieselbilarna som har den tunga beskattningen och att\r\ndet är de sämre dieselbilarna som gynnas.</pre><pre>En annan sak som inte är oviktig är att den moder-\r\nna dieselmotortekniken medför en kraftig begränsning\r\nav bränsleåtgången som sådan. Det är ju också posi-\r\ntivt ur miljösynpunkt. Jag tror att människor som\r\njobbar med dessa frågor och utveckling av bättre\r\ndieselmotorer känner dagens straffbeskattning som ett\r\nhinder att ytterligare förbättra tekniken. Det borde\r\nvara det omvända.</pre><pre>Statsrådet säger inte något om hur regeringen\r\nställer sig till en stimulans genom skrotningsavgifter-\r\nna. Jag tror att man genom att räkna upp skrotnings-\r\navgiften, för att få bort den äldre och från avgassyn-\r\npunkt riktigt dåliga bilparken, skulle kunna förnya\r\nbilparken mycket snabbare. Det skulle innebära\r\nmånga fördelar, inte bara en miljövinst. Det skulle\r\ninnebära även en insats för svensk bilindustri, som\r\nkommer att få det kämpigt. Vi skall naturligtvis inte\r\nanvända skattetekniken för att gynna en särskild in-\r\ndustri. Men det är naturligtvis allvarligt om det också\r\nfår negativa bieffekter. Jag skulle därför med intresse\r\nhöra en deklaration från statsrådets sida om regering-\r\nen inte skulle kunna tänka sig ett kort perspektiv där\r\ninsatser sker även om inte de framtida utredningarna\r\när helt klara.</pre><pre>Anf.  36  Statsrådet THOMAS ÖSTROS (s)</pre><pre>Fru talman! Jag delar Elver Jonssons uppfattning\r\nnär det gäller bilindustrin, att det är oerhört viktigt att\r\nvi bedriver en politik som är bra även för bilindustrin.\r\nDet är en central del av svensk industri. Totalt sett är\r\ndet väldigt många människor som är anställda inom\r\nden, direkt i industrin och i industrier som är kopplade\r\ntill bilindustrin.</pre><pre>Det viktigaste är ju att det förs en politik som gör\r\natt räntan går ned, att tillväxten kommer i gång och att\r\nmänniskor återigen sätter tilltro till framtiden och får\r\nråd att köpa sig en ny bil.</pre><pre>Den utredning som jag talade om kommer att se\r\növer om det är möjligt att med ekonomiska styrmedel\r\nstimulera skrotningarna av gamla bilar. Innan den\r\nkommer med sitt resultat är jag inte beredd att uttala\r\nmig om hur detta på bästa sätt skulle kunna ske.</pre><pre>När det gäller dieseln står vi inför en genuin mål-\r\nkonflikt. Den handlar bl.a. om koldioxidfrågan, där\r\ninterpellanten har rätt i fråga om dieselbilarna. Men\r\ndet finns också en konflikt när det gäller andra typer\r\nav utsläpp. Dieselbilarna är mer energieffektiva än\r\nbensinmotorer. Men de släpper ut tre gånger så\r\nmycket kväveoxider som en bensinmotor, och de\r\nsläpper ut mer partiklar. De cancerframkallande par-\r\ntiklarna i storstäderna kommer till dominerande del\r\nfrån dieselfordon. Frågan är alltså inte så enkel att\r\nman kan konstatera att dieselmotorerna är energief-\r\nfektiva, utan deras utsläpp gör att detta inte är en lätt\r\nfråga miljöpolitiskt. Därför är jag inte beredd att utan\r\nvidare säga att vi skall stimulera användningen av\r\ndiesel.</pre><pre>När det gäller frågan om straffbeskattning är be-\r\nskattningen i dag av lätta dieselbilar sådan att den\r\njämställs med beskattningen av bensindrivna per-\r\nsonbilar om man ser till det totala skatteuttaget. Efter-\r\nsom beskattningen av bränslet är väsentligt lägre än\r\nför bensindrivna bilar tar man ut en högre fordons-\r\nskatt just för att få en neutralitet i beskattningen av\r\ndessa bilar. Det tycker jag är rimligt.</pre><pre>Jag vet också att det sker en teknisk utveckling.\r\nMen den har ännu inte kommit så långt att vi kan\r\nbortse från de utsläpp som dieselbilarna står för om vi\r\ntittar vid sidan av koldioxidutsläppen.</pre><pre>Anf.  37  ELVER JONSSON (fp)</pre><pre>Fru talman! Jag tror att det finns litet nyanser\r\nmellan mig och statsrådet när det gäller hur lortiga\r\ndieselbilarna är. Historiskt är påståendet helt korrekt,\r\nmen jag vill påstå att det är en snabb förändring på\r\nväg, och en hel del har redan skett. Jag tror därför att\r\nvi skall vara något försiktiga innan vi belastar just de\r\nmoderna dieselbilarna med för stor skuld också när\r\ndet gäller partiklar.</pre><pre>Statsrådet säger att om det är möjligt att stimulera\r\nfram en förnyelse skall vi naturligtvis göra det. Jag\r\nskulle vilja påstå att det rent av skulle gå att säga i\r\nkammaren här och nu, eftersom det är klart att man\r\nmed ekonomiska stimulanser påskyndar skeenden.\r\nDet kanske man inte ens behöver utreda. Det handlar\r\nmer om tekniken.</pre><pre>Långsiktigt kan man naturligtvis tänka sig en del\r\npigga uppslag i en sådan här interpellationsdebatt. Det\r\när klart att om man tog bort accisen på nya bilar är det\r\nen stor poäng. Det handlar om ca 10 000 kr per for-\r\ndon, vilket skulle innebära 300-400 kr på den befint-\r\nliga bilparken. Men visst går det att fundera på ett\r\nsådant inslag också.</pre><pre>Jag tror att det är viktigt att här ge signalen att\r\nstatsmaktens inställning är att förbättrade bilmotorer\r\nsom har lägre bränsleförbrukning och är mindre mil-\r\njöskadliga skall ha statsmaktens support. Det vore\r\nviktigt att framhålla, och då kanske vi inte behöver\r\ninvänta en utredning som förmodligen ligger något år\r\nbortåt i tiden.</pre><pre>Det som statsrådet säger om hur räntebilden blir\r\noch vilken roll det kan spela är också viktigt. Jag tror\r\ndock att det vore farligt att villkora denna miljöfråga\r\ntill svensk ränteutveckling. Vi är väl bägge av den\r\nuppfattningen att denna bör justeras nedåt och bli mer\r\ngynnsam, men jag tror inte att vi kan koppla samman\r\ndet här så starkt som jag tolkar det att statsrådet gör.</pre><pre>Jag skulle alltså, fru talman, vilja att statsrådet\r\ngjorde ett försök till deklaration som var ett stycke\r\ntydligare än det han hittills har sagt. Jag tror att det\r\nskulle vara gynnsamt både för att bilindustrin skall\r\nkunna göra miljövänliga bilar och för att vi på sikt\r\nskall kunna få en förnyad bilpark med betydligt mind-\r\nre miljövådor.</pre><pre>Anf.  38  Statsrådet THOMAS ÖSTROS (s)</pre><pre>Fru talman! Jag är övertygad om att en bra miljö-\r\npolitik kan vara tillväxtbefrämjande för ett land. Vi\r\nbehöver inte alls villkora miljöpolitik mot budgetsa-\r\nnering på det sättet. Men det är klart att ökade utgifter\r\noch sänkta skatter i ett känsligt läge i budgetsanering-\r\nen medför tveksamhet och kan ge en ränteeffekt som\r\ngör att en stimulans å ena sidan äts upp av en högre\r\nränta å andra sidan.</pre><pre>Jag delar Elver Jonssons uppfattning om att det är\r\nviktigt med en ökad nybilsförsäljning. Det är också så\r\natt huvudorsaken till den låga bilförsäljningen natur-\r\nligtvis är den depression som svensk ekonomi har gått\r\nigenom. Vi står inför ett läge där vi är på väg att klara\r\nhem en budgetsanering. Vi har fått ned räntorna, och\r\nmänniskor får en ökad tilltro till framtiden. Det är den\r\ngrundläggande drivkraften för nybilsförsäljning, inte\r\neventuella skatteförändringar.</pre><pre>När det gäller dieselmotorer vill jag också tillägga\r\natt de inte bara släpper ut mer av kväveoxider och de\r\ntyper av partiklar som jag talade om; de är dessutom\r\nsvårare att rena än bensinmotorer. När det gäller ben-\r\nsinmotorer ser vi en snabb utveckling som det också\r\när viktigt att följa. Det kan vara så att skillnaden mel-\r\nlan dieselmotorer och bensinmotorer när det gäller\r\nkoldioxiden kommer att minska framöver.</pre><pre>Det jag säger är att det inte i dag är aktuellt att\r\nändra beskattningen av dieselmotorer, just på grund\r\nav de andra utsläpp än koldioxidutsläppen som fak-\r\ntiskt också är ett allvarligt problem, inte minst i stor-\r\nstäderna.</pre><pre>Anf.  39  ELVER JONSSON (fp)</pre><pre>Fru talman! Det faktum att det är svårt med denna\r\nförbättring får inte hindra att upplägget är sådant att\r\nförbättringar upplevs ha statsmaktens stimulans och\r\nsupport. Jag vill tolka det här som att statsrådet med\r\nsina förtydliganden ändå inte har polemiserat mot en\r\nsådan tankegång. Jag tycker rent av att frågan väcks\r\nom vi kanske behöver en ny interpellationsdebatt efter\r\nsommaren. Vem vet - när Thomas Östros har funde-\r\nrat på det här kanske en del av de mer kortsiktiga\r\nförslag som jag tror är viktiga, t.ex. att höja skrotning-\r\nspremierna, skulle kunna dyka upp i budgetproposi-\r\ntionen i september. Det är ju ändå några veckor dit.\r\nJag hyser fortfarande förhoppningar, och i så fall har\r\nden här interpellationsdebatten inte varit förgäves.</pre><pre>Överläggningen var härmed avslutad.</pre><pre>10 §  Hänvisning av ärenden till utskott</pre><pre>Föredrogs och hänvisades</pre><pre>Propositioner</pre><pre>1995/96:200 till utbildningsutskottet</pre><pre>1995/96:202 till jordbruksutskottet</pre><pre>1995/96:230 till skatteutskottet</pre><pre>Skrivelse</pre><pre>1995/96:158 till arbetsmarknadsutskottet</pre><pre>Förslag</pre><pre>1995/96:RR11 till finansutskottet</pre><pre>Motioner</pre><pre>1995/96:Fi102-Fi 105 till finansutskottet</pre><pre>1995/96:So26-So28 till socialutskottet</pre><pre>11 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden 1995/96:KU13\r\noch KU34</pre><pre>Finansutskottets betänkanden 1995/96:FiU12-FiU14</pre><pre>Justitieutskottets betänkanden 1995/96:JuU21 och\r\nJuU22</pre><pre>Lagutskottets betänkanden 1995/96:LU23 och LU24</pre><pre>Utrikesutskottets betänkanden 1995/96:UU19-UU21,\r\nUU23 och UU24</pre><pre>Socialförsäkringsutskottets betänkande\r\n1995/96:SfU07</pre><pre>Utbildningsutskottets betänkanden 1995/96:UbU09\r\noch UbU12</pre><pre>Jordbruksutskottets betänkanden 1995/96:JoU11 och\r\nJoU22</pre><pre>12 §  Bordläggning</pre><pre>Anmäldes och bordlades</pre><pre>Socialutskottets betänkanden</pre><pre>1995/96:SoU15 Vissa frågor om personlig assistans</pre><pre>1995/96:SoU17 Vissa hälso- och sjukvårdsfrågor\r\n(förnyad behandling)</pre><pre>Utbildningsutskottets betänkanden</pre><pre>1995/96:UbU10 Huvudmannaskapet för gymnasial\r\nutbildning, m.m.</pre><pre>1995/96:UbU11 Tillträde till högre utbildning m.m.</pre><pre>Näringsutskottets betänkanden</pre><pre>1995/96:NU20 Vissa kompletteringar till elreformen</pre><pre>1995/96:NU25 Avveckling av bankstödet</pre><pre>Bostadsutskottets betänkande</pre><pre>1995/96:BoU12 Avgifter enligt lagen om allmänna\r\nvatten-och avloppsanläggningar</pre><pre>13 §  Anmälan om interpellationer</pre><pre>Anmäldes att följande interpellationer framställts</pre><pre>den 20 maj</pre><pre>1995/96:213 av Lennart Fridén (m) till kulturminis-\r\ntern</pre><pre>Stöd till blåsarmusik</pre><pre>1995/96:214 av Yvonne Ruwaida (mp) till statsrådet\r\nLeif Blomberg</pre><pre>Marknadsföring av alkoholprodukter</pre><pre>1995/96:215 av Gudrun Lindvall (mp) till socialmi-\r\nnistern</pre><pre>LSS-verksamhet i Järna</pre><pre>1995/96:216 av Gudrun Lindvall (mp) till jord-\r\nbruksministern</pre><pre>Jakt på enkelbeckasin</pre><pre>1995/96:217 av Gudrun Lindvall (mp) till\r\nkommunikationsministern\r\nMiljökonsekvensbeskrivningar för vägbyggen i\r\nStockholms län</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 28 maj.</pre><pre>14 §  Anmälan om skriftlig fråga</pre><pre>Anmäldes att följande skriftliga fråga framställts</pre><pre>den 20 maj</pre><pre>1995/96:447 av Charlotta L Bjälkebring (v) till kul-\r\nturministern</pre><pre>Ungdomsutbyte</pre><pre>Frågan redovisas i bilaga som fogas till riksdagens\r\nsnabbprotokoll tisdagen den 28 maj.</pre><pre>15 §  Kammaren åtskildes kl. 15.35.</pre><pre></pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}