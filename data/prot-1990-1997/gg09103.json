{"dokumentstatus":{"dokument":{"hangar_id":"2387796","dok_id":"GG09103","rm":"1992/93","beteckning":"103","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"103","slutnummer":"0","datum":"1993-05-03 00:00:00","systemdatum":"2005-10-27 14:00:53","publicerad":"1993-05-03 00:00:00","titel":"Riksdagens snabbprotokoll 1992/93:103 Måndagen den 3 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{D923E3A3-807D-4BB9-B665-0E6F6F446390}","dokument_url_text":"http://data.riksdagen.se/dokument/GG09103/text","dokument_url_html":"http://data.riksdagen.se/dokument/GG09103","dokumentstatus_url_xml":"http://data.riksdagen.se/dokumentstatus/GG09103","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:103</div>\r\n<div class=\"sidhuvud_datum\">Måndagen den 3 maj</div>\r\n<div class=\"sidhuvud_klockslag\">Kl. 15.00--15.01</div>\r\n<hr class=\"sidhuvud_linje\">\r\n<pre>1 §  Anmälan om återtagande av plats i\r\nriksdagen</pre><pre>Förste vice talmannen meddelade att Barbro\r\nEvermo Palmerlund (s) och Ulla Tillander (c) den\r\n1 maj återtagit sina platser i riksdagen, varigenom\r\ntjänstgöringen som ersättare upphört för Bengt\r\nLindqvist och Anna Corshammar-Bojerud.</pre><pre>2 §  Avsägelse</pre><pre>Förste vice talmannen meddelade att Larz\r\nJohansson (c) avsagt sig uppdraget att vara\r\nsuppleant i Riksdagens besvärsnämnd.</pre><pre>Kammaren biföll denna avsägelse.</pre><pre>3 §  Meddelande om kompletteringsval till\r\nRiksdagens besvärsnämnd</pre><pre>Förste vice talmannen meddelade att Centerns\r\nriksdagsgrupp på grund av uppkommen vakans\r\nanmält Birgitta Hambraeus som suppleant i\r\nRiksdagens besvärsnämnd efter Larz Johansson.</pre><pre>Förste vice talmannen förklarade vald till</pre><pre>suppleant i Riksdagens besvärsnämnd</pre><pre>Birgitta Hambraeus (c)</pre><pre>4 §  Justering av protokoll</pre><pre>Justerades protokollet för den 26 april.</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1992/93:212 till utrikesutskottet</pre><pre>Motionerna</pre><pre>1992/93:Sk50--Sk53 till skatteutskottet</pre><pre>1992/93:Ub160--UbU168 till utbildningsutskottet</pre><pre>1992/93:Sk54 och Sk55 till skatteutskottet</pre><pre>6 §  Bordläggning</pre><pre>Anmäldes och bordlades</pre><pre>Finansutskottets betänkande</pre><pre>1992/93:FiU26 Statlig lokalförsörjning</pre><pre>Skatteutskottets betänkande</pre><pre>1992/93:SkU32 Godkännande av en\r\növerenskommelse mellan Sverige och Estland om\r\nömsesidigt bistånd i tullfrågor</pre><pre>Justitieutskottets betänkande</pre><pre>1992/93:JuU29 Handläggning av brottmål efter\r\nrättspsykiatrisk undersökning, m.m.</pre><pre>Lagutskottets betänkanden</pre><pre>1992/93:LU42 Rätt att förrätta vigsel inom andra\r\ntrossamfund än Svenska kyrkan, m.m.</pre><pre>1992/93:LU43 Ändring i lagen om handelsbolag\r\noch enkla bolag m.m.</pre><pre>Socialutskottets betänkanden</pre><pre>1992/93:SoU19 Stöd och service till vissa\r\nfunktionshindrade</pre><pre>1992/93:SoU21 Barnombudsman</pre><pre>1992/93:SoU24 Kontroll över ämnen som kan\r\nanvändas vid olaglig tillverkning av narkotika</pre><pre>Utbildningsutskottets betänkande</pre><pre>1992/93:UbU12 Skolans internationalisering</pre><pre>Arbetsmarknadsutskottets betänkande</pre><pre>1992/93:AU13 Regionalpolitik</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 29 april</pre><pre>1992/93:163 av Ingela Thalén (s) till\r\nkommunikationsministern om SAS planerande:</pre><pre>Sverige har en fin tradition som industrination. För\r\natt hävda denna tradition krävs goda\r\nförutsättningar att kommunicera med andra länder.</pre><pre>Under senare år har den globala konkurrensen\r\nhårdnat samtidigt som produktivitetsutvecklingen i\r\nSverige har mattats och utbildningsnivån sjunkit i\r\nförhållande till omvärlden.</pre><pre>Den svaga utvecklingen av samtliga inhemska\r\nefterfrågekomponenter och exporten har inneburit\r\natt kapacitetsutnyttjandet i ekonomin sjunkit\r\nytterligare. Det har under de senaste åren medfört\r\nen kraftig nedgång i sysselsättningen och en ökad\r\narbetslöshet.</pre><pre>Detta stärker ytterligare behovet av att utveckla\r\nnya arbetsmarknader i Sverige och att komma\r\nnärmare andra länders marknader och få utbyta\r\nerfarenheter och kunskap med andra länders\r\nutbildningar och företag.</pre><pre>Vi socialdemokrater vill föra en politik som\r\nåterupprättar Sverige som industrination. Det kan\r\nbara ske genom att vår konkurrenskraft är god\r\nsamtidigt som produktiviteten och reallönerna är\r\nhöga. Vår förmåga till konkurrens skall bygga på\r\nproduktivitet och kvalitet i produktionen.</pre><pre>Teknisk utveckling, höjd kompetens och ökad\r\nproduktivitet är nyckeln till industriell\r\nåterhämtning. Den svenska industrins främsta\r\nkonkurrensvapen skall vara tekniska innovationer,\r\nhögkompetent arbetskraft samt en högkvalitativ\r\nforskning och utveckling. En av förutsättningarna\r\nför detta är en god infrastruktur.</pre><pre>För att klara av denna tempoväxling i industrin\r\nmåste insatser sättas in som kompenserar det\r\nfaktum att Sverige ligger långt från de stora\r\nmarknaderna. Det förutsätter stora investeringar i\r\ninfrastruktur. Till denna hör flyget.</pre><pre>I Stockholmsregionen har strukturförändringarna i\r\nnäringslivet varit kraftigare än på de allra flesta håll\r\ni Sverige. Genom variationen och bredden i\r\nsysselsättningen så har emellertid\r\nstrukturförändringarna inte uppmärksammats i den\r\nallmänna debatten på samma sätt som i regioner\r\nmed mer ensidigt näringsliv.</pre><pre>Sverige har genom olika beslut i riksdagen angivit\r\natt vi vill närma oss Europa. Ett av syftena är\r\nnaturligtvis att vi anser att Sverige bör finnas med\r\npå den internationella kartan över länder som har\r\nbra verksamhet, hög kvalitet på sina produkter och\r\natt vi är ett land som det är värt att besöka som t.ex.\r\nturist.</pre><pre>För att erbjuda denna möjlighet krävs ett bra och\r\ninternationellt verksamt flyg. Och det är också ur\r\nStockholmsregionens synpunkt en viktig\r\nangelägenhet. Arlanda flygplats är precis som SAS\r\nhuvudkontorsverksamhet i Solna en stor och viktig\r\narbetsplats i Stockholms län.</pre><pre>Enligt tillgänglig information finns för närvarande\r\nen viss överkapacitet på den europeiska\r\nflygmarknaden med cirka 10--15 %. Något som kan\r\nkomma att tynga branschen i ytterligare några år.</pre><pre>Till detta kommer avregleringen på\r\nEuropamarknaden och olika hemmamarknader --\r\nt.ex. i Sverige -- som kräver genomtänkta strategier\r\nför att de bolag som vill behålla en sund\r\naffärsverksamhet skall kunna göra detta med god\r\nlönsamhet och hög kvalitet för sina kunder.</pre><pre>Enligt uppgifter så innebär SAS-ledningens\r\nställningstagande att man har för avsikt att bilda ett\r\nnytt bolag tillsammans med Swissair, Austrian\r\nAirlanes och KLM. Ett sådant nytt bolag kommer\r\natt bli Europas största.</pre><pre>Om detta är rätt sätt att långsiktigt stärka SAS har\r\njag inte med den information jag kunnat skaffa mig\r\nkunnat göra någon bedömning av.</pre><pre>Det är däremot utomordentligt oroande att genom\r\nmedier och andra informationsvägar få veta att de\r\nfusionsplaner som finns inom SAS och andra\r\neuropeiska flygbolag skulle kunna föra med sig\r\nminskad internationell trafik genom Arlanda\r\nflygplats i Stockholm, genom att det s.k. navet för\r\ninternationell flygverksamhet flyttas till\r\nAmsterdam och att följden av detta blir att\r\nhuvudkontoret i Solna skulle läggas ned.</pre><pre>Sammantaget riskerar Stockholmsregionen dels att\r\ndels mista viktiga centrala arbetsplatser, dels att\r\nkomma vid sidan av den internationella flygkartan\r\noch därmed få betydligt sämre\r\nkonkurrensmöjligheter för vårt näringsliv.</pre><pre>Jag vill mot denna bakgrund ställa följande frågor\r\ntill kommunikationsministern:</pre><pre>Är regeringen beredd att tillsätta en parlamentarisk\r\narbetsgrupp med representation från de fackliga\r\norganisationerna i syfte att utreda de\r\ninfrastrukturella effekterna för svensk del med en\r\neventuell storfusion mellan SAS och de tre andra\r\nflygbolagen?</pre><pre>Har regeringen för avsikt att som delägare i SAS ge\r\nsådana direktiv att inte svensk infrastruktur blir\r\neftersatt eller att svenskt näringsliv drabbas av de\r\nnu aktuella fusionsplanerna?</pre><pre>Är regeringen beredd att för riksdagen presentera\r\nen plan för den framtida infrastrukturen avseende\r\nflygtrafiken, dess kvalitet och service så att den blir\r\ntill nytta för Sverige?</pre><pre>1992/93:164 av Gunhild Bolander (c) till\r\nförsvarsministern om räddningstjänst till sjöss:</pre><pre>Räddningsverket har tecknat avtal med fem\r\nkommuner angående medverkan vid\r\nräddningstjänst till sjöss. Dessa avtal betecknas\r\nsom exempel på bra resultat av\r\nsamverkanssträvanden mellan olika myndigheter\r\ndär Sjöfartsverket och Kustbevakningen har ett\r\nsärskilt ansvar.</pre><pre>Det är då mycket märkligt att Gotlands kommun,\r\nsom har yrkesbrandmän och helikoptrar, ej har\r\ntillfrågats om medverkan vid olyckor ute till havs.\r\nDet förekommer sedan många år tillbaka ett\r\nmycket bra samarbete med flygvapnets\r\nräddningshelikopter och många insatser har gjorts i\r\nÖstersjön.</pre><pre>Det torde vara odiskutabelt att Visbykåren är\r\nsnabbast på plats vid en fartygsolycka i centrala\r\ndelar av Östersjön. Det finns inget avtal med någon\r\nkommun längs hela kusten mellan Stockholm och\r\nMalmö, vilket måste betecknas som mycket\r\negendomligt. Självklart borde Gotlands kommun\r\ningå i detta samarbete.</pre><pre>Jag vill därför fråga försvarsministern om han är\r\nberedd att låta utvidga detta samarbete till att\r\nomfatta även Gotlands kommun?</pre><pre>1992/93:165 av Maj Britt Theorin (s) till\r\nutrikesministern om kärnvapenprov och dumpning\r\nav radioaktivt avfall:</pre><pre>Fram till den 1 juli i år gäller ett moratorium för\r\nkärnvapenprov i USA, Ryssland och Frankrike.\r\nMoratoriet bör förlängas och förhandlingar om ett\r\navtal om ett fullständigt stopp för alla\r\nkärnvapenprov snabbt påbörjas. Vid\r\nnedrustningskonferensen i Genève finns sedan juli\r\n1991 ett svenskt förslag till fullständig avtalstext,\r\nkring vilket förhandlingar omedelbart kan starta.</pre><pre>Den starka folkliga opinionen tvingade fram ett\r\nstopp för alla kärnvapenprov i\r\nSemipalatinskområdet och de dåvarande sovjetiska\r\nproven flyttades till Novaja Semlja. Enligt ryska\r\nofficiella hällor har ca 30 % av de sovjetiska proven\r\nläckt radioaktivitet. Ett återupptagande av de ryska\r\nkärnvapenproven i Novaja Semlja hotar allvarligt\r\nden arktiska miljön med ytterligare kontaminering.</pre><pre>Alltför länge har dumpningen av radioaktivt avfall\r\ni haven tillåtits pågå. I Barents hav/Kara-havet\r\nfinns 15 marina kärnreaktorer från skadade ubåtar\r\noch isbrytare av vilka några fortfarande innehåller\r\nsitt bränsle och ca 17 000 behållare med radioaktivt\r\navfall, som den forna sovjetiska flottan dumpat\r\nillegalt utanför Novaja Semlja. Enligt en analys av\r\nden brittiska kärnfysikern John Large innehåller\r\nreaktorerna och behållarna mellan 2,2 och 3,2\r\nmiljoner curies radioaktivitet.</pre><pre>Tills helt nyligen har den ryska militären hindrat\r\nalla försök att undersöka effekten på miljön i\r\nomgivningarna. En norsk-rysk vetenskaplig\r\nexpedition fick inte göra mätningar eller ta prover\r\nrunt själva dumpningsplatserna, eftersom de ligger\r\ninnanför ryskt territorialvatten på militärt område.</pre><pre>Även andra länder har dumpat radioaktivt avfall i\r\nhaven. OECD-länderna dumpade totalt mellan\r\n800 000 och 1,1 miljoner curies radioaktivt avfall\r\nfram till 1982. Den brittiska\r\nupparbetningsanläggningen Sellafield har släppt ut\r\nungefär 1 miljon curies i Irländska sjön.</pre><pre>Mot bakgrund av ovanstående vill jag fråga\r\nutrikesministern följande:</pre><pre>Avser regeringen att i Genève på nytt lägga fram\r\nförslag om ett avtal om totalt stopp för alla\r\nkärnvapenprov?</pre><pre>Avser regeringen kräva att oberoende\r\ninternationella vetenskapliga undersökningar av\r\ndumpningsplatserna i Barents hav görs?</pre><pre>Avser regeringen kräva ett permanent förbud för\r\ndumpning av radioaktivt avfall, inkluderande\r\nmilitärt avfall?</pre><pre>1992/93:166 av Per Stenmarck (m) till\r\narbetsmarknadsministern om regionalpolitiken:</pre><pre>Det förs för tillfället en debatt med krav om att\r\nvända på den svenska regionalpolitiken. Alltför\r\nlänge har det varit en självklarhet att investeringar\r\nhuvudsakligen skall göras i glesbygd i Norrland.\r\nOch ju mer norrut och ju mer glesbygd desto mer\r\nstatliga bidrag.</pre><pre>Och i någon utsträckning måste det förmodligen\r\nvara på det viset. Stora delar av Norrland utgör\r\nEuropas mest utpräglade glesbygdsområde. Så\r\nkommer det att vara även i fortsättningen och för\r\nde människor som bor och verkar där är det\r\nnödvändigt med en fortsatt penningström från\r\nsöder till norr.</pre><pre>Men detta förutsätter samtidigt att de delar av vårt\r\nland som har de bästa tillväxtmöjligheterna också\r\nfår möjlighet att utvecklas. Om vi genom en\r\nannorlunda politik kan få fart på den ekonomiska\r\ntillväxten i södra och västra Sverige så skapar vi\r\nsamtidigt de bästa möjligheterna att också göra\r\nsatsningar i Norrland.</pre><pre>En ökad tillväxt är på sikt den enda möjligheten att\r\nklara detta. I dag sysslar vi enbart med att fördela\r\npengar. För framtiden måste det vara viktigt att se\r\ntill att vi först skapar de nödvändiga\r\nförutsättningarna. I annat fall så fortsätter vi med\r\nnågonting som i bästa fall är ett nollsummespel,\r\nmen som i förlängningen kan innebära någonting\r\nbetydligt värre.</pre><pre>I en debattartikel i Dagens Nyheter den 28 april\r\nskriver departementsrådet Gunnar Wetterberg\r\nbl.a. så här:</pre><pre>''Hittills har regionalpolitiken varit en fråga om\r\nfördelning av ett givet välstånd. Nu måste en del av\r\nregionalpolitiken inriktas på tillväxten av det\r\nosäkra välståndet . . .</pre><pre>Åtminstone en del av morgondagens\r\nregionalpolitik måste ha helt andra mål -- och\r\nkanske också andra mottagare.</pre><pre>. . .en klok regionalpolitik (kan) komplettera en\r\nlandsdels resurser så att denna kan hävda sig i\r\nkampen om hela Europas investeringar. Och om\r\nden landsändan kan dra till sig mer investeringar,\r\ndå skapar den välstånd som kommer hela landet\r\ntillgodo . . .''</pre><pre>Gunnar Wetterberg menar att det gäller att stärka\r\ntillväxtpolitiken i de regioner som kan delta i\r\nkonkurrensen om den mer avståndsberoende\r\nproduktionen. Då är det Göteborgs- och\r\nMalmöområdena som räknas. Det är där som en\r\nstörre del av de nödvändiga investeringarna måste\r\ngöras.</pre><pre>Det är också viktigt att börja se dessa regioner som\r\nen enhet. I Skåne finns två län, tre landsting och en\r\nstor mängd kommuner. Men det finns ingen som\r\nrepresenterar regionen som helhet. Detta är en stor\r\nbrist. I dag behövs ett gemensamt organ för hela\r\nregionen. Och det är viktigt att ett sådant kan\r\nskapas utan onödig segdragning i statliga\r\nutredningar. En sådan utveckling skulle stärka\r\nSkåne som region i det nya framväxande Europa.\r\nMen det skulle också vara en fördel för hela vårt\r\nland.</pre><pre>Den debatt som nu har dragits i gång kan mycket\r\nväl vara början till en svensk ''nord--syd-konflikt''.\r\nUr många synvinklar kan det vara nyttigt om vi\r\nbörjar ifrågasätta och diskutera sådant som alltför\r\nlänge ansetts vara självklarheter. Det är viktigt att\r\nifrågasätta den traditionella regionalpolitiken. Det\r\nstatliga stödet måste fördelas på ett, för alla parter,\r\nbättre sätt. Detta vore en fördel, dels för de\r\nområden i södra Sverige som skulle få en större del\r\nav investeringspengarna, dels för norrländsk\r\nglesbygd, som skulle dra nytta av den ökade tillväxt\r\nsom geografiskt välplacerade investeringar skulle\r\ninnebära.</pre><pre>Är regeringen beredd att föreslå, att de statliga\r\ninvesteringarna i större utsträckning går till södra\r\nSverige?</pre><pre>Vilka initiativ är regeringen beredd att ta för att\r\nmöjliggöra att det i Skåne skall kunna bildas ett\r\ngemensamt regionalt organ?</pre><pre>1992/93:167 av Sylvia Lindgren (s) till statsrådet Bo\r\nKönberg om behandling av skador från tortyr:</pre><pre>Enligt artikel 14 i FN:s konvention mot tortyr skall\r\nvarje konventionsstat säkerställa att offret för\r\ntortyrhandling får ''medel för ett så fullständigt\r\nåtervinnande av hälsa som möjligt''.</pre><pre>Konventionen skiljer inte mellan flyktingar och\r\nasylsökande. Man kan därför ifrågasätta om det är\r\nförenligt med konventionen att tortyrskadade\r\nasylsökanden, liksom övriga asylsökande, endast\r\nhar rätt till akut sjukvård i Sverige.</pre><pre>Torterade och andra traumatiserade asylsökande\r\nhar det särskilt svårt bl.a. för att de endast har rätt\r\ntill akut sjukvård, men även för att de långa\r\nförläggningsvistelserna och handläggningstiderna i\r\nasylärenden är särskilt påfrestande för dem. Ett\r\nnärmare resonemang om vilket ansvar Sverige har\r\nnär det gäller tortyrskadade asylsökande och\r\nförpliktelserna i enlighet med nämnda konvention\r\nvore på sin plats.</pre><pre>Inom dagens sjukvård har man i allmänhet inte\r\ntillräckliga kunskaper för att kunna konstatera om\r\npatientens problem har ett samband med tortyr. I\r\nDanmark t.ex. har läkarförbundet tagit initiativ till\r\nen specialutbildning för s.k. ''high risk doctors'',\r\nfrämst rätts-, fängelse- och militärläkare som dem\r\nsom ska arbeta i tredje världen.</pre><pre>I Sverige borde en sådan utbildning också vara\r\nangelägen för alla läkare -- främst för dem som\r\narbetar med sjuk- och hälsovård på\r\nflyktingförläggningar samt inte minst\r\nInvandrarverkets förtroendeläkare. Även i Sverige\r\nkan efterlevnaden av läkaretiken brista och det kan\r\ndärför vara viktigt att betona att läkarna måste\r\narbete som patientens läkare och inte som\r\nmyndighetens i bedömningen av tortyrskador.</pre><pre>Läkare och annan personal som möter\r\nflyktingar/asylsökanden på bl.a. förläggningar\r\nborde också ha utbildning om tortyrskador och\r\nandra trauma.</pre><pre>Jag vill med anledning av ovanstående fråga\r\nsjukvårdsministern följande:</pre><pre>Avser regeringen att närmare klargöra Sveriges\r\nansvar för tortyrskadade asylsökanden?</pre><pre>Ämnar regeringen vidtaga några åtgärder för att\r\nstarta utbildning för i första hand läkare som löper\r\nyrkesetiska risker?</pre><pre>1992/93:168 av Gustaf von Essen (m) till statsrådet\r\nReidunn Laurén om vårdnadstvister m.m.:</pre><pre>Det legala förfarandet rörande separationer,\r\nvårdnad och umgänge kan ofta leda till traumatiska\r\nupplevelser för de inblandade. I legal mening syftar\r\ndet nuvarande förfarandet till ett resultat ''för\r\nbarnets bästa'' men i praktiken blir resultatet\r\nstundom kontraproduktivt.</pre><pre>En modell som borde kunna övervägas är införande\r\nav familjenämnd som på domstolens förordnande\r\nskulle arbeta fram förslag till lösning och där olika\r\nföreträdare från socialtjänsten samt\r\nfamiljeterapeut, barnpsykolog, jurist och ekonom\r\nskulle kunna ingå. Nämndens uppgift är att lotsa\r\nföräldrarna fram till ett gemensamt beslut samt\r\ndärefter förelägga detta för tingsrätten för ett\r\nslutligt beslut.</pre><pre>Eftersom Domstolsutredningen har tankegångar\r\nsom liknar detta vill jag ställa följande fråga till\r\nstatsrådet:</pre><pre>Avser regeringen att komma med förslag till\r\nriksdagen i denna fråga och vad övervägs i övrigt i\r\ndepartementet angående att utveckla förfarandet\r\navseende separationer och vårdnads- och\r\nseparationstvister?</pre><pre>1992/93:169 av Kent Carlsson (s) till statsrådet Bo\r\nKönberg om effekterna av reformeringen av\r\nläkemedelsförsäkringen:</pre><pre>Riksdagen beslutade våren 1992 att göra\r\nomfattande förändringar i försäkringssystemet för\r\nläkemedel. I korthet innebar förändringarna att\r\nläkemedelskonsumenten från den 1 juli fick betala\r\nen högre egenavgift för receptbelagda läkemedel.\r\nFrån den 1 januari 1993 infördes ett system med\r\nreferenspriser som innebär att när det finns två eller\r\nflera helt identiska läkemedel ersätter staten det\r\nbilligaste av dessa -- det s.k. referenspriset.\r\nÖverstigande kostnad får betalas av konsumenten\r\nom denne, trots att en billigare helt identisk variant\r\nfinns, väljer att ta ut den dyrare\r\nläkemedelsvarianten.</pre><pre>En mindre uppmärksammad förändring som\r\nbeslutades av riksdagen var att det\r\nprisförhandlingssystem som skötts av\r\nApoteksbolaget avskaffades med hänvisning till\r\nharmoniseringen till EG. Genom detta beslut råder\r\ni princip fri prissättning på läkemedel. Istället\r\ninfördes en ordning som innebär att den tillverkare\r\nsom vill att företagets läkemedelsprodukter skall\r\nomfattas av statens subventionering måste\r\nförhandla med Riksförsäkringsverket för att få\r\nprodukten uppförd på subventionslistan.</pre><pre>Riksdagen beslutade också att\r\nläkemedelskommittéerna skall få en utvecklad roll\r\nvad gäller val av läkemedel och informationen\r\nkring läkemedel. Riksdagen uttalade att man\r\ngenom ökad information och rekommendationer\r\nkan skapa mer långsiktiga förutsättningar för att\r\nhålla läkemedelskostnaderna nere. Regeringen fick\r\ni uppdrag att ta ett initiativ i denna fråga.</pre><pre>Även om reformeringen av läkemedelssystemet\r\nbara har varit i kraft under en kortare tid börjar nu\r\nde första erfarenheterna av denna bli kända. Vissa\r\nföretag inom läkemedelsindustrin vidtog snabbt\r\nmotåtgärder för att minimera effekterna på det\r\negna företaget. Mycket snabbt lät tillverkare av s.k.\r\noriginalpreparat sina dotterbolag registrera\r\noriginalprodukten som kopiepreparat (generika)\r\nmed ett annat varunamn. Det är helt identiska\r\nprodukter, ofta tillverkade samtidigt i samma\r\nfabrik, men som packas i olika förpackningar med\r\nolika varunamn. Skillnaden mellan de två\r\nprodukterna är att dotterbolagets pris är betydligt\r\nlägre än moderbolagets.</pre><pre>Avsikten med denna manöver kan tyckas vara\r\ngod -- att ge konsumenterna bra läkemedel till en\r\nlägre kostnad. Bakom originaltillverkarnas\r\nagerande fanns dock mer tvivelaktiga motiv.\r\nGenom att lansera samma produkt under annat\r\nvarummärke, men till ett betydligt lägre pris, kunde\r\nman i praktiken förhindra konkurrens från andra\r\ntillverkare av samma produkt.</pre><pre>Genom att låta sitt dotterbolag sätta ett mycket lågt\r\npris påverkas det s.k. referenspriset nedåt.\r\nKortsiktigt innebär detta förvisso att\r\nmoderbolagets försäljning av det gamla\r\noriginalpreparatet minskar, men i gengäld blir det\r\nytterligt svårt för en annan tillverkare av samma\r\nprodukt att ta sig in på marknaden. Den som\r\nförsöker tvingas att lägga sig prismässigt så lågt att\r\ndet inte går att få lönsamhet.</pre><pre>Originaltillverkarens avsikt är att hålla detta låga\r\npris via sitt dotterbolag tills konkurrenterna\r\nantingen drar tillbaka sina produkter eller tills man\r\nrent av konkurrerat ut dem. I det läget kan\r\norginaltillverkaren helt bestämma prisnivån --\r\nsystemet med referenspriser har i praktiken satts ur\r\nspel.</pre><pre>För staten innebär detta agerande att man under en\r\nkortare tid får minskade kostnader, vilket är bra.\r\nMen efter en tid då konkurrensen upphört kommer\r\nskattebetalarnas kostnader med största sannolikhet\r\nåter att öka.</pre><pre>Att originaltillverkarna försöker hitta sätt att\r\nkontrollera hela läkemedelsmarknaden kan man se\r\ni många andra länder. Där köper\r\noriginaltillverkarna upp mindre företag som\r\ntillverkar kopiepreparat/generika. Även i Sverige\r\nhar detta förekommit. Bl.a. har Kabi-Pharmacia\r\nköpt generikabolaget NM Pharma.</pre><pre>Farhågorna för en sådan utveckling, som nu blivit\r\nverklighet, uppmärksammades i riksdagsmotioner i\r\nsamband med regeringens proposition om\r\nförändringar av läkemedelssystemet. Bl.a.\r\nföreslogs ett modifierat referensprissystem baserat\r\npå läkemedelskommittéerna i de 24 länen.\r\nUppdelningen på 24 självständiga marknader\r\nföreslogs bl.a. för att minimera riskerna för\r\nkonkurrensbegränsande motåtgärder från\r\noriginaltillverkarna och för att underlätta\r\netableringen för nya tillverkare av kopiepreparat.\r\nDessutom skulle en sådan ordning ha tagit tillvara\r\nde olika terapitraditioner som finns i olika delar av\r\nlandet. Riksdagen avslog tyvärr detta krav.</pre><pre>En annan erfarenhet av det nya systemet är att flera\r\ntillverkare av läkemedel valt att inte låta sina\r\nläkemedel ingå i den s.k. subventionslistan. För\r\nkonsumenten innebär detta att han eller hon får\r\nbetala hela kostnaden för ett läkemedel. Speciellt\r\ngäller detta för s.k. sjukhusprodukter, som en hel\r\ndel kroniker använder regelbundet, där\r\ntillverkarna dessutom i många fall också passat på\r\natt höja sina priser.</pre><pre>Det är svårt att förstå motiven i de fall där\r\ntillverkaren medvetet valt att inte förhandla med\r\nRiksförsäkringsverket om ett pris och registrering\r\npå subventionslistan. Försäljningen av produkten\r\nkommer säkerligen att minska eftersom\r\nkonsumenten får ta hela kostnaden för läkemedlet.</pre><pre>Man kan bara spekulera i de verkliga skälen till att\r\nen tillverkare avstår från att låta ett preparat ingå i\r\nsubventioneringen. Troligast är nog att man på\r\ndetta sätt vill sätta press på myndigheter och\r\npolitiska beslutsfattare att helt släppa\r\nprissättningen på läkemedel fritt. När\r\nkonsumenten upptäcker att det läkemedel han eller\r\nhon är i behov av helt skall betalas av den enskilde\r\nkommer konsumenten att rikta kravet på\r\npolitikerna att förändra systemet.</pre><pre>I vissa enskilda fall kan förklaringen givetvis vara\r\natt man inte förstått det nya systemets\r\nkonstruktion. För dessa läkemedel är det\r\nförhoppningsvis en tidsfråga innan tillverkaren\r\nväljer att förhandla med Riksförsäkringsverket om\r\natt låta dem omfattas av rabatteringen.</pre><pre>I princip är ju prissättningen fri, men om man i dag\r\nvill åtnjuta statens subvention är tillverkaren\r\ntvingad att förhandla om priset med\r\nRiksförsäkringsverket. Med press på\r\nbeslutsfattarna kan man anta att vissa\r\nläkemedelstillverkare hoppas på att regering och\r\nriksdag ser sig tvingade att även ta bort denna form\r\nav prisreglering.</pre><pre>En mindre vanlig, men förekommande, motåtgärd\r\nfrån industrins sida är att registrera ett läkemedel,\r\nsätta ett lågt pris men inte tillhandahålla det på\r\nmarknaden. På det sättet tvingar man andra\r\ntillverkare av exakt samma produkt att sätta samma\r\nlåga pris på sina produkter. Detta eftersom\r\nreferenspriset gör att subventioneringen utgår från\r\ndet lägsta priset -- även om den produkt som har det\r\nlägsta priset inte tillhandahålls på marknaden.</pre><pre>Denna form av ''blockeringsregistreringar''\r\nmotiveras av företagen med att man ännu inte\r\nbestämt sig för om man skall marknadsföra\r\nprodukten i Sverige. I realiteten handlar det om att\r\nkraftigt försvåra för konkurrenter att ta sig in på\r\nmarknaden. Sätts priset på den produkt, som sedan\r\ninte tillhandahålls, riktigt lågt blir det i praktiken\r\nomöjligt för andra tillverkare att lansera sina exakt\r\nlikadana produkter genom att referenspriset utgår\r\nfrån det fiktivt lägsta priset.</pre><pre>Ett av syftena med reformeringen av\r\nläkemedelssystemet var att minska\r\nskattebetalarnas kostnad för subventioneringen av\r\nläkemedel. Tanken var att man, på den del av\r\nläkemedelsmarknaden som inbegriper icke-\r\npatenterade läkemedel, skulle få en övergång från\r\ndyra preparat till helt identiska men betydligt\r\nbilligare sådana. Regeringen uppskattade den\r\nmöjliga besparingen till ca 400 miljoner kronor per\r\når.</pre><pre>Denna besparing verkar nu ätas upp av en ökad\r\nförskrivning av dyra patenterade preparat.\r\nIndustrin har genom intensiv och tvivelaktig\r\nbearbetning av de receptförskrivande läkarna i\r\nmånga fall lyckats få dessa att byta från icke-\r\npatenterade och billiga preparat till betydligt\r\ndyrare patentskyddade. Det finns klara tecken på\r\natt så har skett under de senaste året.</pre><pre>Argumentet från industrins sida är att dessa nya\r\n''mer avancerade'' preparat är bättre ur medicinsk\r\nsynpunkt. Ibland stämmer detta, ibland är det bara\r\nfrågan om att stoppa in den gamla\r\nläkemedelssubstansen i en ny typ av kapsel och\r\nförändra styrkan något.</pre><pre>Även när det är frågan om en medicinskt mer\r\navancerad produkt typ Losec från Astra är det\r\ntveksamt om samtliga patienter med magbesvär\r\nskall ordineras Losec vid sin första kontakt med\r\nläkaren. Ur medicinsk synpunkt kan en rad andra\r\nalternativ, effektiva och betydligt billigare, prövas\r\nförst innan Losec-preparatet skrivs ut.</pre><pre>För industrin handlar det nu om stora pengar.\r\nReferensprissystemets införande skulle för de\r\netablerade originaltillverkarna ha kunnat medföra\r\nett inkomstbortfall. Genom de ''motåtgärder'' som\r\nbeskrivits ovan har man effektivt neutraliserat\r\ndenna risk.</pre><pre>Landets skattebetalare får snällt fortsätta att\r\nständigt öka på sina subventioner av läkemedel.</pre><pre>Dessa ''motåtgärder'' från industrins sida måste på\r\nnågot sätt motverkas från statens sida.</pre><pre>För att komma åt den form av prisdumpning som\r\noriginaltillverkarna gör via sina dotterbolag måste\r\nreferensprissystemet modifieras. Ett alternativ är\r\natt dela upp landet i flera delmarknader där man\r\nsjälvständigt inom dessa får större möjligheter att\r\nlokalt variera referenspriset. Ett annat alternativ är\r\natt ge Riksförsäkringsverket/Läkemedelsverket\r\nmöjlighet till en större marginal vid bestämmande\r\nav referenspriset, exempelvis genom att\r\nreferenspriset får sättas med utgångspunkt från det\r\nlägsta priset +/- 20 %.</pre><pre>För att undvika den form av ''utpressning'' som\r\ntillverkarna utsätter staten för genom att inte låta\r\nföra upp sina produkter på subventionslistan finns\r\nbara ett sätt. Staten kan genom att tillåta och\r\nförenkla s.k. parallellimport av läkemedel\r\ngarantera att läkemedelskonsumenterna får bra\r\nläkemedel till låg kostnad. Läkemedelstillverkarna\r\nhar idag i princip ensamrätt på att föra in sitt\r\nföretags produkter i Sverige. Det ger dem en unik\r\nposition gentemot\r\nRiksförsäkringsverket/Läkemedelsverket. Skulle\r\nstaten tillåta att andra direktimporterar samma\r\nföretags läkemedel till Sverige skulle trycket öka på\r\ntillverkarna att dels hålla nere sina priser i Sverige,\r\ndels låta läkemedlen föras upp på\r\nsubventionslistan.</pre><pre>För att undvika ''blockeringsregistreringar'' kan\r\nstaten vidta flera åtgärder. Man kan förbjuda denna\r\nform av registrering rakt av. Detta kan dock möta\r\npå hinder eftersom tillverkarna rimligen måste\r\nkunna få skydda sin produkt genom registrering.\r\nFör en sådan åtgärd talar dock att produkten\r\ngenom patentskyddet redan har ett tillräckligt\r\nskydd. En annan, och kanske lämpligare, åtgärd är\r\natt man separerar registrering och prissättning.\r\nProdukten får gärna registreras, men prissättning\r\n(som påverkar referenspriset) får endast ske om\r\nprodukten verkligen tillhandahålls på marknaden.</pre><pre>För att minska överflyttningen från billiga till dyra\r\nläkemedel krävs betydligt mer omfattande ingrepp.\r\nEtt sätt är att låta utfärda centrala\r\nterapirekommendationer, ett slags\r\nbasläkemedelslista, för olika diagnoser och att\r\ndessa sedan har betydelse för statens\r\nsubventionering. Ett annat sätt är att låta de lokala\r\nläkemedelskommittéerna få en styrande roll vid val\r\nav terapi och därmed subventionering av\r\nläkemedel. Ett sätt att ytterligare öka incitamentet\r\nför de receptförskrivande läkarna att följa de\r\nrekommendationer som kommittéerna gör kan vara\r\natt låta en del av de besparingar som dessa kan\r\nåstadkomma komma läkare, sjuksköterskor m.fl.\r\ntill del genom ökad utbildning och pengar till lokal\r\nforskning.</pre><pre>I samband med riksdagens behandling av\r\nläkemedelssubventioneringen diskuterades\r\ninformationen till konsumenten och den\r\nförskrivande läkaren.</pre><pre>Många apoteksanställda kan i dag vittna om att\r\ninformationen till konsumenten om de förändrade\r\nvillkoren för subventionering inte har fungerat.\r\nInte heller receptförskrivarna tycks ha blivit\r\nordentligt informerade om det nya systemet.</pre><pre>De som förskriver läkemedel fortsätter\r\nslentrianmässigt att skriva ut gamla dyra preparat,\r\ntrots att billigare helt identiska kopior finns att\r\ntillgå. Om patienten fått läkemedel förskrivna som\r\nmedför en kostnad över 120 kr upptäcker patienten\r\ni de flesta fall först vid sitt besök på apoteket att\r\nhan/hon på grund av läkarens förskrivning får\r\nbetala en mellanskillnad om patienten skall få det\r\nsom läkaren skrivit på receptet.</pre><pre>Om patienten fått läkemedel förskrivna som\r\nunderstiger 120 kr är det inte alls säkert att han/hon\r\nfår reda på att det finns betydligt billigare\r\nalternativ. I många av dessa fall skulle patienten\r\nkunna spara uppemot 50 % av\r\nläkemedelskostnaden om informationen till\r\nkonsumenten från läkare och apotek verkligen\r\nfungerade.</pre><pre>En annan försvårande faktor för apotekens\r\ninformationsgivning är att vissa läkemedel ena\r\nmånaden finns med på subventionslistan och nästa\r\nmånad är bortplockade. För patienten kan detta\r\ninnebära oerhörda förändringar i kostnaden för att\r\nfå ut ett visst läkemedel.</pre><pre>Apotekspersonalen får genom detta en tung\r\nuppgift att förklara det nya referensprissystemet för\r\nkunden. Även om apotekspersonalen genom beslut\r\nav Socialstyrelsen/Läkemedelsverket fått möjlighet\r\natt med kundens medgivande byta till det billigare\r\noch fullt subventionerade läkemedlet är det många\r\nkonsumenter som inte vågar göra bytet. För den\r\nenskilde medför detta en stor extrakostnad.\r\nSpeciellt många äldre personer vågar inte göra ett\r\nsådant byte eftersom ''doktorn har skrivit så på\r\nreceptet''.</pre><pre>De förskrivande läkarna har här en viktig roll att\r\nfylla. Detta förutsågs också vid\r\nriksdagsbehandlingen. Det är vid mötet mellan\r\nläkare och patient som informationen om det nya\r\nsubventionssystemet måste ges. Patienten som i de\r\nallra flesta fall har stort förtroende för sin läkare\r\nhar antagligen lättare för att ta emot informationen\r\nfrån sin läkare än av apotekspersonal stående vid\r\nen betjäningsdisk. I samband med att läkaren\r\ninformerar sin patient är det som lättast att\r\nmotivera sin patient för ett byte från ett dyrt\r\npreparat till ett billigare helt identiskt.</pre><pre>I många fall verkar denna information inte ha\r\nfungerat. De ansvariga myndigheterna bör tydligt\r\ninformera de förskrivande läkarna om deras ansvar\r\natt ge denna information till sina patienter. För att\r\nunderlätta för de receptförskrivande läkarna att\r\nagera kostnadsmedvetet måste dessa regelbundet\r\nfå prisjämförande läkemedelsinformation. Logiskt\r\nvore att försäkringsgivaren Riksförsäkringsverket\r\nåtog sig att en gång per kvartal göra en\r\nprissammanställning över identiskt lika läkemedel\r\noch distribuera denna till läkarna.</pre><pre>Dessutom bör arbetet med att återföra s.k.\r\nförskrivningsprofiler till varje receptutfärdande\r\nläkare påskyndas. Genom detta kan läkarna göras\r\nmedvetna om att man fortsätter att skriva ut dyra\r\npreparat trots att billigare helt identiska finns att\r\ntillgå.</pre><pre>Apoteken bör också stimuleras att informera\r\nkonsumenterna om de billigare helt identiska\r\nalternativ som finns att tillgå, detta oavsett om\r\npreparaten kostar mindre eller mer än 120 kr.\r\nTyvärr motverkar Apoteksbolagets nuvarande\r\nprispåslagsmodell detta. Om apotekens\r\ninformation skulle fungera och få genomslag skulle\r\ndetta, med apotekens nuvarande sätt att ta ut sina\r\nkostnader, innebära kraftigt minskade intäkter för\r\nApoteksbolaget. Apotekens påslagsmodell bör\r\ndärför förändras så det blir egalt om apoteken säljer\r\ndyra eller billiga läkemedel.</pre><pre>Mot bakgrund av ovanstående vill jag fråga\r\nbiträdande socialministern följande:</pre><pre>Avser regeringen att framlägga förslag som\r\nförhindrar den form av prismanipulation som vissa\r\nläkemedelstillverkare börjat använda sig av efter\r\ninförandet av referenspriser?</pre><pre>Avser regeringen lägga fram förslag som förhindrar\r\ns.k. blockeringsregistrering?</pre><pre>Avser regeringen lägga fram förslag som gör det\r\ntillåtet och enkelt att parallellimportera läkemedel\r\ntill Sverige?</pre><pre>\r\nKommer det nya referensprissystemet medföra en\r\nminskning av statens kostnader för subventionering\r\nav läkemedel?</pre><pre>På vilket sätt avser regeringen att förbättra\r\ninformationen till läkemedelskonsumenterna om\r\ndet nya referensprissystemet?</pre><pre>Hur har regeringen tänkt följa upp riksdagens\r\nbeslut om att utveckla läkemedelskommittéernas\r\nroll på läkemedelsmarknaden?</pre><pre>Hur har regeringen följt upp riksdagens beslut om\r\nbättre prisinformation till de receptförskrivande\r\nläkarna?</pre><pre>1992/93:170 av Maj Britt Theorin (s) till\r\nutrikesministern om förbud mot vissa landminor\r\nm.m.:</pre><pre>Varje år lemlästats över 200 000 människor av\r\nminor, även i länder som har haft fred i åratal. Det\r\när främst de fattiga på landsbygden som drabbas.\r\nBarnen tror att plastminorna är leksaker. De tar\r\nupp minorna som exploderar i deras händer.\r\nKvinnor som samlar ved och män som brukar\r\njorden lemlästas eller mister livet när minor\r\nexploderar utan förvarning.</pre><pre>Tyngden av ett litet barn räcker för att minan skall\r\nexplodera. Kroppen fylles av plastsplitter som är\r\nsvårt att se på röntgenplåtar.</pre><pre>I bl.a. Afghanistan, Cambodja, Kurdistan och\r\nSomalia finns miljontals minor. Ingen vet var,\r\neftersom de spridits helt utan kontroll, minkartor\r\noch hänsyn till civilbefolkningen.</pre><pre>För att komma till rätta med dessa problem krävs\r\nett internationellt samarbete genom FN. Detta kan\r\nbl.a. ske genom en översynskonferens av 1981 års\r\nvapenkonvention, vars uppgift är att föra in\r\nvapenkategorier, som bör förbjudas eller\r\nbegränsas.</pre><pre>Tillverkning och försäljning av antipersonella\r\nminor bör förbjudas och de länder som tillverkat\r\noch exporterat minorna bör i första hand ta ansvar\r\nför minröjning.</pre><pre>Mot bakgrund av ovanstående vill jag fråga\r\nutrikesministern följande:</pre><pre>Är regeringen beredd att förbjuda tillverkning och\r\nförsäljning av antipersonella minor eller\r\nkomponenter till antipersonella minor?</pre><pre>Är regeringen beredd att framlägga förslag om\r\ninternationellt förbud för tillverkning och\r\nanvänding av antipersonella minor?</pre><pre>Är regeringen beredd att verka för att ansvar för\r\nminröjning också läggs på det land som tillverkat\r\noch exporterat minor?</pre><pre>Är regeringen beredd att internationellt agera för\r\nminröjning i de värst drabbade länderna och\r\nbistånd till minröjningsprogram och svenska\r\nminröjningsgrupper?</pre><pre>den 31 april</pre><pre>1992/93:171 av Torgny Larsson (s) till\r\nkulturministern om peruanska flyktingars\r\nbehandling vid återförvisning:</pre><pre>Under år 1992 sökte 942 peruaner asyl i Sverige.\r\nSamma år avgjordes 160 asylärenden som rörde\r\nperuaner. Av dessa 160 fick 48 stanna medan 98\r\navvisades, 14 ärenden avskrevs.</pre><pre>Av de peruaner som söker asyl i Sverige finns olika\r\nskäl angivna. Frågan är hur beslutande\r\nmyndigheter bedömer dessa skäl.</pre><pre>Rapporter har kommit från skilda håll om en allt\r\nsvårare situation i Peru. Bl.a. har det uppgetts att\r\ntortyr förekommer i militärfängelser, något som\r\nkan drabba män som inte beviljats\r\nuppehållstillstånd i Sverige och som därför avvisas.\r\nÄven på annat sätt uppges de mänskliga\r\nrättigheterna kränkas.</pre><pre>Mot bakgrund härav frågar jag:</pre><pre>Hur bedömer regeringen situationen i Peru?</pre><pre>Vilka konsekvenser bör detta få för bedömningen\r\nav skäl för anhållan av uppehållstillstånd? Hur\r\nmånga personer har hittills under 1993 anhållit om\r\nuppehållstillstånd? Hur många har avvisats? Vad\r\nhar skälen härtill varit? Vilken grad av säkerhet kan\r\ngaranteras personer som inte beviljats tillstånd att\r\nstanna i Sverige?</pre><pre>1992/93:172 av Ian Wachtmeister (nyd) till\r\nnäringsministern om riskkapitalbolagen:</pre><pre>För ungefär ett år sedan var disponeringen av\r\nlöntagarfonderna med all rätt en stor politisk fråga.\r\nFrån Ny demokratis sida drev vi envetet en linje\r\nsom innebar, att så stor del som möjligt av pengarna\r\nskulle komma det fria näringslivet till del, så att små\r\noch medelstora företag kunde få den finansiering\r\nsom är en förutsättning för deras utveckling och\r\ndärmed också för deras förmåga att generera\r\nriktiga produktiva jobb.</pre><pre>De riskkapitalbolag och portföljföretag som så\r\nsmåningom bildades, verkade uppfylla\r\nintentionerna.</pre><pre>Det har emellertid visat sig att portföljföretagen,\r\nframför allt Bure, sökt sig andra vägar och läst\r\nbolagsordningen som fan läser bibeln. I stället för\r\nen multiplikatoreffekt åstadkommen genom\r\nsamarbete med andra riskkapitalbolag och genom\r\nförvaltningsuppdrag, försöker man bygga sin egen\r\nkoncern. De privatiserade löntagarfondernas\r\nInvestor.</pre><pre>Samtidigt klagar många små och medelstora\r\nföretag på att det fortfarande inte finns riskkapital.</pre><pre>Industri- och nyföretagarfonderna har dragit i gång\r\nnyföretagarlån m.m., men intresserade innovatörer\r\noch entreprenörer tycker sig finna föga stöd. Även\r\nhär en spänd förväntans upplösning i nästan intet.</pre><pre>Bankkrisen pågår för fullt med de enorma brister i\r\nkreditsystemen som detta innebär. Riksbanken\r\nvägrar sänka räntan osv. Situationen är\r\nutomordentligt allvarlig.</pre><pre>Är näringsministern beredd att diskutera och\r\nvidtaga åtgärder för att rätta till de uppenbara\r\nbrister som redan kan noteras?</pre><pre>1992/93:173 av Ian Wachtmeister (nyd) till\r\nstatsrådet Bo Lundgren om fallskärmsavtalen:</pre><pre>Först var det bara de riktigt höga cheferna i de\r\nverkligt stora företagen som hade dem. Sedan\r\nspred de sig in absurdum; till chefer,\r\nstyrelseledamöter och alla möjliga\r\nbefattningshavare inom stat, kommun och\r\nlandsting, näringsliv och organisationer.</pre><pre>Svenska folket har all rätt att reagera mot att\r\nbehöva betala för dem som riskerar att falla från\r\nhög höjd.</pre><pre>Den vanliga svensk som förlorar sitt jobb och blir\r\narbetslös, hänvisas till socialhjälp eller i bästa fall\r\ntill kontant arbetsmarknadsstöd. En\r\nkommunalpamp däremot, som kanske till och med\r\nmisskött sitt arbete och vars lön den arbetslösa\r\nsvensken betalat via skattsedeln, faller mjukt med\r\nhjälp av en fallskärm.</pre><pre>Vad kan då göras?</pre><pre>Till att börja med bör fallskärmar förbjudas för all\r\nframtid i offentlig verksamhet.</pre><pre>Det går också att förbjuda dem i företag som helt\r\neller delvis ägs av staten.</pre><pre>Stat och kommuner kan villkora stöd till\r\norganisationer, banker m.m., med att\r\nfallskärmsavtal inte får förekomma eller vart fall\r\nöpppet måste godkännas.</pre><pre>Vidare är det dags för samhällets toppar -- inom\r\nsåväl offentlig som privat verksamhet -- att ta\r\nansvar och föregå med gott exempel. Alla talar ju\r\nom att det är dags för vanliga svenskar att göra det.</pre><pre>Vad -- i klartext -- avser skatteministern görs åt\r\nfallskärmsavtalen?</pre><pre>1992/93:174 av Birgitta Dahl (s) till socialministern\r\nom barnfamiljernas situation:</pre><pre>Den kris som vårt land för närvarande går igenom\r\ndrabbar i stor utsträckning de yngre i vårt samhälle\r\noch inte minst barnfamiljerna. Ungefär två\r\ntredjedelar av de arbetslösa är under 35 år, dvs. de\r\nsom just avslutat sin utbildning och de unga\r\nfamiljerna. Det är också barnfamiljerna som\r\ndrabbas särskilt svårt av regeringens bostadspolitik,\r\nsänkt ersättning till a-kassan, höjda taxor inom\r\nbarnomsorgen och skolmåltidsavgifter och förfallet\r\ni skolorna och barnomsorgen.</pre><pre>Enligt uppgifter i pressen har\r\nFinansdepartementets fördelningspolitiska grupp\r\ngenomfört analyser av barnfamiljernas ekonomi.\r\nDessa analyser sägs visa på att barnfamiljerna har\r\nråkat mer illa ut än några andra grupper. Resultatet\r\nav analyserna anges också ha påverkat\r\nutformningen av regeringens\r\nkompletteringsproposition.</pre><pre>Regeringens politik ökar klyftorna i samhället och\r\nmissgynnar dem i samhället som har de sämsta\r\nekonomiska förutsättningarna och de största\r\nbehoven. Detta är naturligtvis särskilt allvarligt när\r\ndet gäller barnen eftersom det påverkar hela deras\r\nframtid. Den utveckling vi nu ser är på många sätt\r\ndramatisk och mycket snabb.</pre><pre>Med en kombination av social nedrustning och\r\nolika sorters peng är man nu i de borgerligt styrda\r\nkommunerna på vild flykt iväg från den generella\r\nvälfärdspolitiken. När fler och fler utförsäkrade\r\nlångtidsarbetslösa skall försörjas med hjälp av\r\nsocialhjälp, tas pengarna från verksamheter som\r\nredan drabbats hårt av regeringens indragningar.\r\nVärst drabbas barnen eftersom det är från daghem,\r\nskolor och kultur- och fritidsverksamheten de\r\nstörsta indragningarna sker. Då sjunker kvaliteten.\r\nDet blir då allt vanligare att de föräldrar som kan\r\noch orkar tar sina barn och sin peng och går från\r\ngemensamma verksamheter till privata alternativ\r\nsom får större bidrag än kommunens barnomsorg\r\noch skolor. Kvar i kommunernas alltmer\r\nförslummade och segregerade verksamheter blir de\r\nbarn och äldre som behöver mest, men nu får\r\nminst. De extra resurserna som behövs för att\r\nutsatta barn skall få en chans till ett bra liv\r\nförsvinner.</pre><pre>Resultaten kan enligt personal i hälso- och\r\nsocialvården redan mätas i sämre hälsotillstånd och\r\nökad social oro. Vi riskerar att en mycket stor\r\ngrupp barn och ungdomar skadas varaktigt.</pre><pre>Samtidigt planerar regeringen att lämna förslag till\r\ninförande av vårdnadsbidrag för\r\nsmåbarnsföräldrarna. Vårdnadsbidragen ökar\r\nsamhällets kostnader kraftigt, vilket bl.a.\r\nberäkningar från socialministerns eget\r\ndepartement visar, och tar på så sätt i anspråk\r\nresurser som bättre kunde användas för att ge stöd\r\ntill barnen. Vårdnadsbidrag innebär allvarliga hot\r\nmot jämställdheten. Inte minst hotas de arbetslösa\r\nunga kvinnorna. Om vårdnadsbidrag införs riskerar\r\ndessa kvinnor att aldrig kunna komma ut på\r\narbetsmarknaden. Deras arbetslöshet\r\npermanentas. Risken är stor för att de hamnar i ett\r\nlivslångt beroende och aldrig får en chans att tjäna\r\nihop till en rejäl pension.</pre><pre>Vårt alternativ, föräldraförsäkringen, som hittills\r\nvärnats av socialministern och det parti han\r\nföreträder, ger tydliga signaler till blivande\r\nsmåbarnsföräldrar att först skaffa sig utbildning och\r\nfotfäste på arbetsmarknaden innan man skaffar\r\nbarn. Vårdnadsbidraget ger rakt motsatt signal.\r\nDet blir extra farligt när så många unga kvinnor är\r\narbetslösa.</pre><pre>Mot denna bakgrund vill jag fråga social- och\r\njämställdhetsministern följande:</pre><pre>Är regeringen beredd att vidta åtgärder för att\r\nförhindra att barnfamiljerna drabbas särskilt hårt\r\nav den ekonomiska krisen och arbetslösheten?</pre><pre>Finns det, mot bakgrund av de oroande uppgifterna\r\nom barnfamiljernas ekonomi, anledning att\r\nompröva regeringens bostadspolitik eller beslutet\r\natt sänka ersättningsnivån i\r\narbetslöshetsförsäkringen?</pre><pre>Är socialministern beredd att vidta omedelbara och\r\naktiva åtgärder för att motverka den kraftiga\r\nförsämringen av kvaliteten i barnomsorgen och\r\nskolan och den utslagning och segregation som\r\ndetta leder till?</pre><pre>Vilka skäl har social- och jämställdhetsministern att\r\nnu förorda ett vårnadsbidrag trots att det skulle\r\nleda till ökade kostnader på statsbudgeten och\r\nkraftiga nedskärningar på andra områden av det\r\nsociala trygghetssystemet samt innebära ett\r\nförödande slag mot jämställdheten?</pre><pre>1992/93:175 av Sven-Olof Petersson (c) till\r\nförsvarsministern om kommunal medverkan i\r\nsjöräddningstjänst:</pre><pre>Staten har för närvarande avtal med fem\r\nkommuner om medverkan av resp. kommuns\r\nräddningstjänster vid olika typer av räddningstjänst\r\ntill sjöss.</pre><pre>Sett ur såväl regional- som säkerhetssynpunkt är\r\ndet anmärkningsvärt att det inte finns något avtal\r\nmed någon kommun på kuststräckan Malmö--\r\nStockholm.</pre><pre>Längs sydkusten och området i södra Östersjön\r\nfinns den mest omfattande sjötrafiken i svenskt\r\nnärområde. I området finns också landets största\r\nkoncentration av fiskefartyg. Till detta kommer en\r\nuppbyggnad av färjetrafiken mellan sydöstra\r\nSverige och länderna på andra sidan Östersjön.</pre><pre>Vid F 17 i Kallinge finns flygvapnets\r\nräddningstjänst centralt och strategiskt placerad.\r\nDessutom finns även Marinens 13:e\r\nhelikopterdivision placerad i Kallinge. Till detta\r\nkommer marinens olika fartygsenheter liksom\r\nresurser ur kustbevakningen, lokaliserade med\r\nKarlskrona som hemmahamn. Det finns skäl att\r\nanta att dessa resurser kommer att tas i anspråk vid\r\nde räddningsuppdrag där också de aktuella\r\nkommunernas räddningstjänster kan bli\r\nengagerade. Det vore därför rimligt att exempelvis\r\nKarlskronas och Ronnebys kommuner blev\r\nengagerade i de avtal som har tecknats.</pre><pre>Jag ställer därför frågan till försvarsministern om\r\nhan är beredd att se till så att åtgärder vidtas som\r\nmöjliggör att förändringar kommer till stånd som\r\nmöjliggör ett effektivare sambruk mellan de olika\r\nresurser som kan användas i räddningstjänst till\r\nsjöss och därmed låta Blekingekommuner bli\r\naktuella som samarbetspartner.</pre><pre>1992/93:176 av Sinikka Bohlin (s) till\r\nmiljöministern om Statens institut för\r\nbyggnadsforskning:</pre><pre>I forskningspropositionen föreslås att Statens\r\ninstitut för byggnadsforskning (SIB) läggs ner och\r\navvecklas under budgetåret 1993/94.\r\nVerksamheten vid SIB föreslås ombildas till två nya\r\nforskningsenheter, en teknisk som är knuten till\r\nTekniska högskolan i Stockholm och en\r\nsamhällsvetenskaplig som är knuten till Uppsala\r\nuniversitet. För den senare anvisar propositionen\r\ningen finansiering.</pre><pre>I ett antal motioner, som nu skall behandlas av\r\nriksdagen, framförs dock krav på finansiering för\r\näven denna del. I ett frågesvar har\r\nutbildningsminister framfört att det inte finns\r\ntillräckligt underlag för den samhällsvetenskapligt\r\ninriktade forskningen vid SIB. Regeringen har\r\ndärför givit Humanistisk-samhällsvetenskapliga\r\nforskningsrådet i uppdrag att utvärdera den\r\nsamhällsvetenskapliga forskningen vid SIB och\r\npröva förutsättningarna för dess forsatta existens.\r\nUppdraget kommer att rapporteras till regeringen\r\nsenast den 1 oktober 1993.</pre><pre>Det bör konstateras att en undersökning redan\r\nutförts med följande remissgång. Därför är det\r\nytterst angeläget att beslut om finansiering och\r\norganisation av även SIB:s samhällsvetenskapliga\r\nforskning fattas redan under våren 1993 innan\r\nverksamheten avvecklas. Arbetet med\r\nombildningen måste kunna bedrivas parallellt med\r\nden tekniska och samhällsvetenskapliga enheten.</pre><pre>Med anledning av det anförda vill jag fråga\r\nmiljöministern:</pre><pre>1.  Avser ministern driva ombildningen av SIB\r\nparallellt med båda berörda forskningsgrenar?</pre><pre>2.  Hur skall den framtida samhällsvetenskapliga\r\nforskningen finansieras?</pre><pre>1992/93:177 av Lars Stjernkvist (s) till statsrådet\r\nReidunn Laurén om marknadshyror:</pre><pre>Antalet vräkningar har ökat kraftigt. Antalet\r\ntomma lägenheter likaså, särskilt i relativt\r\nnybyggda hus. Vi ser redan att segregationen ökar.\r\nMånga tvingas söka sig till billigare alternativ.</pre><pre>Det är ofrånkomligt att också subventionerna till\r\nboendet ifrågasätts när underskottet i statens\r\nfinanser ökar. Mot den bakgrunden är det särskilt\r\nviktigt att nedskärningarna fördelas på ett så\r\nrättvist sätt som möjligt. Dessutom är det\r\nnödvändigt, och det borde också vara självklart, att\r\navstå från regeländringar på bostadsmarknaden,\r\nsom ytterligare höjer hyrorna.</pre><pre>Trots det förbereder uppenbarligen regeringen en\r\nförändring av hyresförhandlingslagen. När detta\r\nskrivs är innehållet förvisso inte officiellt, men\r\nstatsrådet har redan avslöjat huvudingredienserna.</pre><pre>--  Allmännyttan skall inte längre vara\r\nhyresledande. Det innebär att privatvärdarna ges\r\nen möjlighet att justera upp hyrorna på vissa orter.</pre><pre>--  Det kollektiva förhandlingssystemet bryts\r\nsönder. Det innebär bl.a. att dagens kollektiva\r\nboinflytande i praktiken omöjliggörs.\r\nErfarenheterna visar att med ökat ansvar följer\r\nmindre kostnader. Med de planerade\r\nförändringarna riskerar gjorda vinster att gå\r\nförlorade.</pre><pre>--  Större variationer i förhållande till bruksvärdet\r\nskall tillåtas. Hyrorna skall bli ''spänstigare'',\r\nförklarade statsrådet i en frågestund i riksdagen.</pre><pre>Slutsatsen är given: Det skall bli lättare att höja\r\nhyrorna för värdarna, och det skall i större\r\nutsträckning ske på marknadens villkor.</pre><pre>I valrörelsen lovade alla partier att inte införa\r\nmarknadshyror. Med undantag för vissa\r\nfastighetsägare, som söker en möjlighet att i\r\nframtiden kompensera sig för fastighetskrisen, hörs\r\ni dag inga rop på marknadshyror. Därför vore det\r\nmilt uttryckt anmärkningsvärt om regeringen\r\nfullföljer planerna på att förändra hyressättningen i\r\nriktning mot marknadshyror.</pre><pre>Mot den bakgrunden frågar jag statsrådet:</pre><pre>Är statsrådet beredd vidta åtgärder som lugnar alla\r\noroliga, och som gör att planerna på att införa\r\nmarknadshyror, eller ''spänstigare'' hyror,\r\nskrinläggs?</pre><pre>1992/93:178 av Harriet Colliander (nyd) till\r\nstatsministern om utnämningspolitiken:</pre><pre>För att den offentliga sektorn skall fungera\r\ntillfredsställande behövs kompetenta och skickliga\r\nbefattningshavare. Framförallt fordras chefer, som\r\npå ett effektivt sätt kan driva verksamheten.</pre><pre>Vår offentliga sektor är utsatt för en kontinuerlig\r\nförändringsprocess som ställer krav på dynamik,\r\nnytänkande och ledaregenskaper. Därför måste det\r\nblir ett slut på politiska utnämningar. Utnämningar\r\nmåste baseras enbart på kompetens och\r\nskicklighet. Angivna kriterier måste ges en mer\r\nframskjutande roll vid alla utnämningar av\r\nmyndighetschefer.</pre><pre>I de fall då myndigheter bolagiseras ställs särskilda\r\nkrav dels på att den som utnämns har erfarenhet\r\nsom företagsledare, dels på att han eller hon har\r\ndokumenterat goda affärsresultat och\r\nledaregenskaper.</pre><pre>Regeringen har vid ett flertal tillfällen valt att\r\nutnämna personer på enbart politiska grunder.</pre><pre>1.  Vi önskar en redovisning av statsministern\r\nbeträffande vilka kriterier som utgör grund för\r\nutnämning av generaldirektörer, höga statliga\r\nbefattningshavare samt statliga bolagschefer.</pre><pre>2.  Anlitas utomstående konsult vid rekryteringen\r\neller sker beredningen internt inom\r\nregeringskansliet?</pre><pre>3.  Behandlas utnämningar av VD och vice VD på\r\nsamma sätt som höga ämbetsmän i statens tjänst?</pre><pre>1992/93:179 av Lars Biörck (m) till miljöministern\r\nom koldioxidskatt:</pre><pre>Biobränslen anses ingå i kretslopp varför de till\r\nskillnad mot fossila bränslen definitionsmässigt inte\r\nanses bidra med koldioxid till atmosfären vid\r\nförbränning. Av den orsaken är de befriade från\r\nkoldioxidskatt.</pre><pre>Med biobränslen jämställs i dag även torv, vilket\r\nenligt min mening är felaktigt. Torven innehåller\r\nbeståndsdelar som ur bränslesynpunkt kan\r\nlikställas med fossila bränseln. Nybildning av torv\r\ntar visserligen inte lika lång tid som nybildning av\r\nolja, kol och naturgas, men det handlar ändå om\r\nnågra tusen år.</pre><pre>På grund av de gynnsamma beskattningsreglerna\r\nplaneras nu också för import av torv, vilket innebär\r\nökad konkurrens med inhemska biobränslen. Utan\r\nskattesubventionen skulle denna import sannolikt\r\ninte äga rum.</pre><pre>Mot denna bakgrund vill jag fråga statsrådet:</pre><pre>Avser regeringen att utreda frågan om det lämpliga\r\ni att subventionera ett bränsle som\r\nurkretsloppssynpunkt har flera likheter med högt\r\nbeskattade fossila bränslen?</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 29 april</pre><pre>1992/93:651 av Birgitta Dahl (s) till finansministern\r\nom barnfamiljernas ekonomiska situation:</pre><pre>Enligt uppgifter i pressen har statsrådet Olof\r\nJohansson inför arbetet med\r\nkompletteringspropositionen beställt analyser\r\nangående barnfamiljernas ekonomiska situation\r\nfrån Finansdepartementets fördelningspolitiska\r\ngrupp inför arbetet med propositionen. Dessa\r\nuppgifter har sedan legat till grund för\r\nställningstagandena i propositionen.</pre><pre>Kan finansministern redogöra för resultatet av\r\ndessa analyser?</pre><pre>1992/93:652 av Inger Lundberg (s) till statsrådet Bo\r\nLundgren om radioutsändningar från VM i\r\nishockey:</pre><pre>För många svenskar tillhör världsmästerskapet i\r\nishockey höjdpunkterna under idrottsåret.</pre><pre>Tidigare har svenska folket kunnat följa hockey-\r\nVM genom de allmänna radiokanalerna.\r\nInternationella Ishockeyförbundet har i år valt att\r\nför Sveriges del träffa avtal med Kinneviksgruppen\r\nvarvid public service-kanalerna utestängts från\r\nVM. Många svenskar går helt miste om\r\nmöjligheten att följa arrangemanget i radio.</pre><pre>Svensk idrott är starkt beroende av gemensamma\r\nsatsningar på idrottsanläggningar och\r\nföreningsstöd. Detta gäller inte minst ishockeyn,\r\ndär det breda folkliga intresset påverkat\r\ntillkomsten av en mängd större och mindre\r\nisanläggningar. Det blir därför utomordentligt\r\nstötande att inget annat än högsta möjliga profit\r\ngäller när idrotten förhandlar med de olika\r\nradioföretagen.</pre><pre>Är statsrådet beredd att verka för att hela svenska\r\nfolket genom radion får möjlighet att ta del av VM\r\ni ishockey i framtiden?</pre><pre>1992/93:653 av Georg Andersson (s) till statsrådet\r\nBeatrice Ask om kvaliteten på den svenska skolan:</pre><pre>Regeringen har utlovat att skapa Europas bästa\r\nskola. Därmed har man skapat intryck av att vilja\r\ngenomföra förbättringar i skolan.</pre><pre>I verkligheten har klasserna blivit större och lärarna\r\nfärre. Svaga elever får allt mindre hjälp. Lärarlösa\r\nlektioner blir allt vanligare. Nedslitningen av\r\nskollokalerna tilltar.</pre><pre>Med anledning av denna utveckling vill jag fråga\r\nskolministern vilka åtgärder regeringen avser att\r\nvidta för att hejda försämringen av kvaliteten i\r\nskolans verksamhet.</pre><pre>1992/93:654 av Margareta Viklund (kds) till\r\nkulturministern om praktisk yrkesorientering för\r\ninvandrare:</pre><pre>Stora ansträngningar görs för att förkorta\r\nväntetiden för asylsökande vid Invandrarverkets\r\nförläggningar. För många blir trots detta väntetiden\r\nlång. Bristen på sysselsättning gör att många\r\nasylsökande får problem med sin fysiska och\r\nmentala hälsa. Personer som på försök deltagit i\r\nverksamheter där de upplever sig ha en uppgift mår\r\nbättre.</pre><pre>I avvaktan på resultat av pågående utredningar och\r\ni väntan på att situationen i det egna landet skall bli\r\nbättre så att det går att återvända, skulle en\r\nverksamhet liknande skolornas praktiska\r\nyrkesorientering kunna prövas.</pre><pre>Avser statsrådet Friggebo att vidtaga några\r\nåtgärder för att få till stånd en praktisk\r\nyrkesorientering för invandrare?</pre><pre>9 §  Kammaren åtskildes kl. 15.01.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}