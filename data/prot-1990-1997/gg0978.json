{"dokumentstatus":{"dokument":{"hangar_id":"2387756","dok_id":"GG0978","rm":"1992/93","beteckning":"78","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"78","slutnummer":"0","datum":"1993-03-18 00:00:00","systemdatum":"2005-10-27 13:56:08","publicerad":"1993-03-18 00:00:00","titel":"Riksdagens snabbprotokoll 1992/93:78 Torsdagen den 18 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{DF0C89A2-2B1A-4214-8BC4-B0FF90BACE06}","dokument_url_text":"http://data.riksdagen.se/dokument/GG0978/text","dokument_url_html":"http://data.riksdagen.se/dokument/GG0978","dokumentstatus_url_xml":"http://data.riksdagen.se/dokumentstatus/GG0978","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:78</div>\r\n<div class=\"sidhuvud_datum\">Torsdagen den 18 mars</div>\r\n<div class=\"sidhuvud_klockslag\">Kl. 12.00--12.50</div>\r\n<hr class=\"sidhuvud_linje\">\r\n<pre>1 §  Avsägelser</pre><pre>Andre vice talmannen meddelade att Leif Bergdahl\r\n(nyd) avsagt sig uppdraget att vara ledamot i\r\nsocialförsäkringsutskottet.</pre><pre>Kammaren biföll denna avsägelse.</pre><pre>Andre vice talmannen meddelade att Arne Jansson\r\n(nyd) avsagt sig uppdraget att vara ledamot i\r\nkonstitutionsutskottet.</pre><pre>Kammaren biföll denna avsägelse.</pre><pre>Andre vice talmannen meddelade att John Bouvin\r\n(nyd) avsagt sig uppdraget att vara suppleant i\r\nlagutskottet.</pre><pre>Kammaren biföll denna avsägelse.</pre><pre>2 §  Anmälan om kompletteringsval till vissa\r\nutskott</pre><pre>Andre vice talmannen meddelade att Ny\r\ndemokratis riksdagsgrupp</pre><pre>dels på grund av uppkomna vakanser anmält Arne\r\nJansson som ledamot i socialförsäkringsutskottet\r\nefter Leif Bergdahl, Simon Liliedahl som suppleant\r\ni konstitutionsutskottet efter Arne Jansson, Lars\r\nAndersson som suppleant i lagutskottet efter John\r\nBouvin och Leif Bergdahl som suppleant i\r\nsocialförsäkringsutskottet efter Arne Jansson,</pre><pre>dels anmält Simon Liliedahl som suppleant i\r\nsocialutskottet under Anne Rhenmans fortsatta\r\nledighet.</pre><pre>Andre vice talmannen förklarade valda till</pre><pre>ledamot i socialförsäkringsutskottet</pre><pre>Arne Jansson (nyd)</pre><pre>suppleant i konstitutionsutskottet</pre><pre>Simon Liliedahl (nyd)</pre><pre>suppleant i lagutskottet</pre><pre>Lars Andersson (nyd)</pre><pre>suppleant i socialförsäkringsutskottet</pre><pre>Leif Bergdahl (nyd)</pre><pre>suppleant i socialutskottet</pre><pre>Simon Liliedahl (nyd)</pre><pre>3 §  Justering av protokoll</pre><pre>Justerades protokollet för den 12 mars.</pre><pre>4 §  Svar på interpellation 1992/93:90 om\r\npersonval</pre><pre>Anf. 1  Statsrådet REIDUNN LAURÉN (-\r\n):</pre><pre>Herr talman! Sten Andersson i Malmö har i en\r\ninterpellation frågat mig om jag är beredd dels att\r\nredovisa skälen till ändringar i vallagen vilka\r\ninnebär en övergång till personvalsinslag, dels att\r\ndokumentera fördelar med personval jämfört med\r\ndet sedan länge etablerade partivalssystemet.</pre><pre>Frågan om förbättrade möjligheter till personval\r\ninom ramen för partivalet har sedan lång tid\r\ntillbaka aktualiserats i riksdagsmotioner -- bl.a. i\r\npartimotioner av Moderata samlingspartiet -- och\r\nhar också utretts av flera utredningar; frågan har\r\nemellertid ännu inte fått någon slutlig lösning.</pre><pre>I den regeringsförklaring som den nuvarande\r\nregeringen lämnade efter valet år 1991 angavs att\r\nett förslag till sådan förändring av valsystemet skall\r\ntas fram som ökar inslaget av personval till\r\nriksdagen i syfte att ge medborgarna bättre\r\nmöjligheter att påverka vilka som skall\r\nrepresentera dem.</pre><pre>Den 19 december 1991 beslutade också regeringen\r\natt en parlamentarisk kommitté skulle tillkallas med\r\nuppgift att lägga fram förslag i ämnet.</pre><pre>Kommittén har i förrgår överlämnat sitt betänkande\r\n(SOU 1993:21) Ökat personval. I betänkandet\r\nlämnas flera förslag på hur personvalsmomentet\r\nkan förstärkas. Vidare behandlas frågor som gäller\r\nden fria nomineringsrätten, fördelningen mellan\r\nkvinnor och män bland de folkvalda och enskilda\r\nkandidaters valfinansiering. Kommittén är enig om\r\natt det är angeläget att öka personvalsinslaget vid\r\nde allmänna valen och att en sådan reform\r\ngenomförs.</pre><pre>Betänkandet innehåller en ''dokumentation'' om\r\nfördelar och nackdelar samt skäl för\r\npersonvalsinslaget.</pre><pre>Betänkandet kommer nu att skickas ut på remiss.\r\nJag vill inte föregripa remissförfarandet genom att\r\nhär och nu deklarera en slutlig ståndpunkt i fråga\r\nom hur personvalsinslaget skall ökas. Men att\r\nregeringen anser att det bör ökas framgår redan av\r\nregeringsförklaringen.</pre><pre>Anf. 2  STEN ANDERSSON i Malmö (m):</pre><pre>Herr talman! Jag tackar för svaret, men jag måste\r\nsäga att det var tunt och innehållslöst. Det gjordes\r\ningen redovisning, förutom att det har förekommit\r\nett antal motioner i Sveriges riksdag.</pre><pre>Jag anser att det här gäller en så pass stor\r\nförändring i vårt valsystem att den borde föregås av\r\nen mycket större och intensivare debatt än vad som\r\nnu verkar bli fallet. Statsrådet säger att det kommer\r\natt bli en remissomgång och att det så småningom\r\nkommer en proposition. Man har förvisso\r\nmotionsrätt på propositionen, men när det har gått\r\nså långt så vet vi alla att loppet är kört. Jag menar\r\natt vi borde ha en omfattande debatt inför en så här\r\nstor förändring. Den debatten riskerar att utebli.</pre><pre>Man kan inte heller påstå att det finns något större\r\nkrav ifrån medborgarnas sida. Jag tog nyligen del\r\nav en opinionsundersökning. Det framkom att\r\nanhängarna av ett utökat personvalssystem minskat\r\nsedan 1990 från 41 % till 25 %. Denna\r\nundersökning publicerades så sent som hösten\r\n1992.</pre><pre>Herr talman! Jag tror att den dryga fjärdedel av\r\nsvenska folket som röstade på Moderata\r\nsamlingspartiet i det senaste valet inte i första hand\r\nröstade på Carl Bildt utan på de idéer som Moderata\r\nsamlingspartiet står för och för fram.</pre><pre>Jag vill understryka att jag inte ett ögonblick är\r\nemot förändringar. Men det är min bestämda\r\nuppfattning att förändringar som skall genomföras\r\nskall baseras på goda erfarenheter. I den här frågan\r\nfår man leta länge innan man hittar goda\r\nerfarenheter som talar för att vi skall ändra vårt\r\nvalsystem.</pre><pre>Personvalskommittén verkar enig i sitt förslag om\r\natt vi skall ha ett ökat inslag av personval.\r\nStatsrådet säger att betänkandet innehåller både\r\nför- och nackdelar. Det hade varit klädsamt om vi i\r\nstatsrådets svar i dag skulle ha fått några\r\nsynpunkter på de eventuella för- och nackdelar som\r\nfinns. Men det kommer kanske senare i debatten.</pre><pre>Det är också min bestämda uppfattning att måttet\r\npå medborgarnas engagemang i ett val kan utläsas\r\nav valdeltagandet. Jag frågade några personer som\r\nhar ingått i den här kommittén om de hade tagit reda\r\npå valdeltagandet i Europa i länder där man har ett\r\npersonvalsinslag. Det hade de inte gjort, och det är\r\nbeklämmande. Jag kan dock förstå, herr talman,\r\nvarför de inte hade gjort det. Det finns i dag inget\r\nland i Västeuropa som har högre valdeltagande än\r\nvi har i Sverige. Det finns ett undantag -- Belgien.\r\nDet beror emellertid på det faktum att man är\r\nskyldig att rösta i Belgien. Om man inte röstar får\r\nman böta. Vårt valsystem är trots allt det system\r\nsom engagerar människor mest -- om man nu skall\r\nmäta engagemanget utifrån valdeltagandet.</pre><pre>Enligt min uppfattning finns det många frågetecken\r\nsom borde rätas ut. Om två personer kandiderar\r\nom t.ex. en riksdagspost -- om vi får ett ökat inslag\r\nav personval -- är det min bestämda uppfattning att\r\nden som har ekonomiska resurser eller kontakter\r\nsom har betydligt större chans att bli nominerad än\r\nden som saknar sådana. Vi kan ta två personer som\r\när ungefär lika duktiga i politiken som exempel.\r\nDen ena är rik, har kontakter och kan sätta till\r\nresurser under en nomineringskampanj. Den andra\r\när lika duktig politiskt sett men har inga resurser.\r\nJag kan inte, fru statsråd, garantera vem som\r\nkommer att vinna kampanjen, men däremot kan\r\njag garantera vem som har störst chanser. Om\r\nmassmedia i form av annonser, artiklar och\r\nreportage har något inflytande, har den som har\r\nresurser störst möjligheter.</pre><pre>Det kan också uppstå andra problem. Låt oss säga\r\natt en ledamot blir uppsatt på en lista och blir\r\nsponsrad av en organisation och att det sedan dyker\r\nupp ett ärende i kammaren, där den här personens\r\nparti har en annan uppfattning än den organisation\r\nsom har sponsrat politikern. Då blir frågan: Vem\r\nskall politikern stödja? Skall han stödja sitt parti\r\noch orsaka missnöje hos sin sponsor? Risken är då\r\nuppenbar att uppbackningen från sponsorn nästa\r\ngång kommer att lysa med sin frånvaro.</pre><pre>Herr talman! Moderata samlingspartiet nere i\r\nMalmö har ett system som innebär att\r\nmedlemmarna helt och fullt bestämmer hur\r\nvalsedeln skall se ut, och ingen partiledning i\r\nvärlden kan ändra på det. Det är ett bra system,\r\nsom har ett visst inslag av personval. Människor\r\nsom känner kandidaterna har mycket att säga till\r\nom, och man kan säga att kandidaterna tävlar på\r\nnågorlunda lika villkor.</pre><pre>Till sist, herr talman, två frågor till statsrådet: Tror\r\nstatsrådet att det finns någon risk för att den som\r\nhar pengar, resurser eller kontakter har fördelar i\r\nett personvalssystem? Om vi får en lista som i\r\ngrunden är en partilista och 90 % anser att den\r\nlistan är bra men 10 % vill ändra på den, vilken\r\ngrupp bör då enligt statsrådet väga tyngst, de som\r\nutgör 90 % eller de som utgör 10 %?</pre><pre>Anf. 3  GÖRAN ÅSTRAND (m):</pre><pre>Herr talman! Jag är inte interpellant, men jag är\r\nstarkt intresserad av frågan, och eftersom jag för\r\nfyra veckor sedan interpellerade statrsådet om hur\r\npass aktiv statsrådet avser att vara i\r\npersonvalsfrågan, tyckte jag att det var naturligt att\r\ndelta i den här debatten. Nu föreligger det nämligen\r\nett betänkande. Nu kan vi alla som är intresserade\r\nav politik i fortsättningen få välja på person och\r\nparti.</pre><pre>Till skillnad från Sten Andersson i Malmö ser jag\r\nstora fördelar i detta. Jag menar att detta vitaliserar\r\npolitiken. Att Sten Andersson och jag är\r\npartivänner tycker väl bara på hur högt det är i tak\r\ni det moderata parti som både Sten Andersson och\r\njag ingår i.</pre><pre>Jag vill göra tre kommentarer och ställa en fråga.</pre><pre>Det som Personvalskommittén nu gör är att\r\nkombinera partival med personval. I det nuvarande\r\nvalsystemet kan vi bara stryka den kandidat vi\r\ntycker illa om, dvs. göra en negativ markering. I\r\nstället skall vi i fortsättningen kunna kryssa för den\r\nkandidat vi gillar. Jag vill mycket starkt markera att\r\npersonvalsfrågan enligt min uppfattning därmed\r\nhar fallit framåt.</pre><pre>Det förslag jag nu skissar är emellertid bara ett av\r\nfyra redovisade förslag, men vi har lagt ner mest tid\r\npå ett system som vi kallar ''den modifierade\r\ndanska modellen'', som innebär att jag kan tala om\r\natt det av tio presenterade kandidater är\r\nexempelvis nr sju som jag gillar bäst. Det här ger\r\nväljarna ett ökat inflytande.</pre><pre>Flera av de frågor som Sten Andersson tog upp är\r\nbehandlade av utredningen, dock icke de siffror\r\nsom Sten Andersson redovisade om ett sådant här\r\nvalsystems effekt på valdeltagandet.</pre><pre>När jag nu kommer fram till min fråga har jag att\r\nnotera att det här är ett enigt förslag, dvs. alla\r\npartier som har deltagit i utredningen vill ha\r\npersonval. Då frågar man sig: Vad gör nu\r\nregeringen så att det verkligen blir personval?\r\nUtredningen har sagt att det är tekniskt möjligt att\r\ngenomföra förslaget 1994 men att det kanske är\r\nlämpligast att vänta till 1997 -- det kan också bli\r\n1998, om valperioden blir förlängd. Tanken är alltså\r\natt förslaget skall genomföras i samband med nästa\r\nval och att det skall ske samtidigt vid valen till\r\nriksdag, kommunfullmäktige och landsting.</pre><pre>Min fråga till statsrådet är: Hur avser statsrådet att\r\npå ett mycket aktivt sätt följa personvalsfrågan, så\r\natt vi verkligen får den vitalisering av demokratin\r\nsom ett ökat inslag av personval skulle innebära?</pre><pre>Anf. 4  HUGO HEGELAND (m):</pre><pre>Herr talman! Statsrådet säger att hon inte är beredd\r\natt nu deklarera en slutlig ståndpunkt i fråga om hur\r\npersonvalsinslaget skall ökas, men det är\r\nnaturligtvis ingen som begär att statsrådet här och\r\nnu skall ange en slutlig ståndpunkt. Vi nöjer oss\r\nmed en preliminär uppfattning i frågan, för en\r\nsådan måste väl ändå finnas.</pre><pre>Min uppfattning är den att man överbetonar\r\nbetydelsen av personval och att det hänger samman\r\nmed att man överbetonar den enskilde\r\nriksdagsledamotens makt i kammaren. Väljarna\r\nvet för litet, och de tror att vi kan göra väldigt\r\nmycket. Vi väljs emellertid in i riksdagen för att\r\nrepresentera ett parti, och utredningen föreslår ju\r\ningen ändring i det avseendet.</pre><pre>Vi kommer hit för att representera ett parti, och vi\r\nskall rösta som ett parti. Gud nåde dig om du vill gå\r\nemot partiet! Då måste du begära ett särskilt\r\ntillstånd, som det inte är säkert att du beviljas. Då\r\nkan du givetvis hålla dig undan för att slippa\r\nredovisa en personlig uppfattning.</pre><pre>Det intressanta är alltså att utredningen vill ha\r\npersonval, men man vill inte ha några personliga\r\nuppfattningar i riksdagen. Här skall alla trycka på\r\nden knapp som partiet har bestämt, och här har vi\r\nett kollektivt tyckande. Jag menar därför att\r\nutredningen på den punkten är väldigt\r\ninkonsekvent.</pre><pre>Man glömmer också att vi har ett mycket utpräglat\r\npersonval inom partierna. Flera partier har ju\r\nprovval, och det förekommer en otrolig diskussion\r\nom vilka namn som skall vara med -- olika fördelar\r\noch nackdelar vägs upp och ner och fram och\r\ntillbaka. Diskussionerna kring huruvida ett namn\r\nskall få vara kvar på en lista förs ibland på sätt som\r\när mindre lustiga. Här i Stockholm t.ex. petades ett\r\npar personer från listan, och det hände också i\r\nGöteborg, men där skedde det på ett kanske\r\nmindre snyggt sätt.</pre><pre>En följd av ett ökat personvalsinslag blir\r\nnaturligtvis att vi får in fler kändisar i riksdagen. I\r\nutlandet har man god chans att bli senator om man\r\nhar varit på månen, och har man satt världsrekord\r\npå 1500 meter kan man komma in i parlamentet.\r\nSkulle vi få personval här i Sverige, är jag övertygad\r\nom att vi snart ser pastor Koskinen här i riksdagen --\r\nhan har ju blivit rikskänd genom sina politiska\r\npredikningar i radio.</pre><pre>Det är den klara nackdelen, och man kan ju aldrig\r\nkomma ifrån att det blir en resursfråga, precis som\r\nSten Andersson i Malmö påpekade. Har du\r\nresurser, kan du alltid utnyttja dem, och det sker på\r\nbekostnad av dem som är resursfattiga.</pre><pre>Skall du kandidera i exempelvis Finland sägs det att\r\ndu får lov att satsa ungefär 200 000 kr. Det är inte\r\nså många som kan det, utan de får i stället ta lån\r\nsom de måste betala sedan, och vinner de inte valet\r\nhar de kanske inga pengar att betala lånet med.</pre><pre>I Japan är det enligt en del ännu värre. Där kostar\r\ndet ungefär 5 miljoner att komma in i parlamentet.\r\nDessa kostnader måste naturligtvis andra betala.\r\nDet tar sedan ungefär två år att utreda vilka som\r\nhar betalat, och när man avslöjar fusket avskedas\r\nt.o.m. premiärministrar. Sedan kan det gå några år.\r\nDessa politiker väljs på nytt, och de sitter två år\r\ninnan det visar sig att de har använt ojusta metoder\r\nför att bli valda och att de har blivit sponsrade.\r\nEftersom de har blivit sponsrade känner de givetvis\r\nen bindning till sina sponsorer. Något sådant vill vi\r\nju inte ha här.</pre><pre>Jag tror inte som Göran Åstrand att ett inslag av\r\npersonval skulle vitalisera politiken. Politiken\r\nkommer egentligen inte att förändras någonting.\r\nEtt inslag av personval kommer däremot\r\nnaturligtvis att vitalisera intresset för vilka som\r\nkommer in i riksdagen. Man kommer då inte att gå\r\nefter personernas lämplighet som arbetande i\r\nriksdagen, eftersom man har en väldigt bristfällig\r\nuppfattning om vad en riksdagsman egentligen gör.\r\nI stället väljs personer som är kända i något\r\nsammanhang. Inslaget av personval i utlandet har\r\nju som sagt var inte vitaliserat politiken särskilt\r\nmycket. Det är en illusion, och jag tycker att man\r\nväldigt mycket överbetonar detta.</pre><pre>Utredningen föreslår nu att väljarna skall kryssa för\r\nbara en person. Det tycker jag är väldigt underligt\r\noch en obegriplig begränsning. Om man inom ett\r\nparti har exempelvis fem mandat att räkna med,\r\nsom är fallet i Göteborg, borde ju väljarna få kryssa\r\nför åtminstone fem personer, även om de givetvis\r\nkan begränsa det till en. Jag tycker att det är rätt\r\nunderligt att man bara får sätta ett kryss och inte\r\nflera, beroende på det antal mandat som partiet\r\nsannolikt kan få i valkretsen. Den inskränkningen\r\nförstår jag därför inte.</pre><pre>Anf. 5  DANIEL TARSCHYS (fp):</pre><pre>Herr talman! Det är utmärkt att statsrådet i sitt svar\r\nslår fast två saker, för det första att regeringen står\r\nfast vid det som står i regeringsförklaringen om att\r\nett ökat personvalsinslag bör införas i vår\r\nvalordning och för det andra att regeringen inte nu\r\ntar ställning till det förslag som har framställts.</pre><pre>Personvalskommittén har gjort ett mycket bra\r\narbete. Man har redovisat olika modeller. Det är\r\nfullt logiskt och rimligt att förslaget nu skickas ut på\r\nremiss och får kritiseras på de punkter där\r\nremissinstanserna anser att det kan kritiseras. Jag\r\ntror t.ex. att Hugo Hegelands invändning mot att\r\nman enligt förslaget bara får markera en preferens,\r\nen kandidat, är värd ett mycket seriöst\r\növervägande. Den debatt som kan följa av\r\nremissvaren och i den allmänna debatten tror jag\r\nbör vara till vägledning för regeringens framtida\r\nställningstaganden.</pre><pre>Jag vill markera att vi i Folkpartiet står fast vid\r\ntanken att det bör finnas ett ökat personvalsinslag i\r\nförfattningen. Vi tycker också att det är viktigt att\r\nden här frågan har förts framåt under årens lopp.\r\nSom framgår av kommitténs betänkande har frågan\r\ndiskuterats under hela 1900-talet. Det har funnits\r\nett mycket starkt motstånd. Vi såg det utifrån våra\r\nutgångspunkter som ett framsteg när detta skrevs in\r\ni regeringsförklaringen, och vi uppfattar det också\r\nsom en framgång för tanken på ett ökat\r\npersonvalsinslag i författningen att det nu i denna\r\nfråga finns ett enigt betänkande som stöds av\r\nföreträdare för alla partier i riksdagen.</pre><pre>Anf. 6  Statsrådet REIDUNN LAURÉN (-\r\n):</pre><pre>Herr talman! Jag skall först svara på Sten\r\nAnderssons i Malmö fråga om vilka skälen bakom\r\nett förslag till ökat personval skulle vara. Det anges\r\ni direktiven till Personvalskommittén. Skälen är att\r\nmedborgarna skall få bättre möjligheter att\r\npåverka vem som skall representera dem. Det\r\nriksproportionella valsystemet skall emellertid\r\nfortfarande behållas, och valen skall fortfarande ha\r\nkaraktären av val mellan partier.</pre><pre>Vad vi har i Sverige för närvarande är mest att\r\nbeteckna som ett renodlat partival. Det är alltså\r\npartiernas nomineringar som är utslagsgivande vid\r\nmandatfördelningen mellan partierna. Den\r\npraktiska och reella möjlighet som medborgarna\r\nhar att påverka valet av kandidat är de fall då\r\npartierna går ut med olika listor, så att man kan\r\nvälja den lista där den kandidat som man föredrar\r\nfinns med.</pre><pre>Kommitténs förslag innebär ett enligt min mening\r\nganska försiktigt steg mot ökat personval, men det\r\när naturligtvis ett principiellt viktigt steg -- i det har\r\nSten Andersson och Hugo Hegeland helt rätt.</pre><pre>Jag vill gärna påpeka att vi på det här sättet också\r\nnärmar oss resten av Norden i det här avseendet.\r\nSverige och Island är för närvarande de länder inom\r\nNorden som har det minsta inslaget av personval i\r\nsitt valsystem. Finland och Danmark samt Norge\r\nnär det gäller kommunalvalen har däremot\r\nmarkanta personvalsinslag.</pre><pre>Jag har i kommittébetänkandet inhämtat att\r\nStatsvetenskapliga institutionen vid Göteborgs\r\nuniversitet, där man nu genomför ett\r\nforskningsprojekt beträffande inverkan av\r\npersonval på valsystemet, har kommit fram till att\r\npersonval i dess mest vida begrepp av medborgarna\r\ntycks uppfattas som någonting positivt. Kommittén\r\nhar också funnit det rimligt att anta att ett ökat\r\npersonval kommer att leda till att människor får ett\r\nstörre förtroende för politiker. Jag tycker att även\r\ndet är viktigt att betona i det här sammanhanget.\r\nDet har enligt kommittén visat sig att ju större\r\nkännedom människor har om politiker, desto större\r\nhar deras förtroende för politikerna blivit.</pre><pre>Kommittén har också övervägt frågan om\r\nvalfinansieringen och kommit till slutsatsen att det\r\nnaturligtvis kommer att bli vanligare med olika\r\ntyper av privat valfinansiering. Kommittén menar\r\natt man skall godta bidrag som redovisas öppet och\r\nvars syfte är att stödja den politik som kandidaten\r\nföreträder och det budskap som kandidaten vill\r\nföra fram.</pre><pre>Man utgår ifrån att det skall ske en självsanering på\r\ndet här området på så sätt att partiorganisationerna\r\nskall kontrollera att det inte uppstår oönskade\r\ntendenser i den riktning som Sten Andersson\r\nantydde. Kommittén lämnar ändå dörren öppen för\r\natt det kan finnas anledning att ta upp den här\r\nfrågan igen. Jag vill också se vad remissinstanserna\r\nsäger i det här avseendet. Det här är naturligtvis en\r\nfråga som man kan ha olika meningar och åsikter i.</pre><pre>En fördel som jag i detta sammanhang vill ta fram\r\noch som kommittén pekat på är att detta kan öppna\r\nmöjligheter till ökad kvinnorepresentation. En av\r\norsakerna till att kvinnorepresentationen gick ner i\r\ndet senaste valet tycks ha varit att kvinnorna\r\nplacerades för långt ner på partiernas\r\nnomineringslistor. Listvalet skulle med andra ord\r\nha missgynnat kvinnorna.</pre><pre>Nomineringsförfarandet innebär ett indirekt val.\r\nDet finns många undersökningar som visar att\r\nindirekta val missgynnar kvinnor.</pre><pre>Om förslaget innebär en bättre väg att tillgodose\r\nkvinnorepresentationen måste man se det som\r\nnågonting positivt.</pre><pre>Hugo Hegeland tog upp att man bara får kryssa för\r\nen person på listan. Kommittén har diskuterat detta\r\noch sagt att man föreslår det av rent tekniskt\r\nadministrativa skäl. Att ha möjlighet att kryssa för\r\nflera namn medför ett alldeles för komplicerat\r\nförfarande, så att man riskerar att inte få\r\nsammanräkningen färdig så snabbt som vore\r\nönskvärt. Men också på denna punkt avvaktar jag\r\nvad som kommer att sägas under remissomgången.\r\nRent allmänt är det naturligtvis önskvärt att man\r\nkan kryssa för flera personer. Men här var det,\r\nsåvitt jag förstår, en teknisk begränsning som\r\nföranledde detta förslag.</pre><pre>Anf. 7  STEN ANDERSSON i Malmö (m):</pre><pre>Herr talman! Jag blev litet konfunderad -- inte över\r\nstatsrådets svar, men över det inlägg som min gode\r\nvän Göran Åstrand gjorde här.</pre><pre>Jag anser att om man skall göra en förändring skall\r\nden baseras på någonting positivt. Nu får vi här\r\nhöra att man inte har kontrollerat valdeltagandet i\r\nde länder där det i dag finns ett mera omfattande\r\ninslag av personval än vi har i Sverige. Det tycker\r\njag är dåligt av denna kommitté.</pre><pre>I alla andra sammanhang skulle man gjort så, att\r\nom en utredning kommit fram till någonting, men\r\nman fann den bristen i utredningen att den inte\r\nkollat hur det fungerar i verkligheten, så hade\r\nkritiken mot den utredningen definitivt varit\r\nmycket hård och berättigad.</pre><pre>Herr talman! Jag har sett i tidningar och TV s.k. tio-\r\ni-topp-listor på vad medborgarna tycker är de\r\nviktigaste frågorna. Detta har jag sett under många\r\når, men aldrig har jag sett intresse för ett utökat\r\npersonval. Jag tror inte att detta är det första\r\nmänniskorna diskuterar i dag.</pre><pre>Precis som Hugo Hegeland skulle jag vilja fråga:\r\nVad finns det som pekar på att ett personvalsinslag\r\nskulle innebära en vitalisering av den svenska\r\npolitiken?</pre><pre>Det är faktiskt bättre att partierna presenterar en\r\nbättre politik. Jag tror inte att företrädarna är det\r\nviktigaste. Väljarna har trots allt rätten att rösta på\r\ndet parti de vill. Har man röstat på ett parti som\r\nman tycker sköter sig dåligt kan man skifta. Detta\r\nmåste dock vara huvudskälet.</pre><pre>Vi har också sett en del utslag av politikerförakt.\r\nMen det beror inte främst på personerna, utan på\r\nden politik partierna har drivit. Jag tror inte att det\r\nblir mindre med ett sådant här system, tvärtom.\r\nMed tanke på utländska erfarenheter lär inte\r\npolitikerföraktet minska i Sverige om vi får ett\r\nutökat inslag av personval.</pre><pre>Sedan har vi finansieringen. Statsrådet erkänner\r\nhär indirekt att en person som har gott om pengar\r\noch bra kontakter har större möjligheter att bli vald\r\ntill politiska uppdrag än en som har detsamma i\r\nmindre omfattning.</pre><pre>Vi har en allmän och lika rösträtt här i Sverige. Den\r\nskall vi behålla och vara stolta över. Men vi skall\r\nockså ha en allmän och lika möjlighet att kandidera\r\ntill de olika politiska uppdragen.</pre><pre>Anf. 8  HUGO HEGELAND (m):</pre><pre>Herr talman! Jag får först säga att jag givetvis inte\r\nkommer att rösta emot ett lagförslag om personval.\r\nJag är dock väldigt kritisk emot argumenteringen.\r\nJag finner inga särskilt hållbara argument för\r\npersonval. Det har blivit populärt, helt enkelt.\r\nDärför kallar jag det för ett uttryck för populism.\r\nDet är det intryck jag har.</pre><pre>Varje tidning har kommenterat detta på ledarplats.\r\nNästan alla tidningar är positiva.</pre><pre>Däremot finns här i riksdagen flera\r\nsocialdemokrater som har stått upp och talat\r\nmycket kritiskt emot personval. Det vill jag påpeka\r\nför balansens skull.</pre><pre>Jag tycker man överbetonar betydelsen av en\r\nförändring. Man inger väljarna skall vi säga falska\r\nförhoppningar. Finns det något som visar att man\r\nfår bättre politiker i utlandet på de ställen man har\r\npersonval?</pre><pre>Att det skulle vara administrativt så märkvärdigt att\r\nfå kryssa för flera namn förstår jag inte. Titta på\r\nFinland! Där får man sätta kryss för allihopa om\r\nman vill. Finland har ju faktiskt sämre ekonomi än\r\nSverige.</pre><pre>Vad är det som visar att politiker är bättre i utlandet\r\nän i Sverige, eller att politiken i utlandet är bättre\r\nän i Sverige? Man har dessa argument när det är\r\nfråga om vitalisering, men det finns ingenting som\r\npekar på att det är så.</pre><pre>Kommer kvinnorna att drabbas eller gynnas? Här\r\nfinns olika uppfattningar. Men se på Storbritannien\r\nsom har mer personval än något annat land, med\r\nmajoritetsval i enmansvalkretsar. Där har aldrig\r\nfunnits mer än 25--30 kvinnliga ledamöter av 651 i\r\nbrittiska parlamentet. Där gör man en annan\r\nprioritering. Jag tror inte det finns någonting som\r\nstyrker att man skulle få in fler kvinnor i riksdagen\r\nom man hade personval.</pre><pre>Anf. 9  GÖRAN ÅSTRAND (m):</pre><pre>Herr talman! Detta är en debatt med statrådet, och\r\njag skall hålla mig till själva frågan som handlar om\r\nstatsrådets intresse och aktivitet. Jag fick inget svar\r\npå min fråga och ber att få det.</pre><pre>Man måste notera att utredningen föreslår den\r\nstörsta förändringen för väljaren i ett svenskt val\r\nsedan 1909. Från tvåkammarriksdagens tillkomst\r\n1865 och fram till 1909 hade vi majoritetsval i\r\nenmansvalkretsar i Sverige. 1911 hölls det första\r\nvalet med proportionellt val. Visserligen skapade vi\r\nen enkammarriksdag 1970, men för den enskilde\r\nväljaren var det ingen stor förändring.</pre><pre>Detta kan innebära en mycket stor förändring, om\r\nnämligen väljarna utnyttjar den möjlighet som\r\nåtminstone ett av förslagen ger. Det blir då inte vi\r\ninom partierna, vi etablerade, som bestämmer\r\nordningen mellan kandidaterna, utan det blir\r\nväljaren. Jag tycker att det innebär en vitalisering\r\nav demokratin.</pre><pre>Jag respekterar mina kära partivänners åsikt, som\r\nde framfört här, men jag delar den inte. Jag gläder\r\nmig åt att alla partier som var med i utredningen har\r\nmarkerat att de är intresserade av personval.</pre><pre>Detta är huvudfrågan: Skall det vara partierna som\r\nhelt avgör, eller skall väljarna ha ett inflytande? Jag\r\nhör till dem som vill ge väljarna ett ökat inflytande.\r\nDärför är det så viktigt att denna fråga rör sig i rätt\r\nriktning. Jag hoppas att statsrådet besvarar min\r\nfråga.</pre><pre>Anf. 10  KURT OVE JOHANSSON (s):</pre><pre>Herr talman! Detta är ju en fantastiskt intressant\r\ndiskussion. Representanter från alla politiska\r\npartier har utrett denna fråga under ett helt års tid\r\noch kommit fram till att vi skulle försöka få en\r\nutveckling i riktning mot ett ökat inslag av\r\ninflytande på personvalet.</pre><pre>Så förs här i dag en debatt med statsrådet, som har\r\nhamnat i situationen att hon för någon dag sedan\r\nfått utredningens betänkande. Men det jag tycker\r\när intressantast i diskussionen i dag är att vi har ett\r\nopolitiskt statsråd och tre moderater som har fört\r\ndiskussionen, varav två tydligen är motståndare till\r\nökat inflytande på personvalet. Detta är ganska\r\nmärkligt. Motståndarna har utvecklat sin talan\r\nmycket vidlyftigt och vältaligt.</pre><pre>För mindre en ett och ett halvt år sedan fick vi en\r\nförändring av regeringsinnehavet. Då gjordes en\r\nregeringsdeklaration där det ingick att man skulle\r\nha ett ökat personvalsinflytande. Då satt ni\r\nmoderata riksdagsledamöter här i kammaren. Om\r\njag inte minns fel och såg fel så t.o.m. applåderade\r\nni när regeingsförklaringen lästes upp.</pre><pre>Varför sa ni ingenting då? Varför sade ni inte ifrån\r\nredan när regeringsförklaringen presenterades för\r\nriksdagen att ni inte vill ha detta? Varför framförde\r\nni då inte alla era misstankar för vad detta skulle få\r\nför konsekvenser? Men då satt ni och teg! Då satt\r\nni och applåderade!</pre><pre>Nu, när utredningen har lagt fram ett förslag i\r\ndenna riktning, så går ni vältaligt ut mot någonting\r\nni tidigare applåderat för. Ni tycker nu att det är\r\nkonstigt och skulle få oerhörda konsekvenser, osv.</pre><pre>Jag tycker det är ganska märkligt att politiker av er\r\nkaliber agerar på detta sätt.</pre><pre>Det var min önskan, herr talman, att få framföra\r\ndetta.</pre><pre>Anf. 11  Statsrådet REIDUNN LAURÉN</pre><pre>(-):</pre><pre>Herr talman! Jag vill inledningsvis deklarera att jag\r\nsjälvfallet är positiv till ett ökat inslag av personval.\r\nDet är regeringens inriktning.</pre><pre>Vidare vill jag säga bl.a. till Kurt Ove Johansson att\r\njag naturligtvis är tacksam över den partipolitiska\r\nenighet som man har lyckats uppnå i kommittén i\r\ndenna fråga. Jag tycker kommittén har fått ett fint\r\nresultat.</pre><pre>Göran Åstrand frågar efter vilken aktivitet och\r\nvilket intresse jag nu skall ägna denna fråga i\r\nfortsättningen. Nu skall betänkandet, som jag\r\nalldeles nyss har fått, naturligtvis gå ut på en bred\r\nremiss. Jag skall ta till mig de synpunkter som\r\nremissinstanserna kommer med. Sedan hoppas jag\r\nvi kan fortsätta att ha en givande diskussion, både i\r\ndenna kammare och i övrigt, om kommitténs\r\nbetänkande och de olika förslag kommittén\r\nframlagt. Kommittén presenterar faktiskt fyra olika\r\nalternativ utan att närmare ange vilket som är\r\nkommitténs huvudalternativ.</pre><pre>Anf. 12  HUGO HEGELAND (m):</pre><pre>Herr talman! Kurt Ove Johanssons argumentering\r\nvar ju helt otrolig. Han undrar varför vi inte stod\r\nupp och kritiserade en regeringsförklaring. En\r\nregeringsförklaring talar om vad man tänker göra,\r\nmen sedan får vi se vad som blir gjort. När det talas\r\nom att man skall utreda olika saker, måste vi nog\r\nändå vänta och se dessa utredningar först.</pre><pre>Regeringsförklaringen är det minst intressanta\r\ndokumentet att diskutera. En sådan är ju fylld av\r\nplattityder osv.</pre><pre>Det fanns för övrigt en bra sista punkt i vår\r\nregeringsförklaring i oktober 1991. Det var att\r\nmänniskor skulle lära sig skilja mellan stat och\r\nsamhälle. Jag tycker att riksdagsmän skall lära sig\r\nskilja på väsentligheter och oväsentligheter.</pre><pre>Kurt Ove Johansson tyckte också att det var\r\notroligt att vi kunde få denna debatt när det kommit\r\nen helt enig utredning om personval. Men varje\r\npolitiker vet att en enig utredning innebär\r\nkompromisser. När politiker som har så olika\r\nvärderingar har kunnat enas, då blir det fråga om\r\nkompromisser, och sådana är alltid dåliga. Så det\r\nskälet håller inte alls.</pre><pre>Jag vill än en gång erinra om att det finns fler\r\nkritiska röster inom Socialdemokraterna än inom\r\nModerata samlingspartiet. Men det visar å andra\r\nsidan att vi vågar stå öppet för vår åsikt här med en\r\ngång. Vi har en friare debatt inom vårt parti.</pre><pre>Anf. 13  STEN ANDERSSON i Malmö (m):</pre><pre>Herr talman! Jag riktar mig först till Kurt Ove\r\nJohansson. Det är riktigt att vi applåderade den\r\nregeringsförklaring som Carl Bildt läste upp här i\r\nkammaren för nästan ett år sedan. Jag tror Kurt\r\nOve Johansson gjort sammaledes när ''hans''\r\nstatsminister vid tidigare tillfällen har läst upp sin\r\nregeringsförklaring. Men jag tror inte att det finns\r\nnågon människa av kvinna född som helhjärtat\r\nbehöver köpa allt som står i en\r\nregeringsförklaring -- kan inte heller. Det skulle\r\nförvåna mig om exempelvis Kurt Ove Johansson\r\nmed hull och hår har kunnat sluka allt det som han\r\nhar blivit presenterad under tider då\r\nSocialdemokraterna satt i regeringsställning.</pre><pre>För min del har jag under flera år skrivit artiklar,\r\ndels internt inom partiet, dels externt. Jag har alltså\r\ndrivit den här frågan. Jag vill även betona att jag\r\ninte är emot förändringar, men de problem som jag\r\nhär har tagit upp tycker jag att man tagit oerhört\r\nlätt på. De som har pengar får fördelar.</pre><pre>Man har inte brytt sig om att kontrollera hur det ser\r\nut i de länder där man har personval. Valdeltagande\r\ni sådana länder är mycket lägre än i Sverige. Det är\r\nett av de tyngsta argumenten för att vänta med en\r\nförändring. Om systemet inte fungerar i länder som\r\ni praktiken har systemet, varför skulle det fungera\r\nhos oss i Sverige, vi som aldrig haft det? Det verkar\r\nlitet knepigt.</pre><pre>Såvitt jag förstår, kommer grundprincipen att vara\r\natt partierna genom sina medlemmar eller genom\r\nsina partiledningar kommer att fastställa listor. På\r\nlistorna rekommenderas exempelvis Göran\r\nÅstrand som nummer 1 och Hugo Hegeland som\r\nnummer 2. Den ordningen tycker kanske partiet är\r\nbra. Om då 10 % av väljarna kryssade för nummer\r\n3 tycker jag att det skulle vara oerhört\r\nodemokratiskt att den personen flyttas upp till\r\nförsta plats, när 90 % av väljarna tycker att den lista\r\nsom är presenterad i original från partiet är den\r\nbästa. Skall dessa 90 % röster väga mindre än 10 %\r\nröster, röster för förändringar? Jag kommer att\r\ndriva och kräva att de som vill att listan skall gälla\r\nskall få en chans att markera detta genom ett kryss.\r\nDet kan nämligen inte vara vare sig rätt eller\r\ndemokratiskt att 10 % skall väga tyngre än 90 %.\r\nDet är så långt ifrån demokrati som man någonsin\r\nkan komma.</pre><pre>Till sist, herr talman, tror jag att vi framöver har\r\nbetydligt viktigare frågor att diskutera i politiken.\r\nAtt då införa ett system som fungerar mycket sämre\r\nän vårt är det i dag inte läge för.</pre><pre>Anf. 14  KURT OVE JOHANSSON (s):</pre><pre>Herr talman! Jag imponeras fortfarande av den här\r\ndebatten, inte minst av Hugo Hegelands\r\nresonemang när det gäller regeringsförklaringen\r\noch med vilken tyngd som man skall lägga vid den.\r\nEn regeringsförklaring är ju ändå ett slags riktlinje,\r\nsom varje ny regering lägger fram, och som man har\r\nför avsikt att följa vid de propåer som förs till torgs.</pre><pre>Hugo Hegeland säger att man inte skall bry sig\r\nsärskilt mycket om en regeringsförklarings\r\nplattityder. Anser man det blir det kanske lättare\r\natt förklara varför Hugo Hegeland applåderade\r\nregeringsförklaringen. Om regeringsförklaringen\r\ninnehåller plattityder och man därför inte skall ta\r\nstörre hänsyn till den då har ju Hugo Hegeland\r\nkanske gett ett motiv för att han applåderade den.</pre><pre>Men man skall komma ihåg en sak som gäller själva\r\nsakfrågan, nämligen att viljan att få till stånd ett\r\nökat personvalsinflytande i det svenska valsystemet\r\när långt ifrån ny. Redan i mitten av 80-talet\r\ndiskuterade Folkstyrelsekommittén de här\r\nfrågorna. Även vid det tillfället blev de politiska\r\npartierna i Folkstyrelsekommittén eniga om att man\r\nskulle införa ett ökat personvalsinflytande. Vid det\r\ntillfället var det närmast ett belgiskt system som\r\nman hade fattat intresse för. Nu håller belgarna\r\nsjälva på att se över sitt valsystem, och man kan\r\nvänta förändringar. Men det intressanta är att\r\nredan i mitten av 80-talet hade faktiskt de politiska\r\npartierna i Sverige enats om ett ökat\r\npersonvalsinflytande.</pre><pre>Att vi i den här kommittén har resonerat oss fram\r\ntill olika tänkbara alternativ innebär precis som\r\nstatsrådet Reidunn Laurén säger att vi nu har de\r\nsamlade fakta som behövs för att gå vidare i\r\ndiskussionerna.</pre><pre>Herr talman! Jag tänker också ta upp några\r\nsynpunkter som Sten Andersson i Malmö berört,\r\nnämligen det här med pengarna och vilken\r\nbetydelse ett ökat personvalsinflytande kommer att\r\nfå när det gäller exempelvis lobbying. Jag tillmäter\r\npersonligen dessa frågor stort intresse, och jag har\r\nockså i utredningsarbetet ganska många gånger\r\nventilerat dem. Jag menar att man i utredningen\r\nkanske skulle ha diskuterat utförligare än man har\r\ngjort.</pre><pre>Andre vice talmannen anmälde att Hugo Hegeland\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Anf. 15  GÖRAN ÅSTRAND (m):</pre><pre>Herr talman! Det kan inte vara lätt att vara statsråd\r\ni den här debatten. Men statsrådets uppgift nu är att\r\nstudera betänkandet i den här frågan och att göra\r\nnågonting åt det. Jag menar att statsrådet av denna\r\ndebatt skall dra slutsatsen att partierna i Sveriges\r\nriksdag är intresserade av personval, men att det\r\nfinns synpunkter när det gäller personval, vilka\r\nsjälvfallet skall analyseras bl.a. vid remissarbetet.</pre><pre>Jag kan inte underlåta, med talmannens tillstånd,\r\natt läsa upp några rader som riksdagsman Krökén i\r\nKröken har skrivit i Grönköpings Veckoblad, rader\r\nsom i dag citeras i Dagens Industri, vilka har viss\r\nbetydelse i den här frågan: Någon trygghet i\r\narbetslivet bör ju också vi politiker kunna åräkna i\r\nett demokratiskt samhälle.</pre><pre>Anf. 16  Statsrådet REIDUNN LAURÉN</pre><pre>(-):</pre><pre>Herr talman! Jag har inte mycket mer att tillägga i\r\nden här debatten. Såsom jag tidigare sade har jag\r\nnyss fått betänkandet, och jag har översiktligt tittat\r\nigenom det. Naturligtvis skall jag läsa det grundligt,\r\noch det skall gå på remiss.</pre><pre>Till Sten Andersson i Malmö vill jag dock säga att\r\njag väntar mig att kommitténs förslag om en\r\nprocentgräns på 5--10 % är just en fråga som\r\nkommer att kommenteras i remissomgången, och\r\nsom vi kommer att få synpunkter på.</pre><pre>I övrigt har jag naturligtvis tagit till mig de\r\nsynpunkter som har framförts i debatten, och jag\r\nkommer att överväga dem tillsammans med övriga\r\nsynpunkter som kommer fram i den här frågan.</pre><pre>Överläggningen var härmed avslutad.</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1992/93:Ub97--Ub99 och Ub154 till\r\nutbildningsutskottet</pre><pre>1992/93:U14 och U15 till utrikesutskottet</pre><pre>1992/93:Fö5 och Fö6 till försvarsutskottet</pre><pre>1992/93:So30 till socialutskottet</pre><pre>1992/93:Kr7 yrkandena 1 och 6 till kulturutskottet</pre><pre></pre><pre>1992/93:Kr7  yrkandena 2--5 till\r\nutbildningsutskottet</pre><pre>1992/93:Kr8--Kr11 till kulturutskottet</pre><pre>1992/93:Ub100--Ub102 till utbildningsutskottet</pre><pre>1992/93:Ub103  yrkandena 1--4 och 6--10 till\r\nutbildningsutskottet</pre><pre></pre><pre>1992/93:Ub103  yrkande 5 till utrikesutskottet</pre><pre></pre><pre>1992/93:Ub103  yrkande 11 till näringsutskottet</pre><pre></pre><pre>1992/93:Ub103  yrkande 12 till socialutskottet</pre><pre>1992/93:Ub104--Ub117 till utbildningsutskottet</pre><pre>1992/93:Ub118 yrkandena 1 och 2 till\r\nutbildningsutskottet</pre><pre></pre><pre>1992/93:Ub118  yrkande 3 till bostadsutskottet</pre><pre>1992/93:Ub119 och 120 till utbildningsutskottet</pre><pre>1992/93:121 yrkandena 1--5, 26--28 och 33--38 till\r\nutbildningsutskottet</pre><pre></pre><pre>1992/93:121  yrkandena 6 och 7 till utrikesutskottet</pre><pre></pre><pre>1992/93:121  yrkandena 8--15 och 20 till\r\nnäringsutskottet</pre><pre></pre><pre>1992/93:121  yrkandena 16--18 till bostadsutskottet</pre><pre></pre><pre>1992/93:121  yrkande 19 till trafikutskottet</pre><pre></pre><pre>1992/93:121  yrkandena 21--23 till\r\njordbruksutskottet</pre><pre></pre><pre>1992/93:121  yrkandena 24 och 25 till\r\nfinansutskottet</pre><pre></pre><pre>1992/93:121  yrkande 29 till justitieutskottet</pre><pre></pre><pre>1992/93:121  yrkandena 31 och 32 till\r\nsocialutskottet</pre><pre>1992/93:Ub122--Ub127 till utbildningsutskottet</pre><pre>1992/93:Ub128  yrkandena 1, 4, 10--15, 19, 20, 26,\r\n27, 38 och 41--55 till utbildningsutskottet</pre><pre></pre><pre>1992/93:Ub128  yrkandena 2, 3, 5 och 6 till\r\njustitieutskottet</pre><pre></pre><pre>1992/93:Ub128  yrkandena 7--9 till utrikesutskottet</pre><pre></pre><pre>1992/93:Ub128  yrkandena 16--18 och 30 till\r\nbostadsutskottet</pre><pre></pre><pre>1992/93:Ub128  yrkandena 21, 32--37, 39 och 40 till\r\njordbruksutskottet</pre><pre></pre><pre>1992/93:Ub128  yrkandena 22--24 till\r\narbetsmarknadsutskottet</pre><pre></pre><pre>1992/93:Ub128  yrkandena 25 och 28 till\r\nkulturutskottet</pre><pre></pre><pre>1992/93:Ub128  yrkandena 29 och 31 till\r\nnäringsutskottet</pre><pre>1992/93:Ub129--Ub131 till utbildningsutskottet</pre><pre>1992/93:Ub132  yrkandena 1--4 till\r\nutbildningsutskottet</pre><pre></pre><pre>1992/93:Ub132  yrkandena 5--7 till socialutskottet</pre><pre>1992/93:Ub133 och Ub134 till utbildningsutskottet</pre><pre>1992/93:Ub135  yrkandena 1--3 till näringsutskottet</pre><pre></pre><pre>1992/93:Ub135 yrkandena 4--6 till\r\nutbildningsutskottet</pre><pre>1992/93:Ub136--Ub153 till utbildningsutskottet</pre><pre>1992/93:T30 och TU31 till trafikutskottt</pre><pre>1992/93:Jo22 och Jo23 till jordbruksutskottet</pre><pre>1992/93:N47--N52 till näringsutskottet</pre><pre>1992/93:Bo35 och Bo36 till bostadsutskottet</pre><pre>6 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:140 Svensk verksamhet i Antarktis</pre><pre>1992/93:205 Inrättande av Tyresta nationalpark</pre><pre>Motionerna</pre><pre>med anledning av prop. 1992/93:121 En lag om\r\nbyggfelsförsäkring</pre><pre>1992/93:Bo37 av Dan Eriksson i Stockholm (nyd)</pre><pre>1992/93:Bo38 av Marianne Carlström och Inga-\r\nBritt Johansson (s)</pre><pre>med anledning av prop. 1992/93:172 Anslag till\r\nBoverket och den regionala administrationen av\r\nstatens stöd för bostadsfinansiering, m.m.</pre><pre>1992/93:Bo39 av Lars Svensk och Åke Carnerö\r\n(kds)</pre><pre>1992/93:Bo40 av Rune Thorén och Stina Eliasson\r\n(c)</pre><pre>1992/93:Bo41 av Margitta Edgren (fp)</pre><pre>1992/93:Bo42 av Oskar Lindkvist m.fl. (s)</pre><pre>med anledning av prop. 1992/93:173 En\r\nBarnombudsman, m.m.</pre><pre>1992/93:So31 av Bo Holmberg m.fl. (s)</pre><pre>1992/93:So32 av Sven-Gösta Signell m.fl. (s)</pre><pre>med anledning av prop. 1992/93:178 Vissa\r\nsocialförsäkringsfrågor</pre><pre>1992/93:Sf25 av Berith Eriksson m.fl. (v)</pre><pre>1992/93:Sf26 av Doris Håvik m.fl. (s)</pre><pre>med anledning av prop. 1992/93:183 Vissa frågor\r\nrörande jordbruket och trädgårdsnäringen</pre><pre>1992/93:Jo24 av John Andersson (-)</pre><pre>1992/93:Jo25 av Gudrun Norberg och Karl-Erik\r\nPersson (fp,v)</pre><pre>1992/93:Jo26 av Bengt Kindbom och Birgitta\r\nCarlsson (c)</pre><pre>1992/93:Jo27 av Kjell Ericsson m.fl. (c)</pre><pre>1992/93:Jo28 av Ingbritt Irhammar och Anna\r\nCorshammar-Bojerud (c)</pre><pre>1992/93:Jo29 av Christer Windén (nyd)</pre><pre>1992/93:Jo30 av Sigge Godin och Ulla Orring (fp)</pre><pre>1992/93:Jo31 av Gunhild Bolander (c)</pre><pre>1992/93:Jo32 av Stig Bertilsson och Ann-Cathrine\r\nHaglund (m)</pre><pre>1992/93:Jo33 av Hans Dau (m)</pre><pre>1992/93:Jo34 av Jan Jennehag m.fl. (v)</pre><pre>1992/93:Jo35 av Göran Magnusson m.fl. (s)</pre><pre>1992/93:Jo36 av Holger Gustafsson (kds)</pre><pre>1992/93:Jo37 av Ulf Björklund (kds)</pre><pre>1992/93:Jo38 av Harry Staaf (kds)</pre><pre>1992/93:Jo39 av Margareta Winberg m.fl. (s)</pre><pre>1992/93:Jo40 av Jan Erik Ågren och Stefan Attefall\r\n(kds)</pre><pre>med anledning av prop. 1992/93:184 Vissa\r\nfiskefrågor</pre><pre>1992/93:Jo41 av Bruno Poromaa m.fl. (s)</pre><pre>1992/93:Jo42 av Sven-Olof Petersson och Elving\r\nAndersson (c)</pre><pre>1992/93:Jo43 av Hans Göran Franck m.fl. (s)</pre><pre>1992/93:Jo44 av Christer Skoog m.fl. (s)</pre><pre>1992/93:Jo45 av Claus Zaar (nyd)</pre><pre>1992/93:Jo46 av Wiggo Komstedt (m)</pre><pre>1992/93:Jo47 av Åke Carnerö och Christer\r\nLindblom (kds,fp)</pre><pre>1992/93:Jo48 av Margareta Winberg m.fl. (s)</pre><pre>7 §  Anmälan om interpellation</pre><pre>Anmäldes att följande interpellation framställts</pre><pre>den 17 mars</pre><pre>1992/93:104 av Widar Andersson (s) till\r\nstatsministern om statens roll i välfärdspolitiken:</pre><pre>Enligt regeringsförklaringarna, och statsministerns\r\n''programtal/artiklar'' så har regeringen ambitionen\r\natt förändra statens roll visavi medborgarna.</pre><pre>Avsikten är att klart avgränsa statens ansvar och att\r\nutöka samhällets -- medborgarnas och de frivilliga\r\nsammanslutningarnas -- och primärkommunernas\r\nhandlingsutrymme.</pre><pre>Lindbeckkommissionen har i sin rapport\r\nunderstrukit behovet av en sådan utveckling.</pre><pre>Den pågående förändringen reser många -- för\r\nstaten -- principiellt viktiga frågor om nationella\r\nvärden och mål. Några av dessa är:</pre><pre>--  Planerar regeringen förslag om nationella\r\nrättighetslagar vilka garanterar medborgarna t.ex.\r\nbarnomsorg, socialbidrag på viss och lika nivå,\r\nbibliotek, m.m.?</pre><pre>--  Planerar regeringen förslag om vissa naturliga,\r\nstatliga monopol vad gäller t.ex. råvaror av stor\r\nekonomisk betydelse för staten, kommunikationer,\r\nden högre utbildningen och övrig nationell\r\ninfrastruktur?</pre><pre>--  Planerar regeringen att avskaffa landstingen och\r\ndärmed förstatliga akut- och specialistvården?</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 17 mars</pre><pre>1992/93:464 av Göthe Knutson (m) till\r\njustitieministern om svensk medborgares rätt till\r\npass:</pre><pre>Justitieministern har sagt att en översyn och\r\neventuell ändring av vår passlag icke är aktuell.</pre><pre>Detta kan synas märkligt då den i Thailand gripne\r\nsvenske s.k. sexturisten flydde från rättegång med\r\nhjälp av ett nytt svenskt pass som svenska\r\nmyndigheter omgående gav honom.</pre><pre>Vill justitieministern redogöra för skälen till att inte\r\nföreta en översyn av den lagstiftning och de regler\r\nsom tvingar en svensk ambassad och svenska\r\nmyndigheter att utfärda nytt pass även när\r\nmedborgaren i fråga blivit fråntagen sitt pass på\r\ngrund av misstanke om brottslig gärning?</pre><pre>1992/93:465 av Åke Carnerö (kds) till\r\nkommunikationsministern om s.k. alkolås för\r\nfordon:</pre><pre>I USA finns framtaget ett s.k. alkolås för fordon.\r\nGenom en andedräktsanalys kan man snabbt\r\nidentifiera eventuell förekomst av alkohol. I\r\nkombination med en elektronisk styrning av\r\nstartmotorn finns ett system för automatisk\r\nkontroll av att alkoholpåverkade förare inte\r\nframför sina fordon.</pre><pre>I vissa delstater i USA (bl.a. Californien) har man\r\ninfört möjligheten att genom domstolsbeslut\r\nuatrusta bilar med alkolås och på så vis tillåta\r\npersoner med alkoholproblem att köra eget fordon.</pre><pre>Trafiksäkerhetsverket har begärt att få inleda en\r\nförsöksverksamhet. Enligt amerikanska\r\nerfarenheter kan positiva effekter uppnås såväl för\r\ntrafiksäkerheten som för individen.</pre><pre>Vad avser statsrådet Odell att vidta för åtgärder för\r\natt vi skall få en försöksverksamhet i vårt land?</pre><pre>9 §  Kammaren åtskildes kl. 12.50.</pre><pre>Förhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}