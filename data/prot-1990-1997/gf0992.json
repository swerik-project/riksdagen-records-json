{"dokumentstatus":{"dokument":{"hangar_id":"2387776","dok_id":"GF0992","rm":"1991/92","beteckning":"92","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"92","slutnummer":"0","datum":"1992-04-06 00:00:00","systemdatum":"2005-10-27 13:59:59","publicerad":"1992-04-06 00:00:00","titel":"Riksdagens snabbprotokoll 1991/92:92 Måndagen den 6 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{04590150-50A3-46AE-9FE5-6BE79073B803}","dokument_url_text":"http://data.riksdagen.se/dokument/GF0992/text","dokument_url_html":"http://data.riksdagen.se/dokument/GF0992","dokumentstatus_url_xml":"http://data.riksdagen.se/dokumentstatus/GF0992","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:92</div>\r\n<div class=\"sidhuvud_datum\">Måndagen den 6 april</div>\r\n<div class=\"sidhuvud_klockslag\">Kl 12.00--13.56</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollen för den 30 och 31 mars.</pre><pre>2 §  Svar på interpellation 1991/92:144 om\r\nlivvaktsskyddet till särskilt hotade kvinnor</pre><pre>Anf. 1  Justitieminister GUN HELLSVIK (m):</pre><pre>Fru talman! Marianne Carlström har ställt ett antal\r\nfrågor om uppläggningen av den\r\nförsöksverksamhet med livvaktsskydd för hotade\r\nkvinnor, som aviseras i årets budgetproposition\r\n(prop. 1991/92:100 bil. 3).</pre><pre>Låt mig till en början som en kort bakgrund\r\nredovisa de åtgärder som vidtagits under senare år\r\nnär det gäller att skydda kvinnor som utsätts för\r\nhot.</pre><pre>Lagen (1988:688) om besöksförbud har tillämpats i\r\nflera fall. Över 700 personer har ådömts\r\nbesöksförbud. Den genomsnittliga tiden för ett\r\nbesöksförbud har legat på ett år.\r\nBrottsförebyggande rådet (BRÅ) har utvärderat\r\ntillämpningen av besöksförbudslagen (BRÅ, PM\r\n1989:2). I samband därmed tog BRÅ upp frågan\r\nom inte i särskilt allvarliga fall kvinnor temporärt\r\nskulle kunna få personskydd genom polis eller\r\nbevakningsföretag. Även olika tekniska\r\nhjälpmedel, exempelvis överfallslarm, skulle\r\nkunna användas för att ge kvinnan visst skydd.</pre><pre>Den 1 juli 1991 trädde en ny lag om folkbokföring i\r\nkraft (SFS 1991:481). Den innehåller en\r\nbestämmelse som syftar till att hindra att\r\nuppgifterna i folkbokföringen missbrukas för att\r\nsöka rätt på en person i syfte att hota eller på annat\r\nsätt förfölja henne. En förföljd person kan erbjudas\r\nskydd genom att behålla sin tidigare\r\nfolkbokföringsort om han eller hon flyttar från en\r\nbostad på grund av förföljelse.</pre><pre>Vidare har riksdagen antagit en ny lag om fingerade\r\npersonuppgifter (SFS 1991:483). Reglerna innebär\r\natt en utsatt person ges möjlighet att efter\r\ndomstolsprövning registreras med fingerade\r\npersonuppgifter.</pre><pre>Men identitetsbyte är och förblir enligt min mening\r\nen nödlösning, eftersom följderna blir mycket\r\ningripande för den som väljer att ta en ny identitet.\r\nDet handlar ju om att bryta upp från sin sociala\r\ntillvaro vad gäller arbete, bostad och vänner.\r\nAnnars är inte identitetsbytet meningsfullt. Det är\r\nnaturligtvis en svår omställning i en redan pressad\r\nsituation.</pre><pre>Så till livvaktsskyddet. I årets budgetproposition\r\n(prop. 1991/92:100, bil. 3 s. 77 och s. 93) har\r\nregeringen föreslagit att 10 milj.kr. av\r\npoliväsendets anslag skall avsättas för en\r\nförsöksverksamhet med livvaktsskydd för särskilt\r\nhotade kvinnor. Det sker bl.a. som ett led i att\r\nregeringen vill sätta brottsoffren mer i fokus för\r\npolisens uppmärksamhet och omsorg.</pre><pre>Marianne Carlström säger i sin interpellation att\r\ndet vore bättre att den som utövar våld ställs under\r\növervakning och inte offret. Jag har redan den 5\r\nnovember 1991 här i kammaren på frågor av\r\nLennart Daléus och Sigrid Bolkéus redovisat mina\r\növerväganden på den punkten. Som jag anförde i\r\ndet sammahanget anser jag att det självfallet skulle\r\nvara det mest tilltalande sättet att skydda de utsatta\r\nkvinnorna. Jag ser det dock som mycket svårt att\r\nbereda ett fullgott skydd enbart genom insatser mot\r\nmännen. Bl.a. föreställer jag mig att det skulle vara\r\nbetydligt mer resurskrävande utan att för den skull\r\nkunna ge fullständig säkerhet.</pre><pre>Livvaktsskyddet är inget som påtvingas en kvinna.\r\nDet är i princip kvinnan själv som bestämmer om\r\nhon vill utnyttja den möjlighet till livvaktsskydd\r\nsom polisen kan erbjuda. Hon avgör med andra ord\r\nsjälv om tryggheten med ett livvaktsskydd väger\r\ntyngre än de nackdelar som skyddet för med sig.</pre><pre>Marianne Carlström ställer vidare ett antal\r\npreciserade frågor om hur den tilltänkta\r\nverksamheten med livvaktsskydd kommer att\r\nutformas. Flera av de frågor som Marianne\r\nCarlström tar upp gäller dock just sådant som bör\r\növervägas och prövas inom ramen för den\r\nkommande försöksverksamheten.</pre><pre>När det gäller den formella ramen kring\r\nförsöksverksamheten är det enligt min mening\r\nlämpligt att regeringen uppdrar åt polisen att\r\nförbereda och genomföra en försöksverksamhet\r\nmed livvaktsskydd för hotade kvinnor, varvid de\r\nmedel som öronmärkts i budgetpropositionen ställs\r\ntill berörda myndigheters förfogande. I uppdraget\r\nbör också ingå att utvärdera försöksverksamheten.\r\nJag avser att inom kort förelägga regeringen ett\r\nförslag till ett sådant regeringsuppdrag.</pre><pre>Att ett antal kvinnor kommer att erhålla\r\nlivvaktsskydd inom ramen för en\r\nförsöksverksamhet innebär naturligtvis inte att\r\nandra hotade kvinnor ställs utan skydd från polisen.\r\nSamtliga polismyndigheter i landet är skyldiga att\r\nge allmänheten det skydd mot brott som behövs och\r\nsom kan ges inom ramen för de resurser och\r\nbefogenheter som polisen disponerar. Redan i dag\r\nsätter polisen in särskilda åtgärder till skydd för\r\nhotade kvinnor, bl.a. i form av överfallslarm och\r\nandra tekniska anordningar. Detta skall givetvis\r\nfortsätta som tidigare, parallellt med\r\nförsöksverksamheten.</pre><pre>Anf. 2  MARIANNE CARLSTRÖM (s):</pre><pre>Fru talman! Jag vill börja med att tacka Gun\r\nHellsvik för svaret. Jag vill också påpeka att jag inte\r\ntycker att departementet har kommit så långt med\r\nfrågan sedan regeringsdeklarationen och\r\nfrågestunden här i kammaren. Det finns\r\nfortfarande många frågetecken som regeringen inte\r\narbetat vidare med eller tycks ha en klar\r\nuppfattning om.</pre><pre>Huvudfrågorna är: Varför skall kvinnan bevakas\r\noch inte mannen? Hur skall skyddet utformas? När\r\nett besöksförbud enligt nuvarande regler inte\r\nfungerar vore det naturligare att mannen,\r\nförövaren av brottet, bevakas och inte kvinnan.\r\nFörslaget om bevakning av kvinnan framstår för\r\nmig som djupt integritetskränkande. Skall kvinnan\r\nbevakas dygnet runt, även i hemmet och på\r\narbetsplatsen? Hur gör man med eventuella barn,\r\nskall de bevakas på dagis och skola? Är det inte --\r\nför alla parter -- enklare, billigare, mer effektivt och\r\nframför allt mycket mänskligare att bevaka\r\nmannen? Vi måste också komma ihåg att det ofta är\r\nbarnen som lider mest i dessa situationer och därför\r\nfråga oss vilka åtgärder som är bäst för barnen.\r\nEnligt min mening är då det självklara svaret:\r\nBevaka mannen, inte kvinnan och barnen.</pre><pre>Vem skall bevaka, polis eller ABAB-vakter? Krävs\r\ndet inte specialutbildning för dem som får den svåra\r\nuppgiften, eller räcker den nuvarande utbildningen\r\nverkligen till?</pre><pre>Justitieministern säger att livvaktsskyddet inte skall\r\npåtvingas kvinnan. Ja, det är ju bra och ganska\r\nsjälvklart, men vad har en hotad kvinna för val om\r\nalternativet att mannen skall vaktas inte finns? Som\r\nGun Hellsvik påpekar är ett byte av identitet\r\nförenat med alltför många svårigheter för att vara\r\nett bra alternativ.</pre><pre>Kommer riksdagen att få lägga fram synpunkter på\r\nhur försöksverksamheten skall utformas?</pre><pre>Jag ställde i min interpellation flera frågor som jag\r\ninte har fått svar på. Hur många kvinnor kommer\r\natt omfattas av skyddet? Var skall man ansöka om\r\nskydd, hos den lokala polisen eller hos\r\nrikspolisstyrelsen?</pre><pre>En annan fråga är: Hur fungerar överfallsskyddet i\r\ndag?</pre><pre>Till sist: När skall ministern lägga fram ett förslag\r\nom bevakning av gärningsmännen? Och när är\r\nministern färdig med direktiven till\r\nförsökverksamheten?</pre><pre>Anf. 3  Justitieminister GUN HELLSVIK (m):</pre><pre>Fru talman! Jag kan i och för sig instämma i\r\nMarianne Carlströms önskemål. Vi är helt överens\r\nom att det eftersträvade resultatet i varje situation\r\nsjälvfallet är att komma åt gärningsmannen. Men vi\r\nmåste vara realister. Vi skall ha klart för oss att det,\r\nenligt uppgift från polisen, fordras minst fem\r\npersoner dygnet runt för att övervaka en person -- i\r\ndet här fallet mannen -- som inte vill bli föremål för\r\növervakning och göra detta utan dennes vetskap.\r\nTrots det kan den som övervakas utan större\r\nsvårigheter komma undan. Den risk som då uppstår\r\när att den hotade kvinnan söks upp och trakasseras\r\nutan att polisen hinner med. Har däremot kvinnan\r\nett livvaktsskydd som hon själv begärt ligger det i\r\nsakens natur att skyddet blir effektivare, eftersom\r\nhon då samarbetar med sina skyddspersoner.</pre><pre>Vad gäller det formella beslutet pågår nu inom\r\njustitiedepartementet ett intensivt arbete med\r\nkontakter ut i polisverksamheten. Avsikten är att vi\r\nnågon av de närmaste veckorna skall fatta det\r\nformella beslutet.</pre><pre>Anf. 4  MARIANNE CARLSTRÖM (s):</pre><pre>Fru talman! För vissa kvinnor kan man säkert tycka\r\natt detta är en bra utväg ur en svår situation. Men\r\nom kvinnan skall ha en verklig valfrihet måste det\r\nändå finnas ett alternativ, och jag tror då att ett\r\nbesöksförbud, kombinerat med vakt för det män\r\nsom inte följer förbudet utan fortsätter sin hotande\r\nverksamhet, är en bra lösning. Jag har svårt att\r\nförstå att den lösningen inte skulle ge ett fullgott\r\nskydd eller att den skulle vara mer resurskrävande.\r\nJustitieministern säger att det behövs fem personer\r\nför att bevaka mannen, men krävs det inte lika\r\nmånga för att bevaka kvinnan, speciellt om hon har\r\nbarn, som naturligtvis också behöver skydd? Några\r\nkonkreta bevis på motsatsen har ju\r\njustitieministern inte framfört. Det handlar om att\r\nvakta antingen en man eller en kvinna plus ett eller\r\nflera barn.</pre><pre>Vi har ju dessutom som tradition att det är\r\nbrottslingen som skall straffas och inte att den\r\ndrabbade skall bevakas. Brottsoffret skall också få\r\nstöd och hjälp. Om de hotade kvinnorna skall ha\r\nmöjlighet till ett normalt liv tror jag att det är ett\r\nalternativ att båda dessa möjligheter finns.</pre><pre>Anf. 5  Justitieminister GUN HELLSVIK (m):</pre><pre>Fru talman! Marianne Carlström frågade tidigare\r\nom larm. Detta är en nyligen påbörjad verksamhet,\r\nsom håller på att byggas upp, och där larmen\r\nkopplas till polisen. Någon närmare erfarenhet av\r\ndenna verksamhet kan vi inte ha, eftersom den inte\r\nhar förekommit i verkligheten förrän nu.</pre><pre>När det gäller besöksförbud har vi regler som i stort\r\nsett fungerar, men vi behöver komplement. Det är\r\nmin fasta övertygelse att livvaktsskydd för kvinnor\r\ni det här sammanhanget kommer att upplevas som\r\nnågot positivt av åtskilliga kvinnor, även om det i\r\noch för sig kommer att ha en mycket begränsad\r\nomfattning. Jag lever inte i en isolerad värld, utan\r\njag både tar och får kontakter på en mängd olika\r\nhåll, och jag är väl medveten om att åtskilliga\r\nkvinnor ser detta som en positiv möjlighet.</pre><pre>Anf. 6  MARIANNE CARLSTRÖM (s):</pre><pre>Fru talman! Som jag sade tror också jag att detta\r\nkan vara en positiv möjlighet. Men redan i debatten\r\nhär i kammaren i höstas antydde ju\r\njustitieministern att det skulle vara möjligt att\r\nkomma med ett förslag om att bevaka de män som\r\nhotar kvinnorna. Om vi kan få till stånd en\r\nkombination av båda dessa åtgärder tror jag att vi\r\nhar kommit mycket långt i vår strävan att hjälpa de\r\nkvinnor som i dag många gånger lever under\r\nmycket svåra hot.</pre><pre>Anf. 7  Justitieminister GUN HELLSVIK (m):</pre><pre>Fru talman! Som jag sade i mitt första inlägg finns\r\ndet en viktig skillnad mellan möjligheterna att\r\nskapa säkerhet då man har livvakt för den förföljda\r\nkvinnan och då man förföljer den förföljande\r\nmannen. Skillnaden ligger i att mannen inte vill ha\r\nbevakningen, och det är i stort sett omöjligt att helt\r\ngardera sig mot hans möjligheter att slippa ur nätet.\r\nDärmed blir då skyddet för kvinnan begränsat.</pre><pre>Överläggningen var härmed avslutad.</pre><pre>3 §  Svar på interpellation 1991/92:148 om\r\nvåldsbrottsligheten</pre><pre>Anf. 8  Justitieminister GUN HELLSVIK (m):</pre><pre>Fru talman! Per Stenmarck har frågat mig om jag\r\navser att föreslå straffskärpningar i brottsbalken för\r\natt våldsbrottslingar i fortsättningen skall dömas till\r\nstraff som står i rimlig proportion till det begångna\r\nbrottet.</pre><pre>Bakgrunden till frågan är den debatt som vi haft\r\nunder senare tid i anslutning till flera\r\nuppmärksammade domar där många förvånats och\r\nupprörts över att de misstänkta frikänts eller fått\r\nvad man uppfattat som alltför låga straff.</pre><pre>Låt mig först säga att jag som justitieminister inte\r\navser att delta i någon debatt om domstolarnas\r\ntillämpning av gällande rätt i enskilda fall. Det är\r\ninte uttryck för någon motvilja mot att det förs en\r\nfri och öppen debatt även kring dessa frågor.\r\nTvärtom tror jag att det för en livskraftig demokrati\r\när väsentligt, för att inte säga nödvändigt, att även\r\ndomstolarnas rättstillämpning utsätts för en kritisk\r\ngranskning. Och detta skall inte bara ske i juridiska\r\ntidskrifter och facklitteratur utan också i den\r\nallmänna debatten. Men som justitieminister skall\r\njag inte kritisera domstolarna för deras sätt att\r\ntillämpa lag utan visa respekt för den\r\ngrundläggande funktionsfördelning mellan olika\r\ndelar av statsmakten som vår konstitution bygger\r\npå.</pre><pre>Vad jag nu sagt betyder inte att jag inte kan eller\r\nvill delta i den rättspolitiska debatten. Det är\r\ntvärtom en självklar skyldighet för en\r\njustitieminister att fortlöpande följa och värdera\r\nhur vår lagstiftning tillämpas och fungerar. Men\r\ndetta skall inte ske i syfte att dirigera våra\r\ndomstolar utan för att ge underlag för att regering\r\noch riksdag skall kunna sköta sina uppgifter på\r\ndetta område -- nämligen att initiera och besluta om\r\nny lagstiftning.</pre><pre>Per Stenmarcks fråga tar sikte på påföljderna för\r\nvåldsbrott. I interpellationen berör han emellertid\r\nockså de krav som domstolarna ställer för att över\r\nhuvud taget komma fram till en fällande dom. Han\r\nsäger bl.a. att många människor blivit\r\nutomordentligt upprörda över att läsa om hur de\r\nsom gjort sig skyldiga till grova brott går helt\r\nstraffria.</pre><pre>Jag utgår från att Per Stenmarck inte anser att vi\r\nsom lagstiftare bör överväga någon generell\r\nsänkning av beviskraven i brottmål. Hur dessa krav\r\nbör tolkas i olika situationer är och bör vara\r\nföremål för diskussion mellan bl.a. dem som\r\nmedverkar i rättsväsendets hantering av brottmål.\r\nDäremot tror jag att det är viktigt att vi som har\r\nansvar för lagstiftningen klart och otvetydigt\r\ndeklarerar att det inte kommer på fråga att genom\r\nlagstiftning göra avsteg från principerna att\r\nåklagaren har bevisbördan i brottmål och att\r\nfällande dom kräver full bevisning.</pre><pre>Vad Per Stenmarck avser antar jag i stället är\r\nsituationer av det slag som förelåg i det s.k.\r\nLindomefallet där de två enda tänkbara\r\ngärningsmännnen skyller på varandra och på grund\r\nav bristen på övrig bevisning därigenom bägge går\r\nfria. Detta är en svår och komplicerad fråga. Det är\r\nangeläget att vi ägnar den närmare överväganden\r\nför att se om det är möjligt att finna en lösning som\r\ngör att vi kan undvika stötande resultat utan att\r\ngöra avsteg från de krav på rättssäkerhet som vi\r\nmåste upprätthålla även i sådana fall. Jag har också\r\nredan tidigare redovisat både här i riksdagen och i\r\nen tidningsartikel att det inom departementet har\r\ninletts ett arbete på det här området.</pre><pre>Låt mig därefter gå över till frågan om påföljderna\r\nför våldsbrott.</pre><pre>Jag kan försäkra Per Stenmarck att hela regeringen\r\nser utomordentligt allvarligt på våldsbrottsligheten.\r\nRedan i regeringsförklaringen och senare i\r\nbudgetpropositionen har också regeringen\r\nframhållit att våldsbrottsligheten skall prioriteras\r\nsärskilt i brottsbekämpningen. Som Per Stenmarck\r\nvet har också samtliga nuvarande regeringspartier\r\nunder lång tid varit starkt kritiska till olika inslag i\r\nden tidigare regeringens kriminalpolitik.</pre><pre>Detta får dock inte leda till att vi släpper kraven på\r\nobjektivitet och saklighet när vi diskuterar hur vi\r\nskall komma till rätta med de olika brister som nu\r\nfinns och hur vi på bästa sätt kan utnyttja de\r\nresurser som kan göras tillgängliga för att bryta\r\nutvecklingen mot fler och grövre brott. Det är då\r\nockså viktigt att beakta förändringar som gått i en\r\npositiv riktning. Och allt är faktiskt inte så mörkt på\r\ndet område som Per Stenmarck tar upp som man\r\nskulle kunna tro när man följer massmediadebatten\r\noch läser hans interpellation.</pre><pre>Låt mig börja med domstolarnas straffmätning. Per\r\nStenmarck hänvisar i sin interpellation till att\r\nåklagare skulle ha uttalat att domstolarna när det\r\ngäller våldsbrott numera nästan regelmässigt\r\nutdömer straff i straffskalans nedre skikt. Bland\r\njurister är det också välkänt att vi i Sverige har en\r\ntradition av att straffmätningen ligger i nedre delen\r\nav strafflatituden. Om man tar del av statistiken så\r\ntalar dock den, även om den tolkas med\r\nförsiktighet, för att vi under senare år haft en\r\nutveckling i höjande riktning.</pre><pre>Mellan åren 1985 och 1990 ökade den\r\ngenomsnittliga strafftiden för brottsbalksbrott från\r\n6,2 till 7,0 månader. Och det är faktiskt inte så att\r\nden ökningen huvudsakligen skulle ligga på\r\negendomsbrott eller andra ekonomiska brott. När\r\ndet gäller brottsbalkens tredje kapitel om brott mot\r\nliv och hälsa, som Per Stenmarck särskilt hänvisar\r\ntill, ökade genomsnittstiden från 6,0 till 7,1\r\nmånader. När det gäller sexualbrotten var ökningen\r\nännu större eller 2,7 månader.</pre><pre>Det kan också sägas att den här utvecklingen har\r\nstöd i lagstiftning som genomförts under senare år.\r\nJag tänker då bl.a. på den vidgning av kriterierna\r\nför grov misshandel som trädde i kraft år 1988 men\r\nkanske främst på de nya bestämmelserna om\r\nstraffmätning och påföljdsval som trädde i kraft den\r\n1 januari år 1989.</pre><pre>Grundtanken bakom reformen år 1989 kan sägas\r\nvara att påföljdsbestämningen i första hand skall\r\nske med utgångspunkt från hur allvarligt själva\r\nbrottet är. På ett helt annat sätt än i tidigare\r\nlagstiftning betonas i de nya reglerna den\r\ngrundläggande betydelsen av proportionalitet\r\nmellan brott och straff. I förarbetena anges också\r\nett ökat underlag för en mer differentierad\r\nstraffmätning som en av huvudpunkterna i den nya\r\nlagstiftningen. Detta tar sig bl.a. uttryck i de nya\r\nreglerna om tillämplig straffskala vid flerfaldig\r\nbrottslighet som bl.a. innebär att möjligheten att\r\növerskrida straffmaximum i vissa sådana fall ökats\r\nfrån maximalt två år till fyra år. De nya\r\nstraffmätningsreglerna, med bl.a. en särskild\r\nparagraf om försvårande omständigheter, bör\r\nockså ses mot den bakgrunden. I förarbetena\r\nframhålls också värdet av att försvårande\r\nomständigheter återspeglas i straffmätningen.</pre><pre>Jag vill även peka på ytterligare ett inslag i\r\nreformen år 1989. I förarbetena framhålls att\r\nallmänpreventiva intressen måste kunna beaktas\r\nvid bedömningen av den generella straffnivån eller\r\ndet allmänna straffvärdet och att en förändrad\r\ndomstolspraxis därför kan vara motiverad bl.a. om\r\nen viss typ av brottslighet blivit mer utbredd eller\r\nantagit mer elakartade former.</pre><pre>Efter den nya lagstiftningen har också högsta\r\ndomstolen mot bakgrund av dessa uttalanden\r\nmeddelat bl.a. två domar som gäller vissa former av\r\nrån, en dom om misshandel med sparkar och en om\r\nolaga vapeninnehav som samtliga innebär en skärpt\r\npåföljdspraxis i förhållande till vad som tidigare\r\ntillämpats.</pre><pre>Även om det således finns tecken på att\r\nstraffmätningen är på väg att bli mer differentierad\r\ninnebär det inte att jag menar att vi kan slå oss till\r\nro i någon falsk föreställning om att allt ändå står\r\nganska väl till. Tvärtom finns det, som jag redan\r\nantytt, en rad brister inom kriminalpolitiken som\r\ndet är angeläget att vi kommer till rätta med.</pre><pre>Många av dessa gäller andra områden än\r\npåföljderna och deras utformning. Jag tänker här\r\nexempelvis på polisens och rättsväsendets\r\neffektivitet samt brottsoffrens ställning. Även om\r\nbehovet av reformer på dessa områden måste vägas\r\nin också när man diskuterar tänkbara förändringar\r\nsom rör påföljerna skall jag här begränsa mig till\r\njust påföljderna.</pre><pre>När vi diskuterar straffnivån är det självklart att vi\r\näven måste ta med i bedömningen vad ett visst\r\nstraff innebär när det gäller faktiskt\r\nfrihetsberövande. Regeringens uppfattning är att\r\nden omedelbart mest angelägna frågan på\r\npåföljdsområdet är att avskaffa den obligatoriska\r\nhalvtidsfrigivningen. Den ordningen är helt enkelt\r\ninte acceptabel.</pre><pre>Regeringens förslag innebär i huvudsak en\r\nåtergång -- med en skärpning på ett par punkter --\r\ntill den ordning som gällde före halvtidsreformen år\r\n1983. Det innebär att de flesta intagna inte kommer\r\natt kunna friges innan de avtjänat två tredjedelar av\r\nstrafftiden. Den nuvarande rätten till villkorlig\r\nfrigivning ersätts också med en möjlighet till\r\nfrigivning som i princip förutsätter en prövning i\r\nvarje enskilt fall.</pre><pre>Jag lämnade också i förra veckan en redovisning till\r\nriksdagen i de här frågorna.</pre><pre>Per Stenmarck frågar särskilt om jag avser att\r\nföreslå några direkta straffskärpningar i\r\nbrottsbalken. Jag vill i den delen påpeka att\r\nhöjningar av straffmaximum i allmänhet har en\r\nmindre betydelse än man normalt föreställer sig\r\neftersom straffskalorna redan nu i allmänhet\r\nlämnar ett betydande utrymme för stränga straff.\r\nSjälvfallet är det dock viktigt att straffskalorna\r\nåterspeglar lagstiftarens värdering av olika brott.\r\nUtifrån de utgångspunkterna arbetar vi också nu\r\ninom justitiedepartementet med en genomgång av\r\nolika straffskalor. Det är min förhoppning att vi\r\nskall kunna presentera ett förslag redan under\r\nvåren. Vad det kommer att innehålla i detalj är jag\r\nännu inte beredd att redovisa. Att förslaget bl.a.\r\nkan komma att omfatta straffskärpningar är dock\r\nhelt klart.</pre><pre>Vad som kanske är ännu viktigare är dock frågan\r\nom en differentierad straffmätning som jag tidigare\r\nberört. Här finns det anledning att noga följa\r\nutvecklingen i praxis. Om det skulle visa sig att\r\nskillnader i straffvärde inte får ett rimligt\r\ngenomslag i straffmätningspraxis kan det också\r\nfinnas anledning att överväga en annorlunda\r\nutformning av straffskalornas konstruktion i syfte\r\natt främja en mer differentierad straffmätning.</pre><pre>Låt mig avslutningsvis säga att både jag och andra\r\nvid olika tillfällen betonat vikten av att de påföljder\r\nsom följer på brott uppfattas som rimliga och\r\nrättvisa av folk i allmänhet. Det arbete som nu\r\npågår i departementet syftar också till att\r\nåstadkomma en sådan ordning. Detta är emellertid\r\ningen enkel och okomplicerad fråga. Det är ofta\r\nsvårt att veta vad allmänheten egentligen tycker.\r\nDet är inte säkert att den i sådana fall som\r\nkritiserats i den allmänna debatten skulle bedöma\r\nsaken annorlunda än domstolen om den hade full\r\nkännedom om alla delar av den ofta komplicerade\r\nverklighet som domstolen skall bedöma.</pre><pre>Den regering jag företräder har visat och kommer\r\natt visa att vi är beredda att ta till krafttag för att\r\nbryta brottsutvecklingen. Samtidigt skall det stå\r\nklart att detta kommer att ske under ett strikt\r\niakttagande av rättstatliga principer. Några\r\neftergifter när det gäller kraven på rättsäkerhet\r\nkommer inte att göras.</pre><pre>Anf. 9  PER STENMARCK (m):</pre><pre>Fru talman! Låt mig börja få börja med att tacka\r\njustitieministern för det mycket omfattande svaret.\r\nJag finner det positivt med de initiativ som\r\nregeringen nu tar på detta område. Att så skall ske\r\nframgick redan av regeringsförklaringens ord om\r\natt brottsligheten måste bekämpas med kraft. I\r\ndetta sammanhang uttalas också klart att\r\nbrottsbekämpningen i ökad utsträckning inriktas\r\nmot vålds- och narkotikabrott.</pre><pre>Jag tycker att det är utmärkt att justitieministern\r\nhar tagit tag i frågan på det sätt som sker. Ytterst\r\ngäller det allmänhetens tilltro till det svenska\r\nrättsväsendet.</pre><pre>Avskaffandet av den obligatoriska\r\nhalvtidsfrigivningen är i det sammanhanget ett\r\nmycket viktigt steg i rätt riktning. Ett annat är den\r\nstörre översynen av de straffrättsliga systemens\r\nuppbyggnad och innehåll som nu kommer att ske. I\r\ndenna översyn är den villkorliga frigivningens\r\nframtid en huvuduppgift. Ytterligare ett viktigt steg\r\när de skärpningar av bestämmelserna om ringa\r\nnarkotikabrott som nu också kommer.</pre><pre>Bakgrunden till min interpellation är att vi under de\r\nsenaste månaderna har konstaterat att ett antal\r\ngrova brott har begåtts och att det inträffade har\r\nväckt uppmärksamhet över hela landet. Det har\r\nrört sig om människor som har blivit hänsynslöst\r\ndödade eller utsatta för grovt våld.</pre><pre>Vi har kunnat läsa hur de som har gjort sig skyldiga\r\ntill dessa grova brott antingen har gått helt straffria\r\neller har fått uppseendeväckande låga straff. Detta\r\nhar gjort många människor utomordentligt\r\nupprörda. Många anser sig inte längre ha stöd från\r\nden allmänna rättsordningen, som följer av att den\r\nsom bryter mot lagen också får ett kännbart straff.</pre><pre>Allra allvarligast är brott mot människors liv, hälsa\r\noch frihet. Mot dessa brott måste samhällets\r\nreaktion också vara stark. Det är följaktligen också\r\nmot dessa brott som man kan finna stränga straff i\r\n3 kap. brottsbalken.</pre><pre>Domar, som avkunnas av svenska domstolar,\r\nförmedlar ett viktigt budskap till allmänheten. De\r\nvisar hur domstolarna tolkar och tillämpar lagar.\r\nAllmänheten får veta -- genom straffets längd och\r\nrättens domskäl -- hur allvarligt ett brott är.</pre><pre>Det är nog odiskutabelt på det viset, att det finns en\r\nutbredd uppfattning om att många av dessa domar\r\när alltför milda. Icke minst, vilket justitieministern\r\nberör i sitt svar, är det tämligen allmänt omvittnat\r\nbland jurister att straffmätningen alltför ofta ligger\r\ni den nedre delen av strafflatituden.</pre><pre>Det är i huvudsak detta som är anledningen till den\r\nfråga som jag har ställt till justitieministern. Det har\r\nknappast varit lagstiftarens uppfattning att det skall\r\nvara så. Justitieministern hänvisar också till de nya\r\nbestämmelser om straffmätning och påföljdsval\r\nsom trädde i kraft 1989.</pre><pre>Justitieministern säger två saker med anledning av\r\ndetta. Justitieministern kan för det första visa på att\r\ndet faktiskt skett en ökning av den genomsnittliga\r\nstrafftiden. Genomsnittligt sett är ökningen liten.\r\nMen ökningen är störst när det gäller de grova\r\nvåldsbrotten, brotten mot liv och hälsa. Allra mest\r\nhar strafftiden ökat när det gäller sexualbrotten.</pre><pre>Det här tror jag är en viktig utveckling. Det är\r\nförmodligen också någonting som ligger i linje med\r\nbåde med lagstiftarens intentioner och\r\nallmänhetens syn på sambandet mellan brott och\r\nstraff.</pre><pre>För det andra för justitieministern ett mycket\r\nintressant resonemang när det gäller strafftidernas\r\nbetydelse. Hon påpekar bl.a. att straffmaximum\r\nmycket ofta har en tämligen begränsad betydelse,\r\neftersom det redan nu finns betydande utrymme för\r\nstränga straff. Så är det förmodligen. Men den\r\nreaktion som väldigt många människor har i dag går\r\nnärmast ut på att detta utrymme alltför sällan\r\nutnyttjas och att straffen därmed oftast hamnar i\r\nden nedre delen av strafflatituden, vilket\r\njustitieministern själv har omvittnat i sitt svar.</pre><pre>Låt mig mot den bakgrunden få fråga: Finns det\r\ninte i det utredningsarbete som nu pågår anledning\r\natt också se över straffminimum för ett antal brott?\r\nDet skulle skapa möjligheter att komma ifrån de\r\norimligheter som många i dag finner direkt\r\nstötande. Detta är under förutsättning att det\r\nfortfarande finns en rimlig strafflatitud.</pre><pre>Justitieministern tar själv delvis upp detta i en\r\nartikel i Dagens Nyheter från den 27 mars. I denna\r\nciterar hon en rapport på området som säger att:\r\n''Särskilt fängelsestraffskalornas minimistraff har\r\nkommit att tillämpas i en omfattning som inger\r\nbetänkligheter. Den stora frekvensen av dessa\r\nstraff måste nämligen innebära att samma straff\r\nutdömts för olika grova brott.''</pre><pre>-- Detta borde, som jag ser det, vara skäl för en\r\nförändring.</pre><pre>Justitieministern har också förhoppningar om att\r\nredan under våren kunna presentera en genomgång\r\nav olika straffskalor. Det tycker jag är mycket\r\npositivt. Hon säger bl.a. att förslaget ''kan komma\r\natt omfatta straffskärpningar''. Jag tolkar detta som\r\nett uttalande om att så också faktiskt kommer att\r\nske för vissa brott.</pre><pre>Låt mig till sist få uttrycka förståelse för att det här\r\när mer komplicerat än det kan synas vara. De\r\nförändringar som skall göras måste givetvis ske\r\ninom ramen för rättsstatens principer. I detta ingår\r\nbl.a. att den som skall dömas till ett straff skall\r\növerbevisas om sin skuld. Någon sänkning av\r\nbeviskraven får aldrig bli aktuell. Men samtidigt\r\nmåste detta vägas samman med kravet på rimliga\r\nstraff för grova brott, som borde vara en\r\nsjälvklarhet.</pre><pre>Anf. 10  Justitieminister GUN HELLSVIK (m):</pre><pre>Fru talman! I mitt inledningsanförande gav jag\r\nexempel på straffskärpningar som vi kan se i praxis.\r\nJag borde där också ha nämnt brottet grov våldtäkt,\r\ndär straffen faktiskt ökat med 7,6 månader. Det är\r\nalltså en kraftig ökning.</pre><pre>Per Stenmark talar om att se över straffminimum. I\r\ndet resonemanget ligger att om vi vid en\r\nkartläggning finner att de utdömda påföljderna är\r\nmildare än vad vi från politiskt håll anser vara\r\nriktigt är det en möjlig väg att gå att skjuta upp\r\nstraffskalorna -- det är inte något som är uteslutet,\r\nmen jag vill inte föregripa den kartläggning som\r\nsker och som bör vara både kartläggning och, där\r\ndet finns skäl för det, förslag till förändring. -- Det\r\när svaret på Per Stenmarcks fråga.</pre><pre>Anf. 11  PER STENMARCK (m):</pre><pre>Fru talman! Jag ber att få tacka för den\r\nkompletteringen, som jag tycker är utomordentligt\r\nviktig.</pre><pre>Som jag nämnde redan i min inledning är detta\r\nnaturligtvis en balansakt, som kräver många olika\r\ntyper av hänsynstaganden. Det vore synnerligen\r\nolyckligt med en sänkning av beviskraven, och jag\r\nhar faktiskt inte heller intrycket att det har varit ett\r\nmer allmänt förekommande krav i den debatt som\r\nförts under den senaste tiden. Tvärtom är det nog\r\nen utbredd uppfattning att beviskraven i brottmål\r\nmåste vara utomordentligt höga.</pre><pre>Däremot har många reagerat mot milda domar, när\r\nnågon trots höga beviskrav har överbevisats om sin\r\nskuld. Jag menar att det måste vara en princip att\r\nslå fast att en brottsling är en brottsling och skall\r\nbehandlas som en sådan. Den som har begått ett\r\nbrott och trots höga beviskrav överbevisats om det\r\nskall ha ett straff, och det straffet skall han också\r\nsitta av.</pre><pre>I sitt svar nämner justitieministern också andra\r\nområden än rena påföljder och deras utformning.\r\nDet gäller bl.a. polisens rätt, rättsväsendets\r\neffektivitet och brottsoffrens ställning. Det är bra,\r\noch jag tror att vi är många som ser fram mot de\r\nförslag som så småningom kommer också på det\r\nområdet.</pre><pre>De förändringar som nu sker när det gäller\r\nhalvtidsfrigivningen innebär ju en klar skärpning\r\noavsett den debatt som nu förs på det här området;\r\ndet gäller inte bara i förhållande till gällande lag,\r\nutan det gäller också i förhållande till den\r\nlagstiftning som gällde före 1983. Detta är som jag\r\nser det steg i rätt riktning, framför allt mot\r\nbakgrund av påföljdsutredningen och den\r\nvillkorliga frigivningen på sikt.</pre><pre>Låt mig också få ställa några korta frågor om vilket\r\ntidsperspektiv vi nu kan komma att röra oss med\r\nnär det gäller vad som kan komma att inträffa på\r\ndet här området. Vilka tidsperspektiv gäller i dag\r\nför översynen av kriminalvårdsreformen, som\r\njustitieministern talade om i riksdagen\r\nhäromdagen? Det skall före 1992 års utgång\r\nföreligga ett delbetänkande om hur\r\nkriminalvårdsanstalterna skall bli narkotikafria;\r\ndet tror jag är utomordentligt positivt. När kan\r\ndetta börja gälla? Och när kan en ny lag angående\r\nvillkorlig frigivning komma att börja gälla?</pre><pre>Anf. 12  Justitieminister GUN HELLSVIK (m):</pre><pre>Fru talman! När det gäller den villkorliga\r\nfrigivningen är vår utgångspunkt att de nya reglerna\r\nskall kunna gälla fr.o.m. den 1 juli 1993. Det är\r\nalltså om litet mer än ett år.</pre><pre>Det är riktigt, som Per Stenmarck säger, att\r\nkriminalvårdsreformen, som ju omfattar ett mycket\r\nstort utredningsarbete och som enligt direktiven\r\nkommer att resultera i stora förändringar, också\r\nkommer att kräva sin tid. Men eftersom vi ser\r\nnarkotikaproblemen på anstalterna som särskilt\r\nallvarliga har vi begärt att få ett delbetänkande före\r\nutgången av 1992. Men inte heller här finns några\r\nenkla lösningar, varför det är svårt för mig att i dag\r\nsäga när den nya lagstiftningen kan träda i kraft --\r\ndet beror på vilken typ av förslag som ställs.</pre><pre>Anf. 13  PER STENMARCK (m):</pre><pre>Fru talman! Jag tackar justitieministern för\r\nkompletteringen av svaret. På det hela taget tycker\r\njag att det är positivt att regeringen nu tar ett samlat\r\ngrepp om de här frågorna. Det är ett stort, viktigt\r\noch betydelsefullt område, där -- det tror jag att jag\r\nvågar påstå -- samtliga i regeringen ingående partier\r\nhar utfäst sig att föra en bättre politik än den\r\ntidigare regeringen gjorde. Jag övertygad om att\r\nman nu också kommer att komma fram till en\r\nsådan.</pre><pre>Jag inledde debatten med att konstatera att det är\r\npositivt att justitieministern har tagit tag i den här\r\nfrågan och är beredd att föra den vidare. Vid två\r\ntillfällen har det här i riksdagen visat sig att ett antal\r\nkonkreta åtgärder nu kommer att vidtas. Detta är\r\nviktigt av ett särskilt skäl, nämligen att det faktiskt\r\nytterst -- som jag inledningsvis konstaterade --\r\nhandlar om allmänhetens tilltro till rättsväsendet\r\noch hur det fungerar.</pre><pre>Överläggningen var härmed avslutad.</pre><pre>4 §  Svar på interpellation 1991/92:120 om\r\ndeltidsarbete</pre><pre>Anf. 14  Arbetsmarknadsminister BÖRJE\r\nHÖRNLUND (c):</pre><pre>Fru talman! Mot bakgrund av att den s.k. 150-\r\ndagarsregeln i arbetslöshetsförsäkringen lett till att\r\ndeltidsarbetslösa väljer att säga upp sig från sina\r\narbeten har Birgit Henriksson frågat mig vilka\r\nåtgärder jag avser att vidta för att skapa möjligheter\r\nför dessa arbetslösa att behålla sina deltidsarbeten.</pre><pre>Inledningsvis vill jag framhålla att det alltid är\r\nbättre att fortsätta ett deltidsarbete än att säga upp\r\nsig för att därefter gå över till att ta emot\r\narbetslöshetsersättning på heltid. Visserligen kan\r\ndetta i det korta perspektivet medföra ekonomiska\r\nförluster, men varje arbete ger anknytning till\r\narbetsmarknaden och till en gemenskap som\r\nmotverkar isolering och risk för utslagning. På sikt\r\nkan deltidsarbetet leda till en ökad arbetstid och\r\ndärmed till en bättre ekonomisk situation och en\r\nfastare förankring på arbetsmarknaden. Jag vill\r\ndärför inte råda någon att följa det råd som vissa\r\narbetslöshetskassor ger sina deltidsarbetslösa,\r\nnämligen att säga upp sig från sina arbeten.</pre><pre>Regeringen har nyligen tillsatt en särskild utredare\r\nmed uppdrag att föreslå utformningen av en\r\nobligatorisk arbetslöshetsförsäkring (dir. 1992:24).\r\nUtredarens uppdrag skall vara slutfört den 31 mars\r\n1993. Utredningsdirektiven innebär att en allsidig\r\növersyn av de nuvarande reglerna i\r\narbetslöshetsförsäkringen skall göras. I detta\r\nsammanhang kommer också den problemställning\r\nsom Birgit Henriksson har tagit upp att behandlas.</pre><pre>Avslutningsvis vill jag framhålla att regeringen\r\ninlett ett förändringsarbete som syftar till att skapa\r\nförutsättningar för en god ekonomisk tillväxt.\r\nDetta förändringsarbete utgör en grundläggande\r\nförutsättning för att komma till rätta med\r\ndeltidsarbetslösheten. Utan en god ekonomisk\r\ntillväxt är det enligt mitt förmenande inte möjligt\r\natt skapa en arbetsmarknad som kan tillgodose de\r\narbetssökandes önskemål om arbetstid. I en\r\nstagnerande ekonomi krymper arbetsmarknaden\r\noch därmed minskar också möjligheterna för de\r\narbetssökande att få en arbetstid som motsvarar\r\nderas önskemål.</pre><pre>Anf. 15  BIRGIT HENRIKSSON (m):</pre><pre>Fru talman! Jag vill börja med att tacka\r\narbetsmarknadsminister Börje Hörnlund för\r\nsvaret. Jag är glad att höra att regeringen nu har\r\ntillsatt en särskild utredare, som har fått i uppdrag\r\natt se över de nuvarande reglerna och komma med\r\nförslag till utformning av en obligatorisk\r\narbetslöshetsföräkring -- det skall bli intressant att\r\nfå se vad den allsidiga utredningen kan komma\r\nfram till.</pre><pre>Tyvärr, arbetsmarknadsminister Hörnlund, hjälper\r\ndet inte de ungdomar som just nu råkar illa ut. Det\r\när nämligen mest ungdomar som gör det och\r\ndessutom mest kvinnor, som också drabbas av\r\nregeln sist in i ett jobb -- först ut. Jag skall beskriva\r\nett par fall som bl.a. lett till att jag ställt den här\r\ninterpellationen.</pre><pre>En ung kvinna, snart 30 år, ringde mig i full\r\nförtvivlan och berättade följande: Jag har studerat\r\nfärdigt. Jag har lyckats skaffa mig ett arbete inom\r\nrätt område. Jag trivs mycket bra, och jag finner\r\narbetet utvecklande. Men nu kan jag inte längre få\r\nfull tjänst, eftersom man gör personalindragningar\r\noch eftersom konjunkturen är så dålig. Hittills har\r\ndet ändå gått ganska bra, eftersom jag har kunnat\r\nstämpla upp till full lön.</pre><pre>Fru talman! Jag reagerade på precis samma sätt\r\nsom arbetsmarknadsminister Börje Hörnlund\r\ngjorde: För allt i världen, sade jag, säg inte upp dig!\r\nHåll dig kvar på arbetsmarknaden. Det är ju ett\r\nriktigt jobb du har, det är ju ett jobb som du trivs\r\nmed. Var inte dum -- låt inte lura dig!</pre><pre>Men det visade sig att det inte var så enkelt -- hon\r\nhade inte en rimlig chans att överleva ekonomiskt.\r\nHade hon bara haft det skulle hon naturligtvis inte\r\nha sagt upp sig. Så här föll hennes ord: Jag är\r\nensamstående, jag bor i en liten, gammal och\r\nförhållandevis billig etta. Jag kan inte flytta hem,\r\ndels för att mina föräldrar inte har plats, dels för att\r\nde inte heller har råd. Jag har studieskulder. Nu\r\nmåste jag säga upp mig för att kunna överleva -- då\r\nfår jag stämpla heltid, och när jag sedan blir\r\nutstämplad får jag antagligen ett beredskapsjobb,\r\nvilket som helst, tills jag kommer in i systemet igen.</pre><pre>Hon slutade med att fråga mig: Tycker du att det\r\nhär är vettigt?</pre><pre>Fru talman! Det skulle vara betydligt billigare för\r\nsamhället om den som har fast arbete -- och\r\ndessutom inom det område som vederbörande har\r\nutbildat sig för -- kunde få stanna kvar under\r\nförhållanden liknande dem som jag nu har\r\nbeskrivit. I stället för att ge hel\r\narbetslöshetsersättning skulle man ju bara behöva\r\nfylla på med den lilla rest som fattades. Pengarna\r\nskulle räcka mycket längre, och utslagningen från\r\narbetsmarknaden skulle minska.</pre><pre>Jag vet att man har missbrukat systemet med\r\nfyllnadsstämpling; man har arbetat halvtid och\r\nstämplat upp till full lön. Det har varit bekvämt.\r\nDet systemet vill jag inte på några villkor ha\r\ntillbaka. Men, fru talman, borde inte systemet vara\r\nså flexibelt att man, när konjunkturen är vikande\r\neller när arbetssituationen på ett område länge har\r\nvarit ansträngd, skulle kunna skaffa en fullmakt\r\nfrån länsarbetsnämnden eller en lokal\r\narbetsförmedling och arbetsgivaren, en fullmakt\r\nsom klart visade att det för närvarande inte går att\r\nutöka arbetstiden?</pre><pre>Fru talman! Jag håller helt och hållet med\r\narbetsmarknadsminister Hörnlund när han\r\navslutningsvis framhåller vikten av det\r\nförändringsarbete som regeringen har inlett, ett\r\nförändringsarbete som syftar till att skapa\r\nförutsättningar för en god ekonomisk tillväxt. Inte\r\nminst vi i Bergslagen är mycket beroende av att det\r\nlyckas. Vår strukturrationalisering började för\r\nmycket länge sedan. Vi hade inte hämtat oss när\r\nden nu landsomfattande arbetslösheten började\r\nsprida sig. Våra stora basnäringar är till stor del\r\nutslagna eller utflyttade, och nu gör stora och\r\nmedelstora företag konkurs; underleverantörer har\r\nlänge levt farligt.</pre><pre>Det är just därför, arbetsmarknadsminister\r\nHörnlund, som jag vädjar om flexibilitet i systemet.\r\nSkulle man inte på departementet kunna formulera\r\nen regel som gör det möjligt att i vissa, klart\r\ndokumenterade fall stämpla upp till\r\n''överlevnadsstandard'', inte minst med tanke på att\r\ndet oftast gäller kvinnor, som dessutom har låga\r\nlöner? De klarar sig inte ekonomiskt med den\r\n''kvartssänkning'' av arbetstiden som de ibland\r\ndrabbas av.</pre><pre>Anf. 16  Arbetsmarknadsminister BÖRJE\r\nHÖRNLUND (c):</pre><pre>Fru talman! Före 1984 fanns en regel motsvarande\r\ndagens 150-dagarsregel. Den togs bort 1984 och\r\nåterinfördes 1987. Under den tiden steg\r\ndeltidsarbetslösheten mycket kraftigt.</pre><pre>Det finns vissa inlåsningseffekter så till vida att\r\narbetsgivaren i vissa fall inte gör sitt bästa för att\r\nförsöka skapa heltidsarbeten. Framför allt\r\nkritiserar man den offentliga sektorn i form av\r\nkommuner och landsting för att inte i tillräcklig\r\nomfattning arbeta för att skapa heltidsarbeten.</pre><pre>Men det fanns också ett annat problem. Det\r\nframfördes från andra debattörer i riksdagsdebatter\r\natt detta blev ett sätt att ha betalt för heltidsarbete\r\nmen arbeta halvtid. Det var väl därför den\r\nsocialdemokratiska regeringen återinförde 150-\r\ndagarsregeln. För en heltidsarbetslös räcker i dag\r\nersättningen 13--14 månader. Den räcker ungefär\r\nlika länge för den som stämplar på deltid.</pre><pre>Det är önskvärt att kunna göra avvägningar och se\r\npå ett speciellt sätt på vissa fall. Men det är minsann\r\ningen lätt historia. Det blir då bedömningar av den\r\nenskilde tjänstemannen från fall till fall. Det brukar\r\naldrig bli lika över ett land av Sveriges storlek.\r\nDessutom krävs för detta ett nytt riksdagsbeslut.\r\nRegeringen måste på ett eller annat sätt gå till\r\nriksdagen.</pre><pre>Jag hoppas att utredaren på något sätt lyckas fånga\r\ndetta. Han får gärna göra det med förtur, om han\r\nså önskar. Han har i och för sig ganska kort tid på\r\nsig. Det är inte en lätt fråga. Men precis som Birgit\r\nHenriksson säger är det enskilda som kommer i\r\nkläm när vi har generella regler.</pre><pre>Anf. 17  BIRGIT HENRIKSSON (m):</pre><pre>Fru talman! Det är alldeles för många enskilda som\r\nkommer i kläm i dag. Framför allt är det unga\r\nkvinnor, från 20-årsåldern upp till 30--35-årsåldern.</pre><pre>Jag har särskilt tagit upp fall från Bergslagen. Det\r\nberor på att vi där har en sådan utslagning sedan\r\ntidigare. Vi har där haft en basindustri, en hel\r\nnäringsgren som har slagits ut. Tusentals jobb har\r\nförsvunnit under en period på 15--20 år, och de har\r\ninte ersatts. Det tar lång tid att ändra struktur i hela\r\nlän.</pre><pre>Som Börje Hörnlund mycket riktigt säger har\r\nmånga arbetsgivare, inte minst våra landsting och\r\nkommuner, varit njugga när det har gällt att skapa\r\nheltidstjänster för kvinnor. Det har varit bekvämt\r\natt ha flera anställda och att ha det litet flexibelt.\r\nMan har alltid haft möjlighet att ''stämpla upp'',\r\nsom det har kallats. Jag är medveten om att\r\nsystemet har missbrukats. Jag hörde till dem som\r\ndå tillskyndade att man skulle göra en ändring. Jag\r\nmenar att man skulle kunna vara mer flexibel med\r\nstämplingen, när det bevisligen är lågkonjunktur\r\noch icke finns jobb.</pre><pre>Jag instämmer i Börje Hörnlunds förhoppning att\r\nutredaren skall lyckas lösa detta problem. Det är ett\r\nstort problem, inte minst för många unga kvinnor.</pre><pre>Anf. 18  Arbetsmarknadsminister BÖRJE\r\nHÖRNLUND (c):</pre><pre>Fru talman! I dag berörs ungefär 70 000 anställda av\r\ndeltidsarbetslöshet. Till dem går från\r\narbetslöshetskassorna en summa på 1,5--2\r\nmiljarder kronor. Det är problemets omfattning.\r\nDet är olika förhållanden för nästan var och en av\r\ndessa 70 000.</pre><pre>Anf. 19  BIRGIT HENRIKSSON (m):</pre><pre>Fru talman! Jag talar inte om de personer som är\r\nsambo eller kan få hjälp, de som kanske kan flytta\r\nhem -- de människor som klarar sin överlevnad. Jag\r\ntalar om dem som är ensamma försörjare och som\r\ninte klarar detta. Jag menar att man i dessa fall\r\nredan i dag borde kunna vara litet mer flexibel.</pre><pre>Anf. 20  Arbetsmarknadsminister BÖRJE\r\nHÖRNLUND (c):</pre><pre>Fru talman! Avslutningsvis vill jag säga att vi till\r\nutredaren översänder denna typ av interpellationer\r\noch interpellationsdebatter.</pre><pre>Överläggningen var härmed avslutad.</pre><pre>5 §  Svar på interpellation 1991/92:133 om\r\ndumpning av kärnreaktorer och kärnavfall</pre><pre>Anf. 21  Miljöminister OLOF JOHANSSON (c):</pre><pre>Fru talman! Kent Carlsson har frågat mig om jag är\r\nberedd att snabbt ta initiativ för att internationellt\r\nfå i gång realförhandlingar om säkerhetsnormer för\r\nkärnkraftsdrivna fartyg och kärnavfall från sådana\r\nfartyg samt förbud mot dumpning av sådana fartyg\r\noch sådant avfall.</pre><pre>Den fråga som Kent Carlsson tar upp är synnerligen\r\nangelägen. Jag vill därför vid detta tillfälle lämna\r\ninformation om dels den kännedom vi i dag har om\r\nproblemens omfattning, dels de initiativ som de\r\nnordiska länderna tagit i olika internationella fora.</pre><pre>I världen finns det för närvarande omkring 430\r\nlandbaserade kärnkraftsreaktorer, medan ca 575\r\nreaktorer är placerade ombord på fartyg,\r\nhuvudsakligen krigsfartyg. Dessutom finns ett\r\nstörre antal forskningsreaktorer av olika slag. De\r\nenda civila kärnkraftsdrivna fartygen i trafik är sju\r\nryska isbrytare. Ett japanskt forskningsfartyg, som\r\ntidigare använts, är sannolikt inte längre i drift.</pre><pre>De många militära kärnkraftsdrivna fartygen inger\r\nstark oro. Flera sovjetiska kärnkraftsdrivna fartyg\r\nhar sjunkit i Nordatlanten under senare år. Vidare\r\nväcker rapporter från bl.a det norska\r\nmiljödepartementet om otillfredställande\r\nhantering av kärnavfall från bl.a. militära fartyg\r\noro. Vice marinchefen i OSS bekräftade i början av\r\nmars i år att lågaktivt avfall dumpats nära Novaja\r\nZemlja före 1985 och att reaktorsektioner från\r\nubåtar sänkts i havet.</pre><pre>Vid Internationella atomenergiorganets (IAEA:s)\r\ngeneralkonferens hösten 1990 försökte de nordiska\r\nländerna på svenskt initiativ att genomdriva att\r\nIAEA:s och Internationella\r\nsjöfartsorganisationens (IMO) gemensamma\r\nsäkerhetsriktlinjer från 1981 för civila\r\nkärnkraftsdrivna fartyg skulle uppdateras. IAEA\r\nhar enligt sin stadga endast mandat att behandla\r\ncivil användning av kärnkraft. Avsikten var\r\nemellertid att därefter föreslå kärnvapenstaterna\r\natt på frivillig basis tillämpa riktlinjerna för sina\r\nmilitära fartyg. Det visade sig emellertid svårt att\r\nfå stöd för det nordiska initiativet, bl.a. från flera\r\nvästländer.</pre><pre>IAEA:s generalkonferens beslöt att remittera\r\nfrågan om uppdaterade säkerhetsriktlinjer till\r\nIMO, där saken för närvarande behandlas.</pre><pre>Av särskilt intresse för de nordiska länderna är\r\nhanteringen av använt kärnbränsle och kärnavfall\r\npå Kolahalvön liksom uppgifterna om dumpning av\r\nradioaktivt avfall i Barents hav och Karahavet.</pre><pre>Avfallet på Kola genereras från i huvudsak fyra\r\nolika källor. Det är använt kärnbränsle och\r\nkärnavfall från dels kärnkraftverket på Kolahalvön,\r\ndels de atomdrivna isbrytarna hemmahörande i\r\nMurmansk, dels atomdrivna ubåtar i den militära\r\nnordflottan samt radioaktivt avfall från sjukhus,\r\nindustri, forskning etc.</pre><pre>Ett särskilt problem är att använt bränsle från de\r\natomdrivna isbrytarna enligt uppgift mellanlagras i\r\nutrangerade lastfartyg innan det sänds vidare för\r\nupparbetning. Det är fråga om höganrikat bränsle\r\nsom även efter användning (bestrålning i reaktor)\r\nhar en hög anrikningsgrad. Risken för\r\nkriticitetsolyckor, dvs. att en oavsiktlig\r\nkedjereaktion uppstår, är inte oväsentlig i detta\r\nsammanhang.</pre><pre>Norska myndigheter har vid olika tillfällen tagit\r\nupp dessa frågor med sina ryska motsvarigheter.</pre><pre>Den ryske utrikesministern besökte Oslo den 6--8\r\nmars i år. Under besöket begärde den norska\r\nregeringen bl.a. att få sända en norsk expertgrupp\r\ntill Kolahalvön och föreslog att en norsk-rysk\r\narbetsgrupp skulle tillsättas för att studera\r\nproblemen. De båda förslagen accepterades från\r\nryskt håll. Norge har därför inlett förberedelser för\r\natt inom kort sända en expertgrupp till Kolahalvön.</pre><pre>Vid Nordiska rådets senaste möte anförde den\r\nnorska miljövärnsministern att han har för avsikt\r\natt hålla övriga nordiska länder löpande\r\ninformerade om utvecklingen i samarbeet med de\r\nryska myndigheterna. Sådant informationsmaterial\r\nhar också redan ställts till förfogande. Frågan om\r\nett bredare nordiskt samarbete kommer att tas upp\r\nvid kommande nordiska miljöministermöte.</pre><pre>Sverige är även aktivt i det samarbete som Finland\r\ninitierat för att förstärka skyddet av den arktiska\r\nmiljön i vidare bemärkelse. I detta deltar, förutom\r\nde nordiska staterna, också Ryssland samt USA\r\noch Canada. Sverige kommer bl.a. att samordna\r\narbetet på ett program för att höja\r\nkatastrofberedskapen i Arktis. Olyckor som kan\r\nleda till radioaktiva utsläpp ägnas särskild\r\nuppmärksamhet också i det sammanhanget.</pre><pre>De problem som har anknytning till Östersjön tas\r\nupp dels inom ramen för\r\nHelsingforskommissionens arbete, dels direkt av\r\nstatens strålskyddsinstitut och statens\r\nkärnkraftinspektion inom ramen för det tekniska\r\nsamarbete dessa myndigheter inlett med Ryssland\r\noch de baltiska staterna.</pre><pre>Som framgått av vad jag nu har sagt har Sverige i\r\nolika sammanhang internationellt drivit den fråga\r\nsom Kent Carlsson tar upp i sin interpellation.</pre><pre>Regeringen kommer självfallet även\r\nfortsättningsvis att aktivt följa frågan, ta initiativ till\r\negna åtgärder samt medverka i bl.a. nordiskt\r\nsamarbete.</pre><pre>Sverige kommer också genom fortsatt aktivt arbete\r\ninom London Dumping Convention att bevaka\r\nbehandlingen av frågorna om dumpning av militära\r\nfartyg och om förbud mot dumpning av låg- och\r\nmedelaktivt avfall.</pre><pre>Avslutningsvis vill jag framhålla att det hittills varit\r\nsvårt att finna ett lämpligt forum för behandling av\r\nfrågor som rör kärnsäkerhet och\r\nkärnavfallshantering förknippade med\r\nmarinmilitär verksamhet. Ett tänkbart forum kan\r\nemellertid vara den Europeiska\r\nsäkerhetskonferensens (ESK:s) pågående\r\nuppföljningsmöte i Helsingfors.</pre><pre>Anf. 22  KENT CARLSSON (s):</pre><pre>Fru talman! Jag vill tacka miljöministern för svaret.\r\nJag instämmer i miljöministerns konstaterande att\r\ndetta är en mycket viktig fråga. Den berör Sverige\r\npå många områden. Vi importerar fisk från\r\nområden som ligger i närheten av de områden där\r\ndumpning av reaktorer och radioaktivt avfall har\r\nskett. Vi delar ett litet hav -- Östersjön -- där\r\nkemvapen bevisligen blivit dumpade. Vi vet i dag\r\ninte om det där också har skett dumpning av\r\nkärnavfall och av delar till kärnreaktorer. Vår norra\r\nlandgräns är bara 40 mil från Murmansk och Kola,\r\ndär Ryssland och det forna Sovjetunionen har\r\nuppemot 220 reaktorer placerade på fartyg.</pre><pre>Att ha ubåtar och ytgående militära fartyg drivna\r\nmed kärnkraft är en kvarleva från det kalla krigets\r\ndagar. Trots att det kalla kriget nu är avslutat\r\nfortsätter dock kärnvapenmakterna USA,\r\nRyssland, Storbritannien, Frankrike och Kina sin\r\nryska roulett med världens befolkning.</pre><pre>Tillverkningen av reaktordrivna fartyg medför\r\nstora faror för omgivningen. Enligt uppgifter från\r\nmiljöorganisationen Greenpeace produceras en del\r\nav de ryska båtarna i varv bl.a. vid Östersjön. De\r\ntestas också i samma hav.</pre><pre>Under driften finns ännu större risker för\r\nradioaktiva utsläpp. Det finns många rapporter om\r\nkollisioner mellan ryska och amerikanska\r\nreaktordrivna fartyg, främst ubåtar. Senast i\r\nfebruari i år krockade USS Baton Rouge med en\r\nrysk atomubåt i Sierraklassen. Nio reaktorer finns i\r\ndag på havsbottnarna. Man tror att det finns runt\r\n50 kärnvapen som ligger där och rostar. Risken för\r\nbränder och andra olyckor är också mycket stor på\r\ndessa fartyg. Bara under 1989 har man kunnat\r\nkonstatera 25 bränder ombord på reaktordrivna\r\nfartyg. Fartyget Komsomolets brann 1989 utanför\r\nNorges kust. Det sjönk och läcker nu\r\nradioaktivitet.</pre><pre>När fartygen fullgjort sin uppgift uppstår ytterligare\r\nett stort problem -- vad man skall göra med den\r\nuttjänta reaktorn och bränslet samt annat besmittat\r\nmaterial. USA säger sig lagra detta på land.\r\nFrankrike och Storbritannien vill inte avslöja vad\r\nman gör. Sovjet/Ryssland dumpar sitt i Barents hav\r\noch Karahavet. Bara under 1991 och 1992 kommer\r\nRyssland att ställa av 45 atomdrivna fartyg. Vad gör\r\nman med dem?</pre><pre>Trots att Sovjet skrev under\r\ndumpningskonventionen 1972 har man mellan 1964\r\noch 1982 dumpat reaktordelar och radioaktivt\r\navfall i Barents hav. Enligt vissa uppgifter kan det\r\nröra sig om uppemot 17 000 behållare med\r\nradioaktivt material som dumpats i havet på 30--300\r\nmeters djup. 1984 spolades en dumpad reaktor upp\r\npå ön Novaja Zemlja. En rysk parlamentsledamot\r\nhävdar, efter att ha forskat i frågan, att det har\r\ndumpats 15 reaktorer i Barents hav.</pre><pre>Radioaktivt läckage är ett hot mot oss. Alldeles i\r\nnärheten av dessa platser ligger yngelplatser för fisk\r\nsom vi importerar och äter. Strömmarna i området\r\ngör också att radioaktivitet förs mot Island och\r\nNordsjön. Det finns också andra faror som har med\r\nden civila kärnkraften att göra. Dem skall jag inte\r\ngå in på här.</pre><pre></pre><pre>Det är därför så oerhört viktigt att den svenska\r\nregeringen agerar kraftfullt för att skapa klarhet\r\noch medverka till att undanröja dessa tidsinställda\r\nbomber som de militära atomdrivna fartygen\r\nfaktiskt utgör.</pre><pre>De åtgärder som Sveriges regeringen redan har\r\nvidtagit är absolut inte tillräckliga. De frågor som\r\nSverige har drivit i IAEA och i Internationella\r\nsjöfartsorganisationen berör faktiskt bara de civila\r\nfartygen. Problemet är ju främst de militära.\r\nStatsrådet säger i sitt svar att flera västländer inte\r\nens kunde acceptera detta ganska snälla förslag som\r\nSverige lade fram. Jag skulle vilja höra vilka länder\r\ndetta var.</pre><pre>Att Norge agerar i bilaterala kontakter med\r\nRyssland för att skapa klarhet om dumpningarna är\r\nalldeles utmärkt, men vad gör Sverige? Har\r\nregeringen i bilaterala kontakter med Ryssland\r\nbegärt uppgifter om dumpningen? Har regeringen\r\nbegärt uppgifter om huruvida någon dumpning\r\nskett i Östersjön? Har regeringen begärt att få\r\ninspektera fartyg i Kola-området för att kunna\r\nkonstatera hur säkerheten på de atomdrivna\r\nbåtarna upprätthålls?</pre><pre>Jag har frågat vad regeringen snabbt vill göra i\r\ndessa frågor. Jag är dock inte helt nöjd med svaret.\r\nJag måste därför få fråga vad regeringen tänker\r\ngöra framöver.</pre><pre>--Är regeringen beredd att i FN driva krav på en\r\nkartläggning av olyckor med reaktordrivna fartyg i\r\nenlighet med det förslag som Island har drivit?</pre><pre>--Är Sverige berett att i FN begära en kartläggning\r\nav trafiken med atomdrivna båtar?</pre><pre>--Är Sverige berett att driva fram regler för hur\r\nreaktordrivna båtar skall konstrueras?</pre><pre>--Är Sverige berett att driva krav på internationell\r\növervakning av drift och utsläpp från atomdrivna\r\nfartyg?</pre><pre>--Är Sverige berett att driva förbud för atomdrivna\r\nfartyg att anlöpa hamnar, förutom hemmahamnen?</pre><pre>--Är Sverige berett att driva kravet på totalförbud\r\nmot reaktorer till havs?</pre><pre>Dessa krav är väsentliga för att vi på kort sikt skall\r\nöka vår kunskap och också vår säkerhet och ge oss\r\noch andra underlag för de nödvändiga insatserna.\r\nPå sikt måste vi helt få bort de atomdrivna fartygen\r\nfrån världens hav. De är en kvarleva från kalla\r\nkrigets dagar, och de utgör ett stort och aktuellt hot\r\nmot mänsklighetens överlevnad.</pre><pre>Anf. 23  Miljöminister OLOF JOHANSSON (c):</pre><pre>Fru talman! Jämfört med det batteri av frågor som\r\nKent Carlsson nu ställde är interpellationen mycket\r\nförsiktig. I interpellationen lyder slutfrågan\r\nnämligen: Är miljöministern beredd att snabbt ta\r\ninitiativ för att internationellt få i gång\r\nrealförhandlingar om dessa frågor? På den frågan\r\när svaret ja.</pre><pre>Sedan kan man naturligtvis ''detaljera'' detta till en\r\nmängd olika områden. Men jag skall bespara oss\r\nbåda från att gå in på varje frågeställning för sig.\r\nDet är nämligen på det sättet, precis som Kent\r\nCarlsson också var inne på både i interpellationen\r\noch i sin plädering här, att det grundläggande är hur\r\nvi använder uran. Det är där som allting börjar.\r\nKent Carlsson känner till min uppfattning. Jag\r\ntycker att uran skall stanna där det ligger, eftersom\r\ndet skapar minst problem där.</pre><pre>Just den katalog av problemställningar som finns\r\nfrämst på den militära sidan, det är alldeles\r\nuppenbart, har inte varit känd i särskilt stor\r\nutsträckning av vare sig folken i de berörda\r\nländerna, som har skapat dem, eller av några\r\nandra. Det är först nu under tövädret efter det kalla\r\nkriget som vi har fått fram en del information som\r\nvi tidigare inte har haft. Vi har känt till och vi har\r\nvetat, men det har funnits förutsättningar t.ex. för\r\natt ordentligt kartlägga situationen i Östersjön.</pre><pre>Detta är ett ansvarsområde där jag känner att det\r\nfinns en möjlighet att direkt från den svenska\r\nregeringen ta initiativ. Och det har jag också gjort.\r\nFör närvarande för jag diskussioner om just\r\ndumpningen i Östersjön både med nordiska\r\nkolleger och med den tyske miljöministern, som var\r\npå besök här i fredags. Denna fråga tänker jag ta\r\nupp på torsdag i Helsingforskommissionens regi vid\r\nmötet i Helsingfors. Det handlar som bekant i\r\nförsta hand om det omfattande förslaget om att\r\nutpeka ett antal hot spots, dvs. starkt\r\nmiljöförstörande källor runt Östersjön. Men det\r\nhandlar ju om Östersjöns överlevnad över huvud\r\ntaget.</pre><pre>Och jag anser att de uppgifter som vi redan känner\r\ntill om hur mycket vapen, inte minst\r\nsenapsgasgranater, bomber och annat, som finns i\r\nÖstersjön innebär att vi har ett särskilt ansvar,\r\neftersom vi förmodligen är den sista generation som\r\növer huvud taget kan göra något, om det är möjligt\r\natt göra något, innan de rostar sönder. Då finns det\r\nju mindre möjligheter att hantera problemet. Det\r\ngäller också att utnyttja den möjlighet som\r\nfrigörelsen i öst skapar att få fram den information\r\nsom vi tidigare inte har haft tillgång till. Det gäller\r\ninte minst Tyskland, som i dag har tillgång till det\r\ngamla Östtysklands arkiv. Där finns en positiv\r\nattityd att medverka i detta.</pre><pre>Jag tror att Helsingforskommissionen är ett\r\ntänkbart organ, eftersom det handlar om\r\nÖstersjöns hälsa. Men därtill är detta en\r\nsäkerhetspolitisk fråga, och dessutom berör den\r\nflera stater än Östersjöstaterna, t.ex.\r\nStorbritannien som har medverkat i denna\r\nverksamhet. Därför är också Europeiska\r\nsäkerhetskonferensen ett möjligt forum. Det är\r\ndärför som jag nämner dessa två instanser.</pre><pre>Frågorna om Nordeuropa och Ishavet berör inte\r\ndirekt Sverige, men det innebär inte att Sverige\r\ntänker vara passivt i detta sammanhang. Men det\r\nfinns naturligtvis en ganska naturlig\r\narbetsfördelning mellan de nordiska länderna. Den\r\nhar vi i Nordiska miljöministerrådet tagit fasta på\r\noch diskuterat, och vi kommer under det\r\nkommande året, under det norska\r\nordförandeskapet, att alltmer intensivt ägna oss åt\r\njust frågorna om dumpningarna i Norra Ishavet.\r\nNorge har, som jag sade i svaret, etablerat\r\nkontakter med Ryssland därvidlag, och den vägen\r\nfår vi information. Därefter får vi se vad vi kan göra\r\ngemensamt.</pre><pre>Jag uppfattar det på ett sådant sätt, vilket jag också\r\nhar gjort när jag har talat med min ryske kollega,\r\natt det i dag finns en öppen attityd, både att försöka\r\nskapa klarhet och att försöka reparera en del av de\r\ngamla skulderna.</pre><pre>Låt mig sedan avslutningsvis också säga att jag vet\r\natt det batteri av frågor som Kent Carlsson ställde\r\när föremål för ökad uppmärksamhet inom\r\nutrikesdepartementets ram. Det har bildats en\r\nsärskild grupp som hanterar dessa och liknande\r\nområden. Det är naturligt att i första hand denna\r\ngrupp ägnar sig åt de militära frågorna på detta\r\nområde.</pre><pre>Anf.24  KENT CARLSSON (s):</pre><pre>Fru talman! Jag ifrågasätter inte miljöministerns\r\nväl kända motstånd mot både civil kärnkraft och\r\nmilitär kärnkraft. Men den fråga som jag har ställt\r\ni min interpellation handlar framför allt om de\r\nmilitära fartygen och effekterna av att man har\r\nsådana. De är ett stort miljöhot och ett\r\növerlevnadshot mot befolkningen i den här delen\r\nav världen men också i andra delar.</pre><pre>Det är alldeles utmärkt att miljöministern i olika\r\nsammanhang tar upp frågan om dumpning av olika\r\nsaker i både Östersjön och i andra delar av vårt\r\nnärområde. Jag skulle dock vilja fråga\r\nmiljöministern om han vid de träffar som han\r\nkommer att ha framöver, bl.a. på torsdag, kommer\r\natt ta upp inte bara frågan om kärnvapen utan\r\nockså frågan om kärnavfall och eventuella\r\ndumpningar av kärnreaktorer.</pre><pre>Anledningen till att jag ställde detta batteri av\r\nfrågor, där miljöministern hänvisade till\r\nutrikesdepartementet, var att de förslag som\r\nSverige har lagt fram, bl.a. i Internationella\r\natomenergiorganet, har berört bara de civila\r\nfartygen. Som konstateras i svaret från\r\nmiljöministern är det den lilla frågan. Den berör sju\r\ncivila isbrytare i det forna Sovjetunionen. Den\r\nstora mängden reaktorer, uppåt 570, finns på de\r\nmilitära fartygen.</pre><pre>I svaret säger miljöministern att han aktivt skall\r\nfölja, ta initiativ och medverka i nordiskt\r\nsamarbete. Det var i detta sammanhang jag ville ha\r\nen precisering. Vad innebär det att han aktivt skall\r\nfölja och ta initiativ? Var står regeringen politiskt?\r\nÄr den beredd att driva den typ av krav som skulle\r\nkunna göra att vi på kort och lång sikt minskar den\r\nrisk som de atomdrivna fartygen faktiskt utgör? Är\r\nregeringen inställd på att långsiktigt se till att det\r\nblir ett internationellt förbud mot denna typ av\r\nfartyg? Vi vet nämligen att riskerna för olyckor som\r\nkan skada vår miljö och människor är dubbelt, eller\r\ntredubbelt, större vid dessa marina reaktorer än vid\r\nde fasta civila, som finns på landbacken. Det är\r\ndärför som jag vill att miljöministern utvecklar\r\nnågot vad regeringen politiskt vill och om det finns\r\nförslag som Sverige tänker driva i FN eller i andra\r\ninternationella sammanhang.</pre><pre>Det har från Islands regering funnits ett förslag,\r\nsom Sverige delvis har hjälpt till att stötta, och som\r\nfinns i FN-systemet. Det handlar om att man skall\r\nkartlägga vilka olyckor och vilken dumpning som\r\nhar skett. Är Sverige berett att jobba vidare med\r\nIsland för att detta förslag skall kunna förverkligas?</pre><pre>Anf. 25  Miljöminister OLOF JOHANSSON (c):</pre><pre>Fru talman! Det är klart att kärnkraftsfrågorna\r\növer huvud taget tas upp i\r\nHelsingforskommissionen. Den är inte avgränsad\r\npå ett sådant sätt att man inte kan ta upp sådana\r\nfrågor. Men när det gäller huvudfrågan, när det\r\ngäller att utpeka drygt hundra allvarliga\r\nmiljöstörande anläggningar eller verksamheter\r\nrunt Östersjön, har man exkluderat kärnkraften.\r\nMen den frågan kan ändå tas upp under andra\r\ndagordningspunkter. Men den har inte ingått i den\r\ns.k. task force som arbetsuppgift.</pre><pre>Det är här som vi har anledning att återknyta till\r\nden debatt som jag förde i förra veckan, nämligen\r\nom det bilaterala samarbetet. Vi har slutit avtal\r\nmed de baltiska republikerna på miljöområdet. Vi\r\nkommer att samarbeta med Finland beträffande de\r\navfallsförvar som läcker ut i Finska viken, bl.a.\r\nSillamäe. Så fort estlänningarna får tillgång till\r\nPaldiskiområdet, som i dag behärskas av rysk\r\nmilitär, är det klart att vi skall göra insatser där, om\r\nvi har möjlighet att göra det. Det skall i första hand\r\nske tillsammans med Finland.</pre><pre>Jag tog inte upp de frågeställningar som jag har\r\nbesvarat i tidigare debatter här i kammaren, men\r\nfrågorna är en del av helheten. Det är klart att vi\r\ninte har anledning att göra någon skillnad mellan\r\nefterkrigsdumpningar av ammunition och bomber i\r\nÖstersjön och under senare tid dumpade rester från\r\nkärnkraftverk eller vad det nu kan vara. Där finns\r\ninga hårda gränser, även om det administreras på\r\nlitet olika sätt.</pre><pre>De frågor som inte kan hanteras av IAEA\r\nförsvinner inte bara av den anledningen. Man kan\r\nändra på IAEA:s statuter. Det är den ena vägen.\r\nTror man inte att den är framgångsrik, skall man\r\nsjälvfallet ta upp frågorna i FN-systemet i övrigt.\r\nJag kan inte se några hinder för att göra det. Det\r\nhandlar dessutom om en viktig aspekt på\r\nspridningsproblematiken, dvs. i NPT-\r\nsammanhang. Det är också i högsta grad ett\r\nkärnkrafts- och kärnvapenanknutet regelsystem,\r\ndär Sverige hela tiden har drivit en aktiv linje för\r\natt förhindra spridning. Att försöka hantera detta\r\ningår i problemet.</pre><pre>Jag vill inte gärna svara på frågan om Island, för jag\r\när inte inläst på just det fallet. Men jag kan inte se\r\natt vi från svensk sida skulle vara förhindrade att\r\ndelta i aktioner för att åstadkomma kartläggning\r\ninternationellt, dvs. inom FN-systemets ram, när vi\r\ni så hög grad aktiverar oss i vår egen europeiska\r\nnärhet när det gäller efterkrigsdumpningen av\r\nkrigsmateriel m.m.</pre><pre>Anf. 26  KENT CARLSSON (s):</pre><pre>Fru talman! Jag måste få tolka miljöministerns\r\nuttalande som att man är beredd att på\r\nHelsingforskommitténs agenda föra upp frågan om\r\nkärnavfall och kärnreaktorer som dumpas.</pre><pre>Jag måste också tolka detta som att den svenska\r\nregeringen är beredd att i sådana fall förändra\r\nIAEA:s statuter. Problemet är att IAEA i dag bara\r\nkan syssla med den civila delen. Men det är inte på\r\nden civila sidan som de stora problemen ligger när\r\ndet gäller reaktorer till havs. Jag måste uppfatta\r\ndetta som att man från svensk sida kommer att\r\ndriva antingen en statutändring i IAEA eller att\r\nman, om det inte lyckas, på något sätt kommer att\r\ndriva frågan inom FN-systemet.</pre><pre>Där gäller också de utkast till förslag som Island har\r\ndrivit. Island har varit mycket pådrivande,\r\neftersom Island berörs. Landets största industri är\r\nfiskeindustrin, som kan och redan har drabbats av\r\nradioaktiviteten i Ishavet och Barents hav.\r\nBeställningar på fisk har dragits in, vilket har\r\ndrabbat ekonomin. Man har alltså i FN-systemet\r\nlagt fram utkast till förslag som man har behövt\r\nSveriges hjälp att driva. Det var ett positivt besked\r\nfrån miljöministern att vi kommer att stötta detta.</pre><pre>Åter till de frågor som jag ställde, som man kan\r\ntycka är frågor för utrikesministern och\r\nutrikesdepartementet. Jag håller inte riktigt med\r\nom det. Det finns många saker som man skulle\r\nkunna göra i det korta loppet. Jag nämnde några av\r\nfrågorna, bl.a. kartläggning av olyckor med\r\nreaktordrivna fartyg. Det är det Island driver. Det\r\nandra handlar givetvis om att veta hur trafiken med\r\nde atomdrivna fartygen går. Vi har under många års\r\ntid fått rapporter om krockar mellan amerikanska\r\noch ryska fartyg. Det är litet av de stora herrarnas\r\nlek med världen, där man ger sig ut och spionerar\r\npå varandra. Om man gjorde det med gummijollar\r\nvore det inte så farligt, men nu gör man det med\r\natomdrivna fartyg, som faktiskt kan explodera eller\r\nbörja brinna och därmed avge radioaktiva utsläpp.\r\nDet är därför som det är så viktigt att Sverige också\r\ndriver frågan om en kartläggning av trafiken med\r\ndessa båtar.</pre><pre>Detsamma gäller behovet av att driva fram regler\r\nför hur man konstruerar den här typen av båtar, om\r\nman inte kan få till stånd ett förbud. Om man skall\r\ndriva denna typ av frågor är det klart att man kan\r\nstöta sig med USA, Ryssland, Storbritannien och\r\nFrankrike. Det är de som har satt stopp för det\r\nsnälla förslag som vi lade fram i IAEA.</pre><pre>Anf. 27  Miljöminister OLOF JOHANSSON (c):</pre><pre>Fru talman! jag vill gärna avrunda debatten genom\r\natt konstatera att detta inte enbart handlar om\r\ninternationella konferenser och internationella\r\nregelsystem, utan det handlar också om en\r\nmotsträvig verklighet, som det kommer att kosta en\r\noerhörd mängd pengar att hantera på ett\r\nansvarsfullt sätt. Det gäller inte minst våra egna\r\nnärliggande problem. Vi må vara förlåtna om vi\r\nprioriterar dem. Det är det som jag har gjort.</pre><pre>Jag har tagit upp Östersjöfrågorna med våra\r\ngrannländer, och jag tänker fortsätta att driva de\r\nfrågorna. Det kommer att kräva mycket stora\r\nekonomiska insatser, om det är möjligt att göra\r\nnågonting med bättre miljö som slutresultat.</pre><pre>Det som sägs är riktigt, och det är inga hemligheter,\r\näven om jag då är utanför mitt egentliga\r\nföredragningsområde. Jag konstaterar bara att\r\nkärnvapenmakterna naturligtvis är de som hittills\r\nhar varit mest restriktiva när det gällt att medverka\r\ni internationella kontrollsystem. De har uppfattat\r\ndetta som sin egen lekhage. Men när\r\nkonsekvenserna så här uppenbart påverkar många\r\nmänniskors hälsa och säkerhet, är det självklart att\r\ndet också handlar om någonting annat än\r\nförsvarshemligheter och säkerhetspolitik. Det är\r\nockså en fråga om miljön.</pre><pre>Jag har hela tiden inför Riokonferensen, jag vill\r\nnämna det, försökt att skapa ett sådant samband\r\nmellan den militära verksamheten och dess ansvar\r\noch miljöfrågorna. Det är den linje som Sverige\r\ndriver enligt den instruktion som gäller för\r\nRiokonferensen. Det är via den kanalen som jag\r\nhar verkat.</pre><pre>Sedan konstaterar jag bara i förbigående, i och med\r\natt utrikesdepartementet nu har tillsatt en särskild\r\ngrupp som håller på med kärnsäkerhetsfrågor --\r\nbl.a. de osäkerhetsfrågor som har att göra med att\r\nvapentekniker blir lediga och borde omplaceras till\r\nannan och vettigare verksamhet -- att det är klart\r\natt detta är en del av problematiken. Det är inte för\r\natt komma undan, utan det är för att tala om att det\r\nansvarsmässigt ligger till på det sättet inom\r\nregeringen. Det är inte de frågorna som Kent\r\nCarlsson har initierat från början i sin\r\ninterpellation. Det är därför som jag lämnar dem åt\r\nsidan i det här läget.</pre><pre>När det gäller IAEA och andra organ vill jag bara\r\nbekräfta att man kan välja att gå den ena vägen.\r\nMen om man skulle få nej eller bli stoppad, får man\r\nnaturligtvis inte nöja sig med det, utan det är\r\nproblemen som avgör hur man lyfter de här\r\nfrågorna. Där tycker jag nog att ESK-konferensen\r\nkan göra en insats.</pre><pre>Överläggningen var härmed avslutad.</pre><pre>6 §  Svar på interpellation 1991/92:132 om\r\nsjukvårdens organisation</pre><pre>Anf. 28  Statsrådet BO KÖNBERG (fp):</pre><pre>Fru talman! Stig Rindborg har den 10 mars frågat\r\nmig inom vilket tidsperspektiv och på vilket sätt\r\nsom regeringen har för avsikt att genomföra den\r\nutlovade översynen av sjukvårdens organisation\r\noch finansiering.</pre><pre>Regeringen har den 12 mars i år beslutat att tillkalla\r\nen parlamentarisk kommitté med uppgift att dels\r\nanalysera och bedöma hälso- och sjukvårdens\r\nresursbehov fram till år 2000, dels överväga hur\r\nhälso- och sjukvården bör finansieras och\r\norganiseras på den övergripande samhällsnivån. I\r\nden senare delen av uppdraget skall i första hand\r\ntre modeller arbetas fram. Det är en reformerad\r\nlandstingsmodell, en modell där vården styrs från\r\nprimärvården samt en modell som bygger på en\r\nobligatorisk sjukvårdsförsäkring.</pre><pre>Arbetet med att analysera och arbeta fram de olika\r\nmodellerna skall göras av en expertgrupp som är\r\nknuten till kommittén.</pre><pre>Senast den 1 mars 1993 överlämnar expertgruppen\r\nsin analys av de olika modellerna till kommittén\r\nsom, utifrån de slutsatser som kan dras från\r\nredovisningen av de olika modellerna, presenterar\r\nett eller flera alternativa förslag avseende hälso-\r\noch sjukvårdens framtida finansiering och\r\norganisation tillsammans med en analys av hälso-\r\noch sjukvårdens resursbehov fram till år 2000.\r\nKommitténs arbete skall vara slutfört senast den 1\r\nmars 1994.</pre><pre>Anf. 29  STIG RINDBORG (m):</pre><pre>Fru talman! Först ber jag att få tacka för svaret. Att\r\nregeringen så snabbt efter min interpellation skulle\r\nefterkomma min önskan är jag naturligtvis tacksam\r\nför.</pre><pre>När nu regeringen och sjukvårdsminister Bo\r\nKönberg -- fem månader efter sitt tillträde --\r\npresenterar direktiven till utredningen av\r\nsjukvårdens organisation och finansiering, har ett\r\nförsta steg mot reformering av den svenska\r\nsjukvården tagits. Men jag vill betona att det är ett\r\nförsta steg. Det är långt kvar innan regeringen kan\r\nförelägga väljarna ett förslag till reformerad\r\nsjukvård.</pre><pre>De sjutton sidor långa direktiven ger också ett\r\nnärmast encyklopediskt intryck av\r\nutredningsuppgiften. Ansatsen präglas inte av\r\nnågon direkt offensiv attityd, utan av en\r\nförsiktighet som påminner om säkerhetspolitiska\r\naktstycken.</pre><pre>Det kanske finns anledning att påminna statsrådet\r\nKönberg om den stora förväntan som borgerliga\r\nväljare har på regeringens handlingskraft i den här\r\nfrågan. Regeringen kommer annars mycket snart\r\natt få uppleva det som Tage Erlander en gång\r\nkallade ''förväntningarnas missnöje''.</pre><pre>Sjukvården är flaggskeppet bland\r\ntrygghetssystemen, eller borde åtminstone vara\r\ndet. Vårt sjukvårdssystem är emellertid fortfarande\r\nupplagt som en planekonomi.</pre><pre>Landstingen fungerar såväl som finansiärer och\r\nproducenter som konsumentföreträdare. Någon\r\nsamordning mellan landstinget och\r\nförsäkringskassan, som betalar ersättningar till\r\nsjuka för bl.a. förlorad arbetsförtjänst, finns inte.</pre><pre>För närvarande övervägs inom\r\nsocialdepartementet, enligt vad jag har erfarit,\r\nfrågan om en sammanslagning av\r\nförsäkringskassornas verksamhetsområden.</pre><pre>Försäkringskassorna har en viktig roll i det\r\nadministrativa arbetet med sjuklönen. För att\r\ndenna uppgift och andra skall skötas på ett effektivt\r\nsätt, krävs det att principen om ett lokalkontor i\r\nvarje kommun ligger fast. Lokalkontoren erbjuder\r\nen nära och god service. Här finns lokal kännedom\r\nsom underlättar arbetet, vilket inte är minst viktigt\r\nvid hantering av arbetsskadeärenden.</pre><pre>Både Bo Könberg och jag har erfarenhet från\r\nStockholms läns landsting, en organisation som i\r\nmånga avseenden utgör det bästa argumentet till\r\nvarför Sverige behöver en radikalt annorlunda\r\nsjukvårdsorganisation.</pre><pre>När dagsläget exempelvis beskrivs i direktiven som\r\natt det ''fortfarande finns brister när det gäller\r\npatienternas valfrihet'', skulle jag vilja hävda att\r\nsjukvårdsministern gör sig skyldig till något av ett\r\n''understatement''.</pre><pre>Utredningsdirektiven är vaga och saknar egentligen\r\nen beskrivning av det politiska\r\nförändringsmandatet. Att finna en ny modell för\r\nfinansiering och organisation av svensk sjukvård är\r\ninte huvudsakligen en vetenskaplig uppgift, utan en\r\npolitisk.</pre><pre>Det gäller huvudsakligen att göra en politisk\r\nbedömning av om en reformerad landstingsmodell,\r\nen modell där vården styrs från primärvården, eller\r\nom en obligatorisk sjukvårdsförsäkring är bäst.</pre><pre>För min del är jag övertygad om att det är en\r\nobligatorisk sjukvårdsförsäkring som bäst svarar\r\nmot de krav som ställs på en moderniserad svensk\r\nsjukvård. Den idéskiss som nyligen har presenterats\r\ninom Stockholms läns landsting, som svar på en\r\nmotion från den moderata landstingsledningen,\r\ntalar ytterligare för det.</pre><pre>Jag beklagar att regeringen inte har vågat ha den\r\nobligatoriska sjukvårdsförsäkringen som sin\r\nhuvudhypotes. Jag hoppas emellertid att\r\nutredningen kommer att komma fram till det, så att\r\nModeraterna, Folkpartiet liberalerna, Centern och\r\nKristdemokraterna kan möta väljarna i 1994 års\r\nvalrörelse med ett gemensamt starkt förslag till hur\r\nsvensk sjukvård skall kunna bli världens bästa.</pre><pre>Anf. 30  Statsrådet BO KÖNBERG (fp):</pre><pre>Fru talman! Det är mycket lätt att förenas med Stig\r\nRindborg i hans slutord att målsättningen för\r\nsvensk sjukvård är att den skall bli världens bästa.\r\nNär det gäller skolan har regeringen nöjt sig med en\r\nnågot mer begränsad målsättning, nämligen att den\r\nskall bli Europas bästa, men det är ju inte så dåligt\r\ndet heller.</pre><pre>Utgångspunkten för reformsträvandena inom den\r\nsvenska sjukvården måste vara att reformerna skall\r\nske inom ramen för en gemensam finansiering. Det\r\när också regeringens utgångspunkt för de tre olika\r\nmodellerna i direktiven, nämligen att vi skall\r\nfinansiera sjukvården solidariskt.</pre><pre>Jag har också uppfattat de förslag som under årens\r\nlopp har lagts fram av Moderata samlingspartiet\r\nsom att man helt och hållet instämmer när det gäller\r\nden grunden för en generell välfärdspolitik. Det\r\nkan tydligast märkas genom att man, när man har\r\npresenterat olika modeller för en obligatorisk\r\nsjukvårdsförsäkring, har konstruerat dem så att\r\navgiften skall vara obligatorisk och att den skall tas\r\nut av var och en efter förmåga, dvs. efter\r\ninkomstprincip och inte efter riskprincip.\r\nDessutom skall naturligtvis, i ett anständigt\r\nsamhälle, den som av en eller annan anledning inte\r\nhar betalt avgiften vara berättigad till akutsjukvård\r\noch annat om så behövs.</pre><pre>Utifrån dessa utgångspunkter tycker jag att man\r\nkan bedriva ett utredningsarbete med de här tre\r\nmodellerna.</pre><pre>Jag har inte nämnt det i mitt svar, men som alla som\r\nföljer den internationella debatten vet diskuteras\r\ndessa frågor i nästan alla länder av vår typ.</pre><pre>Man kan nog också dra slutsatsen att det inte finns\r\nnågon perfekt modell, utan att det är ett grannlaga\r\narbete att hitta en bra modell om man skall försöka\r\nförena de tre ting som måste utmärka ett gott\r\nsjukvårdssystem, nämligen solidarisk finansiering,\r\nbetydande valfrihet för patienten och någon form\r\nav kostnadskontroll.</pre><pre>När det gäller att klara en så här stor uppgift inom\r\ntidsramen två år tycker jag nog att Stig Rindborg\r\növerdriver något i sin kritik av tempot på\r\nutredningen. Lyckas man med det som man har\r\nföresatt sig, vilket jag utgår från att man kommer\r\natt göra, har man gjort ett väldigt gott jobb.</pre><pre>Utredningens planerade arbetsuppläggning\r\ninnebär att en expertgrupp, relativt fri från\r\nutredningen i övrigt, skall ta fram material som\r\növerlämnas redan nästa vår, även till allmänheten.\r\nDet kommer att leda till att vi får en offentlig debatt\r\nom de här frågorna. Debatten kommer\r\nförhoppningsvis att hjälpa utredningen, när man\r\nvåren 1994 skall lägga fram förslag om hur\r\nsjukvården i framtiden skall skötas.</pre><pre>Det viktiga för mig är, fru talman, att man klarar att\r\nnå de här målen, inte vilken teknisk lösning som\r\nman använder.</pre><pre>Anf. 31  STIG RINDBORG (m):</pre><pre>Fru talman! Jag tackar för det inlägget. Jag vill bara\r\nunderstryka att det är våren 1994 som vi skall ha\r\nförslaget klart för att kunna åstadkomma en\r\nordentlig valrörelse.</pre><pre>Anf. 32  Statsrådet BO KÖNBERG (fp):</pre><pre>Fru talman! Jag har utgått från att det av många\r\ngoda skäl kommer att bli en ordentlig valrörelse år\r\n1994.</pre><pre>Överläggningen var härmed avslutad.</pre><pre>7 §  Svar på interpellation 1991/92:149 om\r\nproduktionsinsikten inom vårdsektorn</pre><pre>Anf. 33  Statsrådet BO KÖNBERG (fp):</pre><pre>Fru talman! Kenneth Lantz har frågat mig:</pre><pre>-- Hur man skall kunna fördela begränsade resurser\r\ninom vårdsektorn om man inte kan värdera vad\r\nman får för pengarna,</pre><pre>-- hur regeringen tänker agera för att få fram\r\nmätinstrument för att utvärdera vården,</pre><pre>-- om primärvården i framtiden skall få resurser för\r\natt sedan få möjlighet att köpa tjänster från\r\nlänssjukvård eller annan vårdgivare samt</pre><pre>-- hur vi kan öka produktionsinsikten och få en\r\nbättre uppföljning gentemot patienten.</pre><pre>Under 1990-talet kommer hälso- och sjukvården\r\ninte att kunna tillföras nya resurser i samma\r\nomfattning som hittills. Samtidigt ökar efterfrågan\r\npå olika typer av vård bl.a. som resultat av den\r\nmedicinsk-tekniska utvecklingen och en ökande\r\nandel äldre i befolkningen. Detta gör att\r\nprioriteringar inom vården kommer att få stor\r\nbetydelse i den framtida hälso- och sjukvården.</pre><pre>Mot denna bakgrund har regeringen den 30 januari\r\ni år beslutat att en kommitté skall tillkallas med\r\nuppgift att bl.a. överväga hälso- och sjukvårdens\r\nroll i välfärdsstaten samt lyfta fram de\r\ngrundläggande etiska principer som prioriteringar\r\ninom hälso- och sjukvården bör baseras på (dir.\r\n1992:8). Kommittén skall lämna en delrapport\r\nsenast den 1 april 1993 och sitt slutbetänkande\r\nsenast vid utgången av år 1994.</pre><pre>För att prioriteringarna inom vården skall kunna\r\ngöras på ett riktigt sätt krävs det emellertid också,\r\nsom Kenneth Lantz mycket riktigt påpekar, att vi\r\nvet vad vi får för de resurser som finns tillgängliga.\r\nDet måste alltså finnas en kvalificerad uppföljning\r\noch utvärdering av olika medicinska metoder och\r\nett väl fungerande informationssystem som talar\r\nom för oss vad som är bra vård och vad som inte är\r\ndet. Utformningen av sådana system är i första\r\nhand en fråga för dem som producerar vården och\r\nderas huvudmän, eftersom informationssystemen,\r\nför att bli effektiva, måste utformas på ett\r\nverksamhetsnära sätt.</pre><pre>På central nivå bör man framför allt arbeta med de\r\növergripande strukturerna, t.ex. att utveckla\r\nsystem för standardiserad informationsförsörjning\r\nsom tillgodoser såväl statens som de olika\r\nvårdproducenternas behov.</pre><pre>Utredningen om informationsstrukturen för hälso-\r\noch sjukvården, INFHOS -- som har haft till uppgift\r\natt lämna förslag till en för staten och\r\nsjukvårdshuvudmännen gemensam\r\ninformationsstruktur för hälso- och sjukvården --\r\nhar i betänkandet SOU 1991:18 identifierat och\r\nföreslagit lösningar på några av de problem och\r\nbrister som finns i dagens informationsförsörjning.</pre><pre>Betänkandet, som har remissbehandlats, bereds för\r\nnärvarande inom regeringskansliet.</pre><pre>Till följd av bl.a. INFHOS förslag pågår för\r\nnärvarande ett intensivt arbete vid socialstyrelsen\r\nför att utveckla öppenvårdsstatistiken. Data om\r\nmedicinskt färdigbehandlade patienter har\r\nutvecklats och samlats in av Landstingsförbundet.\r\nFr.o.m. år 1991 har också statistik om väntetider till\r\nvissa operationer hämtats in och ställts samman av\r\nförbundet.</pre><pre>Spri, som är hälso- och sjukvårdens\r\nutvecklingsinstitut, arbetar med metoder för\r\nkvalitetssäkring, prestations- och\r\nkostnadsredovisning samt jämförande och\r\nhälsoekonomiska studier. Som exempel kan\r\nnämnas arbetet med verksamhetsberättelser på\r\nbasnivå.</pre><pre>Spri har också, tillsammans med socialstyrelsen,\r\ndeltagit i utvärderingen av det s.k. Dagmar 50-\r\nprojektet. Projektet tillkom som ett resultat av\r\n1990 års överläggningar mellan staten och\r\nLandstingsförbundet och innebar att en gemensam\r\nkraftsamling skulle göras för att öka\r\ntillgängligheten och kapaciteten i hälso- och\r\nsjukvården. I dagarna utkommer en rapport som\r\nsammanfattar projektet och dess resultat med\r\navseende på bl.a. kapacitets- och\r\nproduktivitetseffekter samt hur tillgängligheten till\r\nde olika specialiteterna utvecklats. I rapporten\r\nlämnas också förslag om hur arbetet bör bedrivas i\r\nframtiden.</pre><pre>Statens beredning för utvärdering av medicinsk\r\nmetodik (SBU) har till uppgift att inom hälso- och\r\nsjukvården bedöma den samlade nyttan av olika\r\nmedicinska metoder med avseende på bl.a. risker\r\noch ekonomiska konsekvenser. SBU skall även\r\nbedöma vilka metoder som kan anses som\r\nföråldrade och som därför bör rationaliseras bort.\r\nSom exempel på SBU:s verksamhet kan nämnas\r\nutvärderingen av olika metoder för behandling av\r\nont i ryggen. Här visade SBU på en modell för\r\nomhändertagande av patienter som skulle kunna\r\ninnebära förbättringar för patienterna och\r\nsamtidigt ge betydande samhällsekonomiska\r\nbesparingar.</pre><pre>Med anledning av Kenneth Lantz fråga huruvida\r\nprimärvården i framtiden skall få disponera över\r\nresurser för att kunna köpa tjänster från\r\nlänssjukvård eller andra vårdgivare vill jag nämna\r\natt regeringen den 12 mars i år fattat beslut om att\r\nen parlamentarisk kommitté skall tillkallas med\r\nuppgift att dels analysera och bedöma hälso- och\r\nsjukvårdens resursbehov fram till år 2000, dels\r\növerväga hur hälso- och sjukvården bör finansieras\r\noch organiseras på den övergripande samhällsnivån\r\n(dir. 1992:30).</pre><pre>I den andra av tre olika finansierings- och\r\norganisationsmodeller som kommittén har fått i\r\nuppdrag att i första hand analysera -- den\r\nprimärvårdsstyrda vården -- skall samtliga hälso-\r\noch sjukvårdens resurser läggas hos primärvården.\r\nDen enskilde väljer en husläkare, vars ersättning\r\ntill helt övervägande del beror på hur många som\r\nvalt honom eller henne som sin husläkare. De\r\nresurser husläkaren tilldelas inkluderar i denna\r\nmodell även tänkta kostnader för bl.a. specialist\r\noch slutenvård, som husläkaren vid behov köper\r\nfrån lämplig vårdgivare. Finansieringen av den\r\nprimärvårdsstyrda vården kan ske såväl\r\nprimärkommunalt eller landstingskommunalt som\r\ncentralt av staten.</pre><pre>Den första modellen -- den reformerade\r\nlandstingsmodellen -- bygger på dagens system där\r\nlandstinget och kommunen ansvarar för\r\nfinansiering och tillhandahållande av hälso- och\r\nsjukvård, men där de möjligheter till\r\nmarknadsmekanismer som finns inom systemet\r\nutnyttjas.</pre><pre>I den tredje modellen -- den obligatoriska\r\nsjukvårdsförsäkringen -- samlas resurserna för\r\nhälsooch sjukvård hos en eller flera\r\nförsäkringsgivare. Patienten har rätt till ersättning\r\nfrån försäkringen enligt vissa regler, och\r\nvårdgivaren ersätts av försäkringen i enlighet med\r\nen fastställd taxa eller olika former av\r\nvårdkontrakt.</pre><pre>Med utgångspunkt från att hälso- och sjukvården\r\nockså i framtiden skall finansieras solidariskt skall\r\nkommittén -- i samtliga modeller-- undersöka\r\nförutsättningarna för kostnadseffektivitet,\r\nkostnadsoch kvalitetskontroll samt förutsättningar\r\nför nationell uppföljning och utvärdering.</pre><pre>Dessa tre modeller skall arbetas fram och\r\nanalyseras av en till kommittén knuten expertgrupp.\r\nExpertgruppen kommer att göra en bred belysning\r\nav de olika modellernas för- och nackdelar och skall\r\nsenast den 1 mars 1993 överlämna en eller flera\r\nrapporter till kommittén där de olika modellerna\r\nredovisas. Kommittén bör, utifrån de slutsatser som\r\nkan dras från redovisningen av de olika\r\nmodellerna, presentera ett eller flera alternativa\r\nförslag avseende hälso- och sjukvårdens framtida\r\nfinansiering och organisation. Detta arbete\r\nkommer att bedrivas så att det är slutfört senast den\r\n1 mars 1994.</pre><pre>Anf. 34  KENNETH LANTZ (kds):</pre><pre>Fru talman! Först av allt vill jag tacka Bo Könberg\r\nför svaret, som är välformulerat, på min\r\ninterpellation.</pre><pre>I en framtid med ett flertal sjukvårdsproducenter\r\nblir det allt viktigare att effekterna av de insatta\r\nresurserna är kända. Valet mellan de olika\r\nproducenterna kommer att ställa ytterligare krav\r\npå kontroll och utvärdering av kvalitet, effektivitet\r\noch produktivitet.</pre><pre>Förutsättningen för en effektiv upphandling av\r\nvård är att det finns system, regler och rutiner för\r\nuppföljning och utvärdering.</pre><pre>Jag vill, fru talman, framföra min önskan om ett\r\nfördjupat svar på just frågan om\r\n''produktionsinsikten''. Hur tänker regeringen\r\narbeta för att vi skall kunna få fram möjligheter att\r\nmäta den vård som vi kommer att köpa från olika\r\nproducenter i framtiden? En vårdsökande skall få\r\nadekvat vård, men hur skall man kunna välja rätt\r\nvårdgivare om inte någon form av mätinstrument\r\nfinns?</pre><pre>I den nya kommunallagen 9:7 talas det om att\r\nrevisorer skall pröva om verksamheten sköts på ett\r\nändamålsenligt och från ekonomisk synpunkt\r\ntillfredsställande sätt, om räkenskaperna är\r\nrättvisande och om den kontroll som görs inom\r\nnämnderna är tillräcklig.</pre><pre>Det måste alltså vara möjligt för beslutsfattarna att\r\nmäta effekterna av insatta resurser. Men jag vill\r\nbetona att det inte i första hand gäller ekonomi, att\r\npengarna skall räcka, utan kvaliteten på vården.</pre><pre>Anf. 35  Statsrådet BO KÖNBERG (fp):</pre><pre>Fru talman! Jag har i mitt svar försökt redovisa en\r\ndel av det arbete som nu bedrivs på olika håll. En\r\nav de svåra frågorna är den som Kenneth Lantz tog\r\nupp i sitt inlägg alldeles nyss, nämligen att kunna\r\nutvärdera exakt vad man får för resultat av vården.\r\nDet är en svår uppgift, eftersom det är svårt att\r\nmäta resultat av vården. Vissa saker är mycket lätta\r\natt mäta, medan andra är mycket komplicerade.\r\nÖver hela världen bedrivs utvecklingsarbete på\r\ndenna punkt för att man skall kunna definiera\r\nvårdprestationer och mäta vad man kan få ut av\r\ndem.</pre><pre>Det är mycket arbete kvar innan man i vårt land\r\neller i andra länder till närmelsevis har kunnat\r\nuppfylla de önskemål som ur revisorssynpunkt kan\r\nläggas på det hela. En del av det arbete som jag\r\nnämnde i mitt svar hoppas jag kommer att leda just\r\ntill man vet mer än tidigare. Men jag tror att man\r\nskall vara försiktig och inte tro att vi skall få veta\r\nallt, för det kommer vi inte att göra.</pre><pre>Anf. 36  KENNETH LANTZ (kds):</pre><pre>Fru talman! Jag är glad för den mening som fanns\r\ni svaret om informationssystem: ''Utformningen av\r\nsådana system är i första hand en fråga för dem som\r\nproducerar vården och deras huvudmän eftersom\r\ninformationssystem, för att bli effektiva, måste\r\nutformas på ett verksamhetsnära sätt.''</pre><pre>Det är dock viktigt att det inte bara är producenten\r\nutan också köparen som har sådana värderingar.</pre><pre>Slutligen, fru talman, vill jag påpeka att det i\r\nframtiden blir ytterst viktigt att kunna välja rätt\r\nmellan de olika producenterna och att kunna ställa\r\nytterligare krav på kontroll och utvärdering av\r\nkvalitet, effektivitet och produktivitet.</pre><pre>Så vill jag, liksom Stig Ringborg som ställt den förra\r\ninterpellationen här, tacka sjukvårdsminister Bo\r\nKönberg och visa min uppskattning över den\r\nborgerliga regeringens och sjukvårdsministerns\r\nhandlingskraft. Jag önskar att de kommittéer som\r\nnu tillsatts skall bli effektiva i sitt arbete. Det skall\r\nbli mycket intressant -- därtill av behovet påkallat --\r\natt få fram deras resultat efter slutfört arbete.</pre><pre>Överläggningen var härmed avslutad.</pre><pre>Ajourneringar</pre><pre>På förslag av talmannen beslöt kammaren kl. 13.40\r\najournera förhandlingarna till kl. 13.45, då\r\nkommunikationsministern väntades anlända till\r\nkammaren för att lämna svar på interpellation\r\n1991/92:140.</pre><pre>Förhandlingarna återupptogs kl. 13.45 och\r\najournerades ånyo cirka tre minuter.</pre><pre>Återupptagna förhandlingar</pre><pre>Förhandlingarna återupptogs kl. 13.49.</pre><pre>8 §  Svar på interpellation 1991/92:140 om EG:s\r\nbestämmelser för internationell lastbilstrafik</pre><pre>Anf. 37  Kommunikationsminister MATS ODELL\r\n(kds):</pre><pre>Fru talman! Sten Andersson i Malmö har frågat mig\r\nom det finns någon grund för den oro som spridits\r\nbland Sveriges åkeriföretag om att EG--EFTA-\r\nländernas internationella regler för lastbilars mått\r\noch vikter skall bli nationella.</pre><pre>En liknande fråga om samma ämne ställdes till mig\r\ni januari i år av Kenneth Attefors. Jag svarade då\r\natt regeringen vid överläggningarna med EG-sidan\r\nrörande medlemskap aktivt kommer att verka för\r\nförståelse för de svenska nationella reglerna för\r\nmått och vikt för tunga fordon. Jag sade också att\r\nvi inte heller skall utesluta att frågan kan dyka upp\r\ndessförinnan vid uppföljningen och utbyggnaden av\r\nEES-avtalet.</pre><pre>Regeringen kommer därvid att framhålla att de\r\nsvenska mått- och viktreglerna för tunga fordon är\r\ndels miljömässigt gynnsamma -- antalet fordon och\r\ndärmed utsläpp minskar vid oförändrat\r\ntransportarbete --, dels att de medför besparing av\r\nenergi -- mindre bränsleåtgång per transporterat\r\nton --, dels att de leder till förbättrad\r\ntrafiksäkerhet -- färre tunga fordon på vägarna och\r\ndärmed mindre olägenhet för övrig trafik. Reglerna\r\nbidrar också till en god transportekonomi, något\r\nsom EG-kommissionens transportdirektorat alltid\r\nframhållit som mycket önskvärt.</pre><pre>Eftersom det svenska vägnätet till stor del är\r\ndimensionerat för tyngre fordon, tror jag inte att\r\ndet skall finnas någon anledning för EG att\r\nförsämra ett optimalt utnyttjande av detta.</pre><pre>EG-kommissionen har ännu inte framlagt något\r\nförslag om harmonisering av de nationella mått-\r\noch viktreglerna för lastbilar. Det är möjligt att så\r\nkommer att ske i slutet av detta år eller under nästa\r\når. Frågan är emellertid mycket kontroversiell inom\r\nEG. Det kan därför förmodas att det kommer att\r\nta lång tid, innan ministerrådet fattar något beslut i\r\nsaken.</pre><pre>Med hänsyn härtill och till vad som jag nyss har\r\nframhållit tror jag inte att det finns någon anledning\r\ntill oro bland transportörer och transportköpare om\r\natt EG--EFTA-ländernas internationella regler för\r\nlastbilars mått och vikter inom överskådlig framtid\r\nockså skall gälla för nationell trafik.</pre><pre>Anf. 38  STEN ANDERSSON i Malmö (m):</pre><pre>Fru talman! Jag tackar statsrådet för svaret,\r\nsamtidigt som jag beklagar att jag tvingade hit\r\nhonom i dag -- jag visste faktiskt inte om att denna\r\nfråga debatterades i kammaren i januari månad.\r\nMen det kan vara viktigt att debattera frågan ännu\r\nen gång, eftersom det i viss fackpress har uttryckts\r\nen oro över dessa tankegångar.</pre><pre>Det svar som statsrådet presenterade är positivt,\r\noch det bör lugna åkare och transportköpare i\r\nSverige. Det är uppenbart att om längden på\r\nekipagen minskas, blir det med automatik fler\r\nlastbilar, mera utsläpp, sämre miljö samt högre\r\nkostnader för transportköparna och även för\r\nåkarna.</pre><pre>Det är bra att Sverige aktivt driver den här frågan.\r\nDet här med EG är i och för sig inte bara på gott\r\noch ont, utan det finns också mycket av både--och.\r\nMen detta är en fråga som Sverige i syfte att\r\nförbättra miljön borde driva inom EG genom att på\r\nsikt förmå EG att acceptera de regler som gäller för\r\ntransporter i Sverige, nämligen att det skall vara\r\ntillåtet med 24 meters-ekipage.</pre><pre>Anf. 39  Kommunikationsminister MATS ODELL\r\n(kds):</pre><pre>Fru talman! Som Sten Andersson i Malmö framhöll\r\nhar längden på fordonen en mycket avgörande\r\nbetydelse för transportekonomin och framför för\r\nekonomin i hela den svenska skogsnäringen. Man\r\nhar räknat ut att ökade kostnader i\r\nstorleksordningen 1, 5 miljarder kronor årligen\r\nskulle bli resultatet, om vi tvingades att acceptera\r\nden största längd som är föreslagen inom EG,\r\nnämligen 18, 35 meter.</pre><pre>Sverige är ett mycket stort och avlångt land, som är\r\nglest befolkat. Vårt vägnät är anpassat till långa\r\nfordon på ett annat sätt än vad som kanske är fallet i\r\nmånga av de nuvarande EG-länderna, som är mera\r\ntättbefolkade och har en annan struktur på sina\r\nvägnät.</pre><pre>Jag tror emellertid att Sverige antingen genom ett\r\nEES-avtal eller genom ett medlemskap i EG\r\nkommer att erbjuda människor i de länder som så\r\nvill att etablera sig som åkeriföretagare i Sverige,\r\noch därmed kan de utnyttja möjligheten att köra\r\nmed 24 meters-fordon i landet. Jag tror, fru talman,\r\natt denna ömsesidighet ändå utgör grunden för att\r\nvi med stor tillförsikt kan se framtiden an när det\r\ngäller den här frågan.</pre><pre>Anf. 40  STEN ANDERSSON i Malmö (m):</pre><pre>Fru talman! Jag skall inte förlänga debatten. Jag\r\ntackar för det här svaret.</pre><pre>Överläggningen var härmed avslutad.</pre><pre></pre><pre>9 § Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande 1991/92:KU27</pre><pre>Finansutskottets betänkanden 1991/92:FiU12,\r\nFiU13 och FiU22</pre><pre>Justitieutskottets betänkanden 1991/92:JuU20 och\r\nJuU21</pre><pre>Lagutskottets betänkande 1991/92:LU27</pre><pre>Kulturutskottets betänkanden 1991/92:KrU12 och\r\nKrU16</pre><pre>Utbildningsutskottets betänkanden\r\n1991/92:UbU8--UbU12 och UbU18</pre><pre>Trafikutskottets betänkanden 1991/92:TU13 och\r\nTU14</pre><pre>10 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1991/92:160 Övergång från\r\nhyresrätt till bostadsrätt, m.m.</pre><pre>1991/92:Bo7 av Oskar Lindkvist m.fl. (s)</pre><pre>1991/92:Bo8 av Eva Zetterberg (v)</pre><pre>1991/92:Bo9 av Fredrik Reinfeldt och Karin\r\nPilsäter (m,fp)</pre><pre>11 § Anmälan om interpellationer</pre><pre>Anmäldes att följande interpellationer framställts</pre><pre>den 3 april</pre><pre>1991/92:170 av Marianne Jönsson (c) till statsrådet\r\nBo Könberg om Fas 90:</pre><pre>Riksförsäkringsverket bedriver sedan 1983 ett\r\nutredningsarbete om försäkringskassornas\r\nframtida datorstöd. Utredningen har kommit att\r\nkallas Fas 90 (Framtida ADB-verksamhet för\r\nsocialförsäkringen på 90-talet och därefter).</pre><pre>Länge bedrevs utvecklingsarbetet av verket och\r\nförsäkringskassorna utan någon större\r\nuppmärksamhet från allmänhet och media. Någon\r\ninformation eller uppmuntran till offentlig debatt\r\nom integritetsfrågor förekom inte heller från\r\nriksförsäkringsverkets sida. Frågor om\r\nsjukförsäkringsregister med hjälp av automatisk\r\ndatabehandling rör utomordentligt känsliga\r\nintegritetsintressen.</pre><pre>1987 uppmärksammade datainspektionen behovet\r\nav en registerlag. En utredning om\r\nsocialförsäkringsregisterlag, SFRL-utredningen,\r\ntillsattes och har lämnat sitt delbetänkande.\r\nUtredningen har remissbehandlats och förslagen\r\növervägs inom regeringskansliet.</pre><pre>Kritiken har varit stark mot Fas 90. Från\r\ncenterpartiets sida har vi flera gånger tagit upp Fas\r\n90 och det hot vi ser i detta register mot den\r\npersonliga integriteten. Den socialdemokratiska\r\nregeringen valde att aldrig lägga fram något förslag.\r\nSamma tveksamhet finns hos den nuvarande\r\nregeringen. Detta är mycket bra.</pre><pre>Försäkringskassorna behöver ett modernt\r\ndatasystem för att möjliggöra rationell\r\närendehantering. Därifrån till att införa känsliga\r\nsjukförsäkringsregister över en människas hela liv\r\när steget långt. Många beslut har fattats i riksdagen\r\ndet senaste året som rör sjukförsäkringen. En helt\r\nförändrad situation har bl.a. uppstått i och med att\r\narbetsgivarna har tagit över ansvaret för de första\r\nfjorton sjukdagarna.</pre><pre>Med stöd av vad ovan anförts vill jag rikta följande\r\nfråga till sjukvårdsministern:</pre><pre>Avser sjukvårdsministern att ge direktiv till\r\nriksförsäkringsverket att upphöra med Fas-90-\r\nutredningen?</pre><pre>1991/92:171 av Lennart Fridén (m) till\r\njustitieministern om medborgarskapsfrågor\r\nbeträffande personer som dömts för brott:</pre><pre>Den nyligen timade händelsen med de två dömda\r\nnarkotikaförbrytarna som överfördes till Turkiet\r\nför att där avtjäna resterande del av sina straff reser\r\nmånga frågor. En av dem gäller medborgarskapet.\r\nDet får självfallet inte komma ifråga att den som\r\nbara har sitt svenska medborgarskap fråntages\r\ndetta. I ett av de nu aktuella fallen hade den dömde\r\ndock dubbelt medborgarskap. Trots mindre\r\nhumana förhållanden har han under åberopande av\r\nsitt turkiska medborgarskap valt att få avtjäna sitt\r\nstraff i Turkiet. Man kan säga att han därmed valt\r\nsida och tagit avstånd från sitt svenska\r\nmedborgarskap och de förhållanden som följer\r\nmed det.</pre><pre>Detta aktualiserar följande principiella\r\nfrågeställning: Finns det någon internationell\r\növerenskommelse eller regel som hindrar att den\r\nsvenska staten upphäver beslut om naturalisation\r\nnär då vederbörande samtidigt behåller sitt\r\nursprungliga medborgarskap? Det följer inte bara\r\nrättigheter utan även skyldigheter med ett svenskt\r\nmedborgarskap. Den icke-svensk som begår\r\nmycket grava brott blir efter avtjänat straff ofta\r\nutvisad på livstid. Det kan inte vara rimligt att den\r\nsom lyckats behålla sitt ursprungliga\r\nmedborgarskap därigenom skaffar sig en juridisk\r\n''bakdörr'' genom möjligheter att åberopa det för\r\ntillfället mest gynnsamma medborgarskapet. Det\r\nfinns länder som inte låter sina medborgare avsäga\r\nsig sin ''medfödda'' statstillhörighet, men i\r\nsituationer där brottslig verksamhet kan skyddas\r\ngenom dubbla medborgarskap finns ingen\r\nanledning att få behålla det svenska när personen i\r\nfråga samtidigt i sina gärningar visar att\r\nvederbörande snarare är en ''motborgare''.</pre><pre>1.  Vilka åtgärder avser statsrådet vidta för att det\r\ndubbla medborgarskapet inte skall missbrukas?</pre><pre>2.  Är statsrådet beredd att skapa möjligheter att\r\nhäva naturalisationsbeslut?</pre><pre>1991/92:172 av Lennart Fridén (m) till\r\nutbildningsministern om förfalskade betyg vid\r\nantagning till universitet m.m.:</pre><pre>Enligt uppgifter fortsätter användandet av\r\nförfalskade betyg vid antagningen till universitet\r\noch högskolor att öka.</pre><pre>Att det kan vara svårt att kontrollera utländska\r\nstuderandes handlingar kan vara förståeligt, men\r\nmed svenska studenters originalhandlingar kan det\r\ninte vara något problem. Fusk vid tentamina\r\nupptäcks varje år vid våra lärosäten, men\r\nmörkertalet med oupptäckta fall är rimligtvis stort.</pre><pre>Påföljderna för betygs- och tentamensfusk är\r\nlindriga och uppfattas som direkt stötande för de\r\nmånga ärliga och duktiga studenterna.</pre><pre>Vilka åtgärder avser statsrådet vidta för att\r\nförhindra fusk och användning av förfalskade betyg\r\ni den svenska högskolan?</pre><pre>1991/92:173 av Birgitta Wistrand (m) till\r\nfinansministern om sammansättningen av\r\nkommittén för nedläggning av byggnadsstyrelsen:</pre><pre>Finansminister Anne Wibble har i denna vecka\r\ntillsatt en kommitté för att lägga ned\r\nbyggnadsstyrelsen. Kommittén består av på fyra\r\nmän.</pre><pre>I början av denna vecka diskuterade jag med\r\nanledning av utbildningsministerns tillsättning av\r\nkommittén för UHÄ:s nedläggning liknande\r\nproblem efter en interpellation av Barbro\r\nWesterholm. Den kommittén hade lyckliggjorts\r\nmed åtta män!</pre><pre>Vilka åtgärder avser statsrådet vidta för att ge\r\nbegreppet jämställdhet en reell innebörd inom sitt\r\nverksamhetsområde?</pre><pre>12 § Kammaren åtskildes kl. 13.56.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}