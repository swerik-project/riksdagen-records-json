{"dokumentstatus":{"dokument":{"hangar_id":"2349285","dok_id":"GH0919","rm":"1993/94","beteckning":"19","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"19","slutnummer":"0","datum":"1993-11-08 00:00:00","systemdatum":"2005-10-27 13:36:35","publicerad":"1993-11-08 00:00:00","titel":"Riksdagens snabbprotokoll 1993/94:19 Måndagen den 8 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{82E7ACEC-B030-44F2-A967-C978805B879A}","dokument_url_text":"http://data.riksdagen.se/dokument/GH0919/text","dokument_url_html":"http://data.riksdagen.se/dokument/GH0919","dokumentstatus_url_xml":"http://data.riksdagen.se/dokumentstatus/GH0919","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:19</div>\r\n<div class=\"sidhuvud_datum\">Måndagen den 8 november</div>\r\n<div class=\"sidhuvud_klockslag\">Kl. 15.00--15.04</div>\r\n<hr class=\"sidhuvud_linje\">\r\n<pre>1 §  Ny riksdagsledamot m.m.</pre><pre>Upplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för\r\nriksdagsledamot och ersättare för\r\nriksdagsledamöter</pre><pre>Till valprövningsnämnden har från\r\nRiksskatteverket inkommit bevis om att Kristina\r\nPersson (s), Stockholm, utsetts till ny ledamot av\r\nriksdagen fr.o.m. den 1 november 1993 sedan Kent\r\nCarlsson (s) entledigats från sitt uppdrag som\r\nriksdagsledamot. Till ersättare för\r\nriksdagsledamöter har utsetts Sven-Åke Nygårds,\r\nBromma, Carin Jämtin, Stockholm, Stig\r\nGustafsson, Bromma, och Kristina Nordström,\r\nStockholm, (alla s).</pre><pre>Valprövningsnämnden har denna dag granskat\r\nbevisen och därvid funnit att de blivit utfärdade i\r\nenlighet med 15 kap. 1 § vallagen.</pre><pre>Stockholm den 3 november 1993</pre><pre>Lars Tottie</pre><pre>Sven-Georg Grahn</pre><pre>2 §  Justering av protokoll</pre><pre>Justerades protokollen för den 25, 26, 27, 28 och 29\r\noktober.</pre><pre>3 §  Avsägelse</pre><pre>Förste vice talmannen meddelade att Anita Persson\r\n(s) avsagt sig uppdraget att vara suppleant i\r\nEuroparådets svenska delegation.</pre><pre>Kammaren biföll denna avsägelse.</pre><pre>4 §  Ledighet</pre><pre>Förste vice talmannen meddelade att Birgit\r\nHenriksson (m) ansökt om sjukledighet under\r\ntiden den 8 november--den 8 december.</pre><pre>Kammaren biföll denna ansökan.</pre><pre>Förste vice talmannen anmälde att Tomas\r\nHögström (m) skulle tjänstgöra som ersättare för\r\nBirgit Henriksson.</pre><pre>5 §  Anmälan om kompletteringsval till vissa\r\nutskott, m.m.</pre><pre>Förste vice förste vice talmannen meddelade att på\r\ngrund av uppkomna vakanser hade</pre><pre>dels Folkpartiet liberalernas riksdagsgrupp anmält\r\nSören Norrby som suppleant i näringsutskottet\r\nefter Carl B Hamilton och Bengt Harding Olson\r\nsom suppleant i den svenska delegationen till\r\nGemensamma parlamentarikerkommittén EG-\r\nSverige,</pre><pre>dels Socialdemokratiska riksdagsgruppen anmält\r\nInes Uusmann som suppleant i Europarådets\r\nsvenska delegation efter Anita Persson,</pre><pre>dels Moderata samlingspartiets riksdagsgrupp som\r\nsuppleant i justitieutskottet och i\r\nutbildningsutskottet under Birgit Henrikssons\r\nledighet anmält hennes ersättare Tomas Högström.</pre><pre>Förste vice talmannen förklarade valda till</pre><pre>suppleant i justitieutskottet</pre><pre>Tomas Högström (m)</pre><pre>suppleant i utbildningsutskottet</pre><pre>Tomas Högström (m)</pre><pre>suppleant i näringsutskottet</pre><pre>Sören Norrby (fp)</pre><pre>suppleant i Europarådets svenska delegation</pre><pre>Ines Uusmann (s)</pre><pre>p6p &gt; suppleant i den svenska delegationen till\r\nGemensamma parlamentarikerkommittén EG-\r\nSverige</pre><pre>Bengt Harding Olson (fp)</pre><pre>6 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:6 till skatteutskottet</pre><pre>1993/94:9 till lagutskottet</pre><pre>1993/94:72 och 74 till skatteutskottet</pre><pre>1993/94:75 till socialutskottet</pre><pre>1993/94:76 till bostadsutskottet</pre><pre>1993/94:78 till finansutskottet</pre><pre>Motionerna</pre><pre>1993/94:Jo6--Jo10 till jordbruksutskottet</pre><pre>1993/94:Sk2--Sk4 till skatteutskottet</pre><pre>1993/94:K5--K8 till konstitutionsutskottet</pre><pre>1993/94:Sf4--Sf8 till socialförsäkringsutskottet</pre><pre>1993/94:K9 och K10 till konstitutionsutskottet</pre><pre>7 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:50 Fortsatt reformering av\r\nföretagsbeskattningen</pre><pre>1993/94:84 Ändring i lagstiftningen för\r\nvärdepappersfonder</pre><pre>1993/94:85 Vissa skattefrågor rörande livförsäkring</pre><pre>1993/94:87 Ändring i lagen (1990:616) om\r\ninförande av lagen (1990:615) om avgifter på vissa\r\njordbruksprodukter m.m.</pre><pre>1993/94:90 Översyn av\r\ntjänsteinkomstbeskattningen, m.m.</pre><pre>1993/94:91 Vissa fastighetsskattefrågor, m.m.</pre><pre>Justitieutskottets betänkande</pre><pre>1993/94:JuU4 Processrättsliga frågor</pre><pre>Utrikesutskottets betänkanden</pre><pre>1993/94:UU1 Krigsmaterielexport</pre><pre>1993/94:UU2 Mellanöstern</pre><pre>1993/94:UU4 Internationella miljöfrågor</pre><pre>Försvarsutskottets betänkande</pre><pre>1993/94:FöU1 Farligt gods</pre><pre>Socialförsäkringsutskottets betänkanden</pre><pre>1993/94:SfU1 Svenskt medborgarskap m.m.</pre><pre>1993/94:SfU2 Bidragsfusk m.m.</pre><pre>Socialutskottets betänkanden</pre><pre>1993/94:SoU7 Vissa hälso- och sjukvårdsfrågor</pre><pre>1993/94:SoU8 Socialtjänst</pre><pre>Kulturutskottets betänkanden</pre><pre>1993/94:KrU1 Kulturmiljövård m.m.</pre><pre>1993/94:KrU2 Ortnamn</pre><pre>1993/94:KrU3 Arkeologiska massfynd</pre><pre>1993/94:KrU5 Lotterifrågor</pre><pre>Näringsutskottets betänkande</pre><pre>1993/94:NU2 Återbäring av vinstmedel från\r\nvattenkraftsproduktionen</pre><pre>Bostadsutskottets betänkanden</pre><pre>1993/94:BoU1 Vissa frågor om naturresurslagen</pre><pre>1993/94:BoU2 Vissa bostadsrättsfrågor</pre><pre>8 §  Anmälan om interpellationer</pre><pre>Anmäldes att följande interpellationer framställts</pre><pre>den 4 november</pre><pre>1993/94:49 av Ulrica Messing (s) till\r\nkommunikationsministern om privatisering av\r\ntelenät:</pre><pre>Utvecklingen i samhället går med en hisnande\r\nhastighet. Nya upptäckter skapar nya möjligheter\r\ntill utnyttjande och utveckling av olika\r\nverksamheter inom näringslivet, inom olika\r\nkommunala delar och för var och en av oss som\r\nenskilda människor.</pre><pre>Vi lever i ett postindustriellt samhälle. Ett samhälle\r\ndär tekniken spelar en allt större och avgörande\r\nroll. Genom en ständigt pågående utbyggnad av\r\nteleteknik och finoptik finns i dag helt andra\r\nmöjligheter för näringsliv och organisationer att\r\nbedriva sin verksamhet runt om i vårt land. Genom\r\ntelenätet kan de flesta av oss ständigt befinna sig i\r\nhändelsernas centrum oavsett var vi bor. En viktig\r\nframtidsfråga är vilka som kommer att ha tillgång\r\ntill all denna teknik och utveckling. Vilka skall styra\r\noch bestämma över det som skall vara tillgängligt\r\neller inte? Det är en spännande utveckling med\r\nsvåra frågor som kan föra mycket gott med sig.</pre><pre>I det skedet framstår det för mig som obegripligt att\r\nregeringen väljer att avsäga sig ansvaret och\r\ninflytandet över just de delar i vår infrastruktur som\r\ni framtiden kommer att ha en allt större och mer\r\navgörande betydelse. Samtidigt som kabel- och\r\ntelenät, postmeal och god service är avgörande\r\npelare i denna utveckling väljer\r\nkommunikationsministern och regeringen att\r\növerlåta den tekniken och den utvecklingen till\r\nmarknadens aktörer.</pre><pre>Vad avser regeringen att vidta för åtgärder för att\r\nbevara möjligheten till inflytande och ansvar inför\r\nframtidens teknik?</pre><pre>1993/94:50 av Lena Hjelm-Wallén (s) till\r\nutbildningsministern om kunskap och kompetens\r\nför nästa århundrade:</pre><pre>I en rapport kallad Agenda 2000 -- Kunskap och\r\nkompetens för nästa århundrade -- utvecklar\r\nutbildningsministern sitt tänkande inom detta\r\nområde. Rapporten påstås utgöra en ram för det\r\nfortsatta arbetet med att möta de långsiktiga\r\nkompetensutmaningar som det svenska samhället\r\nstår inför.</pre><pre>Rapporten är oroande i sin ytliga analys och\r\npolitiska slängighet. Rapporten har närmast\r\nkaraktären av en moderat pamflett. Den\r\nstrukturomvaldning vi står inför i västvärlden\r\npåstås delvis och särskilt för Sverige ha sin grund ''i\r\nen för stor offentlig sektors snedvridande\r\nskatteuttag och konkurrens- samt\r\nrörlighetshämmande regleringar.''</pre><pre>Vissa påstådda brister vad gäller utbildning i\r\narbetskraften förklaras bl.a. bero på ''att det\r\nfunnits en officiell syn på kunskaper de senaste 30\r\nåren som snarast nedvärderat än understrukit\r\ndessas betydelse.''</pre><pre>LAS och MBL påstås direkt premiera orörlighet,\r\nvilket därmed hindrar individens möjligheter till\r\nsåväl kompetensutveckling som bättre lönevillkor.\r\nBeskattningen av bostadsbyten liksom det\r\noffentliga socialförsäkringssystemet görs till andra\r\nhinder för kompetensutveckling. Synen på\r\nutbildningens värde för den enskilde reduceras till\r\nen fråga hur mycket högre lön som blir resultatet av\r\nkompetenshöjning.</pre><pre>Trots att kompetensutveckling kräver ett brett\r\nangreppssätt på olika utbildningsinsatser kretsar\r\nrapportens intresse nästan uteslutande kring\r\nhögskoleutbildning. Det sägs rakt ut att\r\n''vuxenutbildningen inom komvux och folkbildning\r\nförefaller inte heller fylla rollen som hemmahamn\r\nför den fortsatta kompetensutvecklingen tillräckligt\r\nväl''.</pre><pre>Utbildningsministern bortser helt från de många\r\nkorttidsutbildadesbehov av ytterligare kunskaper\r\noch kompetens. Det enda som rapporten räknar\r\nmed är former för kompetensutveckling för de som\r\n''inte först och främst har behov av den mera\r\nstandardiserade och elementära vuxenutbildning\r\nsom via skattsedeln erbjuds till andra grupper.''</pre><pre>Rapporten illustrerar väl den syn som regeringen\r\ntidigare givit uttyck för t.ex. när den i\r\nbudgetpropositionen 1992 kraftigt prioriterade ned\r\nfolkbildning och kommunal vuxenutbildning. I\r\nsamma anda pågår nu inom\r\nUtbildningsdepartementet arbete på att förändra\r\nvuxenstudiestödet med resultat att vuxna kommer\r\natt få allt större svårigheter att finansiera sina\r\nstudier.</pre><pre>Utbildningsministern hävdar i rapporten agenda\r\n2000 att han nu håller på med ett arbete kring\r\n''kunskap och kompetens för nästa århundrade''.</pre><pre>En stor mängd organisationer, institutioner och\r\nmyndigheter anses ha något att bidra med. Så t.ex.\r\nanses University of Chicago lämpligt att analysera\r\nsvensk utbildning ur ''humankapitalsynpunkt''.\r\nDäremot finns på sedvanligt sätt ingen vilja att\r\ntillvarata den stora kunskap som finns hos\r\nlöntagarnas organisationer eller hos\r\nbildningsförbunden om vuxnas behov av och\r\nförutsättningar för kunskapsväxt och\r\nkompetensutveckling. Detta förstärker intycket av\r\natt utbildningsministern endast ser till de\r\nhögutbildades behov.</pre><pre>Med hänvisning till ovanstående vill jag fråga\r\nutbildningministern:</pre><pre>1.   Anser utbildningsministern att vuxenutbildning\r\nhar någon roll för kunskap och kompetens i en\r\nagenda för 2000-talet?</pre><pre>2.   Vilket värde för kunskapsväxt, bildning och\r\nkompetensutveckling tillmäter\r\nutbildningsministern den breda utbildning för\r\nvuxna inom ramen för komvux, folkhögskola och\r\nstudieförbund?</pre><pre>3.   Avser utbildningsministern att inbjuda de\r\nfackliga organisationerna och folkbildningens\r\norganisationer att i likhet med i rapporten\r\nomnämnda organisationer och institutioner\r\nredovisa sina bedömningar vid utarbetandet av en\r\nkompetensstrategi?</pre><pre>1993/94:51 av Viola Furubjelke (s) till\r\nkulturministern om uppehållstillståndet för\r\nvåldtäktsoffer från det forna Jugoslavien:</pre><pre>Bland flyktingarna från kriget i det forna\r\nJugoslavien finns ett stort antal kvinnor som utsatts\r\nför våldtäkter. Vid olika tillfällen -- bl.a. med\r\nanledning av interpellationer från kvinnor\r\nrepresenterande alla riksdagspartierna -- har denna\r\nfråga diskuterats i kammaren. Några frågor saknar\r\nemellertid fortfarande svar. Jag vill här följa upp\r\nfrågan om våldtäkt som skäl för uppehållstillstånd.</pre><pre>Ett stort antal av våldtäktsoffren som kommit till\r\nSverige är från Bosnien. De har genom beslut av\r\nregeringen beviljats permanent uppehållstillstånd.\r\nVåldtäkt som skäl för asyl i dessa fall behöver\r\nsåledes inte prövas. Det innebär emellertid inte att\r\nproblemen är lösta. På förläggningar i vårt land\r\nfinns ett stort antal kvinnor från andra delar av det\r\nforna Jugoslavien som utsatts för våldtäkt av\r\nuniformerad polis eller militär vanligtvis i syfte att\r\nfå dem att lämna informationer om anhöriga.\r\nEftersom det är myndighetspersoner som utsatt\r\ndem för våldtäkterna kan de rimligtvis inte söka\r\nhjälp av det egna landets polis. I de fall som har\r\nrefererats för mig har Invandrarverket inte\r\nbetvivlat kvinnornas berättelser.</pre><pre>Medicinsk personal på förläggningarna ser att dessa\r\nkvinnor och deras familjer mår mycket dåligt och\r\natt det är svårt att hjälpa dem på ett bra sätt så länge\r\nde går i ovisshet om ifall de skall skickas tillbaka\r\neller få stanna. Också Amnesty International oroar\r\nsig för att dessa kvinnors skäl inte kommer att\r\nutgöra tillräcklig grund för flyktingstatus.</pre><pre>Avser kulturministern att verka för att våldtäkt\r\ndefinierars som tortyr när den utförs av\r\nmyndighetsutövare i syfte att få kvinnan att lämna\r\ninformation eller i syfte att skrämma familjen på\r\nflykt, s.k. etnisk rensning?</pre><pre>Kommer asylsökande kvinnor även från andra\r\ndelar av det forna Jugoslavien som utsatts för\r\nvåldtäkt som utförts av myndighetsföreträdare att\r\nfå stanna?</pre><pre>Är kulturministern beredd att ge Invandrarverket\r\ninstruktioner om att dessa kvinnor skall ges\r\nflyktingstatus i enlighet med Genévekonventionen?</pre><pre>1993/94:52 av Oskar Lindkvist (s) till statsrådet Bo\r\nLundgren om bostadspolitiken:</pre><pre>Det är tredje gången denna höst som jag i fråga\r\neller interpellation till Bo Lundgren har anledning\r\natt aktualisera olika spörsmål om den svenska\r\nbostadspolitiken. Att jag är så enträgen beror\r\nnaturligtvis på att frågorna är viktiga men också på\r\natt statsrådet under sina hittills två år som\r\n''bostadsfinansieringsminister'' aldrig deltagit i en\r\ndebatt med anledning av betänkanden från\r\nbostadsutskottet. Detta är förvånanden och kan\r\ntyvärr inte tolkas på annat sätt än att statsrådet inte\r\nanser bostadspolitiken viktig nog att debatteras här\r\ni riksdagen. Enda möjligheten att få till stånd en\r\ndebatt och diskussion i riksdagen om de viktiga\r\nbostadsfrågorna är att genom frågor och\r\ninterpellationer fästa uppmärksamhet på dem.</pre><pre>Det torde inte råda delade meningar om att den\r\nsvenska bostadsmarknaden för närvarande brottas\r\nmed stora svårigheter. Det gäller till stora delar\r\nbåde det bestånd av bostäder vi har med en i hög\r\ngrad vikande investeringsvilja i vad avser ny- och\r\nombyggnad av bostäder. Bakgrunden till detta är\r\ngivetvis den ekonomiska krisen men också en\r\nbetydande oförmåga från regeringens sida att\r\nhantera den. Detta har lett inte bara till stora\r\nproblem på bostadsmarknaden utan också till en\r\nsviktande för att inte säga en praktiskt taget helt\r\nutslagen byggarbetsmarknad. Snart är var fjärde\r\nbyggnadsarbetare utan arbete.</pre><pre>Beträffande bostadsbyggandets omfattning räknar\r\nBoverket med ett påbörjande om ca 15 000\r\nlägenheter per år under perioden 1993--1996. Det\r\nfinns bedömare som anser att påbörjandet blir ännu\r\nlägre i vart fall för 1993. Först år 1997 räknar verket\r\nmed en ökning av antalet påbörjade lägenheter till\r\n25 000. Ett påbörjande om 15 000--20 000\r\nlägenheter per år är för lågt för att bereda bostäder\r\nåt dem som söker sig ut på bostadsmarknaden samt\r\nt.ex. för äldre människor som har behov av\r\nservicelägenheter och olika slag av specialbostäder.\r\nDärom torde de flesta som sysslar med\r\nbostadsbyggande vara eniga. Också sett i ett\r\ninternationellt europeiskt perspektiv är\r\nbostadsbyggandet i Sverige för närvarande mycket\r\nlågt. Att så är fallet beror på flera faktorer och då\r\ninte minst på de alltför ofta förekommande\r\npolitiska ingreppen i bostadsfinansieringssystemet,\r\nnågot som i sin tur bl.a. innebär att byggbranschen\r\noch bostadskreditmarknaden tappar förtroendet\r\nför den politiska viljan och förmågan att ta ansvar\r\nför en långsiktigt hållbar bostadspolitik. Det är mot\r\ndenna bakgrund förvånande att regeringen nu\r\nförelägger riksdagen förslag om ytterligare\r\nminskning av räntebidragen med 3 miljarder\r\nkronor avseende åren 1992--1994. Detta förslag\r\nkommer definitivt vid fel tidpunkt och kommer att\r\ninnebära ytterligare problem för de boende och för\r\nen fungerande bostadskreditmarknad. Ett\r\ngenomförande av förslaget innebär att\r\nfastighetsvärdena sjunker ytterligare och att\r\nboendekostnaderna per månad ökar med ca 300 kr\r\npå två år för en lägenhet om 75 kvadratmeter, detta\r\nvid sidan av de s.k. ordinarie upptrappningarna\r\nsom blir minst lika stora. Dessa ökade\r\nboendekostnader skall inte sällan betalas av\r\npersoner som kanske är arbetslösa eller eljest\r\ndrabbats hårt av den ekonomiska krisen. Dessutom\r\nkommer kapitalkostnaderna att öka i ett\r\nbostadsbestånd med många outhyrda lägenheter.\r\nFör att i någon mån reparera problemen på\r\nbostadskreditmarknaden har regeringen förelagt\r\nriksdagen en proposition för att stabilisera denna\r\nmarknad. Utan att föregripa riksdagsbehandlingen\r\nav propositionen vill jag redan nu framhålla att jag\r\när starkt tveksam till om vad som där förordas\r\nkommer att ha den av regeringen avsedda verkan.\r\nEtt alltför dåligt genomarbetat förslag med en\r\nalltför låg ambitionsnivå är det betyg man tyvärr\r\nmåste sätta på regeringens proposition.</pre><pre>Med tanke på den märkliga arbetsfördelning som\r\nfinns i regeringens kansli skall jag inte nu ta upp\r\nvissa andra frågor på bostadsområdet som jag vet\r\nsysselsätter regeringen, såsom förändringar i\r\nhyresförändringslagen i avsikt att låta de s.k.\r\nmarknadskrafterna få ytterligare svängrum på\r\nhyresmarknaden. Ej heller vill jag nu aktualisera de\r\nförändringar i bostadsrättslagen som förs fram i en\r\ndepartementspromemoria. Jag vill i stället\r\nkoncentrera denna interpellation till frågan om ett\r\nökat bostadsbyggande. Med hänvisning till det\r\novan anförda vill jag till statsrådet Bo Lundgren\r\nställa följande fråga:</pre><pre>Vilka åtgärder ämnar statsrådet vidta för att\r\nupprätthålla en långsiktigt hållbar årlig\r\nnyproduktion av bostäder av den omfattning som\r\nBoverket anser erforderlig?</pre><pre>9 §  Anmälan om frågor</pre><pre>Anmäldes att följande frågor framställts</pre><pre>den 3 november</pre><pre>1993/94:113 av Kristina Svensson (s) till\r\nutbildningsministern om studiestöd till kvinnor\r\növer 40 år:</pre><pre>I den s.k. studiestödsberedningen diskuteras\r\nförslag om reformering av studiemedelssystemet.\r\nBeredningens rapport har inte remissbehandlats.\r\nRapporten har endast varit föremål för en sluten\r\nhearing med inbjudna organisationer och personer.\r\nBeredningen diskuterar förslag att studielån endast\r\nskall kunna ges för tio terminers studier. I dag kan\r\nman erhålla studiemedel under högst tolv terminer.\r\nBeredningen anser också att åldersgränserna bör\r\nändras. I framtiden bör gränsen sättas vid 40 år och\r\ninte som i dag vid 45 år för möjligheter att erhålla\r\nstudiemedel. Beredningen föreslår också ändrade\r\nregler för återbetalning och att 65-årsgränsen\r\navskaffas. Föreslagna förändringar kommer om de\r\ngenomförs att särskilt drabba kvinnorna. Jag vill\r\ndärför fråga utbildningsministern:</pre><pre>Avser utbildningsministern att vidta några åtgärder\r\nför att underlätta för kvinnor över 40 år som\r\nbehöver vidareutbilda sig?</pre><pre>den 4 november</pre><pre>1993/94:114 av Roland Sundgren (s) till\r\nkommunikationsministern om järnvägsverkstaden\r\ni Tillberga:</pre><pre>I Mellansverige planeras och pågår omfattande\r\njärnvägsinvesteringar som Arlandabanan,\r\nMälarbanan och Svealandsbanan.\r\nJärnvägsverkstaden i Tillberga är centrum för\r\nunderhåll av motorvagnar, bussar och spårvagnar,\r\ninte minst de tåg som i framtiden kommer att\r\ntrafikera järnvägarna i Mellansverige.</pre><pre>Det är således viktigt att slå vakt om denna\r\nunderhållsverkstad som har lång erfarenhet och\r\nkunnig arbetskraft med hög kompetens. Inom\r\nTGOJ-koncernen som Tillbergaverkstaden tillhör\r\ndiskuteras varsel av ca 250 personer fördelat på de\r\nfem underhållsverkstäder som TGOJ driver.\r\nDiskussion har uppkommit om eventuell\r\nnedläggning av någon av underhållsverkstäderna.</pre><pre>Känner kommunikationsministern till de\r\nstrukturplaner som gäller TGOJ:s verkstäder och i\r\nså fall vad som kan gälla Tillbergaverkstaden?</pre><pre>1993/94:115 av Olle Schmidt (fp) till\r\nutbildningsministern om högre konstutbildning i\r\nsödra Sverige:</pre><pre>Söder om Göteborg och Stockholm finns ingen\r\nhögre konstutbildning. Den statliga utredningen\r\n''Konstnärlig högskoleutbildning'' bekräftade\r\nbehovet av en konsthögskola i södra Sverige. Med\r\nanledning av att universitet och högskolor har givits\r\nökat eget ansvar för organisation, ekonomi och\r\nkvalitetsfrågorna har Lunds universitet och Malmö\r\nstad kommit överens om att etablera en\r\nkonsthögskola. Utbildningen skall omfatta fem års\r\nheltidsstudier, 200 poäng. Den nya utbildningen\r\nskall bygga på den bas som skapats av de etablerade\r\nForum-skolorna i Malmö, vilka under flera år givit\r\nkonstutbildning på hög nivå. Malmö stad har åtagit\r\nsig att stå för lokalfrågan. Ombyggnaden av\r\nMellersta förstadsskolan i centrala Malmö är redan\r\nplanerad. Såväl de ekonomiska som de praktiska\r\nförutsättningarna är alltså lösta. Kvar är endast\r\nexaminationsfrågan. I mitten av september anhöll\r\nuniversitetets styrelse i en skrivelse till regeringen\r\nom tillstånd att utfärda konstnärlig\r\nhögskoleexamen med inriktning på konst.\r\nDepartementets reaktion på förslaget har tyvärr\r\ndröjt. Ett snabbt besked är viktigt för att elever\r\nskall kunna antas till hösten 1994.</pre><pre>Min fråga till utbildningsministern: Är\r\nutbildningsministern beredd att ge Lunds\r\nuniversitet och Malmö stad ett snabbt besked så att\r\nde första eleverna kan antas till utbildningen hösten\r\n1994?</pre><pre>1993/94:116 av Maud Ekendahl (m) till statsrådet\r\nBo Könberg om frihet att välja husläkare:</pre><pre>I Kristianstads län har landstinget beslutat att\r\nlandstingsanställda skall erhålla gratis sjukvård --\r\nmen endast om personalen vänder sig till de\r\nlandstingsanställda husläkarna. Det går således inte\r\natt få denna förmån om man vänder sig till sin\r\nprivate husläkare. En huvudtanke med\r\nhusläkarsystemet är att ge patienten möjlighet att\r\nsjälv välja läkare. Det förutsätter rimligen också att\r\nkonkurrensneutralitet råder mellan privata och\r\nlandstingsanställda husläkare.</pre><pre>Vilka åtgärder är statsrådet beredd att vidta för att\r\nalla oavsett arbetsgivarnas prefrenser skall ha\r\nmöjlighet att fritt välja husläkare?</pre><pre>den 5 november</pre><pre>1993/94:117 av Lena Hjelm-Wallén (s) till statsrådet\r\nBeatrice Ask om kvaliteten på skolans\r\nundervisning:</pre><pre>Under 1970- och 1980-talen fanns det ett parti som\r\nständigt krävde ''mindre klasser'' som lösning på\r\nskolans problem. Detta skedde när landet styrdes\r\nav en socialdemokratisk regering. Nu tycks\r\nlösningen på skolans problem ha förändrats. Nu ser\r\nde tidigare kravställarna med stor förståelse på allt\r\nstörre klasser och allt fler elever per\r\nundervisningsgrupp.</pre><pre>Vad ämnar regeringen göra för att möjliggöra för\r\nkommunerna att anordna undervisning av största\r\nmöjliga kvalitet?</pre><pre>1993/94:118 av Barbro Westerholm (fp) till\r\narbetsmarknadsministern om företagshälsovården:</pre><pre>Avtal om företagshälsovården saknas i dag för stora\r\ndelar av arbetsmarknaden. Detta riskerar att leda\r\ntill en nedrustning av företagshälsovården med\r\nsämre arbetsmiljö, ökade hälsorisker och\r\nförsummad arbetsplatsinriktad rehabilitering av\r\narbetstagare som följd.</pre><pre>Arbetsmarknadsministern har i olika sammanhang\r\nuttalat att han vill avvakta förhandlingsresultatet\r\nom en avtalsreglering av företagshälsovården samt\r\natt det finns en proposition i regeringskansliet som\r\nkan läggas fram för riksdagen om parterna inte\r\nklarar av denna förhandlingsomgång.</pre><pre>Med anledning av det ovan anförda vill jag ställa\r\nföljande fråga: Hur länge skall vi vänta på parternas\r\nförhandlingar om företagshälsovården?</pre><pre>1993/94:119 av Sten Andersson i Malmö (m) till\r\nsocialministern om EES-avtalet och\r\nalkoholmonopolet:</pre><pre>Den 1 januari 1995 träder EES-avtalet i kraft.\r\nEnligt uppgift innebär detta att Systembolagets\r\nmonopol vad gäller ensamrätt av försäljning av\r\nalkoholhaltiga drycker upphör.</pre><pre>Detta innebär att t.ex. livsmedelsbutiker från\r\nnämnda datum kan sälja det sortiment där\r\nSystembolaget tidigare haft monopol.</pre><pre>Avser statsrådet vidta några åtgärder med\r\nanledning av EES-avtalets ikraftträdande och dess\r\neffekter på Systembolagets monopol?</pre><pre>1993/94:120 av Rose-Marie Frebran (kds) till\r\nmiljöministern om blyhagel:</pre><pre>Örebro kommun fattade hösten 1992 beslut om att\r\nförbjuda användningen av blyhagel vid skjutbanor.\r\nBeslutet väckte en hel del uppståndelse, men togs\r\ndå utländska undersökningar visade att blyhaglen\r\ntvärs emot vad forskare tidigare trott, inte omges\r\nmed något skyddande oxidskikt, utan i stället\r\nvittrar sönder och läcker bly till omgivningen. En\r\ngrundlig undersökning vid en skjutbana i Hällefors\r\nhar nu genomförts av docent Ulf Qvarfort, verksam\r\nvid avdelningen för miljögeologi vid Uppsala\r\nuniversitet, som bekräftar de utländska\r\nundersökningarna. Kraftigt förhöjda halter av bly i\r\nmarken samt den intilliggande sjön kan\r\nkonstateras.</pre><pre>Man kan alltså befara att det finns ett mycket stort\r\nantal blykontaminerade områden vid landets\r\nskyttebanor. Det är mycket angeläget att snabbt\r\nkunna få ett grepp på problemets storlek och hur\r\nstort åtgärdsbehovet är. Det viktigaste på kort sikt\r\nmåste bli att snarast förbjuda användningen av\r\nblyhagel. Om inte enighet kan nås om ett snabbt\r\ntotalförbud bör det kunna införas stegvis med\r\nomedelbar verkan vid landets skeet och\r\ntrappskyttebanor.</pre><pre>Vad ämnar miljöministern vidta för åtgärder för att\r\nproblemen med blykontaminering till följd av\r\nanvändning av blyhagel skall kunna lösas?</pre><pre>1993/94:121 av Rose-Marie Frebran (kds) till\r\nstatsrådet Beatrice Ask om företagarutbildning på\r\ngymnasial nivå:</pre><pre>De små och medelstora företagen spelar en\r\nnyckelroll för att klara landets välfärd. Det är\r\ndärför viktigt att vi ger ungdomar en utbildning som\r\nger dem teoretiska och praktiska kunskaper för att\r\nkunna verka i små företag och som egna företagare.</pre><pre>Inget av gymnasiets nationella program eller någon\r\nav de nationellt fastställda grenarna täcker detta\r\nbehov. De s.k. specialgymnasierna med riksintag\r\nfinns bara med olika idrottsinriktningar, och det\r\nfinns i dag heller inga friskolor med\r\nföretagarinriktning. Verksamhet av detta slag finns\r\nsåvitt jag vet endast som t.ex. projekt av ''Ung\r\nföretagsamhet'' inom gymnasiets ekonomiska\r\nprogram. De mer yrkesinriktade utbildningarna\r\nförbereder oftast eleven på att söka arbete, att bli\r\nanställd, och det pratas väldigt litet om vad man\r\nkan starta själv.</pre><pre>En undersökning gjord av\r\nUtbildningsdepartermentet visar att speciellt\r\nmindre företag är ovilliga att premiera akademiska\r\nstudier, vilket ytterligare understryker behovet av\r\nföretagarutbildning på gymnasial nivå.</pre><pre>Är utbildningsministern beredd att verka för\r\ninrättandet av företagarutbildningar och\r\nföretagargymnasier som kan förbereda ungdomar\r\natt verka inom små företag och som egna\r\nföretagare?</pre><pre>10 §  Kammaren åtskildes kl. 15.04.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}