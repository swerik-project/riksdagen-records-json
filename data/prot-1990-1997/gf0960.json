{"dokumentstatus":{"dokument":{"hangar_id":"2387711","dok_id":"GF0960","rm":"1991/92","beteckning":"60","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"60","slutnummer":"0","datum":"1992-02-10 00:00:00","systemdatum":"2005-10-27 13:54:52","publicerad":"1992-02-10 00:00:00","titel":"Riksdagens snabbprotokoll 1991/92:60 Måndagen den 10 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{45B4B5DC-5E18-4FCF-A917-4B00057F9F67}","dokument_url_text":"http://data.riksdagen.se/dokument/GF0960/text","dokument_url_html":"http://data.riksdagen.se/dokument/GF0960","dokumentstatus_url_xml":"http://data.riksdagen.se/dokumentstatus/GF0960","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:60</div>\r\n<div class=\"sidhuvud_datum\">Måndagen den 10 februari</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 § Utökning av antalet suppleanter i\r\nutrikesutskottet</pre><pre>Valberedningen hade enligt ett till kammaren\r\ninkommet protokollsutdrag tillstrykt att antalet\r\nsuppleanter i utrikesutskottet skulle utökas från 20\r\ntill 21.</pre><pre>Kammaren biföll denna framställning.</pre><pre>2 § Val av suppleant i utrikesutskottet</pre><pre>Företogs val av en suppleant till utrikesutskottet.</pre><pre>Kammaren valde i enlighet med valberedningens\r\nförslag till</pre><pre>suppelant i utrikesutskottet</pre><pre>Alwa Wennerlund (kds)</pre><pre>3 § Ledighet</pre><pre>Talmannen meddelade att Ulrica Messing (s)\r\nansökt om</pre><pre>föräldraledighet under tiden den 19 februari -- den\r\n30 april.</pre><pre>Kammaren biföll denna ansökan.</pre><pre>Talmannen anmälde att Raimo Pärssinen (s) skulle\r\ntjänstgöra</pre><pre>som ersättare för Ulrica Messing.</pre><pre>4 § Justering av protokoll</pre><pre>Justerades protokollet för den 4 februari.</pre><pre>5 §  Svar på interpellation 1991/92:82 om\r\nförsurningen</pre><pre>Anf. 1  Miljöminister OLOF JOHANSSON\r\n(c):</pre><pre>Fru talman! Rolf L Nilson har ställt fyra frågor\r\nangående försurningen.</pre><pre>Den första frågan gäller om jag nu kan meddela att\r\nen Öresundsbro för vägtrafik inte kan komma i\r\nfråga bl.a. på grund av den allt allvarligare\r\nförsurningssituationen. Den andra frågan gäller\r\nvilka extraordinära åtgärder och krav regeringen\r\nkommer att vidta och ställa för att förmå våra\r\ngrannländer att minska sina försurande utsläpp.\r\nDen tredje frågan gäller vilka åtgärder regeringen\r\navser vidta för att fastställda mål beträffande\r\nreduceringen av kväveoxidutsläppen skall nås. Rolf\r\nL Nilsons fjärde fråga gäller vilka åtgärder\r\nregeringen tänker vidta för att minska\r\nförsurningsskadorna tills utsläppen har reducerats\r\ntill en nivå som naturen tål.</pre><pre>När det gäller den första frågan om en fast\r\nförbindelse över Öresund har regeringen i\r\nregeringsförklaringen konstaterat att riksdagen har\r\ngodkänt avtalet med Danmark om byggandet av en\r\nsådan förbindelse. Efter godkännande i det danska\r\nfolketinget är nu detta ett folkrättsligt bindande\r\ninternationellt avtal. Det framhålls i\r\nregeringsförklaringen att det konkreta förslaget till\r\nutformning av förbindelsen kommer att bli föremål\r\nför en miljöprövning enligt naturresurslagen,\r\nmiljöskyddslagen och vattenlagen.</pre><pre>Miljöprövningen skall bl.a. gälla en fast\r\nförbindelses regionala påverkan samt effekter på\r\nÖresund och Östersjöns miljö. Det är viktigt att\r\nframhålla att regeringens prövning kommer att\r\nstarta först när en ansökan kommit in från\r\nprojektets huvudmän. En sådan ansökan skall\r\nenligt naturresurslagen innehålla en\r\nmiljökonsekvensbeskrivning. När ansökan har\r\ninkommit till regeringen kommer den att sändas på\r\nen bred remiss till bl.a. regionala och lokala\r\nintressenter.</pre><pre>När det gäller den andra frågan om våra\r\ngrannländers utsläpp av försurande ämnen vill jag\r\ninledningsvis erinra om att gränsöverskridande\r\nluftföroreningar som svaveldioxid och kväveoxid\r\nregleras internationellt inom FN-konventionen för\r\nlångväga gränsöverskridande luftföroreningar,\r\nLRTAP. Regeringen verkar inom ramen för\r\nkonventionsarbetet för att ett skärpt internationellt\r\navtal om begränsningar av svaveldioxidutsläppen\r\nskall undertecknas senast år 1993. Sverige driver att\r\ndet nya avtalet skall baseras på ett fastställande av\r\nde minskningar av utsläpp som behövs för att inte\r\növerskrida de kritiska belastningsgränser naturen\r\nsätter.</pre><pre>Övriga åtgärder som är aktuella är ett intensifierat\r\nsamarbete med Öst- och Centraleuropa. Ett öppet\r\noch demokratiskt samhälle skapar förutsättningar\r\nför en effektiv resurshushållning och ett\r\nframgångsrikt miljöarbete. På grund av behovet av\r\nåtgärder i Öst- och Centraleuropa för att minska\r\nnedfallet av försurande ämnen i Sverige kommer\r\nregeringen att aktivt stödja miljöåtgärder i dessa\r\nländer. Speciellt gäller detta effektivare\r\nenergisystem.</pre><pre>Inom ramen för ett EG-medlemskap skulle Sverige\r\nfå visst inflytande på EG:s miljöpolitik samt kunna\r\npåverka EG:s uppträdande i internationella\r\nsammanhang.</pre><pre>Förutom arbetet inom ramen för LRTAP, FN-\r\nkonventionen för långväga gränsöverskridande\r\nluftföroreningar, arbetar Sverige aktivt för ett\r\nundertecknande av en bindande internationell\r\növerenskommelse om begränsning av klimatgaser,\r\ninom ramen för en klimatkonvention vid Rio-\r\nkonferensen om miljö och utveckling i juni i år. En\r\nklimatkonvention kan komma att påskynda både\r\nutvecklingen av energisnålare teknik och\r\nutvecklingen av miljömässigt bättre alternativ till\r\nfossila bränslen.</pre><pre>När det gäller den tredje frågan om kväveoxidmålet\r\nvill jag påminna om att kväveoxidutsläppen växte\r\nsnabbt i Sverige under 1950- och 1960-talen medan\r\nde under 1980-talet i stort sett har varit konstanta.\r\nUtsläppen från energianläggningar har under 1980-\r\ntalet minskat med ungefär en tredjedel medan\r\nutsläppen från trafiken har ökat. Hittills\r\ngenomförda och beslutade åtgärder inom framför\r\nallt energiproduktions- och trafiksektorn har\r\nuppskattats leda till en minskning av\r\nkväveoxidutsläppen med 30 % mellan 1980 och\r\n1998. Regeringen kommer att noga följa\r\nutvecklingen rörande kväveoxidutsläppen bl.a.\r\ngenom en förbättrad miljörapportering, för att\r\nsäkerställa att de fastställda målen nås.</pre><pre>När det gäller den fjärde och sista frågan om\r\nförsurningsskador vill jag framhålla att det årligen\r\nsprids ca 200 000 ton kalk i sjöar och vattendrag för\r\natt motverka effekterna av försurningen. En treårig\r\nförsöksverksamhet pågår för närvarande med\r\nkalkning och vitaliseringsgödsling av skogsmark, då\r\näven marken är påverkad av försurningen.</pre><pre>Kalkningsverksamhet har pågått sedan 1970-talet i\r\nSverige och har hela tiden utökats. Anslagen för\r\nkalkning har ökat från ca 10 milj.kr. per år till\r\n177 milj.kr. budgetåret 1991/92.</pre><pre>Den intensivaste kalkningen har bedrivits i södra\r\noch sydvästra Sverige, men på senare år har\r\nkalkningsverksamheten vuxit kraftigt även i\r\nNorrland. Genom kalkning återställs sjöarna\r\nkemiskt och halterna av aluminium och andra\r\ngiftiga metaller sjunker.</pre><pre>När det gäller kalkningens biologiska effekter visar\r\nstudier på att arterna efter hand stabiliseras till vad\r\nvi finner i opåverkade vatten. Enligt en nyligen\r\ngjord uppskattning har vi kalkningen att tacka för\r\nca 40 % av dagens totala produktion av vild lax i\r\nSverige. En fjärdedel av den totala sträckningen av\r\nvattendragen skulle utan kalkning ha varit allvarligt\r\nförsurningsskadad i dag.</pre><pre>Kalkning kan dock aldrig helt återskapa en naturlig\r\nekologisk balans. En kraftig begränsning av\r\nnedfallet av försurande ämnen är nödvändig för\r\nnaturligt fungerande ekosystem i Sveriges vatten.</pre><pre>Anf. 2  ROLF L NILSON (v):</pre><pre>Fru talman! Jag vill tacka miljöministern för svaret.\r\nJag är dock inte nöjd med det. Jag tycker att det\r\nvar ett oengagerat och allmänt svar, där det saknas\r\nkonkreta åtgärder för att vända den utveckling som\r\nvi har sett under många år.</pre><pre>Det problem som jag tar upp i interpellationen är\r\ninte nytt. Det är väl debatterat och väl känt. Det\r\nhar funnits förhoppningar att utvecklingen skulle\r\nvända, att vi skulle kunna se någon form av\r\nförbättring när det gäller surhetsgraden i våra sjöar\r\neller i marken. Tvärtom visar nu alla rapporter som\r\nkommer på motsatsen. De visar att skadorna är\r\nvärre än man har befarat, att försurningen går\r\nlängre och omfattar större markområden och flera\r\nsjöar än vad man har trott tidigare. Framför allt går\r\nden djupare ner i marklagret. Så sent som i slutet\r\nav förra veckan refererades i dagstidningarna en\r\nrapport från växtekologer vid Lunds universitet,\r\ndär det faktum att surheten har ökat på nivåer flera\r\nmeter längre ner i marken tas upp. Det gäller\r\nframför allt i de sydsvenska skogsområdena.</pre><pre>Eftersom vi känner till de flesta av källorna vore det\r\npå sin plats att Olof Johansson redovisade någon\r\nform av konkreta åtgärder för att komma till rätta\r\nmed problemen. Det sägs att det skall ske en 30-\r\nprocentig minskning av kväveoxidutsläppen under\r\nperioden 1980--1998. Det är räknat på en\r\ntjugoårsperiod, varav tio år redan har gått. Under\r\nde första tio åren av tjugoårsperioden har ingenting\r\nskett när det gäller de totala utsläppen. Utsläppen\r\nfrån större anläggningar, främst\r\nenergianläggningar, har minskat. Den\r\nförbättringen har i stället ätits upp av ökade utsläpp\r\nfrån trafiken. Det är i det perspektivet vi tar upp\r\nÖresundsbron som ett hot, inte bara mot Östersjön\r\nsom ett biologiskt system och mot vattenbalansen\r\noch växtlivet i Östersjön, utan också som ett hot\r\nmot den svenska skogen och de svenska insjöarna.</pre><pre>Jag vill fråga Olof Johansson: Är det möjligt att en\r\nmiljöprövning av Öresundsbron kan leda till att\r\nvägbroprojektet stoppas? Har Olof Johansson\r\nnågra andra förslag vad gäller främst begränsning\r\nav trafikens skadliga inflytande, av det ökade\r\nbidraget från vägtrafik till försurningen?</pre><pre>Det är i och för sig rätt att demokratiseringen i Öst-\r\noch Centraleuropa skapar nya möjligheter för\r\nförnuftiga, miljöriktiga beslut. Men detta är\r\ningenting som kommer med naturnödvändighet.\r\nDet finns ett våldsamt välståndsgap till resten av\r\nEuropa som man är angelägen att minska. Det\r\ninnebär också att det finns ett stort sug efter ökad\r\nbilism, privatbilism. Det finns ett behov av ökade\r\ntransporter, med den därpå följande risken för\r\nökade kväveoxidutsläpp och ökad försurning.</pre><pre>Jag skulle vilja veta vilka konkreta förslag\r\nregeringen och miljöministern har när det gäller att\r\nbidra från svensk sida till en minskning av utsläppen\r\nfrån våra grannländer och i vilket tidsperspektiv\r\nman kan tänka sig att sådana åtgärder kan verka</pre><pre>När det sedan gäller kalkning är det riktigt att den\r\ninte återställer de biologiska systemen helt och\r\nhållet. Det är inte fullt utforskat vad en verkligt\r\nmassiv kalkning medför. Därför hanterar man detta\r\nmed försiktighet. Det behövs därför ökad forskning\r\npå området, men mer kalkning än vad som sker\r\nbehövs också som akut återställande åtgärd. Är\r\nmiljöministern beredd att medverka till att\r\nytterligare sådan kalkning sker? Vi har ont om tid.\r\nSkadorna ökar och det upptäcks ständigt nya\r\nskador. Det krävs åtgärder för att komma till rätta\r\nmed detta och vända utvecklingen.</pre><pre>Anf. 3  Miljöminister OLOF JOHANSSON\r\n(c):</pre><pre>Fru talman! Även om jag läste upp ett formellt\r\ninterpellationssvar kan jag försäkra Rolf L Nilson\r\natt det inte är någon brist på engagemang i de här\r\nfrågorna. Jag anser att det hot som försurningen\r\nutgör är ett av de allvarligaste som vi har att brottas\r\nmed. Problemet är att vi har en betydande\r\nmiljöskuld, dvs. vi har försummelser i det förflutna\r\nsom inte låter sig påverkas på kort sikt. Vi vet båda\r\natt utgångsläget är sådant.</pre><pre>Många av de åtgärder som krävs är dessutom av\r\nsystemkaraktär, dvs. de tar lång tid att förverkliga.\r\nJag skall bara nämna några exempel som jag också\r\ntror att vi är helt överens om. Om vi i Sverige i ökad\r\nutsträckning satsar på kollektivtrafik och\r\njärnvägsutbyggnad, vilket vi har segdragit alltför\r\nlänge, är det klart att detta också påverkar\r\ntrafikstrukturen. Det gäller inte minst den tunga\r\ntrafiken och möjligheten till godstransport på\r\njärnväg etc. Att göra Sverige mer effektivt ur\r\ntransportsynpunkt när det gäller kollektiva\r\ntransporter är en av regeringens viktiga\r\nhuvudlinjer. Men det är klart att det inte låter sig\r\ngöras omedelbart. Effekterna kommer långsiktigt.</pre><pre>En annan sådan fråga gäller ju förändringen av\r\nenergisystemet. Jag tillhör dem som ansåg att vi i\r\nSverige befann oss i en betydande kris när det gäller\r\nenergipolitiken över huvud taget under 1990 på\r\ngrund av att det hade tagit så lång tid att få klara\r\npolitiska signaler efter folkomröstningen 1980. Vi\r\nförlorade nästan ett helt decennium. Därför var\r\nenergiöverenskommelsen viktig, även om vi, från\r\nvår utgångspunkt, tycker att den kunde varit ännu\r\nbättre, men den gav en viktig politisk signal. Den\r\ngav en politisk signal för användning av biobränsle\r\noch det är, det vet vi båda, ett av de säkraste sätten\r\natt undvika negativa effekter på klimatet när det\r\ngäller koldioxidutsläppen och försurningsskador i\r\nnaturen i övrigt. Regeringen har på det området\r\naviserat en proposition som följer upp\r\nenergiöverenskommelsen i den delen.</pre><pre>Sedan ytterligare några svar på de konkreta frågor\r\nsom Rolf L Nilson ställde.</pre><pre>Öresundsbron är ju en del i den här långsiktiga\r\nstrukturförändringen. Jag skall inte gå in på den\r\npartipolitiska debatten, men det är ett faktum att\r\nSveriges riksdag före valet, med majoritet inget av\r\nvåra partier deltog i den majoriteten, har beslutat\r\natt en Öresundsbro skall byggas. Men den skall\r\nföregås av en miljöprövning. Den miljöprövningen\r\nhar ännu inte ägt rum. Det var därför\r\nregeringsförklaringen särskilt behandlade den här\r\nfrågan. Där togs två aspekter upp konkret.</pre><pre>Den ena var effekterna på Östersjöns vatten och\r\ngenomströmningen i Öresund. Sedan var det de\r\nregionala effekterna som jag också nämner i\r\ninterpellationssvaret. Problemet är naturligtvis att\r\nvi inte har haft den här miljöprövningen och\r\nmiljökonsekvensbeskrivningen i ett tidigare och\r\nförberedande skede. Det har jag kritiserat tidigare,\r\noch jag anser fortfarande det.</pre><pre>Nu har vi att vänta på ansökan med\r\nmiljökonsekvensbeskrivningen. Därefter sker\r\nprövning. Om jag inte minns fel har vi haft en\r\ndebatt om detta tidigare. Jag är angelägen om att\r\nbetona att miljödepartementet i den här frågan i\r\nstort sett fungerar som en domstol. Vi kan lägga\r\nförutsättningarna till rätta för den här prövningen.\r\nDet sker genom statsrådet Thurdins försorg genom\r\nkontakter med Danmark i första hand och i andra\r\nhand också med andra länder runt Östersjön som\r\nhar ett legitimt intresse att lägga fram sina\r\nsynpunkter på hur en Öresundsförbindelse kan\r\nkomma att se ut och vilka konsekvenser den kan få.</pre><pre>Svaret på den första frågan som Rolf L Nilson\r\nställde om det är möjligt att vägbron stoppas, ligger\r\negentligen i regeringsförklaringen. Om\r\nmiljöprövningen skall ha någon betydelse är det\r\nnaturligtvis möjligt. Men det som är avgörande är\r\nfakta i målet. De borde ha kommit fram före det\r\nhär beslutet i Sveriges riksdag. Men de har inte\r\ngjort det. Vi avvaktar alltså på den punkten.</pre><pre>Jag har personligen haft samtal med EG-\r\nföreträdare, och inte vilka som helst, och de är\r\nockså intresserade av att hålla sig informerade. Det\r\nvet vi också av deras brevväxling med den danska\r\nregeringen.</pre><pre>\r\nNär det gäller åtgärder mot bilismen vill jag bara\r\nnämna två åtgärder som regeringen redan vidtagit\r\noch som är två viktiga markeringar. Den ena är\r\nborttagandet av punktbeskattningen när det gäller\r\netanol. Detta är naturligtvis också en markering av\r\nbioenergins värde. Den skall värderas\r\nmiljömässigt. Den andra är miljöklassningen av\r\nbilar. Den togs som principbeslut i juni förra året\r\noch är numera verkställd, trots protester från en del\r\nhåll. Jag återkommer till övriga frågor i nästa\r\ninlägg.</pre><pre>Anf. 4  ROLF L NILSON (v):</pre><pre>Fru talman! Anledningen till att jag ställer frågan\r\nom miljöprövningen av Öresundsbron på det sätt\r\nsom jag gör är att det förekommit olika uppgifter\r\nfrån företrädare för regeringen. Olof Johansson\r\nhar, när jag hört och läst honom, uttryckt samma\r\nuppfattning som han gjorde i dag, nämligen att om\r\ndet skall vara någon mening med en miljöprövning\r\nskall den givetvis kunna leda till att hela projektet\r\nstoppas.</pre><pre>Statsministern har däremot i uttalanden sagt att en\r\nmiljöprövning på sin höjd kan leda till att man gör\r\njusteringar i läge. Man kan t.ex ändra läge eller\r\nutformning på förbindelsen. Då har jag inte tolkat\r\nstatsministern så att han med ändrad utformning\r\nmenar att man bygger en tunnel i stället för en bro,\r\nutan det är alltså själva bron man diskuterar.</pre><pre>Det gör ju att det finns anledning att fråga sig om\r\nregeringen har en gemensam politik i den här\r\nfrågan och om man har en gemensam uppfattning\r\nom vad en miljöprövning kan leda fram till. Om\r\nman inte skulle ha det, vem är det då som\r\nbestämmer i slutändan?</pre><pre>Sedan har regeringen berömt sig om att ha gjort\r\nrivstarter på många områden. Det har gällt\r\nbeskattning, och det har gällt det näringspolitiska\r\nområdet. Vi är många miljövänner, enskilda och\r\norganisationer, som gärna ser en rivstart på\r\nmiljöpolitikens område. Vi ser gärna konkreta\r\nförslag till det som Olof Johansson kallade för\r\nåtgärder av systemkaraktär. Jag är överens med\r\nhonom om att det behövs åtgärder av\r\nsystemkaraktär. Jag tror att trovärdigheten i\r\nenergipolitiken skulle öka betydligt om man kunde\r\ngöra en eller några sådana systemförändringar som\r\nvisade, eftersom miljövänner och allmänhet är\r\nkunniga på det här området, att man har tagit\r\nbetydande steg i rätt riktning. Då vet man att\r\nresultaten kommer inte med en gång, men det har\r\nvidtagits konkreta åtgärder.</pre><pre>Jag har också noterat den kritik som Olof\r\nJohansson har riktat mot förslaget till\r\nkonkurrensneutral energibeskattning. Jag tycker\r\natt det är bra att det har gjorts tydliga markeringar\r\nmot försöken att försvåra övergången till\r\nförnyelsebara och miljövänliga energislag för att i\r\nstället öka industrins konkurrenskraft.</pre><pre>Konkreta förslag av systemkaraktär skulle vara\r\nvälkomna, Olof Johansson.</pre><pre>Anf. 5  Miljöminister OLOF JOHANSSON\r\n(c):</pre><pre>Fru talman! När det gäller miljöprövningen utgår\r\njag bara från den faktiska situationen, utan att göra\r\nnågon ''förhandsprövning'' eller värdering.\r\nMiljöprövningen innehåller inte enligt de lagar som\r\när uppräknade i mitt interpellationssvar någon\r\nuttalad restriktion som förhindrar olika alternativ,\r\ndvs. inte heller ett nej. Det är den legala grunden\r\nför mitt svar.</pre><pre>Dessutom kan man tillägga att inte heller\r\nregeringsförklaringen innehåller någon sådan\r\nrestriktion. Det är mitt svar på den första frågan.</pre><pre>När det gäller systemförändringar vill jag göra en\r\nlitet längre exkurs. Det är viktigt att man är\r\nmedveten om vad det här kräver. Miljö- och\r\nnaturresursdepartementet är ju ett departement\r\nsom skall fungera över alla sektorer där en\r\nhelhetssyn krävs. Men detta förutsätter naturligtvis\r\nen aktiv medverkan från samhällssektorer som\r\nverkligen är sektorsavgränsade.</pre><pre>Det gäller beträffande kommunikationerna, som\r\njag har nämnt, och där ligger bl.a.\r\njärnvägsutbyggnaden. Det gäller också beträffande\r\nenergisystemet, som ligger under\r\nnäringsdepartementet. Ni kan därför här i\r\nriksdagen ibland möta en och annan skillnad i\r\nbetoning, eftersom vi har olika roller i de skilda\r\ndepartementen. Det är viktigt att veta att miljö- och\r\nnaturresursdepartementets roll är att vara\r\npådrivande och kravställande i förhållande till\r\nsektorsdepartementen.</pre><pre>Jag har också försökt tala om att ur denna\r\nsynpunkt, dvs. ur miljökravens synpunkt, är\r\nmiljödepartementet att jämställa med\r\nfinansdepartementet, och så måste det vara. Denna\r\npedagogiska vinkling är viktig att utveckla,\r\neftersom detta också är en del av det tänkande som\r\nutvecklades i den miljöproposition som antogs av\r\nriksdagen under den förra valperioden. Det här\r\nmåste också fullföljas i regeringsarbetet; annars har\r\ndet ingen effekt.</pre><pre>Men detta innebär inte att miljödepartementet\r\nskall sitta med alla styrspakarna i sin hand, utan det\r\nskall regeringen i sin helhet och\r\nmiljödepartementet i förhållande till\r\nsektorsdepartementen ha, på det sätt som jag har\r\nbeskrivit.</pre><pre>Härav framgår också att det ibland kan vara en\r\nganska jobbig beslutsprocess, och där är det viktigt\r\natt man är konsekvent. Men på den här punkten\r\nhar det ju markerats från regeringen, genom de\r\nåtgärder som jag nämnde i mitt förra inlägg, att\r\nsaker och ting i varje fall är på väg åt rätt håll när\r\ndet gäller miljöanpassad beskattning och\r\nmiljöklassning av bilar. Ställningstagandena på\r\ndessa områden är naturligtvis inte omfattade av\r\nalla, utan detta har varit konfliktfyllda områden.</pre><pre>När det gäller miljöklassning av bilar har det ju\r\nockså förekommit synpunkter från EG. Jag tänker\r\nbesöka EG-kommissionen under februari månad,\r\noch då avser jag att på denna punkt ta upp en öppen\r\ndebatt och klargöra vårt ställningstagande. Jag har\r\ni det avseendet bästa möjliga grund att stå på från\r\nregeringsförklaringen, nämligen att högsta möjliga\r\nambitionsnivå skall tillämpas. Jag behöver alltså\r\ninte på något sätt anpassa mig i det sammanhanget.</pre><pre>Begreppet grannländerna är ju stort och vitt. Jag\r\nvar förra veckan i Nairobi och träffade många av\r\nmina kolleger. Det viktiga var då naturligtvis\r\nförberedelserna för Rio-konferensen. Jag vill\r\nbetona att Sverige har ett särskilt ansvar för att vi\r\nskall få konkreta resultat i det sammanhanget. Det\r\nkommer inte att vara enkelt. Maurice Strong\r\nuttalade sig då om utsikterna för UNCED-\r\nkonferensen. Han hade dessutom veckan före varit\r\npå besök i Sverige, och vi hade därvid haft\r\növerläggningar med honom. Han sade att de rika\r\nländerna aldrig har känt sig så fattiga som nu och\r\natt det påverkar möjligheterna att stå för de\r\nadditionella resurser som kommer att behövas för\r\natt u-länderna skall kunna göra det som krävs av\r\ndem.</pre><pre>Jag har träffat flera u-landsrepresentanter under\r\nmin resa, och jag kan säga att i varje fall en\r\nmajoritet av dem inte accepterar något annat än en\r\nlikvärdig behandling. Det betyder väl bl.a. att de\r\ninte låter sig tvingas till något, om de sedan inte får\r\nvara med och påverka hur saker och ting skall\r\ngöras.</pre><pre>I fråga om Östersjön, som ju ligger oss närmare,\r\nhar regeringen med uppdelningen av anslagen till\r\nbistånd och Östersjösamarbete klargjort att vi är\r\nberedda att gå vidare och satsa på bådadera.</pre><pre>Anf. 6  ROLF L NILSON (v):</pre><pre>Fru talman! Jag tycker att regeringen på ett extremt\r\noch ganska ensidigt sätt har betonat tillväxt, utan\r\natt relatera denna till ekologiska förhållanden. Man\r\nhar betonat ekonomiska frågor i mycket\r\ntraditionell betydelse, även om miljöfrågorna -- jag\r\när medveten om det -- finns med som en fjärde\r\npunkt i regeringsdeklarationen. Jag tror att det\r\nallmänna intryck som regeringen har velat ge är\r\nhandlingskraft på det ekonomiska området.</pre><pre>Jag tolkar det också så att regeringen medvetet har\r\nskjutit miljöfrågorna, de ekologiska frågorna, i\r\nbakgrunden. Det är oroväckande. Det innebär ju\r\natt de grundläggande överlevnadsfrågorna har\r\nkommit i ett sämre läge än under den förra\r\nregeringen. Det fanns anledning att kritisera den\r\nmycket starkt. Jag menar att det för miljöministern\r\när en mycket angelägen uppgift att göra sådana\r\nmarkeringar att det uppstår någon sorts\r\ntrovärdighet i miljöpolitiken, markeringar av att de\r\nfrågorna inte har blivit andrahands- eller\r\ntredjehandsfrågor, som det verkar nu.</pre><pre>Syftet med kväveoxidmålet är ju att uppnå en 30-\r\nprocentig minskning under de tio år som nu är kvar.\r\nÄr det miljöministerns uppfattning att de åtgärder\r\nsom redan är vidtagna, t.ex. miljöklassning av\r\ndieselfordon, införande av allt fler katalyserade\r\npersonbilar och av katalysatorer på allt fler\r\nområden, är tillräckliga för att den 30-procentiga\r\nminskningen skall kunna genomföras under den\r\nkorta tid som en tioårsperiod är?</pre><pre>Det är vidare svårt att säga var EG:s miljöpolitik\r\negentligen hamnar. Det är alldeles uppenbart att\r\nman är medveten om att åtgärder behöver vidtas,\r\nmen historiskt sett vet vi att man också har träffat\r\nbeslut som inte lett till konkreta åtgärder. Jag skulle\r\ngärna se ett kraftfullt och framgångsrikt agerande\r\nfrån Olof Johansson i samtalen med EG-ministrar\r\noch EG-experter.</pre><pre>Jag vill än en gång tacka för svaren.</pre><pre>Anf. 7  Miljöminister OLOF JOHANSSON\r\n(c):</pre><pre>Fru talman! Enligt regeringsförklaringen och enligt\r\nregeringens samlade uttalanden är miljön ett av\r\nfyra prioriterade områden. Det som har gjort att\r\nekonomi och skatter fått en framskjuten roll under\r\nregeringens första fyra månader är det självklara\r\nutgångsläget, nämligen obalanserna i svensk\r\nekonomi. Jag trodde att detta stod alldeles klart för\r\nkammarens ledamöter. Det har gällt att försöka få\r\nkontroll över situationen, så att vi t.ex. inte ständigt\r\ndrabbas av återkommande räntechocker. Det har\r\nändå inträffat en sådan under perioden. Det är\r\ningenting annat som ligger bakom detta.</pre><pre>Att skjuta fram de ekonomiska frågorna har varit\r\nnaturligt också för mig, men -- och det är ett viktigt\r\nmen -- det nya är att vi nu gemensamt betonar det\r\nnära sambandet mellan ekologi och ekonomi\r\ngenom den gröna bilaga som finns i finansplanen.\r\nObservera att det sker i finansplanen, inte som\r\nnågon restpost vid sidan om, utan där och ingen\r\nannanstans. Det innebär en förpliktelse att knyta\r\nsamman ekologi och ekonomi, och den\r\nförpliktelsen skall regeringen leva upp till.</pre><pre>Sedan kan man naturligtvis säga att en hel del av de\r\nprinciper som redovisas i denna bilaga är gamla och\r\nkända sedan förut, men det viktiga är deras\r\ntillämpning och förverkligande, och därvidlag\r\nåterstår som bekant en hel del. Det är det som vi\r\narbetar med.</pre><pre>Vad gäller kväveoxidutsläppen finns det ju\r\nmyndigheter, t.ex. naturvårdsverket, som bedömer\r\natt det inte är möjligt att klara det uppsatta målet,\r\nmed de medel som är föreslagna. Vi har anledning\r\natt mycket nära följa detta, som jag säger i\r\ninterpellationssvaret, och med detta menar jag, att\r\nom man märker att de vidtagna åtgärderna inte\r\nfungerar, måste man skärpa dessa. Alternativt får\r\nman erkänna att man inte klarar målet, och den\r\nvägen vill inte jag gå. Jag har sagt i en intervju att\r\nman måste försöka skapa samstämmighet mellan\r\nmål och medel -- annars är man inte trovärdig.</pre><pre>När det gäller EG vill jag säga att som en del i vårt\r\narbete anordnas i miljöberedningens regi en öppen\r\nhearing -- den 21 februari tror jag det är -- kring\r\nEES-avtalet och EG-frågorna, med en stor krets av\r\ninbjudna.</pre><pre>Låt mig också säga att det gäller att i EG-\r\nsammanhang vara klar över att det är olika\r\ninstanser som agerar där och att det också i den\r\nsamlingen finns länder med litet olika\r\nambitionsnivå. Det är inte alltid en helhet och en\r\nenhet.</pre><pre>Överläggningen var härmed avslutad.</pre><pre></pre><pre>6 § Hänvisning av ärenden till utskott</pre><pre>Föredrogs och hänvisades de under allmänna\r\nmotionstiden avlämnade motionerna enligt\r\nföljande.</pre><pre>Motionerna hänvisades till de utskott, som\r\nutskottsbeteckningen i motionsnumret anger utom\r\ni de fall där motioner har fördelats mellan flera\r\nutskott.</pre><pre>I sistnämnda fall remitterades motionerna i\r\nenlighet med de noteringar, som gjorts i den till\r\nsnabbprotokollet för torsdagen den 6 februari\r\nfogade motionsförteckningen.</pre><pre>7 § Anmälan om interpellationer</pre><pre>Anmäldes att följande interpellationer framställts</pre><pre>den 7 februari</pre><pre>1991/92:100 av Sten Andersson i Malmö (m) till\r\nstatsrådet Bo Lundgren om tullens\r\nnarkotikakontroll vid en EG-anslutning:</pre><pre>Om några år är Sverige förhoppningsvis fullvärdig\r\nmedlem i EG, vilket innebär en stor utmaning men\r\nockså stora förväntningar och positiva\r\nförutsättningar för hela nationen. Dock finns det\r\nfrågetecken som borde rätas ut och ett sådant är\r\ntullens möjlighet till effektiv kontroll avseende\r\nnarkotikasmuggling till Sverige.</pre><pre>I dag kan en tulltjänsteman vid en gränsstation\r\nkontrollera och visitera alla till landet\r\nankommande resenärer utan att misstanke om\r\nsmuggling föreligger. Enligt uppgift blir inte\r\nförhållandet detsamma efter en svensk EG-\r\nanslutning.</pre><pre>EG:s regler innebär att det krävs grundad\r\nmisstanke mot en resande till Sverige från ett EG-\r\nland för att tulltjänstemannen skall kunna\r\nkontrollera och visitera i syfte att avslöja\r\nnarkotikasmuggling. Spontant uppfattas detta som\r\natt ett EG-medlemskap innebär försämring\r\navseende möjligheten att försöka stoppa\r\nnarkotikamissbruket. Att försöka hindra\r\nnarkotikamissbruket och allt elände detta för med\r\nsig först efter det att narkotikan kommit in i landet\r\noch där spridits ut, är förutom att slösa med\r\nresurser också att underlätta den verksamhet\r\nhänsynslösa knarkprofitörer sysslar med.</pre><pre>Med anledning av det anförda vill jag fråga:</pre><pre>Hur avser statsrådet säkra möjligheterna att efter\r\nett svenskt EG-medlemskap effektivt ingripa mot\r\nsmuggling av narkotika till Sverige?</pre><pre>1991/92:101 av Britta Bjelle (fp) till statsrådet Bo\r\nLundgren om kollektiva hemförsäkringar:</pre><pre>Den förra regeringens nära samröre med LO\r\nutgjorde grunden till att de kollektiva\r\nhemförsäkringarna utvecklades. Kollektiva\r\nhemförsäkringar i den form de har i dag medför\r\nmånga negativa effekter. De strider mot\r\nskälighetsprincipen i försäkringsrörelselagen och\r\nde avviker i sin anda från marknadsföringslagen\r\noch konsumentlagstiftningen. Dessutom medför\r\nkollektiva hemförsäkringar att mängder av\r\nmänniskor är dubbelförsäkrade.</pre><pre>Ca 800 000 LO-medlemmar omfattas i dag av\r\nkollektiva hemförsäkringar och marknaden\r\nfortsätter att växa. För Folksam är en betydande\r\ndel, förmodligen mycket mer än hälften, av deras\r\nbestånd av hemförsäkringar kollektiva.</pre><pre>Skälighetsprincipen infördes såvitt gäller\r\nsakförsäkring 1950 i försäkringsrörelselagen. Enligt\r\ndenna skall premiesättningen vara skäligt avvägd\r\nmed hänsyn till den risk försäkringen är avsedd att\r\ntäcka, nödvändiga driftskostnader m.m.</pre><pre>Vid individuell sakförsäkring tillämpas en relativt\r\nlångt driven premiedifferentiering. När det gäller\r\nFolksams kollektiva hemförsäkring föreligger en\r\nytterst begränsad avgiftsskillnad mellan storstad\r\noch landsbygd och ingen avgiftsskillnad mellan\r\nstora och små hushåll eller mellan den som har ett\r\nbohag av högt värde och den vilkens bohag har ett\r\nringa värde. Hemförskringspremien för individuell\r\nförsäkring har en spännvidd som varierar i\r\nintervallet 1:6 medan spännvidden totalt i den\r\nkollektiva hemförsäkringen är 1:1,5. Med en sådan\r\nutveckling kan man knappast påstå att olika\r\nriskgrupper i rimlig omfattning bär sina kostnader.</pre><pre>Marknadsföringslagen omfattar förbud mot\r\nnegativa avtalsbindningar, vilket innebär att\r\nnäringsidkare inte får använda denna metod vid\r\nförsäljning av varor eller tjänster till konsumenter.\r\nFörsäkringsbolaget Folksam i förening med LO\r\nanvänder sig av en försäljningsmetod med\r\nreservationsrätt som i sin anda strider mot\r\nmarknadsföringslagen. Konsumenterna måste\r\nalltså i dessa fall tacka nej eller reservera sig mot ett\r\nerbjudande; annars påförs de en kollektiv\r\nhemförsäkring.</pre><pre>Det strider mot hela idén i den svenska\r\nkonsumentlagstiftningen att en konsument dels inte\r\nges tydlig information om hur mycket han betalar\r\nför en tjänst, dels inte får full återbetalning av\r\nkostnaden om han väljer att avstå från\r\nerbjudandet.</pre><pre>Intressegemenskapen mellan Folksam och LO kan\r\nmedföra att medlemmarna i praktiskt taget\r\nsamtliga LO-förbund i framtiden kommer att bli\r\nanslutna till Folksams kollektiva hemförsäkring.\r\nDetta förhållande skulle ge Folksam något av en\r\nmonopolställning inom den stora del av\r\nhemförsäkringssektorn som utgörs av LO-\r\nmedlemmar.</pre><pre>Kollektiva hemförsäkringar medför också att\r\nhushåll blir dubbelförsäkrade. I dag lär det finnas\r\nuppemot 300 000 fackliga medlemmar som är\r\ndubbelförsäkrade. I de fall flera medlemmar i ett\r\nhushåll genom sina anställningar omfattas av\r\nkollektiv hemförsäkring med reservationsrätt finns\r\nstor risk för att dubbelförsäkring uppstår.</pre><pre>Mot bakgrund av ovanstående vill jag fråga\r\nstatsrådet Bo Lundgren:</pre><pre>1.  Vilka åtgärder avser statsrådet att vidta för att\r\nsåväl individuellt som kollektivt tecknade\r\nhemförsäkringar på lika villkor skall omfattas av\r\nskälighetsprincipen?</pre><pre>2.  Vilka åtgärder avser statsrådet att vidta för att\r\nsåväl marknadsföringslagen som\r\nkonsumentförsäkringslagen skall gälla också för\r\nkollektivt tecknade försäkringar?</pre><pre>3.  Vilka åtgärder avser statsrådet att vidta för att\r\nförhindra att dubbelförsäkring uppstår?</pre><pre>8 § Anmälan om frågor</pre><pre>Anmäldes att följande frågor framställts</pre><pre>den 6 februari</pre><pre>1991/92:367 av Birgitta Dahl (s) till statsrådet Bo\r\nKönberg om förslaget om två karensdagar:</pre><pre>Kritiken mot regeringens förslag att införa två\r\nkarensdagar har varit hård, massiv och rättvis.\r\nKarensdagar slår hårt mot svaga och utsatta\r\ngrupper, som människor med sjukdomar, allergier\r\noch handikapp, kvinnor och lågavlönade.\r\nRegeringens beräkningsunderlag och beredning av\r\nfrågan har utsatts för kritik av såväl myndigheter\r\nsom fackliga organisationer, handikapprörelsen\r\noch andra berörda. Nu säger även Svenska\r\narbetsgivareföreningen nej till karensdagar.</pre><pre>Mot denna bakgrund vill jag fråga statsrådet Bo\r\nKönberg:</pre><pre>Är regeringen beredd att dra tillbaka förslaget om\r\ntvå karensdagar?</pre><pre>1991/92:368 av Ulf Melin (m) till\r\njordbruksministern om skogsteknikerutbildningen:</pre><pre>I budgetpropositionen bil. 6 åläggs SLU en\r\nbesparing på 30 milj.kr. för budgetåret 1992/93.\r\nJordbruksministern anför bl.a. att ''ett exempel på\r\nområde för besparingar kan vara den skogliga\r\nutbildningen som bör anpassas till marknadens\r\nkrav''.</pre><pre>SLU:s styrelse har den 3 februari 1992 fattat ett\r\nprincipbeslut, vilket innebär att\r\nskogsteknikerutbildningen i Värnamo läggs ner den\r\n1 juli 1994. Därigenom koncentreras all utbildning\r\ntill mellersta och norra Sverige.</pre><pre>Götaland har 20 % av Sveriges skogsmark, mer än\r\n30 % av tillväxten över 40 % av skogsbruksvärdet,\r\noch 40 % av de skogliga arbetstillfällena finns i\r\nGötaland:</pre><pre>Vilka åtgärder avser jordbruksministern att vidta\r\nför att tillgodose skogsnäringens behov av\r\nskogstekniker i södra Sverige?</pre><pre>1991/92:369 av Carl Fredrik Graf (m) till\r\nkommunikationsministern om vägavgifter:</pre><pre>I olika omgångar har det diskuterats att finansiera\r\nen utbyggnad av E 6 i södra Halland med\r\nvägavgifter. I nuläget råder det dock osäkerhet\r\nkring var regeringen står när det gäller vägavgifter\r\nfrån trafikanterna.</pre><pre>I budgetpropositionen anges att investeringar i\r\ntrafikens infrastruktur kan finansieras bl.a. med\r\nvägavgifter.</pre><pre>När avser kommunikationsministern ta ställning i\r\nfrågan om vägavgifter är ett lämpligt sätt att\r\nfinansiera nya vägar?</pre><pre>1991/92:370 av Lena Öhrsvik (s) till\r\nutbildningsministern om översyn av\r\nstudiemedelssystemet:</pre><pre>Den 5 november 1991 svarade utbildningsministern\r\npå en fråga av mig beträffande översyn av\r\nstudiemedelssystemet. Det framkom då att han\r\ntänkte sig en översyn över hela studiefinansieringen\r\nbl.a. med utgångspunkt i Finvuxutredningens\r\nförslag. Efter tre månader finns fortfarande inga\r\ndirektiv trots utbildningsministerns löften om att\r\növersynen skulle vara klar före halvårsskiftet i år.</pre><pre>Jag vill därför ställa följande fråga till\r\nutbildningsministern:</pre><pre>När kan direktiven för översyn av\r\nstudiefinansieringssystemet föreligga?</pre><pre>1991/92:371 av Ulla Orring (fp) till\r\nkommunikationsministern om\r\ntelekommunikationerna:</pre><pre>Bra telekommunikationer är en av\r\nförutsättningarna för att kunna lägga ut jobb inom\r\ntjänstesektorn i glesbygden. Men efter\r\nsocialdemokraternas och Ny Demokratis\r\ngemensamma agerande i riksdagen, som ledde till\r\natt televerkets planerade taxehöjning skjuts upp,\r\nförhindras denna utveckling. Resultatet blir nu i\r\nstället att televerket måste skära ned nödvändiga\r\ninvesteringar i hela landet med 2 miljarder kronor.\r\n1 300 personer kommer dessutom att sägas upp\r\növer hela landet utöver de 2 600 som sedan tidigare\r\nblivit övertaliga.</pre><pre>Televerket i Region Nord drabbas särskilt hårt när\r\nplanerade investeringar skjuts på framtiden. Bl.a.\r\nmåste installering av AXE-stationer senareläggas.\r\nDetta medför klart negativa konsekvenser för såväl\r\nkunder som för televerket.</pre><pre>Med anledning av det ovan anförda vill jag ställa\r\nföljande fråga:</pre><pre>Ämnar statsrådet vidtaga några särskilda åtgärder\r\nför att lindra effekterna av riksdagsbeslutet och då\r\nsärskilt för Region Nord?</pre><pre>1991/92:372 av Siw Persson (fp) till\r\njordbruksministern om djurskyddslagstiftningen:</pre><pre>I Svalövs kommun har kommunens\r\ndjurskyddsinspektör under åtta år fått ingripa i\r\ndjurhanteringen på en gård. Den 10 december 1991\r\ningrep djurskyddsinspektören. Då låg en ko död\r\noch andra kor var i så dåligt skick att de fick slaktas.\r\nEtt antal djur flyttades till en annan lantbrukare.\r\nLantbrukarens stall var överbelastat, kossor fick gå\r\nkvar ute utan tillbörlig skötsel. Lantbrukaren\r\nklarade inte av djurhållningen, vilket fick\r\nkatastrofala följder för djuren. Länsstyrelsen har\r\nnu beslutat att ägaren skall få tillbaka sina kor och\r\nundanröjer därmed miljö- och\r\nhälsoskyddsnämndens beslut.</pre><pre>Med anledning av det ovan anförda vill jag fråga\r\nstatsrådet:</pre><pre>Avser regeringen att se över lagstiftningen så att\r\ndjur som utsätts för djurplågeri har en rimlig chans\r\nvid juridisk prövning?</pre><pre>den 7 februari</pre><pre>1991/92:373 av Håkan Holmberg (fp) till statsrådet\r\nBo Lundgren om hyresgästers rätt att slippa betala\r\nför kabel-TV:</pre><pre>När bostadsrättsföreningar beslutar sig för att dra\r\nin kabel-TV förekommer det ibland att medlemmar\r\ni föreningen tackar nej. I många fall -- men inte\r\nalla -- förekommer det då att även de medlemmar\r\nsom tackat nej tvingas betala kabel-TV-avgift,\r\nvilket givetvis innebär att de medlemmar som vill\r\nha kabel-TV vältrar över en del av kostnaden på\r\ndem som inte vill. För personer i små\r\nomständigheter, t.ex. många pensionärer, kan\r\ndenna avgift bli betungande. Många uppfattar\r\ndessutom med rätta denna form av\r\ntvångsindrivning som djupt personligt kränkande. I\r\nett aktuellt fall i Uppsala hotas en pensionär, som\r\naldrig haft TV, med rättegång eftersom hon anser\r\nsig sakna medel att betala denna extra och\r\noönskade utgift.</pre><pre>Med anledning av det ovan anförda vill jag fråga\r\nstatsrådet:</pre><pre>Vilka förslag är regeringen beredd att förelägga\r\nriksdagen i syfte att förhindra denna typ av\r\nmajoritetsövergrepp mot enskilda medlemmar i en\r\nbostadsrättsförening?</pre><pre>1991/92:374 av Jan-Olof Franzén (m) till\r\njordbruksministern om djurhållning och\r\nlandskapsvård:</pre><pre>Ett öppet landskap kan behållas genom en fortsatt\r\nproduktion av nötkött.</pre><pre>I Kronoberg finns för närvarande drygt 5 000 dikor\r\n(moderdjur för köttproduktion). Dessa djur håller\r\nunder sommarhalvåret omkring 7 000 hektar ängs-\r\noch betesmark i gott skick.</pre><pre>Lönsamheten är i dag mycket låg, varför risken nu\r\när stor att denna för det öppna kulturlandskapet så\r\nviktiga produktion drastiskt kan komma att\r\nminska.</pre><pre>Vilka åtgärder avser jordbruksministern vidta för\r\natt bibehålla nämnda djurproduktion och därmed\r\ndet öppna landskapet?</pre><pre>1991/92:375 av Lars Moquist (nyd) till statsrådet\r\nAlf Svensson om bistånd i form av\r\nskuldlättnadsåtgärder:</pre><pre>Under tredje huvudtiteln C 3 ''Andra\r\nbiståndsprogram'' i budgetpropositionen äskar\r\nregeringen 700 milj.kr. för stöd till ekonomiska\r\nreformer och skuldlättnadsåtgärder. Av\r\nbudgetpropositionen framgår inte till vilka länder\r\nbistånd i form av skuldlättnadsåtgärder lämnas,\r\ninte heller till vilka länder utvecklingsländerna\r\nåterbetalar ränta och amortering. Kanske utbetalar\r\nvi bistånd till t.ex. Moçambique som sedan snabbt\r\ntransporterar pengarna vidare till t.ex. Italien.</pre><pre>Min fråga till statsrådet är:</pre><pre>Vet statsrådet vilka länder som kommer att bli\r\nföremål för skuldlättnadsåtgärder och vilka\r\nlångivarländer som därigenom genom vårt bistånd\r\nkommer att få viss del av sina fordringar täckta?</pre><pre>1991/92:376 av Bo G Jenevall (nyd) till\r\nkommunikationsministern om flygplanet ''Gul\r\nKalle'':</pre><pre>Det har kommit till vår kännedom att det\r\nmuseiflygplan av typ Mustang, som under\r\nbeteckning SE-BKG flyger i svenskt luftrum, på\r\nmycket sannolika grunder är stulet från ett\r\nisraeliskt flygmuseum, och försett med förfalskad\r\nidentitet. Detta faktum har framförts till såväl\r\nluftfartsverket som utrikesdepartementet även av\r\nisraeliska myndigheter vid ett flertal tillfällen.\r\nVidare att journalisten Tommie Björkman\r\ndessutom i samband med sina undersökningar har\r\nblivit förtalad, anklagad för förfalskning och utsatt\r\nför mutförsök gör saken ännu mer allvarlig.</pre><pre>Min fråga blir därför vad statsrådet avser att vidtaga\r\nför åtgärder för att bringa klarhet i ärendet särskilt\r\nmed tanke på de internationella konsekvenser det\r\nkan få.</pre><pre>1991/92:377 av Stefan Kihlberg (nyd) till\r\narbetsmarknadsministern om\r\narbetslöshetsersättningen:</pre><pre>Enligt gällande regler för arbetslöshetsersättning\r\nerhåller en arbetstagare som är gift med en\r\nföretagare och som bisyssla är behjälplig i det egna\r\nföretaget, ingen som helst arbetslöshetsersättning\r\ntrots att vederbörandes arbetslöshet är resultatet av\r\nfriställning från en helt annan arbetsgivare, som\r\nsaknar varje anknytning till familjens företag.</pre><pre>Exempelvis kan resultatet således bli att en\r\nsjuksköterska som haft en anställning som\r\nsjuksköterska med 80 % tjänstgöringstid och blivit\r\nfriställd på grund av arbetsbrist, inte erhåller någon\r\nsom helst ersättning från arbetslöshetskassan --\r\ntrots att hon betalt sin avgift till denna under en\r\nlång följd av år -- eftersom hon varit behjälplig med\r\nbokföring o.dyl. i familjens företag. Att hon sedan\r\nlänge förvärvsarbetar som anställd sjuksköterska\r\nhos en helt annan arbetsgivare saknar betydelse.\r\nKassan klassar henne obönhörligen som\r\nföretagare.</pre><pre>Min fråga till statsrådet Börje Hörnlund:</pre><pre>Vilka åtgärder avser statsrådet att vidta för att\r\nanpassa den lagstiftning och de regler som reglerar\r\novanstående förhållanden så att de blir rimliga,\r\nrättvisa och i enlighet med den nuvarande\r\nregeringens rättskänsla?</pre><pre>9 § Kammaren åtskildes kl. 12.36.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}