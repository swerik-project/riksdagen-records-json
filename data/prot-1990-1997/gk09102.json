{"dokumentstatus":{"dokument":{"hangar_id":"2349012","dok_id":"GK09102","rm":"1996/97","beteckning":"102","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"102","slutnummer":"0","datum":"1997-05-14 00:00:00","systemdatum":"2005-10-27 13:14:44","publicerad":"1997-05-14 00:00:00","titel":"Riksdagens snabbprotokoll 1996/97:102 Onsdagen den 14 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{FD09D758-0164-47F1-AF04-7EC4191D0844}","dokument_url_text":"http://data.riksdagen.se/dokument/GK09102/text","dokument_url_html":"http://data.riksdagen.se/dokument/GK09102","dokumentstatus_url_xml":"http://data.riksdagen.se/dokumentstatus/GK09102","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:102</div>\r\n<div class=\"sidhuvud_datum\">Onsdagen den 14 maj</div>\r\n<div class=\"sidhuvud_klockslag\">Kl. 9.00 - 17.59</div>\r\n<hr class=\"sidhuvud_linje\">\r\n<pre>19.00 - 22.37</pre><pre>Det justerade protokollet beräknas utkomma om 3 veckor</pre><pre>\r\n--------------------------------------------------------------------------</pre><pre>\r\n1 §  Aktuell debatt: Villkoren i Sverige för före-\r\ntag med internationell verksamhet</pre><pre>Anf.  1  LARS LEIJONBORG (fp):\r\nFru talman! Ingen debatt är viktigare för Sverige\r\nän den om hur företagsklimatet kan bli bättre. Utan\r\nbättre företagsklimat knäcker vi inte massarbetslöshe-\r\nten. Det är det bästa som hänt på länge att vi nu har\r\nfått en intensiv diskussion om villkoren för företagan-\r\nde. Tro inte att dagens debatt innebär någon slutpunkt\r\nför den diskussionen. Det är tvärtom; vi är bara i\r\nbörjan. Statsministern kommer inte i längden att kun-\r\nna hålla sig utanför den. Vi kommer för vår del att\r\ndriva den ända till dess att kursen har lagts om. Detta\r\när en ödesfråga för Sverige.\r\nHåkan Mogren, chef på Astra, ringde mig härom-\r\ndagen. Han sade så här: Svenskt näringsliv glider bort\r\nfrån Sverige. Till en del är det nödvändigt, men till en\r\ndel är det onödigt. Det skulle inte behöva hända om\r\nföretagsklimatet var bättre.\r\nDagens debatt handlar inte om huruvida Ericsson\r\nskall flytta sitt huvudkontor eller inte. Det avgör de\r\nsjälva. Den handlar om något som pågår varje dag\r\ninför våra ögon. Betänk följande siffror. I dag har\r\nSveriges tio största företag 30 000 färre anställda än\r\nde hade för tio år sedan i Sverige, men utanför Sveri-\r\nge har de 120 000 fler anställda. En del av de jobben\r\nhade kunnat hamna i Sverige. Det är om det denna\r\ndebatt skall handla.\r\nNäringsministern har nu tio minuter på sig. An-\r\nvänd dem inte till skryt, utan till att redovisa konkreta\r\nplaner på förbättringar av företagsklimatet. Sverige\r\nbehöver inte beskäftighet utan beslutsamhet.</pre><pre>Anf.  2  Näringsminister ANDERS\r\nSUNDSTRÖM (s):\r\nFru talman! Ledamöter! Jag är glad att vi kan ha\r\nen debatt om företagsklimatet.\r\nUnder de senaste 20 åren har Folkpartiet regerat i\r\nnio. Det är under de 20 åren Sverige har gått från att\r\nvara bäst i klassen - det bästa välfärdssamhället - till\r\natt ramla ned på listan. Bryter man ned de 20 åren kan\r\nman konstatera att de stora rasen i sysselsättning,\r\nföretagande och privat verksamhet inträffat under just\r\nde år då Folkpartiet regerat. Det är ett konstaterande\r\nsom jag tycker att vi skall göra när vi funderar över\r\nhur det ser ut för Sverige.\r\nOm vi tittar på den situation som rådde när den\r\nsocialdemokratiska regeringen senast tillträdde, hös-\r\nten 1994, kan vi se att det var ett läge där Sverige var\r\nytterst illa ute. Det fanns ett stort budgetunderskott,\r\nhöga räntor och massarbetslöshet. Det var i verklig\r\nmening ett kärvt klimat. Det var egentligen en varga-\r\nvinter när vi startade hösten 1994. Därför känns det\r\nmycket lättare att diskutera klimatet i dag än den\r\nhösten när vi fick börja regera.\r\nNär vi startade sade vi att vi hade en dagordning\r\nsom vi måste arbeta oss igenom. Det var inte som när\r\nLars Leijonborg startade. Då hade man först skrivit en\r\nönskelista. Därefter tillträdde man, delade ut julklap-\r\nparna på kredit och överlät åt oss att betala. För oss\r\nvar det en dagordning som skulle arbetas igenom.\r\nVad ingick i den dagordningen? Det första och svå-\r\nraste var budgetsaneringen. Att vända det största\r\nunderskottet näst efter Greklands till statsfinanser i\r\nbalans var vår första och stora uppgift. Den andra\r\nuppgiften var att se till att Sverige säkrade sitt EU-\r\nmedlemskap och att regeringen kunde bedriva en\r\nsådan politik att det svenska folket i en folkomröst-\r\nning kunde säga ja till EU-medlemskapet. Det var\r\ningen lätt uppgift att övertyga medborgarna om detta,\r\nmen det gick att göra med en socialdemokratisk rege-\r\nring. Jag tror inte att det är någon slump att väldigt\r\nmånga tyckte att just den folkomröstningen skulle ske\r\nefter det att den socialdemokratiska regeringen hade\r\ntillträtt.\r\nDet handlade om att få ned inflationen och med\r\ndet också räntorna. Det handlade om att ta fram peng-\r\nar för att göra en stor utbildningssatsning och bygga\r\nut utbildningssystemet med kostnader på sammantaget\r\n14 miljarder kronor. De pengarna fanns inte när vi\r\nbörjade, utan vi skulle göra oss av med ett gigantiskt\r\nunderskott samtidigt som vi tog fram pengar för att\r\nstärka kunnande och kompetens och göra det lättare\r\nför Mogren att behålla sysselsättningen i Sverige.\r\nVi skulle se till att Sverige blev en del av en ar-\r\nbetsmarknad och av företagsamheten i Östersjöområ-\r\ndet. Vi började att bygga ett starkt Östersjösamarbete,\r\noch det leder nu till att företag från stora delar av\r\nvärlden kommer till Sverige just därför att de upple-\r\nver att Sverige är gateway till Östeuropa. Sverige är\r\nnu ett land av stort intresse när det gäller etableringar\r\nför dem som vill jobba i Östersjöområdet. Det är\r\ningen slump att Polens premiärminister kom för att\r\nbesöka oss i går och i dag.\r\nVi skulle förbättra för småföretagen. Det ingick på\r\ndagordningen. Ingen hade tagit så mycket stryk under\r\nperioden 1991-1994 som just småföretagen. Det var\r\ninte lätt att åstadkomma den förbättringen när vi sam-\r\ntidigt skulle bekämpa budgetunderskottet, pressa ned\r\ninflationen och få fart på Sverige. Vi skrapade ihop\r\nlitet pengar. Tillsammans med Centerpartiet lyckades\r\nvi få ihop i storleksordningen 8-9 miljarder kronor i\r\nskattesänkningar för de små företagen, för att göra det\r\nlättare för dem att växa. Det gjorde vi inte på kredit.\r\nVi lånade inte till de skattesänkningarna. Det var inga\r\njulklappar som vi delade ut, utan pengarna drogs ihop\r\ni hårt arbete av svenska företagare och svenska lönta-\r\ngare. Alla var med och samlade ihop för en speciell\r\nsatsning just mot de små företagen. Det var 9 miljar-\r\nder i skattesänkningar.\r\nVi sade att vi måste satsa på den nya tekniken och\r\ndet ekologiskt uthålliga samhället. Vi är inte kvar i\r\nFrälsningsarméns gamla vedgårdar, som moderater\r\noch folkpartister älskar att prata om. Vi tror att det\r\nekologiskt uthålliga samhället också är det samhälle\r\nsom skapar jobb i framtiden.\r\nDet gällde att skrapa ihop pengar tillsammans med\r\nCenterpartiet för att också åstadkomma en satsning på\r\nny teknik i det ekologiskt uthålliga samhället. Och -\r\nän en gång - det skulle inte vara lånade pengar, inte\r\nkredit, utan egna hopsamlade pengar. Det handlade\r\nom att förbättra arbetsrätten, och det handlade framför\r\nallt om att åstadkomma långsiktiga beslut, att åstad-\r\nkomma ett brett parlamentariskt stöd för politiken.\r\nDet gällde att gå bort från den situation som hade rått\r\nunder nästan 20 års tid med mycket svaga majoriteter\r\nsom drivit genom beslut som förändrades från man-\r\ndatperiod till mandatperiod. Det gällde att återfinna\r\nden balans som fanns under de 44 år när socialdemo-\r\nkraterna styrde och när vi gick från att vara ett fattigt\r\nland till att bli bäst i klassen. Detta är vad vi har job-\r\nbat med under dessa knappt tre år.\r\nVi skall - det är vår uppgift - använda vårt rege-\r\nringsinnehav till att åter föra Sverige till en position\r\ndär vi blir bäst i klassen. Vi har faktiskt gjort det\r\nförut, och vi kan naturligtvis göra det igen.\r\nHur ser då resultaten ut? Industriinvesteringarna\r\nhar under de senaste två åren varit högre i Sverige än i\r\nnågot annat västland. Orderingången och industripro-\r\nduktionen har ökat dramatiskt. Det har blivit en kraf-\r\ntig förbättring av vinstutvecklingen, att likna vid den\r\nvinst-boom som vi hade på 70-talet. Antalet sysselsat-\r\nta i den privata sektorn har ökat med 64 000, varav\r\n48 000 inom industrin.\r\nOckså sysselsättningen i våra stora företag, Lars\r\nLeijonborg, ökar faktiskt i Sverige nu, efter att ha\r\nminskat 1991, 1992, 1993 och 1994. Nu ökar alltså\r\nsysselsättningen i de stora företagen i Sverige, som\r\ndebatten i dag handlar om. Drar Leijonborg någon\r\nslutsats av att vi har kunnat vända utvecklingen på det\r\nsättet? Och räntorna har i det närmaste halverats.\r\nDetta är vad vi har åstadkommit. Men det viktigas-\r\nte av allt är att vi faktiskt nu har skapat oss ett hand-\r\nlingsutrymme, så att vi också kan göra någonting i\r\nframtiden. Vi är nu på väg att få mycket starka statsfi-\r\nnanser, vilket naturligtvis gör att den här riksdagen,\r\ndet här parlamentet, nu har möjlighet att diskutera hur\r\nframtiden skall se ut. I den meningen, Lars Leijon-\r\nborg, är ju debatten bra. Nu har vi faktiskt på egna\r\nmeriter möjlighet att diskutera vad vi vill göra i fram-\r\ntiden. Den möjligheten hade vi inte mellan 1991 och\r\n1994. Den hade vi inte 1994 eller 1995. Den är vi på\r\nväg att skaffa oss nu. Vi har mycket ogjort. Det är\r\nprecis som Leijonborg säger: Vi har en massarbets-\r\nlöshet som kräver stora insatser.\r\nJag har en fråga till Leijonborg. Er politik var ju\r\nett misslyckande mellan 1991 och 1994. På vilket sätt\r\ntänker ni förändra er politik om ni, mot förmodan,\r\nskulle få chansen 1998?</pre><pre>Anf.  3  LARS LEIJONBORG (fp):\r\nFru talman! Som var och en kunde höra var detta\r\nnio minuter beskäftigt skryt. Under en minut på slutet\r\ntalades det om att någonting mer skall hända, men det\r\ngavs inte ett enda konkret besked om vad detta nya\r\nskall bestå i.\r\nVi använder alla statistik ibland för att bygga un-\r\nder vår argumentering. Just därför vet vi alla att sta-\r\ntistik kan brukas och missbrukas. Jag hävdar att de\r\nflesta statistiska uppgifter som Anders Sundström\r\nanvände kan ifrågasättas. Jag skall inte använda min\r\ndebattid till att fördjupa mig alltför mycket i det. Men\r\nlåt mig ta två exempel.\r\nNär Anders Sundström talar om de olika regering-\r\nsperioderna vill det till att man har ett ganska gott\r\nminne, så att man kommer ihåg vad som har hänt. Det\r\när kanske vad väljarna kommer att komma ihåg som\r\navgör valet 1998. När Anders Sundström talar måste\r\nnågra ända tänka: Varför föreslog arbetarregeringen\r\n1990 förbud mot strejker? Gjorde man det därför att\r\ndet var kul, därför att allt var gott och väl? Eller gjor-\r\nde man det därför att det var en jättekris i landet?\r\nVarför avgick Kjell-Olof Feldt 1990? Varför ökade\r\nbudgetunderskottet, från det att Allan Larsson till-\r\nträdde 1990 till det att Anne Wibble blev finansminis-\r\nter 18 månader senare, från 0 till 60 miljarder? Detta\r\när naturligtvis en bild av att Sverige var i djup kris när\r\nvi tog över 1991.\r\n1994 var ett mycket bra år för svensk ekonomi. Ni\r\ntillträdde i oktober och lade fram era första proposi-\r\ntioner i november. De klubbades här i december och\r\nträdde i kraft den 1 januari 1995. Ni kan inte hävda\r\natt det som hände 1994 kan räknas er politik tillgodo.\r\nOch de 64 000 nya jobb som Anders Sundström talar\r\nom kan lika gärna vara ett stöd för min argumente-\r\nring. Om man tittar närmare ser man nämligen att de\r\ntillkom månaderna efter valet 1994 och i början av\r\n1995, innan återställarpolitiken hade slagit igenom.\r\nSamma statistik visar att inte ett enda privat jobb\r\nnetto tillkom 1996. Och inte ett enda privat jobb har\r\nhittills tillkommit 1997, enligt samma statistik som\r\nAnders Sundström använder. I själva verket visar den\r\nstatistiken att antalet privata jobb i Sverige kommer\r\natt minska 1997.\r\nVi svenskar är stolta över vår industri, inte minst\r\nnär vi är utomlands. Vi säger: Titta, en Volvo! Titta,\r\nde har IKEA här! Titta, det är Tetra Pak som gör\r\nmjölkförpackningarna här också!\r\nAtt ha starka världsnamn är en del av vår nationel-\r\nla identitet. Men sanningen är ju att IKEA ägs av en\r\nholländsk stiftelse och har högkvarteret i Danmark.\r\nTetra Laval ägs av en schweizisk stiftelse och har\r\nhögkvarteret i Lausanne. Volvo har flera gånger varit\r\npå väg att bli utlandsägt, och det går ständigt rykten\r\nom nya sådana planer. Det här är en del av det pro-\r\nblem som gör att Sverige sjunker allt djupare i mas-\r\nsarbetslöshet. När det gäller den siffran hade Anders\r\nSundström rätt. 700 000 människor är arbetslösa här i\r\nlandet. Sverige har högre arbetslöshet än vad som är\r\nEU:s genomsnitt. Sverige hade den näst lägsta tillväx-\r\nten 1996 av alla EU-länder. Det här är hårda fakta\r\nsom var och en kan kontrollera. Att jag inte fördjupar\r\nmig ytterligare i den här statistiska genomgången\r\nberor på att jag litar till - inte att jag är trovärdigare\r\nän Anders Sundström; det vet jag nämligen inte - att\r\nmin verklighetsbild är mycket mer trovärdig än An-\r\nders Sundströms. Det är ju någonting med hans reso-\r\nnemang som inte stämmer. Om det vore så lysande\r\nsom han säger undrar jag varför vi sitter fast i massar-\r\nbetslöshet.\r\nDet finns mycket som måste göras för att förbättra\r\nföretagsklimatet. Det handlar inte om en enstaka åt-\r\ngärd. Det är litet magstarkt när socialdemokraterna\r\nsäger till oss: Ja, men vi har ju så bra bolagsskatt.\r\nDet vet vi väl. Det var ju ni och vi tillsammans\r\nsom genomförde skattereformen, som sänkte bolags-\r\nskatten från 50 % till 30 %. Ni kanske såg Leif Pag-\r\nrotsky stå och mysa bredvid Ericssonchefen och säga\r\natt bolagsskatten är skitbra. Men sanningen är ju att\r\nsocialdemokraterna röstade emot sänkningen till 28 %\r\nhär i kammaren. Leif Pagrotsky var väl ekonomisk\r\nhandläggare på den tiden. Därför skrev han förmodli-\r\ngen den motion där socialdemokraterna yrkade avslag\r\nnär det gällde den sänkningen av bolagsskatten. Vad\r\när det då att stå och skryta om i TV?\r\nDet behövs mycket annat. Dubbelbeskattningen\r\nmåste bort. Arbetsrätten har förbättrats, säger Anders\r\nSundström. Den har ju försämrats; det blev en fel-\r\nsägning. Marginalskatterna har höjts. Arbetsgivarav-\r\ngiften har sänkts, brukar ni säga. Ja visst, men ni\r\nbörjade med att höja den jättemycket. Ni har ju inte\r\nalls sänkt den lika mycket som ni har höjt den.\r\nDet här kräver ett brett program med en rad inslag.\r\nOch det kräver först och främst att man inser proble-\r\nmets djup. Det som skrämmer mig i det som Anders\r\nSundström säger här är att han fortfarande inte har\r\ninsikt om hur illa läget är.\r\n(Applåder)</pre><pre>Anf.  4  LARS TOBISSON (m):\r\nFru talman! Näringsministern och andra företräda-\r\nre för regeringen upprepar som en besvärjelse att\r\nföretagsklimatet i Sverige är gott. Låt mig då i all\r\nenkelhet ställa frågan: Varför går i så fall en miljon\r\nmänniskor i vårt land, som kan, vill och borde arbeta,\r\nutan meningsfull sysselsättning? Varför utnyttjar inte\r\nföretagen denna tillgängliga arbetskraft? Och varför\r\nstartar de inte själva egen verksamhet?\r\nDet fanns en tid direkt efter regeringsskiftet då\r\nSocialdemokraterna höll med oss på den borgerliga\r\nsidan om att de nya jobben måste komma inom den\r\nenskilda sektorn. Men nu syftar alla åtgärder till att\r\nbevara arbetstillfällen i den offentliga sektorn, i den\r\nmån man inte försöker dölja arbetslösheten med för-\r\ntidspensionering och statistiska manipulationer.\r\nFöretagsklimatet kan aldrig vara gott i ett land där\r\ndet råder massarbetslöshet. Det är naturligtvis inte\r\nheller gott där det avvecklas produktiva resurser i\r\nform av väl fungerande kärnkraftverk, som ger en\r\ntrygg och billig elförsörjning. Det är inte gott när\r\ntrafikpolitiken i ett avlångt och avlägset land som vårt\r\ninriktas på att försvåra transporter. Och självklart ger\r\ndet inget gott näringsklimat att regeringen inte kan\r\nförmå sig till att satsa på den europeiska valutaunio-\r\nnen EMU. Vi ser nu resultatet i form av en svag och\r\nsvängig krona och högre realräntor än i konkurrent-\r\nländerna.\r\nNär regeringen skryter med företagens gynnsam-\r\nma villkor anförs alltid som exempel den låga bolags-\r\nskatten. Men, som Lars Leijonborg just påpekade, det\r\nvar av den borgerliga regeringen den sänktes till sin\r\nnuvarande nivå på 28 %. Nu handlar dock skatten på\r\nföretagande om så mycket mer än vinstbeskattningen.\r\nDet handlar t.ex. om den av Socialdemokraterna åter-\r\nställda dubbelbeskattningen av aktieutdelningar, som\r\npå ett närmast unikt vis motverkar investeringar och\r\nsatsningar på nya företag. Det handlar om den eviga\r\nnominella reavinstbeskattningen, som ligger skyhögt\r\növer vad som är vanligt i andra länder. Och det hand-\r\nlar om den nya förmögenhetsskatt som regeringen nu\r\nskall driva igenom med absurda konsekvenser för\r\ndem som ställer upp med riskkapital för företag på\r\nbörsens A-lista.\r\nNäringsministerns påstående i Dagens Industri att\r\nSverige har bland världens lägsta kapitalskatter är mot\r\ndenna bakgrund inte bara häpnadsväckande fräckt -\r\ndet är i grunden osant. Anders Sundström borde ha så\r\nmycket civilkurage att han erkänner att detta uttalande\r\nvar helt fel.\r\nSverige har världens högsta skatter, och regering-\r\nen har sedan sitt tillträde höjt dem med över\r\n80 miljarder. Vårt land får aldrig ett bra näringsklimat\r\nså länge regeringen vägrar inse att de extremt höga\r\nskatterna försvårar för företagande och nya jobb. Men\r\nvillkoren för företagande blir heller inte bra förrän\r\nSocialdemokraterna och dess stödparti Centern slutar\r\natt trakassera inte minst småföretagarna.\r\nÅterställ momsuppbörden till de tidsregler som\r\ngällde förut! Upphäv fördubblingen av arbetsgivarens\r\nsjuklöneperiod! Och upphör, Anders Sundström, med\r\nde ideliga skärpningarna av energibeskattningen!\r\nFru talman! Den senaste tidens debatt har mycket\r\nkommit att handla om forskare och högkvalificerad\r\npersonal vid de stora företagens huvudkontor. Det har\r\nvittnats om farhågor för att svenska specialister av\r\nskatteskäl lämnar landet, om svårigheter att få utflyt-\r\ntade svenskar att återvända hit och - än mer - om\r\nsvårigheter att förmå utlänningar att komma hit.\r\nRegeringens motdrag är nu att förespegla något\r\nslags skatterabatt för nyckelpersonal av utländsk här-\r\nkomst. Det är bra att Socialdemokraterna därmed\r\nerkänner problemets existens. Men det är förnedrande\r\natt skattelättnaden förbehålls utländska medborgare.\r\nSkall svenskar vara hänvisade till utlandstjänst om de\r\nvill få behålla samma ersättning för sin arbetsinsats?\r\nVad skall det tjäna till att tvinga företagsledare och\r\nforskare att byta hemland med varandra för att de\r\nskall få rimliga skattevillkor?\r\nRegeringen måste inte bara börja lyssna till den\r\nstarka oro som företagarna känner inför Sveriges\r\nnäringsklimat - den måste också snabbt göra något åt\r\nsaken. Som vi moderater ser det är sänkta skatter - på\r\npersoner, företagande och sparande - avgörande för\r\natt förbättra företagens villkor och för att bekämpa\r\narbetslösheten. Marknader måste avregleras, inte\r\nminst arbetsmarknaden, vilket förutsätter en reforme-\r\nrad arbetsrätt och en mer flexibel lönebildning. Skola\r\noch universitet skall satsa på inte bara breddutbild-\r\nning utan också spetskompetens.\r\nOch för att Sverige skall kunna återupprättas som\r\ntillväxt-, företagar- och välfärdsnation måste vi se\r\npositivt på tekniska framsteg och den pågående inter-\r\nnationaliseringen. Anders Sundström! I stället för att\r\nfly in i rödgrönt flummeri - återkalla nu beslutet att i\r\nförtid avveckla kärnkraften, främja handeln genom att\r\nunderlätta och inte motverka smidiga transporter och\r\nge klartecken för ett svenskt deltagande fullt ut i det\r\neuropeiska valutasamarbetet!\r\nOch, snälla näringsministern, säg till partisekrete-\r\nraren att inte uppmana till bojkott av svenska mobilte-\r\nlefoner!\r\n(Applåder)</pre><pre>Anf.  5  PER-OLA ERIKSSON (c):\r\nFru talman! Den här debatten har motiverats av de\r\nhårt vinklade politiska tolkningar som följt i spåren\r\nefter radiointervjun med Ericssons vd Lars Ramqvist.\r\nJag vill slå fast att Sverige är en demokrati, och\r\ndär kan alla delta i en öppen debatt. Därför är det\r\nnaturligt att även ledande företrädare för svenska\r\nföretag och svenskt näringsliv gör sin stämma hörd i\r\ndet offentliga samtalet. Företagsledare har i likhet\r\nmed fackliga eller andra organisationer intressen att\r\nbevaka. Ibland finner man då skäl att bedriva utåtrik-\r\ntat opinionsarbete; ibland är den lågmälda inofficiella\r\ndialogen mer fruktbar. Båda metoderna används.\r\nFrån Centerpartiets sida hälsar vi debattinläggen\r\nvälkomna. De ger också oss möjlighet att redovisa hur\r\nvi inriktar politiken på att skapa ett bra närings-\r\nlivsklimat med stabila och långsiktiga spelregler för\r\nföretagandet, både på nationell och på internationell\r\nnivå. Det är till förmån för medborgarna i hela landet.\r\nKritik riktar vi bara när opinionsbildandet övergår i\r\npolitiska kampanjer. Det är dessbättre mera sällsynt,\r\nmen det har förekommit. Min erfarenhet är att hot\r\neller uppmaningar om bojkott inte främjar samför-\r\nstånd och samverkan för att lösa gemensamma pro-\r\nblem, inte heller ett ofruktbart gräl om vem som bär\r\nskulden och ansvaret. Till några av dem som har\r\ndeltagit i den här debatten vill jag säga: Sluta titta\r\nbakåt! Tänk framåt! Det är ett råd jag gärna bjuder på.\r\nEkonomin internationaliseras alltmer, och Sverige\r\när ett land med ett mycket stort internationellt beroen-\r\nde. Många svenska företag har en stor del av sin verk-\r\nsamhet utanför landets gränser. Det är inte bara ett\r\nproblem utan också en tillgång. Det är ett sätt för\r\nsvenska företag och svenska produkter att nå nya\r\nmarknader i en alltmer internationaliserad ekonomi.\r\nIbland förefaller det som om man förtränger att\r\nekonomin och näringslivet har blivit mer internatio-\r\nnaliserade. Ena dagen hyllas marknaden som den som\r\nvet bäst; andra dagen krävs ingripanden från regering\r\noch riksdag. Båda ytterlighetsståndpunkterna är lika\r\nfel. Vi lever inte i en kommandoekonomi, men vi kan\r\nskapa goda förutsättningar för företagande och fler\r\njobb.\r\nDet är möjligt att en och annan förletts tro att\r\nelände och vedermödor är allenarådande för det\r\nsvenska näringslivet. Så är ju ingalunda fallet. Men så\r\nhar budskapet varit från en del politiska företrädare\r\nsom de senaste åren bara ropat i kulisserna.\r\nDet är angeläget att Sverige kan visa på ett bra fö-\r\nretagsklimat som främjar investeringar. För att vi\r\nskall kunna skapa ett framgångsrikt näringsliv behö-\r\nver en rad villkor uppfyllas.\r\nFörst och främst krävs sunda offentliga finanser.\r\nDärför kommer Centerpartiet att hålla fast vid en\r\npolitik som ger lägre räntor, fortsatt låg inflation och\r\nstarka offentliga finanser. Låg ränta och låg inflation\r\när av avgörande betydelse för att investeringsviljan\r\nskall vara god.\r\nDessutom behövs tillgång till kapital. Goda kom-\r\nmunikationer är också en viktig förutsättning. Sverige\r\nmåste göras kortare, inte längre. Och för att inte\r\nsvenska företag skall försvaga sin internationella\r\nkonkurrenskraft behövs en ansvarsfull lönebildning.\r\nFöretagsamheten skall också stimuleras med goda\r\nskattemässiga villkor, som i sin tur stimulerar syssel-\r\nsättning och tillväxt. Dessutom är kompetent arbets-\r\nkraft väl så viktigt som Europas lägsta bolagsskatt.\r\nOm några år kommer Sverige att ha fler högsko-\r\nleutbildade än någonsin tidigare. 60 000 nya platser\r\nskapas vid högskolor och universitet, med ett rejält\r\ntillskott inte minst vid de mindre högskolorna. De blir\r\nmotorer i den regionala utvecklingen och kommer att\r\nförse näringslivet med kompetent och välutbildad\r\narbetskraft för att de bättre skall kunna möta den\r\ninternationella konkurrensen.\r\nEtt flertal för näringslivet viktiga åtgärder har ock-\r\nså vidtagits de senaste åren.\r\nCentern har medverkat till sänkta arbetsgivaravgif-\r\nter med en inriktning som främst gynnar de mindre\r\nföretagen, lättnader i dubbelbeskattning för onoterade\r\nbolag, skattelättnader för fåmansbolagen, återinförd\r\nkvittningsrätt som stimulerar nyföretagandet, miljard-\r\nprogram för småföretagande osv. Dessutom har vi\r\nmedverkat till modernisering och miljöanpassning av\r\nenergisystemen. Därtill har arbetsrätten förenklats,\r\nmed bl.a. möjlighet till tillfälliga anställningar och\r\nökad möjlighet att förhandla lokalt.\r\nFöretag som agerar och verkar på det internatio-\r\nnella planet drar nytta av goda villkor för de företag\r\nsom arbetar på hemmamarknaden.\r\nVi vill nu gå vidare, utan att äventyra saneringsar-\r\nbetet. Utrymmet för lägre skatter skall användas till\r\natt främja företagande och nya jobb. Centern kommer\r\natt medverka till att Sverige även fortsättningsvis skall\r\nvara ett bra land för företagen, såväl stora som små,\r\nsåväl nationellt som internationellt verksamma.\r\n(Applåder)</pre><pre>Anf.  6  INGRID BURMAN (v):\r\nFru talman! Folkpartiet har begärt en debatt för att\r\nvi skall debattera villkoren för svenskt näringsliv med\r\ninternationell verksamhet, dvs. för det näringsliv som\r\nhar västvärldens lägsta bolagsskatter och som redovi-\r\nsat rekordvinster under de senaste åren. De stora\r\nexportbolagen har delat ut 31 miljarder i aktieutdel-\r\nning 1996. Det är det näringsliv som har gjort mil-\r\njardvinster på fallande kronkurser, som man själv har\r\nbidragit till genom att inte hämta hem sina exportvins-\r\nter och omvandla dem från dollar till kronor. Det\r\nhandlar om klimatet för näringslivet i ett land där det\r\nsamlade börsvärdet var 11 % av BNP år 1980 men\r\nsedan har ökat till 100 % av BNP år 1996.\r\nMen vad är då den egentliga anledningen till de-\r\nbatten? Jo, enskilda företagsledare har sagt att skatte-\r\ntrycket är för högt i Sverige. Inte för företagen, det\r\nsade man inte, utan för löntagarna, i alla fall för dem\r\nsom har höga inkomster. Man kräver inflytande över\r\nskattepolitiken. Man kräver politisk makt. Och Folk-\r\npartiet ställer lydigt upp och begär en särskild debatt.\r\nAtt det svenska skatteläget generellt skulle vara ett\r\nhinder för t.ex. Ericsson att anställa civilingenjörer\r\neller annan kvalificerad arbetskraft är nonsens. Det\r\nbevisas bl.a. av de låga löner som Ericsson betalar.\r\nMan behöver helt enkelt inte betala högre lön.\r\nMan kan undra hur andra grupper har det. Förra\r\nveckan redovisade LO en undersökning som visade\r\natt sju av tio tycker att löneskillnaderna i Sverige är\r\nför stora, att åtta av tio tycker att kvinnors löner är för\r\nlåga. När får vi en särskild debatt om det? Lyssnar\r\nFolkpartiet bara på de manliga storföretagare som\r\nenligt svenska folket betalar ut de här orättvisa löner-\r\nna? När får vi i stället en debatt om hur klimatet ser ut\r\nför de arbetslösa i Sverige?\r\nVad tycker Folkpartiet att vi skall göra åt Ericsson\r\ni Norrköping? Först kräver företaget samhällets resur-\r\nser i nya utbildningslinjer och högskoleplatser för att\r\nsedan, när samhället ställer upp med servicen och tar\r\nkostnaden, hota att flytta för att produktionen trots allt\r\ninte är tillräckligt lönsam. Den är inte olönsam, men\r\ninte tillräckligt lönsam. 1 700 personer, många kvin-\r\nnor, riskerar att förlora jobben. Vad är det för klimat?\r\nSverige har konkurrenskraft. Vi har halkat efter\r\nnär det gäller antalet högskoleutbildade. Men vad gör\r\nFolkpartiet och Moderaterna när vi försöker åtgärda\r\ndet genom att inrätta särskilda NT-utbildningar? Jo,\r\nman röstar emot förslaget. Turligt nog för näringslivet\r\nfinns det en annan majoritet i riksdagen. Vad gjorde\r\nModeraterna när vi förde fram förslag  om att satsa på\r\nde regionala högskolorna som en drivkraft för regio-\r\nnen och näringslivet? Man röstade emot, i vart fall i\r\nbörjan.\r\nNär vi för fram förslag om satsningar på en väl ut-\r\nbyggd offentlig sektor, infrastruktur m.m., som är en\r\nviktig del inte bara för människorna utan också för\r\nnäringslivet, sparar Moderaterna och oftast även\r\nFolkpartiet. I stället vill man sänka skatterna, urholka\r\narbetsrätten och öka löneskillnaderna, vilket leder till\r\nett destruktivt samhälle med ökade samhällsklyftor\r\noch dåligt klimat för företagarna.\r\nDet finns en rad faktorer som talar för att nä-\r\nringsklimatet i Sverige är gott. Det handlar om funge-\r\nrande infrastruktur, om hyfsad utbildningsstandard,\r\nom låga energipriser, om ett gynnsamt skatteklimat\r\noch om en produktivitetstillväxt som är bland de\r\nhögsta inom OECD-området. Sverige har, trots sin\r\nringa befolkningsmängd, utvecklat företag som Vol-\r\nvo, Electrolux, Ericsson, Pharmacia och ABB. De har\r\nalla växt och utvecklats. Men det har inte skett i Lei-\r\njonborgs och Tobissons Sverige. Det har varit andra\r\nkrafter som har stått för den miljön.\r\nDet vi i stället borde debattera i dag är hur vi ge-\r\nnom politiska beslut kan styra företagen och vad vi\r\nskall använda produktivitetstillväxten till, så att man\r\ntar ett samhällsansvar. Det här handlar om jobben.\r\nDet gäller ett miljövänligt produktionssätt, det gäller\r\natt sprida produktionen regionalt, det gäller att om-\r\nvandla övervinster till skatteintäkter för staten och det\r\ngäller att stärka demokratin och inflytandet i arbetsli-\r\nvet. Men det gäller också hur vi skall stimulera seriö-\r\nsa företag som investerar och små företag i etable-\r\nringsskedet. Det vi borde diskutera är hur vi skall\r\nsäkra löntagarinflytande över produktionen, t.ex.\r\ngenom att ge fackliga organisationer förköpsrätt, så\r\natt exemplet Ericsson i Norrköping aldrig upprepas.\r\n(Applåder)</pre><pre>Anf.  7  BIRGER SCHLAUG (mp):\r\nFru talman! Lyssnare och tittare! Det är Folkpar-\r\ntiet av alla partier som har begärt den här debatten.\r\nDet beror akut på att några storföretag, som inte är\r\nsvenska längre utan internationellt ägda, funderar på\r\natt flytta ut sina huvudkontor.\r\nDet är kul att Folkpartiet vill ha den debatten i\r\ndag. Det är ungefär som om Sverige inte hade varit\r\nmed i EU. Det var ju då allt det här hemska skulle\r\nhända egentligen. Jag vet inte hur många folkpartister\r\njag mötte i EU-debatten en gång i tiden: Anne Wibb-\r\nle, Hadar Cars, Lars Leijonborg någon gång och Ma-\r\nria Leissner. Då var hotet: Blir vi inte medlemmar i\r\nEU, då flyttar de. Nu flyttar de eventuellt i alla fall.\r\nDet hade alltså inte med EU att göra.\r\nProblemet för Sverige är egentligen inte dåligt fö-\r\nretagsklimat. Företagsklimatet i Sverige är inte sämre\r\nän i andra länder.\r\nDet är litet annorlunda. På en del sätt är det bättre,\r\noch på andra sätt är det mindre bra. Så är det natur-\r\nligtvis. Men det finns saker som skulle behöva för-\r\nbättras högst avsevärt, och i stället för att tala om vad\r\nsom har varit tänker jag presentera ett elvapunktspro-\r\ngram för vad man borde göra - nu.\r\nFör det första bör man slå fast att skatten på arbete\r\när för hög. Socialdemokraternas skötebarn, arbetsgi-\r\nvaravgifterna, och de borgerligas skötebarn, de obli-\r\ngatoriska egenavgifterna, leder till att skatt och avgif-\r\nter på arbete är oändligt höga, vilket knappast stimu-\r\nlerar arbete. Vi vill sänka skatt och avgifter på arbete\r\nmed ca 20 miljarder kronor. Vi finansierar det genom\r\natt vi sänker arbetstiden, vilket gör att ungefär\r\n200 000 nya människor får jobb i stället för a-kassa.\r\nVi sparar pengar på a-kassan och använder pengarna\r\ntill att sänka skatten på arbete. Det är bra för Sverige\r\n- det är bra för alla.\r\nFör det andra vill vi ta bort företagens ansvar för\r\ntredje och fjärde sjukskrivningsveckan. Det är märk-\r\nligt att Centern, som alltid talar om att man är ett\r\nsmåföretagarparti i retoriken, accepterar en modell\r\nsom gör det så svårt för små företag att anställa och\r\nbehålla folk. Centern borde verkligen skämmas i den\r\nhär frågan.\r\nFör det tredje måste vi i Sverige tänka nytt. Vi\r\nmåste tänka i sociala företag. Jag tror att det är oer-\r\nhört viktigt att vi stimulerar och underlättar för\r\nkvinnligt ägda företag. Det är alldeles för mycket\r\nmanliga strukturer i näringslivet i dag. Jag tror att det\r\nfinns en oerhört stor potential för kvinnligt företagan-\r\nde.\r\nFör det fjärde har många invandrare som har\r\nkommit till Sverige erfarenhet av småföretagande,\r\nmen man klarar inte av de regler som finns. De är\r\nsvåra att begripa, och det erbjuds inte relevant ut-\r\nbildning och hjälp för invandrare att komma i gång\r\nmed företagsamhet. Detta är en fullständig katastrof,\r\njämfört med t.ex. USA. Självklart måste vi se möjlig-\r\nheterna i alla invandrare.\r\nFör det femte behöver vi utveckla lärlingssystem.\r\nFör det sjätte måste vi skapa möjligheter för inno-\r\nvatörer och uppfinnare att förverkliga sina drömmar\r\nmed goda riskkapitalfonder. Det är nödvändigt. Allde-\r\nles för många goda idéer hamnar i andra länder, och\r\ndet beror naturligtvis på det företagsklimat som hela\r\ntiden har stimulerat den gamla basindustrin och som\r\nibland har legat som en död hand över nytänkande i\r\nSverige. Det är fel. Vi behöver stimulera uppfinnare\r\noch underlätta för innovatörer.\r\nFör det sjunde vill vi i Miljöpartiet att småföretag\r\nmed högst tio anställda skall kunna undanta två an-\r\nställda från reglerna om avskedande. Det är rimligt.\r\nMan kan inte ha samma regler för småföretag som för\r\nstorföretag. Det finns ingen möjlighet.\r\nFör det åttonde måste arbetsgivaravgifterna sänkas\r\ni stödområdet så att vi får hela landet att leva. Vi\r\nmåste också se till att bygga ut en infrastruktur för\r\ninformationsteknik. Det är orimligt att det skall kosta\r\nså mycket mer att starta IT-beroende företag i gles-\r\nbygd än i storstadsområdena. Det skapar inte fler\r\njobb.\r\nFör det nionde vill vi miljöpartister ha en grön\r\nskatteväxling, dvs. sänka arbetsgivaravgifterna och\r\negenavgifterna ytterligare samtidigt som vi höjer\r\nandra skatter. Det stimulerar jobb. Ett av de stora\r\nstrukturfelen i Sverige är nämligen att skatten på\r\narbetstid är så hög att vi inte har råd med varandra.\r\nDet här måste vi förändra. En grön skatteväxling\r\nstimulerar teknisk utveckling och ger jobb.\r\nFör det tionde måste byråkratin för småföretag\r\nförenklas. Det borde räcka med en eller två blanketter\r\nom man skall starta småföretag - det borde inte behö-\r\nvas mängder. Det är orimligt som det är i dag.\r\nFör det elfte - och det kanske är det avgörande,\r\nsom jag skall återkomma till mer i nästa inlägg -\r\nmåste vi få en annan ägarstruktur. Vi kommer själv-\r\nklart att ha kvar storföretag, men vi måste också få\r\nföretag som är självägda. Vi måste få ägare med an-\r\nsikten. Vänstern kör mycket med staten och fonder\r\nsom ägare; det är anonymt. Högern kör mycket med\r\nkapitalägda företag; det innebär anonyma ägare långt\r\nborta. Vi måste satsa på en social företagsamhet där\r\nföretag är en del av en social verklighet. Vi måste\r\nsatsa mer på kooperativa företag, företag som ägs av\r\nanställda. Jag skall återkomma till hur detta skulle\r\nkunna stimuleras.\r\nVi i Miljöpartiet tror mer på människor än på stat\r\neller kapital. Det är faktisk grön politik.\r\n(Applåder)</pre><pre>Anf.  8  DAN ERICSSON (kd):\r\nFru talman! Jag tror faktiskt att Anders Sundström\r\nhar skrämt upp många lyssnare och TV-tittare i dag.\r\nJag tror att de tiotusentals medborgare som drabbats\r\nav arbetslöshet och som hotas av att drabbas av ar-\r\nbetslöshet skräms av att en regering och en närings-\r\nminister så konsekvent flyr verkligheten.\r\nVerkligheten är ju den att den öppna arbetslöshe-\r\nten ökar. Förra veckan var 8 922 personer fler öppet\r\narbetslösa än samma vecka förra året. Också den\r\ntotala arbetslösheten ökar. Förra veckan var 10 736\r\npersoner fler arbetslösa än samma vecka förra året.\r\nLångtidsarbetslösheten ökar. Förra veckan var 19 773\r\npersoner fler långtidsarbetslösa än samma vecka förra\r\nåret. Och sedan regeringen Persson tillträdde har vi på\r\nett år tappat 51 000 platser i sysselsättningen. Detta är\r\nverkligheten, och det är den verklighet som regering-\r\nen flyr ifrån.\r\nSedan talar Sundström om långsiktiga beslut.\r\nVerkligheten är att vi väl aldrig har haft en regering\r\nsom så präglats av ryckighet och hattighet, återställare\r\noch återställare av återställarna som den regering som\r\nAnders Sundström är medlem av.\r\nDagens debatt, fru talman, handlar inte bara om\r\nföretagsklimatet utan i högre grad om löntagarklima-\r\ntet, dvs. vilket klimat som är nödvändigt att ha i vårt\r\nland - ett konkurrensutsatt land - för att löntagarna\r\nskall ha tillgång till arbetsplatser här hemma i Sverige\r\nnu och i framtiden. Det land som inte förmår identifi-\r\nera och uppmuntra drivkrafterna till företagande,\r\ninnovationer och utveckling kommer aldrig att lyckas\r\ni sina målsättningar för ekonomisk utveckling och låg\r\narbetslöshet.\r\nFrån Kristdemokraternas sida har vi lagt fram ett\r\nomfattande batteri med förslag som skulle få fart på\r\ntillväxt och företagande och därmed ge förutsättningar\r\nför nya jobb. Vi har budgetmässigt finansierat ett\r\npaket på 15 miljarder. Jag hinner nu bara nämna någ-\r\nra av förslagen.\r\nFör det första: sjuklöneperioden. Regeringens\r\npolitik att låta arbetsgivarna betala de 28 första da-\r\ngarna i sjukförsäkringen vittnar om stor brist på för-\r\nståelse för företagares situation. Det blir inte fler\r\nföretag eller fler jobb i Sverige med denna förlängda\r\narbetsgivarperiod. Ändra er, Anders Sundström! Un-\r\nderlätta i stället för småföretagare att anställa fler!\r\nFör det andra: den förtida momsinbetalningen.\r\nRegeringens politik att låta företagarna betala skatt till\r\nstaten innan de själva har fått betalt för sina produkter\r\när direkt förkastlig. Det blir inte fler företag eller fler\r\njobb i Sverige om företagare måste betala till staten\r\ninnan de själva har fått betalt. Ändra er! Avskaffa den\r\nförtida momsinbetalningen fullt ut!\r\nFör det tredje: byråkratin för företagare. I Sverige\r\nfinns drygt 3 400 lagar och förordningar samt över\r\n10 000 myndighetsregler. Mycket talar för att en stor\r\ndel av ett möjligt nyföretagande hindras av ett alltför\r\nomfattande regelverk, och regeringen har bara tillsatt\r\nnya utredningar om det här. Det blir inte fler företag\r\neller fler jobb i Sverige om de byråkratiska hindren är\r\nså omfattande att enskilda personer inte kan sätta sig\r\nin i dem. Rensa upp i det här nu, Anders Sundström!\r\nFrån vår sida har vi också förslag på hur ungdo-\r\nmar lättare skall komma in på arbetsmarknaden, hur\r\nbeskattningen skall förändras för att underlätta företa-\r\ngande, hur investeringar skall stimuleras, hur anställ-\r\nningar skall underlättas och hur vi skall kunna sänka\r\nskatterna för löntagarna genom sänkta egenavgifter.\r\nFörslagen har funnits under lång tid, men rege-\r\nringen vill inte ta till sig förslag som förbättrar villko-\r\nren för företagande och jobb i Sverige. Förklaringen\r\ntill det kan vara väldigt enkel: regeringen och Anders\r\nSundström förstår inte hur villkoren skall utformas för\r\natt få växtkraft, företagande och nya jobb.\r\nFru talman! I de yttersta av dagar har regeringen\r\nnu sagt att man skall sänka skatten för utländska lön-\r\ntagare som tillfälligtvis arbetar i Sverige. Det innebär\r\nändå ett indirekt erkännande av att kostnadsnivån är\r\nett problem. Men vilken logisk slutsats drar regering-\r\nen vad gäller kostnadsnivån för de löntagare som\r\narbetar permanent i Sverige? Och ännu mer intressant\r\när vilka slutsatser regeringen drar av sitt resonemang\r\nom utländsk arbetskraft om vi överför frågeställning-\r\nen på de arbetslösa: Vad skall regeringen göra för att\r\nsänka kostnadsnivån för att arbetslösa skall bli an-\r\nställda?\r\nJag måste slutligen fråga:      Om det nu är så,\r\nsom Anders Sundström säger, att Sverige har ett bra\r\nföretagsklimat, varför bubblar inte vårt land av före-\r\ntagsamhet och entreprenörskap? Varför har vi fått\r\nnedgång i stället för uppgång sedan regeringen Pers-\r\nson och näringsminister Anders Sundström tillträdde?\r\n(Applåder)</pre><pre>Anf.  9  Näringsminister ANDERS\r\nSUNDSTRÖM (s):\r\nFru talman! Jag har nu lyssnat på den första run-\r\ndan av inlägg, och jag tycker mig kunna urskilja några\r\nsaker. Först och främst är det ett väldigt tydligt hö-\r\ngerblock i Sverige, bestående av Folkpartiet, Krist-\r\ndemokraterna och Moderaterna. De är övertygade om\r\natt det som de gjorde 1991-1994 är det som man skall\r\nfortsätta med. Det är, som tur är, en väldigt liten del\r\nav svenska folket som har den övertygelsen. Det är\r\nkanske det viktigaste beskedet till företagarna i Sveri-\r\nge: Det är inte den politiken som vi vill ha tillbaka\r\n1998. Det är väldigt viktigt att konstatera det.\r\nDebatten skulle ju handla om företag med interna-\r\ntionell verksamhet och företagsklimatet. Om man\r\ntittar på de internationella företag som är verksamma i\r\nSverige finner man att Sverige kanske är det land i\r\nvärlden som har flest multinationella företag. Sverige\r\nkanske är det land som har lyckats attrahera storin-\r\ndustrin mer än något annat land i världen.\r\nJag kan ta ett företag som Ericsson, som har 60 %\r\nav sin produktion och 3 % av sin försäljning i Sveri-\r\nge. Av det måste man väl dra en rimlig slutsats, näm-\r\nligen att det trots allt, trots vad Leijonborg och Tobis-\r\nson säger, är ganska bra att driva företag i Sverige. En\r\ndel av världen finns ju utanför Sverige, och en del av\r\nverksamheten i dessa multinationella företag måste\r\nfaktiskt också bedrivas utanför Sverige.\r\nNär man lyssnar på t.ex. Ramqvist och Berggren\r\nnär de kommenterar den här debatten säger de att de\r\ninte känner igen sig i den debatt som Leijonborg nu så\r\ngladeligt suger i sig och försöker hålla liv i. Och Peter\r\nWallenberg säger att det inte finns några planer på att\r\nflytta - han är den störste industriledaren i Sverige.\r\nLars Anell på Volvo säger att det är svårt att se några\r\nfördelar med att flytta. Affärstidningarna går en efter\r\nen igenom detta och kommer till samma slutsats.\r\nEgentligen behöver man inte springa ut och fråga\r\nså mycket, utan man kan bara fundera själv: Hur kan\r\ndet komma sig att detta lilla land, som ligger rätt\r\nperifert i förhållande till befolkningarna i världen, har\r\nlyckats samla de största företagen just i Sverige? Det\r\nmåste väl ändå finnas något samband mellan före-\r\ntagsklimat och att just Sverige har lyckats fånga alla\r\ndessa företag. Det borde vara så.\r\nLeijonborg sade att regeringen inte har några kon-\r\nkreta förslag. Men vi har massor av konkreta förslag.\r\nVi har fått ordning på ekonomin. Vi har satsat 9 mil-\r\njarder i skattesänkningar för småföretagen och 14\r\nmiljarder i kompetensförstärkning för de stora företa-\r\ngen. Vi satsar på ny teknik och ersättning av kärnkraf-\r\nten med nya alternativ. Vi skall satsa på det ekolo-\r\ngiskt uthålliga. Vi har massor av förslag som vi satsar\r\npå.\r\nMan kan naturligtvis föra en diskussion om verk-\r\nlighetsbilden - det kan jag och Leijonborg hålla på\r\nmed rätt länge. Jag kan citera Financial Times, som\r\nden 16 april skriver följande:\r\n\"Många på finansmarknaderna oroar sig över att\r\nregeringens tuffa saneringsprogram kommer att tum-\r\nmas på när riksdagsvalet närmar sig.\r\nMen med lite kunskap om svensk nutidshistoria\r\nborde man istället oroa sig för motsatsen: att herr\r\nÅsbrink kommer att göra så lite för att vinna röster att\r\nlandet istället väljer ett skattesänkarparti som är berett\r\natt lossa på tyglarna. Väljarna har gjort så förut, och\r\nvarje gång lämnat åt socialdemokraterna att plocka\r\nupp skärvorna. Investerare måtte hoppas att historien\r\ninte upprepar sig ännu en gång.\"\r\nLåt oss slippa en låntagarregering en gång till!\r\n(Applåder)</pre><pre>Anf.  10  LARS LEIJONBORG (fp):\r\nFru talman! När får vi en debatt om de arbetslösas\r\nsituation? frågade Ingrid Burman. Vi för naturligtvis\r\nden debatten just nu. Det som ger dramatiken kring\r\nden här debatten är ju att mellan 700 000 och 1 miljon\r\nmänniskor i det här landet står utanför arbetskraften.\r\nDet är därför som det är så enormt viktigt att tala just\r\nom företagens villkor.\r\nJag kan urskilja ett tydligt högerblock, säger An-\r\nders Sundström. \"Höger\" är tydligen vi som tror på\r\njobb genom företagande. Han har svårt med statisti-\r\nken - det märks gång på gång. Han säger att det är\r\nmycket få som tror på den politiken. Enligt alla opini-\r\nonsmätningar är det i varje fall långt långt fler än de\r\nsom tror på den nuvarande regeringens politik.\r\nSedan säger Anders Sundström att regeringen har\r\nmassor av förslag, och så räknar han upp det man\r\nredan har gjort. Men det är ju inte några nya förslag.\r\nJag trodde att Anders Sundström skulle vara så medial\r\natt han hade funderat ut att sättet att gripa initiativet i\r\nden här debatten hade varit att komma med något nytt\r\ni dag. Men ingenting sådant har vi hört.\r\nAnders Sundström säger att regeringen har sänkt\r\nskatterna med ett antal miljarder för företagen. Ja,\r\nmen ni har ju höjt skatterna med 70 miljarder. Det var\r\nju så den här mandatperioden började - glöm inte det!\r\nSocialdemokraterna hade för en tid sedan inbjudit\r\nföretagare till en konferens i Sundsvall. Även icke-\r\npartimedlemmar fick komma, så det blev mellan 100\r\noch 200 företagare. Jag undrar hur de känner sig när\r\nde nu hör Anders Sundström här och i andra samman-\r\nhang säga att vi har en exceptionellt god miljö för\r\nföretag här i landet.\r\nMan har ju läst i tidningarna vad som hände den\r\ndär helgen i Sundsvall. De ägnade hela helgen åt att\r\nvädja till Anders Sundström och hans kolleger: Av-\r\nskaffa den förlängda sjuklöneperioden, eftersom den\r\när en katastrof för våra möjligheter att anställa fler!\r\nAvskaffa de nya momsreglerna, då det är orimligt att\r\nvi skall betala moms till staten innan vi har fått den\r\nfrån våra kunder! Gör någonting åt de höga arbetsgi-\r\nvaravgifterna och åt arbetsrätten!\r\nIngenting av det tycks ha tagit skruv hos regering-\r\nen.\r\nJag vill återigen understryka att den här debatten\r\negentligen inte har föranletts av att några företag\r\nplanerar att flytta vissa funktioner. Under de tio dagar\r\nsom debatten har pågått har ju ett antal verksamheter\r\nflyttats ut ur Sverige, bl.a. bredbandsteknik från\r\nEricsson. Vi vet att verksamheter i Norrköping håller\r\npå att flytta till något annat land, osv.\r\nDet är ju den situationen som råder hela tiden och\r\nsom borde förmå svenska politiker att lägga om kur-\r\nsen, att tänka nytt och att förstå, att om vi skall få\r\nflera sjuksköterskor, flera lärare och flera människor i\r\nbarnomsorgen behöver vi en solid bas av företag.\r\nDet är inte fler skatter utan fler skattebetalare som\r\ndet här landet behöver. Då är det första greppet som\r\nmåste till att vi förbättrar klimatet för företagande,\r\nfrån de minsta till de största. Ni har alltid haft en dålig\r\nrelation till de små företagen men varit på speaking\r\nterms med de stora. Det som tycks hända nu är att ni\r\nkraschar era relationer också med de stora. Detta är en\r\nkatastrof för Sverige.\r\n(Applåder)</pre><pre>Anf.  11  LARS TOBISSON (m):\r\nFru talman! Man kan undra i vilket land Anders\r\nSundström lever - i Sverige eller i Rosenbad, där det\r\nonekligen blir fler jobb, och man tycks vara till freds\r\nmed tillvaron. Vi har ett gott företagsklimat, säger\r\nSundström. Bra är vad det är, säger Persson, Östros,\r\nTham och alla de andra. Näringsministerns inlägg i\r\nden här debatten visar att Socialdemokraterna saknar\r\nen genomtänkt näringspolitik. Utformningen av en\r\nsådan sköts ju på framtiden vid den extra partikon-\r\ngress som undvek de flesta andra ställningstaganden\r\nän att till partiledare välja Göran Persson.\r\nDen ekonomiska politiken är praktiskt taget helt\r\ninriktad på de offentliga finanserna. Staten skall ta in\r\nså höga skatter att det i framtiden blir ett permanent\r\növerskott. Extra bidrag skickas till kommuner och\r\nlandsting, som förbjuds att använda dem till skatte-\r\nsänkningar. I stället skall kommunerna med bistånd av\r\nAMS bereda arbetslösa någon form av sysselsättning\r\neller utbildning.\r\nMed den här uppläggningen får vi aldrig fart på\r\nSverige. Anders Sundström verkar helt ha missat de\r\nkrav på den ekonomiska politiken och näringspoliti-\r\nken som den ökade internationaliseringen ställer. Jag\r\nkan inte tolka på annat sätt hans uttalande, som han\r\nännu inte har tagit tillbaka, att Sverige har bland värl-\r\ndens lägsta kapitalskatter. Sanningen är att Sverige\r\nhar bland världens högsta kapitalskatter, som en följd\r\nav dubbelbeskattning, hög nominell reavinstskatt samt\r\nkombinationen av fastighetsskatt, förmögenhetsskatt\r\noch arvs- och gåvobeskattning. Men även humankapi-\r\ntalet beskattas hårt, med allehanda inkomst- och lö-\r\nneskatter.\r\nDet är alltså det här problemet som den aktuella\r\ndebatten handlar om. Anders Sundström har all an-\r\nledning att hejda sin flykt från verkligheten och se\r\nsanningen i vitögat. Jag upprepar därför mitt recept\r\nför ett bättre företagsklimat: Sänk skatten, avreglera\r\narbetsmarknaden, satsa på spetskompetens, använd\r\nkärnkraften, bygg ut transportsystemet, och delta fullt\r\nut i det europeiska valutasamarbetet!\r\n(Applåder)</pre><pre>Anf.  12  PER-OLA ERIKSSON (c):\r\nFru talman! Alla vi ledamöter i riksdagen och alla\r\nsom bor i det här landet har ett ansvar för att tala väl\r\nom landet. Vi borde tala om möjligheterna och det\r\nsom är en styrka för Sverige som nation och en styrka\r\nför svenskt näringsliv. Verkligheten är betydligt mer\r\npositiv och mer nyanserad än den svartmålning som\r\nibland präglar debatten om näringspolitiken. Sveriges\r\nnäringslivs möjligheter är faktiskt betydligt bättre än\r\nvad som framgår av den beskrivning av problem som\r\nibland framställs, inte minst nu senast av Lars Tobis-\r\nson. Det finns skäl att vi hyfsar debatten, att vi för en\r\nmer nyanserad debatt om de möjligheter som ändå\r\nsvenska företag har.\r\nDen här debatten skulle handla om villkoren i\r\nSverige för företag med internationell verksamhet,\r\nmen den har tenderat att bli en allmän ekonomisk och\r\nnäringspolitisk debatt.\r\nDet finns ändå skäl att fråga sig hur villkoren ser\r\nut för de företag som verkar internationellt. Vinstni-\r\nvån är förhållandevis hög, aktiekursen har stigit, och\r\nde som befinner sig på den internationella marknaden\r\nhävdar sig också förhållandevis väl. Om det nu är så\r\ndåligt som en del försöker framställa det, förklara då\r\nvarför aktiekursen stiger, varför Stockholms Fondbörs\r\nslår nya rekord och varför vinstnivån är hög!\r\nDet är flera faktorer som medverkar till detta, och\r\njag tycker att det finns skäl för att lyfta fram dem. Vi\r\nhar sundare statsfinanser. För några år sedan begärde\r\nman från svenskt näringsliv åtgärder för sundare\r\nstatsfinanser. Statsfinanserna har nu blivit sundare,\r\noch det är en tillgång. Vi har låga räntor, och vi har\r\nlåg inflation. Men vi måste också komma till rätta\r\nmed ett antal saker. Dit hör lönebildningen. Vi skall\r\nockså ha goda utbildningsmöjligheter.\r\nAvslutningsvis, fru talman, tycker jag att vi skall\r\ntala mer om svenska företags möjligheter och tala väl\r\nom det här landet i stället för att ägna oss åt svart-\r\nmålning.</pre><pre>Anf.  13  INGRID BURMAN (v):\r\nFru talman! Jag tror att Lars Leijonborg har pro-\r\nblem. Han har begärt en debatt om klimatet och vill-\r\nkoren för företag med internationell verksamhet. Det\r\när den del av näringslivet som har den högsta produk-\r\ntivitetstillväxten i OECD-området, men trots det blir\r\ndet inte några jobb av produktivitetstillväxten, utan\r\ndet blir vinster, det blir aktieutdelningar. Då presente-\r\nrar Lars Leijonborg tillsammans med borgerligheten\r\nreceptet, som innebär lägre skatter, att få bort arbets-\r\nrätten och försämra villkoren, och han tror att detta\r\nleder till fler jobb. Det tror inte jag, och det är mot\r\nden bakgrunden som jag tror att den här debatten inte\r\nsärskilt mycket berör de arbetslösa och de arbetslösas\r\nvillkor.\r\nI stället hade det varit önskvärt att vi faktiskt hade\r\ntalat mer om hur vi förbättrar kunskapsnivån och\r\ndärmed konkurrenskraften för hela näringslivet. Vi\r\nborde tala om hur vi demokratiserar företagen och\r\nstärker de fackliga organisationerna, dvs. vi måste nu\r\nutveckla koncernfackliga rättigheter internationellt, så\r\natt inte företagen tillåts spela ut löntagarna mot var-\r\nandra. Det är ju vad som sker t.ex. vid Ericsson i\r\nNorrköping, när man via utpressningspolitik hotar att\r\nflytta jobben. Det här, Anders Sundström, är en boll\r\natt fånga upp.\r\nVad jag har hört i debatten är enbart borgerliga\r\npolitikers enkla och kortsiktiga lösningar: Sänk skat-\r\nten, försämra arbetsrätten och avveckla trygghetssys-\r\ntemen, så stannar nog företagen om de får bestämma\r\nvillkoren! Det här, ärade herrar och meddebattörer, är\r\nbara att lägga sig platt för näringslivets krav. Det är\r\ninte att ta ett politiskt ansvar för hela landet.\r\n(Applåder)</pre><pre>Anf.  14  BIRGER SCHLAUG (mp):\r\nFru talman! Ingrid Burman talade om att det är\r\nfarligt att sänka skatter. Jag tror tvärtom att det är\r\nviktigt att sänka en del skatter. Skatten på arbete\r\nmåste sänkas. Det är fruktansvärt viktigt. Låt oss\r\nlägga skatter på andra saker i stället.\r\nÄr det någon som har hört något i dag? Är det nå-\r\ngon som har funderat över om man har kommit med\r\nnågra förslag, eller har man mest pratat om vem som\r\nvar värst egentligen, om det var Feldt eller Carl Bildt\r\neller någon annan? Jag har försökt lägga fram ett\r\ntiopunktsprogram på vad som väldigt konkret skulle\r\nkunna åtgärdas: Skatten på arbete måste sänkas. Vi\r\nmåste satsa mer på kvinnligt företagande. Vi måste ta\r\ntill vara den kraft och den erfarenhet av småföreta-\r\ngande som många invandrare har. Vi måste satsa på\r\ninnovatörer och ge inte minst gröna innovatörer möj-\r\nligheter att utveckla sina idéer.\r\nFramför allt måste vi få ett ägande som är synligt,\r\nett ägande med ansikten. Den borgerliga idén, högeri-\r\ndén, är stora, kapitalägda företag, dvs. ett anonymt\r\nägande. Vänsteridén är  att staten eller stora fonder\r\nstår som ägare, vilket också är anonymt. Jag tror att vi\r\nmåste få fler självägda företag, där man ser ägarna i\r\nansiktet och framför allt där ägarna har en del i en\r\nsocial verklighet. Därför är kooperativa företag vikti-\r\nga.\r\nVi går så långt att vi säger att när ett företag skall\r\nsäljas, bör de anställda - jobbare, tjänstemän och\r\nlokal företagsledning - ha förköpsrätt till sitt företag.\r\nStegvis kan vi får fler ägare på det sättet, och framför\r\nallt får vi sociala företag som är en del i en social\r\nverklighet. Det är avgörande. Det är ett grönt sätt att\r\nse på näringslivet. Företag är inget självändamål.\r\nFöretag måste vara en del i verkligheten.\r\n(Applåder)</pre><pre>Anf.  15  DAN ERICSSON (kd):\r\nFru talman! Anders Sundströms andra inlägg be-\r\nkräftade dessvärre min bild av en regering på flykt\r\nfrån verkligheten,  av att man inte förstår villkoren för\r\nföretagande och för hur man skapar förutsättningar\r\nför fler jobb. Man förstår inte hur man skall skapa ett\r\nbra löntagarklimat.\r\nDet handlar ju om att skapa ett drivhusklimat när-\r\nmast, ett riktigt växthus som är varmt och drivande\r\nför att få fram företag och därmed få folk i arbete. Det\r\nhandlar om sjuklöneperioden. Det handlar om den\r\nförtida momsinbetalningen. Det handlar om byråkra-\r\ntin. Det handlar om en rad åtgärder som vi har presen-\r\nterat från oppositionens sida. Gör något åt det här,\r\nAnders Sundström!\r\nEtt exempel på hur man kan få ett mildare före-\r\ntagsklimat inom den sektor som företaget Ericsson\r\nverkar i, kan vara att staten tillsammans med närings-\r\nlivet avdelar särskilda resurser för att etablera kvalifi-\r\ncerade utvecklings- och produktionscentrum på elek-\r\ntronikområdet i exempelvis Norrköping. Det är den\r\ntypen av projekt som är nödvändiga för att vår indu-\r\nstri skall uppfatta statens intresse av att ha kvar och\r\nutveckla verksamhet i Sverige. Men frågan är om vi\r\nkan vänta oss en insats från regeringens och Anders\r\nSundströms sida.\r\nJag kommer ju själv från Norrköping, fru talman.\r\nJag har mött dem som nu hotas av arbetslöshet på\r\ngrund av uppsägningar på Ericsson. Jag har också sett\r\nhur Anders Sundströms partisekreterare har varit i\r\nNorrköping och uttalat sig och antytt att en lösning\r\nskulle kunna vara att vi började bojkotta de här tele-\r\nfonerna, Ericssons telefoner. Det var ett sorts svar på\r\nfrågan om hur man skulle skapa ett bra företagsklimat\r\nför Ericsson. Jag vill bara fråga Anders Sundström:\r\nÄr det det besked regeringen har? Skall vi nu börja\r\nantyda bojkott mot svenska produkter? Är det så vi\r\nfår ett bra svenskt företagsklimat?</pre><pre>Anf.  16  Näringsminister ANDERS\r\nSUNDSTRÖM (s):\r\nFru talman! Jag vet inte om jag uppfattade Leijon-\r\nborg rätt, men det kanske ändå var en liten reträtt när\r\nhan var uppe senast i talarstolen. När jag läste Leijon-\r\nborgs artikel i Dagens Nyheter, var det ingen tvekan\r\nom vilken bild Leijonborg målade upp. Det var att\r\nföretagen nu lämnade Sverige i stor omfattning, och\r\natt Ericsson inte bara hotade med att flytta huvudkon-\r\ntoret utan hela företaget från Sverige. På något sätt\r\nbidrog Leijonborg - kanske naivt, jag vet inte - till att\r\nsprida en bild av Sverige, både i Sverige och utanför\r\nSverige, där han egentligen svartmålade vårt land. Det\r\nkanske var en reträtt i det senaste anförandet. Kanske\r\nvar det så. I så fall var det ju något positivt som Lars\r\nLeijonborg sade. Det här är något som Ericsson\r\nmycket tydligt har redovisat. Ramqvist har redovisat\r\natt han inte alls tycker att klimatet i Sverige är dåligt.\r\nDen andra frågan gäller vad vi gör och vad vi inte\r\ngör. Då måste man ju ändå skilja på stort och smått.\r\nVi har under de här knappa tre åren jobbat med de\r\nstora frågorna, de stora frågorna om budget, räntor\r\noch inflation. Det har handlat om att se till att vi får\r\nkunnande, kompetens, forskning och allt det där. Det\r\när de frågorna som är stora. Det är det som gör det\r\nmöjligt att sedan faktiskt sätta sig ned och fråga: Kan\r\nvi förbättra sjukförsäkringen? Kan vi bygga den sta-\r\ndigare och bättre? Kan vi göra det möjligt att fördela\r\nkostnaderna för  sjukförsäkringen på något annat sätt?\r\nDet är också detta som nu gör det möjligt att dis-\r\nkutera det utrymme vi skapar genom att vi får en\r\nstatsbudget med ett överskott, Tobisson. En statsbud-\r\nget med ett överskott är ju faktiskt den första förut-\r\nsättningen för att diskutera om vi skall förändra, sän-\r\nka, någon typ av skatt i Sverige. Så länge Tobisson\r\nstyrde, var ju en sådan debatt fullständigt omöjlig i\r\nvårt land. Det största problemet vårt land då var ju att\r\nåka världen runt och låna pengar till att skriva ut de\r\njulklappar som Tobisson så gärna delade ut under den\r\nperioden. Det varnar Financial Times för att Sverige\r\nskall få uppleva om Tobisson skulle få chansen en\r\ngång till. Så ser det ut.\r\nNu har vi också ett inflöde av investeringar till\r\nSverige. Vi har flera utländska företag som väljer att\r\nlägga sin verksamhet i Sverige. Ni kan läsa om dem i\r\ntidningarna: Seka Optics i Hudiksvall, SM Cyklo i\r\nArlöv, Software Innovation, I-plast i Karlskoga, Sko-\r\nda i Skåne, Tele 8 i Malmö, Sun Micro System i\r\nKarlskrona, Autonova i Uddevalla. Det är ett stort\r\nantal företag som nu faktiskt väljer att investera i\r\nSverige, alltså utländska företag som väljer att inves-\r\ntera i Sverige. Det är en helt ny och spännande bild\r\nsom nu växer fram. Därför blir jag, det måste jag\r\nsäga, bekymrad när jag hör Leijonborg. På något sätt\r\nsaknar Leijonborg insikt om vad han var med om att\r\nåstadkomma 1991-1994. Jag hoppas verkligen att det\r\nsvenska folket inte vill ha tillbaka den perioden med\r\n50 000 konkurser, en halv miljon jobb som försvann\r\noch en låntagarregering i Sverige. Det hoppas jag att\r\nvi slipper.</pre><pre>Anf.  17  LARS LEIJONBORG (fp):\r\nFru talman! Birger Schlaug sade tidigare att vi kan\r\nsänka skatterna med 20 miljarder kronor och finansie-\r\nra det genom att arbeta mindre. Då föreslår jag att vi\r\nslutar arbeta. Då kan vi avskaffa skatterna helt och\r\nhållet. Så måste det ju rimligen vara enligt logiken.\r\nAnders Sundströms departement har ett organ som\r\nsyftar till att locka hit investeringar. De lämnade en\r\nrapport till Anders Sundström för ett par månader\r\nsedan. Den var blå som en blåklint, och det kanske\r\nberor på att förslagen stämmer väl överens med vad\r\nFolkpartiet tycker: Förenkla arbetsrätten, sänk den\r\npersonliga beskattningen, skapa mer långsiktiga vill-\r\nkor, minska osäkerheten kring energisystemet. Det är\r\nden typen av förändringar som måste till om företag-\r\nsamheten skall få bra och stabila villkor här i landet.\r\nJag hade hoppats att näringsministern skulle an-\r\nvända det här tillfället till att annonsera att man har\r\ntagit till sig de råd man har fått från sitt eget expertor-\r\ngan, för det är tydligen omöjligt att ta till sig det vi\r\nfrån oppositionen säger. Men vi har inte fått några\r\nsådana besked. Anders Sundström har använt nästan\r\nall sin tid till att säga att allt är väl som det är. Men\r\nden verklighet som människorna upplever är ju att\r\nmassvis med svenskar som vill arbeta inte får det.\r\nGrundorsaken till det är att villkoren för nya företag\r\natt starta och för existerande företag att expandera\r\ninte är tillräckligt bra. Detta är en ödesfråga för Sve-\r\nrige. Det är tragiskt om det blir partipolitisk konfron-\r\ntation, för här skulle det behövas gemensamma tag för\r\nSveriges skull.</pre><pre>Anf.  18  Näringsminister ANDERS\r\nSUNDSTRÖM (s):\r\nFru talman! Under den här regeringsperioden har\r\nantalet anställda i de små företagen ökat med ungefär\r\n60 000. Det är en bra början. När vi tillträdde var\r\nklimatet vargavinter. I dag är det vår. Det är betydligt\r\nbättre. Det är varmare. Det finns litet större svängrum\r\noch litet större utrymme. Det utrymmet kan vi nu\r\nanvända till att förbättra situationen för de arbetslösa.\r\nDet är de arbetslösa som har det svårast och som har\r\nburit den tyngsta bördan under dessa tre år. För att vi\r\nskall kunna få fram fler arbetstillfällen måste vi nu\r\ninvestera i de drivkrafter som har betydelse för att\r\nskapa jobb.\r\nDet handlar för det första om att satsa mer på ut-\r\nbildning och att genomföra det kunskapslyft där\r\n200 000 platser tas fram för att förbättra och göra\r\nSverige starkare och mer konkurrenskraftigt.\r\nDet handlar för det andra om att vi nu när vi har\r\nskapat oss detta utrymme, efter ett hårt och tufft arbe-\r\nte, skall se till att vi investerar det i den nya tekniken,\r\natt vi bygger det ekologiskt uthålliga samhället.\r\nDet handlar för det tredje om att göra Sverige mer\r\ninternationellt, att svenska små företag kan jobba på\r\nen marknad som är mycket större än Sverige.\r\nDet handlar för det fjärde om att organisera sam-\r\nhället på ett sådant sätt att de lokala nätverken, de\r\nbetydande klustren runt de regionala högskolor som\r\nvi nu investerar i och som kommer att betyda så\r\nmycket, får chansen att växa och förbättras.\r\nDet handlar om att göra villkoren för de små före-\r\ntagen mycket bättre. Och vi har efter tre års hårt arbe-\r\nte skaffat oss det utrymme som behövs för att faktiskt\r\nse till att vi går inte bara från den kalla vintern till vår\r\nutan också in i högsommarvärmen.\r\nTack skall ni ha.</pre><pre>Överläggningen var härmed avslutad.</pre><pre>2 §  Meddelande om ändring i kammarens\r\nsammanträdesplan</pre><pre>Andre vice talmannen meddelade att arbetsplenum\r\nonsdagen den 11 juni skulle börja kl. 10.00.</pre><pre>3 §  Hänvisning av ärenden till utskott</pre><pre>Föredrogs och hänvisades\r\nMotioner\r\n1996/97:Sk48-Sk57 till skatteutskottet\r\n1996/97:Fi44 yrk. 43-47 till arbetsmarknadsutskottet\r\ni övrigt till finansutskottet\r\n1996/97:A50 och A51 till arbetsmarknadsutskottet</pre><pre>4 §  Förnyad bordläggning</pre><pre>Föredrogs men bordlades åter\r\nSocialutskottets betänkande 1996/97:SoU16\r\nKulturutskottets betänkanden 1996/97:KrU9, KrU11\r\noch KrU12\r\nJordbruksutskottets betänkande 1996/97:JoU16\r\nBostadsutskottets betänkande 1996/97:BoU13\r\nMeddelande om samlad votering</pre><pre>Andre vice talmannen meddelade att trafikutskot-\r\ntets betänkanden TU5 och TU8, försvarsutskottets\r\nbetänkanden FöU5 och FöU6 samt skatteutskottets\r\nbetänkanden SkU18 och SkU25 skulle avgöras i ett\r\nsammanhang efter avslutad debatt.</pre><pre>5 §  Översyn av telelagen m.m.</pre><pre>Föredrogs\r\nTrafikutskottets betänkande 1996/97:TU5\r\nÖversyn av telelagen m.m. (prop. 1996/97:61)</pre><pre>Anf.  19  TOM HEYMAN (m):\r\nFru talman! Vi har sett en dramatisk utveckling\r\ninom teleområdet under de senaste åren. Teletekniken\r\nhåller på att förändra samhället på ett sätt som vi bara\r\nför några år sedan inte trodde var möjligt. Den teknis-\r\nka utvecklingen har gått oerhört snabbt, och proble-\r\nmet är i dag snarast att få människor att ta till sig den\r\nnya tekniken och att lära sig utnyttja den på ett bra\r\nsätt.\r\nSverige hade ett bra utgångsläge. Det svenska te-\r\nleverket var på sin tid tekniskt väl framme. Televerket\r\nhar sedan bolagiserats och blivit Telia AB. De gamla\r\nmonopolen har upphört, och Telia har därefter utveck-\r\nlats på ett föredömligt sätt. Förändringen från affärs-\r\nverk till aktiebolag, med allt vad det innebär av för-\r\nändrad företagskultur, har genomförts på ett bra sätt,\r\noch Sverige är i dag väl framme på den nya avregle-\r\nrade telemarknaden som nu genomförs i Europa.\r\nDet är värdefullt att det numera finns en stor enig-\r\nhet i denna kammare om en telepolitik som baseras på\r\nen fungerande marknad med konkurrensneutralitet\r\nmellan de olika operatörerna. De förändringar av\r\ntelelagen som nu genomförs är därför bra och en\r\nbekräftelse på att Telia nu fungerar i sin nya roll.\r\nMen i denna nya avreglerade tillvaro finns det inte\r\nlängre någon anledning att behålla Telia i statlig ägo.\r\nStatens roll skall vara att bestämma regelverket och\r\natt kontrollera marknadens funktion. Det görs genom\r\nPost- och telestyrelsen. Själva ägandet bör däremot\r\ninte vara statligt. Misstanken om bristande neutralitet\r\nkommer alltid att finnas om staten uppträder som\r\nbåde aktör och kontrollör.\r\nMen det finns också andra anledningar att fundera\r\növer det statliga ägandet. För att kunna genomföra\r\nden teknikutveckling som behövs om Telia i framti-\r\nden skall kunna vara en ledande teleoperatör har bo-\r\nlaget i dag ett omfattande kapitalbehov. Det hade varit\r\nnaturligt och lämpligt att utnyttja detta tillfälle för att\r\nnu skapa ett behövligt kapitaltillskott genom att bör-\r\nsintroducera bolaget.\r\nMen då slår de ideologiska bromsarna till. Rege-\r\nringen kan inte tänka sig att genomföra en börsintro-\r\nduktion, och några nya statliga pengar att satsa i bola-\r\nget finns inte. Vår statliga upplåning är redan tillräck-\r\nligt stor.\r\nSå trots de förbättringar som den nya telelagen\r\nskapar lämnas Telia i ovisshet om hur kapitalbehovet\r\nskall kunna lösas, och därmed riskerar regeringen att\r\nbryta den positiva utveckling som bolaget har påbör-\r\njat.\r\nModeraterna, Folkpartiet och Kristdemokraterna\r\nanser att detta är olyckligt. Det är vår uppfattning att\r\ntidpunkten för en börsintroduktion av Telia nu vore\r\nväl vald. Det vore lämpligt att nu påbörja en försälj-\r\nning av det statligt ägda. Frågan om bolagets kapital-\r\nbehov skulle då lösas på ett elegant sätt.\r\nDetta är innebörden i vår reservation 1, som jag\r\nhärmed yrkar bifall till.\r\nI den nya situation som råder, med flera olika te-\r\nlebolag, och där Telia fortfarande har en så betydande\r\ndominans genom sitt befintliga nät, är det viktigt att\r\nklara och entydiga regler gäller för de olika bolagens\r\ninbördes relationer.\r\nDet gäller tekniskt komplicerade frågor om sam-\r\ntrafiktaxor, tillgång till det s.k. accessnätet och även\r\nmöjlighet för en abonnent att byta operatör med bibe-\r\nhållet telefonnummer, s.k. nummerportabilitet.\r\nDet ankommer på Post- och telestyrelsen att utfär-\r\nda de tekniska reglerna för hur dessa frågor skall\r\nlösas. Det är viktigt att så sker och att det sker på ett\r\nsådant sätt att trovärdigheten i den avreglerade mark-\r\nnaden består.\r\nVi har fört fram dessa synpunkter i reservationer-\r\nna 4 och 9, vilka jag dock för tids vinnande inte yrkar\r\nbifall till i dag.</pre><pre>Anf.  20  SVEN BERGSTRÖM (c):\r\nFru talman! Den nya informationstekniken har ut-\r\nvecklats mycket snabbt och mycket starkt under sena-\r\nre år. Och det finns anledning att anta att utvecklings-\r\ntakten inte kommer att bli lägre under åren framöver.\r\nDen här utvecklingen har stor betydelse och ger\r\nnya förutsättningar för medborgarna i vårt land, för en\r\nrad olika samhällsområden och för snart sagt alla\r\nföretag. Och framför allt gör det verksamheter och\r\nkontakter främst inom tjänstesektorn mycket mera\r\noberoende av geografiska avstånd.\r\nUnder senare år har vi därför också sett etablerade\r\nföretag växa och nya företag komma till. En del av\r\ndessa, både stora och små, har dessutom sett möjlig-\r\nheterna i att etablera sig på mindre orter. Man har inte\r\nlängre varit beroende av att finnas i en större stad med\r\nde större möjligheter detta tidigare inneburit.\r\nTelekommunikationerna och deras utveckling och\r\nutbyggnad är av avgörande betydelse i samhället på\r\ndet här området. Utöver betydelsen för IT-\r\nutvecklingen i allmänhet ger telekommunikationerna\r\noch teleföretagen också växtkraft åt hela samhälls-\r\nekonomin genom skapandet av nya arbetstillfällen,\r\nökad kompetensutveckling och ökad konkurrenskraft\r\nför svenska företag. Därför är det också särdeles vik-\r\ntigt för framtiden att de förutsättningar på teleområdet\r\nblir bra som skapas genom bl.a. de beslut som denna\r\nriksdag nu skall fatta.\r\nI regeringens proposition bygger man vidare på\r\nden telelag som antogs av riksdagen 1993, efter för-\r\nslag från den dåvarande fyrpartiregeringen. Men re-\r\ngeringen framhåller behovet av att nu förtydliga de\r\ntelepolitiska målen. Teletjänster skall tillhandahållas\r\ntill rimliga priser och alla skall få tillgång till tele-\r\ntjänster på likvärdiga villkor, framhålls det bl.a. tele-\r\nlagens regler om tillståndsplikt kompletteras med\r\nregler om anmälningsplikt för alla operatörer. Regler-\r\nna om samtrafik skärps, och Post- och telestyrelsen\r\nfår en utökad tillsynsroll och ett tydligare ansvar som\r\nsektorsmyndighet.\r\nFrån Centerpartiets sida vill vi i den här debatten\r\nfrämst fästa uppmärksamheten på vikten av en god\r\noch likvärdig service till enhetliga priser över hela\r\nlandet. Där ser vi vissa brister i regeringens proposi-\r\ntion och i det betänkande som riksdagen nu har att ta\r\nställning till.\r\nDet som regeringen anger i propositionen låter\r\nväldigt bra, nämligen att väl fungerande telekommu-\r\nnikationer och ett brett utbud av teletjänster i hela\r\nlandet är en nödvändig förutsättning för medborgar-\r\nnas välfärd. Även vikten av goda betingelser för nä-\r\nringslivet framhålls, och det är självklart väldigt vik-\r\ntigt. Det är också positivt att det finns en betydande\r\npolitisk samsyn om att bra telekommunikationer skall\r\nerbjudas i hela vårt land.\r\nNär det kommer till konkreta ställningstaganden\r\nfinns det dock brister i det förslag som majoriteten i\r\ntrafikutskottet har ställt sig bakom. Jag vill här främst\r\nfästa uppmärksamheten på regeringens definition av\r\nbegreppet samhällsomfattande tjänster - tjänster som\r\nskall kunna erbjudas i alla delar av vårt land - som\r\npräglas av en alltför låg ambitionsnivå.\r\nEnligt regeringen och utskottets majoritet skall\r\ndessa tjänster omfatta taltelefoni, överföring av tele-\r\nfaxmeddelanden och kommunikation med låghastig-\r\nhetsmodem. Den ambitionsnivån riskerar att konser-\r\nvera teletekniken på en alltför låg nivå i stora delar av\r\nlandet. Förutsättningarna för att skapa rättvisa förhål-\r\nlanden över hela landet och för att uppnå regional\r\nbalans försämras.\r\nEnligt Centerpartiets uppfattning finns det anled-\r\nning att redan nu slå fast att den grundläggande tele-\r\nservicen bör utvidgas till att omfatta i dag gängse\r\nnivå. Det innebär att överföringskapacitet för bild-\r\noch datakommunikation bör innefattas i begreppet\r\nsamhällsomfattande tjänster. Det handlar om att se till\r\natt påskynda arbetet med att etablera en nationell\r\nbredbandsstruktur, där snabb och avancerad dataöver-\r\nföring möjliggörs.\r\nCenterpartiet anser därutöver att man nu borde\r\nmöjliggöra att ISDN-kapacitet eller motsvarande blir\r\ntillgänglig på lika villkor i hela landet genom en-\r\nhetstaxa. Det skall inte vara olika kostnader för med-\r\nborgaren eller företaget beroende på var i Sverige\r\nman bor.\r\nNu nöjer sig utskottets majoritet med att säga att\r\nden fyra år gamla definitionen anses uppfylla konsu-\r\nmenternas basbehov. Det är en alltför passiv inställ-\r\nning, i synnerhet när det gäller ett område som präglas\r\nav en så snabb utvecklingstakt som just teleområdet\r\ngör.\r\nFör att åstadkomma ett ökat utbud av nya tjänster\r\noch konkurrens om närsamtal är frågan om det s.k.\r\naccessnätet avgörande. Accessnätet kommer under\r\nden tid som kan överblickas att representera den enda\r\nmöjligheten att förmedla olika teletjänster till landets\r\nteleabonnenter.\r\nDet är därför nödvändigt att åstadkomma en bättre\r\nbalans vad gäller tillgång till accessnätet, för olika\r\naktörer, så att abonnenterna får möjlighet att ta del av\r\nett konkurrensutsatt utbud av tjänster. För att åstad-\r\nkomma detta är det nödvändigt med en separat redo-\r\nvisning av accessnätet och en skyldighet för Telia att\r\ntillämpa samma villkor såväl gentemot konkurrerande\r\noperatörer som internt.\r\nYtterligare en punkt i utskottets betänkande som\r\ndet finns anledning att kommentera är frågan om att\r\nsläppa fram geografiskt differentierade priser. Enligt\r\nvår mening kan besvärande regionala obalanser upp-\r\nstå om Telia tillåts differentiera sina taxor geografiskt.\r\nFöretag och enskilda i glesbebodda delar av vårt land\r\nkan därmed få betydande konkurrensnackdelar. Detta\r\när särskilt allvarligt, eftersom företag på landsbygden\r\när starkt beroende av en väl fungerande service och\r\ninfrastruktur. För att telekommunikationerna skall\r\nkunna utnyttjas som en drivkraft för utveckling och\r\nvälstånd i samhället krävs det att allas lika möjligheter\r\nvärnas. Telias taxor bör därför även fortsättningsvis\r\nvara enhetliga.\r\nFru talman! Med hänvisning till vad jag här har\r\nsagt yrkar jag bifall till reservationerna 3 och 5 i trafi-\r\nkutskottets betänkande.</pre><pre>Anf.  21  LENNART FREMLING (fp):\r\nFru talman! Vi i Folkpartiet är i huvudsak positivt\r\ninställda till innehållet i propositionen. Det är bra att\r\nregeringen nu tar de sista stegen på vägen mot en total\r\navreglering av telemarknaden och jämställer Telia AB\r\nmed övriga operatörer.\r\nTeletrafiken är en viktig och alltmer betydande del\r\nav våra kommunikationer. Teknikutvecklingen på\r\nområdet går fort, och alltfler har tillgång till de nya\r\ntjänsterna. Vi liberaler vill skapa ett samhälle för\r\nmänniskor, idéer och varor där det går att resa, för-\r\nmedla och transportera snabbt och effektivt. Där är\r\nteletrafiken en viktig del. Väl utbyggda telekommuni-\r\nkationer är nödvändigt för att trygga näringsliv och\r\nsysselsättning i alla delar av landet. Goda teleförbin-\r\ndelser med utlandet är en förutsättning för våra ökan-\r\nde internationella kontakter.\r\nI våra glesbygdsområden betyder teletrafiken\r\nmycket för bygdens överlevnad och utveckling. Under\r\nsenare år finns det många exempel på företag som\r\nflyttat sin telefonservice till glesbygden. Denna ut-\r\nveckling måste få fortsätta. Det är därför bra att pro-\r\npositionen tydligt anger att den avreglerade telemark-\r\nnaden inte får innebära höjda taxor i glesbygden.\r\nSänkta taxor i regioner med stor konkurrens skall inte\r\nkompenseras med höjningar i andra områden.\r\nFör oss i Folkpartiet är ökad avreglering en viktig\r\nallmän princip i kommunikationspolitiken. Vi är\r\növertygade om att de bästa och billigaste tjänsterna\r\nför den enskilde konsumenten skapas genom avregle-\r\nring och konkurrens. På teleområdet har vi länge\r\narbetat för en omfattande avreglering. I propositionen\r\nhar regeringen nu gått så långt att det statliga Telia\r\njämställs med övriga operatörer på marknaden. Detta\r\när naturligtvis mycket positivt. Regeringens förslag,\r\nsom även utskottet ställt sig bakom, har Folkpartiets\r\nfulla stöd.\r\nJag skulle dock vilja ta upp ett orosmoln som finns\r\npå avregleringshimlen. Det gäller de idéer om en\r\n\"återreglering\" av statliga bolag som en partiledare\r\nsom ingår i regeringsunderlaget för några månader\r\nsedan förde på tal. Uttalandet har främst rört Posten,\r\nmen troligen avsågs även Telia. Det är därför som vi i\r\nvår motion yrkar att riksdagen bör uttala att någon\r\nåterreglering av telemarknaden inte är aktuell. En\r\nåterreglering skulle få förödande konsekvenser för\r\ntelemarknaden i Sverige.\r\nFru talman! Jag skulle också vilja ta upp frågan\r\nom Telia AB:s ägarstruktur i framtiden. Folkpartiet\r\nliberalernas principiella hållning till kommunala och\r\nlandstingskommunala bolag är att de på sikt skall\r\navvecklas eller säljas till privata intressen. Detta gäl-\r\nler i stor utsträckning också statliga bolag. Den bola-\r\ngisering av statliga företag som ägde rum under den\r\nborgerliga regeringspolitiken syftade också till att\r\nförbereda företagen inför en framtida försäljning.\r\nMedborgarnas insyn är begränsad i offentliga bo-\r\nlag. Konkurrensen snedvrids. Därför bör sådana bolag\r\nsom Telia, som verkar på en konkurrensutsatt mark-\r\nnad, privatiseras. Beträffande annan offentlig verk-\r\nsamhet som bedrivs i bolagsform bör det omprövas\r\nom den bör återgå till förvaltningsform.\r\nTelia AB verkar numera på en konkurrensmark-\r\nnad. Samtidigt är Telia det dominerande företaget på\r\nteleområdet. Enligt Post- och telestyrelsen hade Telia\r\n1995 ca 91 % av den svenska telemarknaden. Telia\r\nkontrollerar de flesta telefonledningar, och Telia\r\nanser självt att telefonledningen i framtiden kommer\r\natt bli det viktigaste sättet att förmedla information.\r\nTelia äger också det största svenska kabel-TV-nätet.\r\nMot den bakgrunden har Telias agerande en stor\r\nbetydelse för det framtida svenska medieklimatet och\r\nförutsättningarna för informationsutbyte.\r\nTelias ställning har byggts upp genom en mycket\r\nlång period av monopol för Televerket. Detta mono-\r\npol kritiserades under hela 80-talet av Folkpartiet. Det\r\nfaktum att Telia nu kan agera med en stark finansiell\r\ngrund, som bygger på tidigare riksdagsbeslut, gör det\r\nsärskilt angeläget för riksdagen att ta ställning till\r\nfrågan om en framtida utförsäljning av Telia AB.\r\nFru talman! Folkpartiet har tidigare krävt att Telia\r\nskall sälja ut den del av verksamheten som rör medie-\r\nfrågor. Vi föreslår nu att hela Telia säljs. Vi anser att\r\ndet i dagens situation med en helt avreglerad tele-\r\nmarknad, med många stora aktörer och en snabbt\r\nökande konkurrens inte finns några skäl kvar för att\r\nbehålla Telia i statlig ägo. Därtill kommer Telias\r\nbehov av riskkapital samt möjligheter att agera på den\r\navreglerade marknaden. Riksdagen bör därför be-\r\nmyndiga regeringen att sälja ut aktieinnehavet i Telia\r\nAB.\r\nDärför yrkar jag bifall till reservation 1.\r\nVi står förstås även bakom reservation 4 om sam-\r\ntrafik och 9 om nummerportabilitet, men för att spara\r\nkammarens tid yrkar jag inte bifall till dessa.</pre><pre>Anf.  22  KARL-ERIK PERSSON (v):\r\nFru talman! Från Vänsterpartiets sida har vi vissa\r\nkritiska synpunkter på den nya telelagstiftningen. Jag\r\nskall kort beröra dem. Bl.a. skriver man i betänkandet\r\npå s. 19: \"I ett internationellt perspektiv är telefoni-\r\npriserna i Sverige bland världens lägsta. Sverige är\r\näven världens telefontätaste land vad gäller tillgången\r\ntill telefoner och ligger också i topp när det gäller\r\nantalet abonnemang för mobiltelefoni.\"\r\nDen första fråga man måste ställa sig är: Finns det\r\nett samband mellan låga taxor, låga priser och en hög\r\nabonnemangstäthet vad gäller både vanliga telefon-\r\ntjänster och mobiltelefontjänster? Kommer man att\r\nkunna fortsätta att bibehålla denna höga täthet när det\r\ngäller telefoni och mobiltelefoni framöver med den\r\nnya telelagstiftningen? Det ställer jag mig litet tvek-\r\nsam till bl.a. därför att man talar om möjligheter att\r\ndifferentiera priserna geografiskt. Det kommer att\r\ninnebära för många, framför allt i glesbygden, att det\r\nblir svårt att etablera sig. Det gäller främst småföreta-\r\ngare. Det är alltså en motsägelsefull handling man\r\nföretar.\r\nVi har nyss hört en näringspolitisk debatt. Före-\r\ntags- och infrastruktursatsningar kom man också in på\r\näven om debatten skulle handla om helt andra saker.\r\nDet är ett led i den här utvecklingen. Om man ena\r\ngången talar man om att vi skall ha ett land där förut-\r\nsättningarna är lika i hela landet, måste också sådana\r\nhär tjänster vara tillgängliga för alla till lika priser.\r\nFramför allt talar man om att tillväxten skapas genom\r\nsmå och medelstora företag. Frågan är: Var skall de\r\netablera sig? Är det fortfarande i storstadsregionerna\r\nså att vi får en utglesning? Kommer man i den situa-\r\ntionen att det blir dyrare med telefontjänster och även\r\nandra tjänster i glesbygd, kommer man att få en stor-\r\nstadskoncentration. Samtidigt satsar vi från riksdagen\r\nav regionalpolitiska skäl miljontals kronor på att man\r\nskall etablera sig ute i landet. Vi har bl.a. länsansla-\r\ngen och transportstöd för att ge småföretagen och\r\nmänniskorna lika villkor oavsett var man bor i landet.\r\nNu säger man att det är okej att ha skilda priser\r\nnär det gäller telefoni. Man skulle kunna säga som så\r\natt den ena handen inte vet vad den andra gör. Detta\r\nhar vi framfört kritik mot och sagt att det blir konsek-\r\nvensen av den nya lagen där man tillåter differentie-\r\nrade taxor i landet.\r\nEn annan sak som man talar om är den fantastiska\r\nsatsningen för att få en gemensam telelagstiftning och\r\ngemensamt regelverk med EU. Frågan måste vara:\r\nVilket regelverk? Det finns inget gemensamt regel-\r\nverk i EU-länderna. Man trodde att det skulle gå, och\r\nregeringen har förutsatt att vi skall ha en gemensam\r\nlagstiftning med EU. Detta kommer inte till stånd. Det\r\nfinns länder i Europa, bl.a. Frankrike, Spanien och\r\nPortugal, som säger nej till en gemensam tele- och\r\npostlagstiftning och som fått undantag till år 2003.\r\nHär skall vi gå före och släppa någonting som vi har\r\nvarit duktiga på och där vi varit ledande, som man\r\nskriver i betänkandet. Hur kan man vara ledande om\r\nman skall anpassa sig till någon annan? Då kan man\r\ninte vara ledande. Då har man gått in i någonting som\r\när gemensamt, och då är man inte ledande. Ledande\r\nkan man bara vara om man står utanför och kan driva\r\nfrågorna framåt. Det här har regeringen varit väldigt\r\ndålig på. Man har fört en inkonsekvent politik. Här i\r\nSveriges riksdag har vi haft andra idéer. Regeringens\r\nrepresentanter från ministerhåll och statssekreterarhåll\r\nhar varit ute i Europa och kritiserat andra länder för\r\natt man inte gått så långt som vi har varit på väg att\r\ngöra, fastän vi i verkligheten inte gjort någonting.\r\nDetta är att komma med dubbla budskap.\r\nVarför skall det finnas skillnader när det gäller\r\ntelefoni och post? Konkurrensverket säger i dag nej\r\ntill att Posten skall få ha regionala skillnader i fråga\r\nom porto. Men inom telefoni tillåter man regionala\r\nskillnader. Var finns logiken? Finns det ingen princi-\r\npiell likhet? Jag vill inte ha det svaret att det är skill-\r\nnad mellan ett brev och en telefon, för det vet jag.\r\nMen det måste finnas något logiskt sammanhang.\r\nKonkurrensverket säger å ena sidan att man inte får ha\r\nregionala skillnader, och vi vill ha en lagstiftning som\r\ninnebär att vi kan ha skillnader. Var finns logiken?\r\nSedan vill jag kort beröra en reservation som vi\r\nhar till detta betänkande om depositionsavgifter när\r\nmänniskor vill skaffa telefon. Det finns olika kriterier.\r\nMan kan t.ex. inte ha en betalningsanmärkning. Har\r\nman en sådan tillkommer en depositionsavgift på\r\n5 000 kr. Den kan Telia behålla under ett års tid. Det\r\nskulle vara intressant att veta, inte bara hur länge\r\nTelia kan behålla pengarna, utan också hur länge\r\nbetalningsanmärkningen står kvar. Är det också ett år\r\neller två, tre, fyra eller fem år? Jag har fått höra att har\r\nman t.ex. fått parkeringsböter och inte betalat i tid och\r\nvill ha telefon får man nej från Telia, om man inte\r\ndeponerar 5 000 kr. Jag tycker att det är missgynna\r\nmänniskor i ett samhälle där de blir mer beroende av\r\ninnehav av telefon. Även andra tjänster än telefon-\r\nsamtal får man i dag via telenätet. Dessa kommer en\r\ndel människor att undantas ifrån om de inte har möj-\r\nligheter att eventuellt låna 5 000 kr, som ju är stora\r\npengar för många människor i det klimat som vi har\r\nbeträffande arbete och sysselsättning.\r\nMed det, fru talman, yrkar jag bifall till reserva-\r\ntion 2 under mom. 1 och reservation 5 under mom. 8.\r\nJag står givetvis bakom även andra reservationer som\r\nbär mitt namn i detta betänkande.</pre><pre>Anf.  23  ELISA ABASCAL REYES (mp):\r\nFru talman! Miljöpartiet har haft en positiv in-\r\nställning till utvecklingen på telekommunikationsom-\r\nrådet. Priserna har sjunkit och nya arbetstillfällen har\r\nuppstått, dels inom sektorn, dels tack vare sektorns\r\nexpansion när det gäller nya tjänster. Det har också\r\nvuxit fram en mångfald av tjänster som inte bara gyn-\r\nnat väldigt specifika verksamheter utan som kommit\r\nen majoritet av människor till del. Det är vår bedöm-\r\nning att konkurrensen och mångfalden har varit bra\r\nför det stora flertalet.\r\nSom vi tidigare många gånger har sagt har vi inget\r\nideologiskt principiellt motstånd mot avreglering och\r\nkonkurrens. Vi tror att det kan vara positivt inom\r\nvissa verksamheter samtidigt som det kan vara kata-\r\nstrofalt inom andra. Det beror på vilken karaktär som\r\nverksamheten har. Men det beror också på hur man i\r\nde politiska besluten följer upp avregleringarna.\r\nDet har varit problematiskt att följa upp en väldigt\r\nsnabb utveckling med adekvat lagstiftning. Men det\r\nbeslut som vi i dag skall fatta är enligt min och Miljö-\r\npartiets uppfattning ett steg i rätt riktning för att nå en\r\nmarknad med bra konkurrens utan att det hela utmyn-\r\nnar i hämningslösa profitjakter från oseriösa operatö-\r\nrer som drabbar konsumenter på ett negativt sätt,\r\nframför allt då konsumenter som inte är så ekono-\r\nmiskt eller socialt starka.\r\nUnder den tid som vi har varit med och diskuterat\r\nkring telelagstiftningen har vi betonat framför allt tre\r\nhänsyn: hänsyn till glesbygdsbor, hänsyn till funk-\r\ntionshindrades behov och hänsyn till att konsumenter-\r\nnas kunskaper riskerar att bli alldeles för begränsade i\r\nförhållande till operatörerna.\r\nI och med att Post- och telestyrelsen nu blir till-\r\nsynsmyndighet och får ett övergripande ansvar tror vi\r\natt konsumentens skydd stärks och att skyddet för de\r\nmindre operatörerna på marknaden gentemot de större\r\nstärks. Lagstiftningen har, som föreslås i betänkandet,\r\nskrivningar som skyddar glesbygdsbor från negativ\r\ndiskriminering. Med tanke på olika tjänsters utbred-\r\nning kan vi känna oss relativt lugna när det gäller\r\nglesbygdsbefolkningen.\r\nVi tror att enhetliga taxor måste utredas mera in-\r\nnan man kan besluta om sådana, gärna efter det att\r\nmer erfarenhet har ackumulerats - vi befinner oss just\r\nnu i ett inledningsskede.  Det är t.ex. inte omöjligt att\r\nenhetliga taxor bromsar upp en fallande prisutveck-\r\nling och minskar antalet operatörer. Det skall vara\r\nmöjligt att konkurrera med priset, men det skall i\r\nenlighet med lagförslaget inte vara möjligt att dis-\r\nkriminera glesbygdsbor. Tydligare än så här är det\r\nnog svårt att få det.\r\nBegreppet \"rimliga priser\" kan vara luddigt, men\r\nom Post- och telestyrelsen nogsamt följer upp sitt\r\nansvar kan det ändå vara ett starkt skydd för konsu-\r\nmenterna i glesbygden. Då är min fråga till Centern\r\nom man menar att det inte skall vara någon priskon-\r\nkurrens. På vilket sätt skulle detta gynna konsumenter\r\ni glesbygden?\r\nNär det gäller konsumenternas intressen är det\r\nförstås andra perspektiv som är nog så intressanta.\r\nDet gäller t.ex. produktbeskrivning, konsumentens\r\nkunskap för att kunna välja mellan olika tjänster och\r\nkonsumentens möjlighet att bevisa om man har tagit\r\nen tjänst i anspråk eller inte. Under de senaste årens\r\ntvister har det varit ganska komplicerat att utreda vem\r\nsom är skyldig att betala. Det har ju visat sig att det\r\nfinns ett behov av att förtydliga konsumentens ställ-\r\nning på telemarknaden.\r\nI och med att man inom den europeiska unionen\r\nutarbetar ett särskilt konsumentperspektiv inom olika\r\nområden finns det också en poäng med att utarbeta en\r\nsärskild konsumentlagstiftning och ett särskilt konsu-\r\nmentskydd i telelagen. Enligt vår uppfattning bör\r\ndetta belysas tydligare. Det finns tyvärr ingenting,\r\nvare sig i propositionen eller betänkandet, som tar\r\nfasta på just dessa perspektiv trots att de är så viktiga.\r\nJag kan nämna som exempel att Telia av en händelse\r\nfakturerade många abonnenter dubbelt för Interneta-\r\nbonnemang. Det var då väldigt svårt för dessa konsu-\r\nmenter att bevisa att de inte hade dubbla abonnemang.\r\nDet är det andra perspektivet som vi hoppas kommer\r\natt beaktas framöver.\r\nVi är också medvetna om att den här lagstiftning-\r\nen i vissa avseenden är en färskvara. Man behöver\r\nfölja upp marknaden, samtidigt som Post- och telesty-\r\nrelsen bör få möjlighet att följa upp sitt ansvar.\r\nNär det gäller funktionshindrades behov vill vi ba-\r\nra beklaga att regeringen har låst sig vid en avtalslös-\r\nning och inte tillstyrkt förslaget om ansvars- och fi-\r\nnansieringsprincipen. De argument som regeringen\r\noch utskottets majoritet har anfört för att avstyrka\r\nförslaget är inte tillräckligt starka. Det anförs bl.a. att\r\nman inte vill peka ut vissa grupper i begreppet sam-\r\nhällsomfattande tjänster och därmed inte heller velat\r\nha en lagstiftning som skyddar funktionshindrade.\r\nMen det blir snarare problem om man har särlös-\r\nningar och avtalslösningar för en grupp människor\r\noch inte bakar in detta i en generell lagstiftning. Det\r\nvore annars en positiv utveckling, eftersom operatö-\r\nrerna då tvingas att ta ett ekonomiskt ansvar som\r\nförhoppningsvis skulle leda till en bättre utveckling\r\nnär det gäller produktutveckling. Det skulle också bli\r\nen press på operatörerna att tillhandahålla de bästa\r\nmöjliga tjänsterna till en rimlig kostnad.\r\nNu får vi inte den situationen. Risken är att man\r\nkommer att följa efter på andra områden och att ope-\r\nratörer och producenter kommer att fråntas ansvaret\r\natt tillhandahålla tjänster i framtiden. Det gäller fram-\r\nför allt utvecklingen av nya tjänster för funktionshind-\r\nrade.\r\nDet kan också uppstå en gisslansituation. Det finns\r\ningenting som säger att svensk ekonom bara är på väg\r\nuppåt. Vi kan lika gärna råka ut för en ny omsväng-\r\nning om några år. Det kan också bli en skiftning i det\r\npolitiska klimatet, vilket gör att det blir ett sämre\r\nskydd för dessa grupper från statens sida. Det betyder\r\natt om den statsfinansiella situationen inte tillåter ett\r\nfullt ekonomiskt ansvarstagande från staten för funk-\r\ntionshindrade kommer de helt enkelt att få rätta mun-\r\nnen efter matsäcken. Så skall vi inte ha det. Vi tycker\r\natt det skulle skapa en väldigt ojämlik situation.\r\nDet har också anförts att det skulle bli ett byråkra-\r\ntiskt krångel och att man skulle behöva att skapa en\r\nhelt ny myndighet om ansvars- och finansieringsprin-\r\ncipen tillämpades. Man ifrågasätter också om företa-\r\ngen själva skulle ha ansvaret att själva utveckla tjäns-\r\nter och att de skulle ikläda sig något slags myndig-\r\nhetsroll. Det tycker vi också är ett felaktigt argument.\r\nDet är ju snarare så att Post- och telestyrelsen inte\r\nförlorar insyns- och tillsynsmöjligheten bara för att\r\nman väljer en annan finansieringslösning. Den funk-\r\ntionen skulle mycket väl kunna ligga inom Post- och\r\ntelestyrelsens område. Det väl ingenting som skall ses\r\nsom negativt om operatörerna själva tog på sig ansva-\r\nret för att utveckla och förbättra tjänster för funk-\r\ntionshindrade.\r\nJag vill verkligen beklaga att regeringen och ut-\r\nskottet inte tillstyrkt förslaget. Jag vill också poängte-\r\nra att de största handikapporganisationerna står bak-\r\nom detta förslag, som också var Handikapputredning-\r\nens förslag till finansieringslösning. Jag tycker att det\r\när anmärkningsvärt att man inte har följt de största\r\noch framför allt de mest kunniga gruppernas åsikter\r\nom hur detta bör lösas. Jag är övertygad om att de\r\nflesta ledamöter i trafikutskottet har fått ett utskick\r\nfrån HSO där man förordar ansvars- och finansiering-\r\nsprincipen. Tyvärr kan jag inte vara med när ni för-\r\nklarar för dessa organisationer varför ni inte valde den\r\nlösningen. Men ni kan kanske göra ett försök och\r\nförklara för mig i dag.\r\nNär det gäller samtrafik tycker jag att lagstiftning-\r\nen ger ett bra skydd. Lagstiftningen medger inte att\r\nman får ta ut för höga priser av andra operatörer som\r\nvill ha tillgång till näten. Post- och telestyrelsen kan\r\nockså till skillnad från tidigare gå in och agera i en\r\ntvist. Det finns också en skyldighet för de större ope-\r\nratörerna att tillhandahålla tillgänglighet till näten. De\r\ndominerande operatörerna har också en skyldighet att\r\nha en kostnadsredovisning för kostnader för samtra-\r\nfik. Detta innebär en väsentlig skärpning i regleringen\r\nom samtrafik som kommer att skydda de flesta opera-\r\ntörer mot de dominerande operatörernas för höga\r\npriser.\r\nDet är också positivt att en solidarisk finansie-\r\nringsmodell kan övervägas om kostnaderna för Telia\r\nblir för höga när det gäller att tillhandahålla samhälls-\r\nomfattande tjänster.\r\nVi vill inte säga att det är en låg ambitionsnivå när\r\ndet gäller begreppet samhällsomfattande tjänster. Det\r\när en flexibel ambitionsnivå som ligger ganska bra i\r\ntiden med den utveckling som vi kan se.\r\nSlutligen vill jag säg några ord om försäljningen\r\nav Telia. Miljöpartiet har ännu inte fullt ut tagit ställ-\r\nning till detta. Men vi kan säga så mycket som att vi\r\nser med tveksamhet på den del som är affärsutveck-\r\nlande och den mediemarknad som Telia har gått in på.\r\nJag vill här rikta en hälsning till kulturminister Marita\r\nUlvskog som har uttalat sig i dessa frågor och be att\r\nhon står på sig. Hon bör se till att dominerande tele-\r\noperatörer inte får ett negativt inflytande på medieut-\r\nbudet.\r\nSedan måste vi också ifrågasätta om det är bättre\r\natt ett företag som Telia, som nästan har en monopol-\r\nliknande ställning, är i privat ägo än i statlig ägo. Jag\r\när inte helt säker på att det privata ägandet är till för-\r\ndel för konsumenterna i det här sammanhanget.\r\nJag vill slutligen yrka bifall till reservation nr 8,\r\nmen vi står givetvis bakom alla våra reservationer.</pre><pre>Anf.  24  SVEN BERGSTRÖM (c) replik:\r\nHerr talman! Jag är inte helt säker på att Elisa\r\nAbascal Reyes fråga är alldeles klar. Hon funderade\r\növer om Centern inte tycker att man skall få konkurre-\r\nra med priset. Det är klart att olika aktörer skall få\r\nkonkurrera med priset. Men vad vi är fundersamma\r\növer är om man skall ha en geografisk differentiering,\r\nså att det skall vara billigare på lokalmarknaden i en\r\nstorstad än vad det är i t.ex. Lycksele eller Ystad. Vi\r\ntycker att det är ett samhällsansvar att skapa likvärdi-\r\nga förutsättningar för medborgare och företag på olika\r\nhåll i landet.\r\nSedan är det också viktigt vad man har för utbud\r\nav teletjänster. Jag tycker också att det är ett samhäll-\r\nsansvar att kunna säkra en god kvalitet på utbudet av\r\nteletjänster i hela landet. Men i vår reservation när det\r\nt.ex. gäller att särskilja Telias redovisning av access-\r\nnätet understryker vi att det är viktigt att ge olika\r\naktörer chansen att vara med och konkurrera på tele-\r\nmarknaden. Det är självklart.</pre><pre>Anf.  25  ELISA ABASCAL REYES (mp) re-\r\nplik:\r\nHerr talman! Såsom lagstiftningen är utformad\r\nskall det alltså inte vara tillåtet att diskriminera gles-\r\nbygdsbor, och det är det som vi tycker är det väsentli-\r\nga. Om man sedan kan sänka priserna för andra kon-\r\nsumenter är det givetvis en fördel som jag tycker att\r\nman inte bör blockera.\r\nGivetvis är vi inte odelat negativa till enhetliga\r\npriser och till en större geografisk likhet även när det\r\ngäller likvärdiga tjänster. Men lagstiftningen säger att\r\nkonsumenterna skall ha likvärdiga villkor när det\r\ngäller teletjänster. Vi har en reservation där vi tycker\r\natt detta bör utredas ytterligare. Men vi tror att det\r\nkan vara negativt och framför allt att det kan dämpa\r\nen utveckling mot sjunkande priser inom vissa områ-\r\nden, vilket inte gagnar någon om man redan nu lag-\r\nstiftar om enhetliga priser.</pre><pre>Anf.  26  MONICA GREEN (s):\r\nHerr talman! Vi är bäst i världen på telekommuni-\r\nkationsområdet. Vi har ett väl fungerande telenät i\r\nhela landet. Vi har mycket låga avgifter för telefoni.\r\nVi har flest mobiltelefoner. Vi är de största användar-\r\nna av IT och vi tar till vara den nya tekniken så att\r\nutbyggnadstakten är enorm, för att hela tiden ge kon-\r\nsumenter och företag allt bättre möjligheter att kom-\r\nmunicera elektroniskt och telemässigt. Det är möjligt\r\natt det finns ett och annat land som är bättre i något\r\ndelmoment, men i det stora hela kan man säga att\r\nSverige ligger i världsklass inom tele- och IT-\r\nområdena.\r\nTack vare väl fungerande telekommunikationer\r\nhar vi stora fördelar och förutsättningar när det gäller\r\natt förverkliga informationssamhället. Den nya tekni-\r\nken gör att tele- och IT-frågorna blir omdanande för\r\nhela samhället - gränserna suddas ut, både de rent\r\ngeografiska och även de tidigare gränserna mellan\r\ntelefon, data, TV, tryck och information. Utveckling-\r\nen mot informationssamhället påverkar såväl arbetsli-\r\nvet som levnadsmönstret och de demokratiska värde-\r\nna. Vi får ökad insyn och möjlighet till delaktighet.\r\nMen om vi nu är så himla bra, varför skall vi då\r\ngöra om telelagen redan efter fyra år? Jo, dels finns\r\ndet ju ingenting som är så bra att det inte går att göra\r\nbättre, dels är  utvecklingen mycket snabb inom detta\r\nområde. Den tekniska utvecklingen, som jag nämnde,\r\nliksom internationaliseringen och den förändrade\r\nmarknaden gör att vi nu antar en ny lag i dag. Men\r\njust för att utvecklingen i denna framtidsbransch går\r\nså snabbt kommer vi att få återkomma till riksdagen\r\nrelativt snart igen. Det är alltså fråga om en färskvara.\r\nÄven i den nya lagen kommer de övergripande\r\ntelepolitiska målen att vara att enskilda och myndig-\r\nheter i landets olika delar skall ha tillgång till effekti-\r\nva telekommunikationer. De skall bidra till en regio-\r\nnal balans och vara öppna och flexibla. De skall också\r\nbidra till ett effektivt resursutnyttjande i samhället,\r\nfrämja samverkan mellan operatörer och bidra till att\r\nskapa nya, kostnadseffektiva och högkvalitativa tele-\r\ntjänster.\r\nVar och en skall ha möjlighet att till ett rimligt\r\npris, från sin stadigvarande bostad eller sitt fasta verk-\r\nsamhetsställe, utnyttja telefonitjänst inom ett allmänt\r\ntillgängligt nät. Alla skall få tillgång till teletjänster på\r\nlikvärdiga villkor, vilket innebär att särskild tonvikt\r\nläggs på att grupper i samhället med särskilda behov\r\nskall ha tillgång till teletjänster. Telekommunikatio-\r\nnerna skall vara uthålliga och tillgängliga under kriser\r\noch krig.\r\nDe telepolitiska målen har ett tydligt konsument-\r\nperspektiv. En viktig del av konsumentintresset är att\r\nskapa förutsättningar för en effektiv konkurrens. Där-\r\nför skall konkurrensen även fortsättningsvis vara ett\r\nviktigt medel för att uppnå de telepolitiska målen.\r\nKonkurrensens roll är dels att bidra till mångfald och\r\nvalfrihet för användarna, dels att skapa kostnadsef-\r\nfektivitet.\r\nMen vi måste följa utvecklingen mycket noga.\r\nDärför skall Post- och telestyrelsen i högre grad än\r\ntidigare fungera som en sektorsmyndighet på teleom-\r\nrådet, med de samordningsuppgifter, utredningsupp-\r\ngifter och rapporteringsskyldigheter som det för med\r\nsig.\r\nPost- och telestyrelsen skall ha ett övergripande\r\nansvar för att telemarknaden fungerar effektivt ur\r\nbåde konsument- och konkurrensperspektiv. Myndig-\r\nheten ges därför vidgade befogenheter på ett antal\r\npunkter. Bl.a. skall Post- och telestyrelsen på begäran\r\nav en part vid tvister enligt lag meddela beslut om\r\nvilka villkor som gäller för samtrafik. Därigenom kan\r\nvi också följa prisutvecklingen och den regionala\r\nbalansen. Tillhandahållandet av telefonitjänsten skall\r\nske till ett rimligt pris. Bedömningen av vad som skall\r\nanses vara ett rimligt pris bör utgå från ett konsu-\r\nmentperspektiv.\r\nVid bedömning av prisets rimlighet bör även hän-\r\nsyn tas till kostnaden för tillhandahållandet av dessa\r\ntjänster. Om den tekniska utvecklingen leder till att\r\nkostnaderna sänks bör också priserna för tjänsterna\r\nsänkas. Investeringar i infrastruktur och tjänster, som\r\när mer sofistikerade tjänster än telefonitjänst, skall\r\ninte räknas in i eller påverka priset för själva telefo-\r\nnitjänsten.\r\nVi ger nu också möjlighet att sänka priserna i re-\r\ngioner där konkurrensen är hård. Det leder till att den\r\nnuvarande utvecklingen med sjunkande priser får en\r\nextra skjuts så att priserna kan sänkas ytterligare. Vi\r\ntillåter en viss geografisk spridning av priset, så att\r\nTelia får möjlighet att möta konkurrensen. Detta är\r\nviktigt, eftersom Telia nu jämförs med de övriga\r\noperatörerna. Men sänkningen av taxorna i vissa\r\nregioner skall inte kompenseras genom höjningar i\r\nandra regioner. Stora prisvariationer mellan regioner\r\neller mellan likvärdiga tjänster accepteras inte.\r\nDe samhällsomfattande tjänsterna måste fortlö-\r\npande anpassas till den tekniska utvecklingen. Det är\r\nklart att man kan tänka sig att även datakommunika-\r\ntion med högre hastigheter bör omfattas av de sam-\r\nhällsomfattande tjänsterna. Om man har den uppfatt-\r\nningen är man radikal och häftig.\r\nI samband med utvidgningen är det viktigt att va-\r\nlet av  tjänster som skall ingå i de samhällsomfattande\r\ntjänsterna baseras på en bred efterfrågan. Annars\r\nriskerar hushåll och andra användare att få betala för\r\ntjänster som de inte vill ha och inte efterfrågar. Det är\r\nhelt enkelt litet för tidigt att slå fast hur de samhälls-\r\nomfattande tjänsterna skall utvidgas. Och som jag\r\nsade tidigare: Vi har anledning att återkomma.\r\nDet har framförts synpunkter på att Telias access-\r\nnät alternativt Telias hela nät bör avskiljas för att\r\nmotverka Telias dominerande ställning, skapa större\r\nöppenhet i beräkningarna av kostnader och för att\r\nstärka konkurrensen på marknaden. Detta vore dock\r\nolyckligt, och det har inte prövats i något av de euro-\r\npeiska bolag som utgör konkurrenter till Telia. Inte\r\nheller har tanken beaktats att de svenska konkurren-\r\nterna till Telia skulle göra motsvarande. Telia skulle\r\nförlora stordriftsfördelar, och om Telia tvingas till ett\r\navskiljande skulle bolaget försvagas, vilket skulle\r\nminska möjligheterna till en god service för allmänhe-\r\nten.\r\nTelias accessnät bör därför inte avskiljas fysiskt.\r\nDäremot bör vi ställa krav på den dominerande opera-\r\ntören att redovisa viss del av verksamheten avskilt\r\nfrån annan verksamhet för att öka insynen i och kon-\r\ntrollen av denna dominerande operatör.\r\nJag vill än en gång betona vad vi menar med en\r\nväl fungerande marknad. Det är inte en krass mark-\r\nnadsekonomi där djungelns lag råder och den starke\r\nstyr, utan en väl fungerande marknad är när vi kan ta\r\nhänsyn till de sociala och regionalpolitiska målen.\r\nDet är därför vi behöver en bra och genomtänkt\r\ntelepolitik, och inte vill släppa allt fritt.\r\nDet är därför vi är så noga med att utmejsla en bra\r\nsamtrafik och hitta bra kostnadsredovisningar.\r\nDet är därför vi ger Post- och telestyrelsen större\r\nmuskler att kunna följa utvecklingen och ställa krav\r\npå operatörerna.\r\nDet är därför vi särskilt poängterar att stora\r\nprisvariationer inte skall accepteras.\r\nDet är därför vi understryker vikten av att alla\r\nskall få tillgång till teletjänster på likvärdiga villkor.\r\nHerr talman! Jag yrkar bifall till utskottets hem-\r\nställan i betänkandet.</pre><pre>Anf.  27  KARL-ERIK PERSSON (v) replik:\r\nHerr talman! Vi i Sverige är bäst när det gäller te-\r\nlefoni - det håller jag med om. Men att vi skulle vara\r\nbäst när det gäller IT-frågor anser jag inte. Där är det\r\ninte så väl beställt. Det kan byggas ut mycket mer.\r\nDet gäller framför allt skolornas möjligheter och\r\ntillgång till IT. Detta är något vi har försökt att satsa\r\npå i Sverige, men jag håller definitivt inte med om att\r\nvi är världsbäst. Det är en felaktigt uppgift som Moni-\r\nca Green lämnar.\r\nJag ställde en fråga angående Post- och telestyrel-\r\nsen och Konkurrensverket: Vad är det för skillnad,\r\nnär Posten inte kan få ha olika regioner utan enligt\r\nKonkurrensverket måste ha hela Sverige som ett\r\nupptagsområde? Sverige betraktas alltså som en enda\r\nmarknad. Monica Green säger att Telia har möjlighe-\r\nten att utveckla stordriftsfördelar och att verket har en\r\ndominerande ställning. Det är helt rätt - det håller jag\r\nmed om. Men vad är skillnaden, när Konkurrensver-\r\nket säger att man inom postverksamheten inte får göra\r\nså och att det strider mot konkurrenslagen?\r\nMan säger att den dominerande ställning som Te-\r\nlia har innebär att verket också kan ha differentierade\r\ntaxor för telefoni. Då talar man om regionala skillna-\r\nder i taxesystemet. Men för postverksamheten går\r\ndetta alltså inte. Vad är skillnaden? Båda sakerna är\r\ninfrastruktur, oavsett om det gäller post- eller tele-\r\nkommunikationer. Den här frågan måste man på ett\r\neller annat sätt kunna svara på. Glesbygdsverket säger\r\ni sitt remissvar till propositionen att detta kommer att\r\nfå konsekvenser för glesbygden. Det har det inte alls\r\ntagits hänsyn till i propositionen.</pre><pre>Anf.  28  MONICA GREEN (s) replik:\r\nHerr talman! Även Konkurrensverket skall följa\r\nlagen. Om vi beslutar om den här lagen i dag kommer\r\nverket att följa den. Det är det som är den stora skill-\r\nnaden: Man följer lagen.\r\nVi socialdemokrater tycker att man helt enkelt\r\nskall kunna möta konkurrensen. Karl-Erik Persson tar\r\nupp frågan om att detta är likadana infrastrukturer.\r\nDet är möjligt att man kan jämställa dessa två saker,\r\näven om den ena är en vikande marknad och den\r\nandra en uppåtgående.\r\nDet finns andra infrastrukturer där man faktiskt\r\ntillåter olika priser, t.ex. flyg. Vi i Socialdemokraterna\r\nsäger inte att vi måste ha enhetspriser överallt, utan\r\nman får möta konkurrensen där den finns. Men i be-\r\ntänkandet poängteras mycket noggrant att det inte får\r\nbli stora prisvariationer, och PTS ges stora muskler\r\nför att kunna följa prisutvecklingen.</pre><pre>Anf.  29  KARL-ERIK PERSSON (v) replik:\r\nHerr talman! Det är helt självklart att man har oli-\r\nka taxor på olika saker. Men här betraktas Sverige\r\nsom en hel marknad när det gäller posten - det är litet\r\nknepigt att blanda in flyget i den här situationen efter-\r\nsom flyget har helt andra villkor än post och telefoni -\r\noch när det gäller telefoni betraktas det inte som en\r\nenda marknad. Man har alltså olika syn på detta.\r\nStällningen är alltså litet knepig.\r\nJag förstår att lagen skall följas, men det hela blir\r\nlitet tvivelaktigt när det gäller Konkurrensverket, som\r\nhar den ena biten av detta. Verket har sagt nej till\r\nposten, som är dominerande på marknaden. I det här\r\nfallet säger verket kanske ja, eller så har man ingen-\r\nting att säga eftersom det kanske strider mot det som\r\nblir lagstiftat. Jag har inte sett vad Konkurrensverket\r\nsäger i den här frågan.\r\nGlesbygdsverket har sagt att detta kommer att få\r\nkonsekvenser för bl.a. glesbygdsborna. Det har man\r\ninte heller tagit någon som helst hänsyn till, utan man\r\nbara kör på. Här satsar vi miljontals kronor på att\r\nupprätthålla en bra service i hela landet för bl.a. be-\r\nfolkning och småföretagare ute i glesbygden, medan\r\nman nu är ute och ser till att prisbilden kan bli helt\r\nannorlunda. Man säger att det inte får bli för stora\r\nskillnader. Ja, allting är ju relativt, Monica Green. Det\r\nsom är en stor skillnad för en kanske inte betraktas\r\nsom någon stor skillnad för någon annan.</pre><pre>Anf.  30  MONICA GREEN (s) replik:\r\nHerr talman! Vi har anledning att återkomma till\r\nde här frågorna eftersom vi bl.a. genom Post- och\r\ntelestyrelsen har möjlighet att följa prisutvecklingen.\r\nOm man känner att något blir fel kan man alltså åter-\r\nkomma. I betänkandet säger vi socialdemokrater att vi\r\ninte accepterar alltför stora prisvariationer. Vi vill\r\nstödja små företag i glesbygden, och vi tror att möj-\r\nligheten att sänka priset på vissa områden också ger\r\nen extra skjuts till att sänka priserna i hela landet.</pre><pre>Anf.  31  LENNART FREMLING (fp) re-\r\nplik:\r\nHerr talman! I mitt anförande tog jag upp frågan\r\nom Telias ägarstruktur. Jag hörde dock inget i Monica\r\nGreens anförande om varför det behövs ett statligt\r\nägande av Telia AB. Jag undrar alltså vilka fördelar\r\ndet enligt Socialdemokraterna ger att Telia AB är\r\nstatligt ägt. Från Folkpartiets sida föreslår vi att det\r\nsäljs ut.</pre><pre>Anf.  32  MONICA GREEN (s) replik:\r\nHerr talman! Huruvida vi skall sälja ut matsilvret\r\neller inte har vi anledning att återkomma till. Nu dis-\r\nkuterar vi telepolitik. Näringspolitiken kommer vi till\r\nvid ett annat tillfälle.</pre><pre>Anf.  33  TOM HEYMAN (m):\r\nHerr talman! Jag kommer tillbaka till den fråga\r\nsom Lennart Fremling tog upp. Monica Green konsta-\r\nterade i början att vi i Sverige är bäst i världen i tele-\r\nsammanhang. Det kan kanske vara så, men hon går\r\nhelt förbi frågan om hur vi skall förbli bäst i världen.\r\nDet är inte bara en ren utförsäljning som Lennart\r\nFremling tar upp, utan det är faktiskt fråga om ett\r\nbehövligt kapitaltillskott till Telia som är ganska akut.\r\nFörut har det presenterats en lösning med att man\r\nskulle börsintroducera företaget och med en nyemis-\r\nsion kunna få ett rätt stort kapitaltillskott till Telia.\r\nDet finns gott om riskvilligt kapital i dag som skulle\r\nkunna fylla den funktionen.\r\nDetta lämnas helt vid sidan om denna proposition,\r\noch det berörs över huvud taget inte i debatten. Soci-\r\naldemokraterna laborerar fortfarande med ett bevarat\r\nfullständigt statligt ägande. Jag ställer frågan igen till\r\nMonica Green: Varför har det plötsligt blivit så väl-\r\ndigt viktigt att Telia skall vara fullständigt statligt ägt?\r\nDetta är ju en gammal statssocialistisk uppfattning,\r\nsom socialdemokratin i andra sammanhang inte längre\r\nsäger sig stå bakom. Varför har detta blivit så väldigt\r\nviktigt just för Telia?</pre><pre>Anf.  34  MONICA GREEN (s):\r\nHerr talman! Som sagt tänker jag inte gå in på nä-\r\nringspolitiken här i dag. Jag återkommer gärna till den\r\nvid ett annat tillfälle, men i dag vill jag gärna prata\r\nom de telepolitiska målen och om vår telepolitik i\r\nSverige, som faktiskt är väldigt bra.</pre><pre>Anf.  35  TOM HEYMAN (m):\r\nHerr talman! Jag tycker faktiskt att det finns rätt\r\nmycket telepolitik i frågan om staten skall vara\r\nhelägare av telebolaget eller om man skall ha en full-\r\nständig konkurrens på området.\r\nDen uppfattning som regeringen nu företräder är\r\nju värdig Karl-Erik Persson, men regeringen har ju\r\ninte förut sagt att man står bakom den.</pre><pre>Anf.  36  MONICA GREEN (s):\r\nHerr talman! Jag tror på vår telepolitik. Jag tycker\r\natt vi i den nya lagen slår fast hur vi med konkurren-\r\nsens hjälp skall fortsätta att få en låg prisutveckling.\r\nVi slår också fast att vi skall ha en god regionalpoli-\r\ntisk inriktning och att priserna inte får öka i glesbygd.\r\nJag tycker att vi har en bra telepolitik. Låt oss gå\r\nvidare och diskutera näringspolitiken vid ett annat\r\ntillfälle!</pre><pre>Överläggningen var härmed avslutad.\r\n(Beslut fattades efter 10 §.)</pre><pre>6 §  Enskilda vägar</pre><pre>Föredrogs\r\nTrafikutskottets betänkande 1996/97:TU8\r\nEnskilda vägar (prop. 1996/97:92)</pre><pre>Anf.  37  ULLA LÖFGREN (m):\r\nHerr talman! Det här betänkandet handlar alltså\r\nom enskilda vägar och om att de i framtiden skall\r\nregleras genom en lag, nämligen anläggningslagen.\r\nLagen om enskilda vägar upphävs alltså.\r\nI likhet med den utredning som föregick lagförsla-\r\nget anser vi att det är tveksamt om de tvångsupplåtel-\r\nser som anläggningslagen innehåller är förenliga med\r\ngrundlagen. Vi vill därför utreda den frågan.\r\nI övrigt tycker vi att stämman och inte styrelsen\r\nskall besluta om ändring av andelstal.\r\nHerr talman! Till vår stora tillfredsställelse har ut-\r\nskottet ställt sig enigt bakom vårt förslag om att fas-\r\ntighetsägaren bör tillerkännas ersättning för andel i\r\növerskott vid utträde ur samfällighet.\r\nDärmed återstår för min del bara att yrka bifall till\r\nreservation 1.</pre><pre>Anf.  38  HANS STENBERG (s):\r\nHerr talman! Den här förändringen är framför allt\r\nav teknisk natur. Den innebär egentligen inga stora\r\nförändringar i sak. Man förenklar bara systemet så att\r\nman fortsättningsvis använder anläggningslagen när\r\nman bildar vägsamfälligheter.\r\nModeraterna har två reservationer. Den ena gäller\r\nfrågan om detta stämmer överens med grundlagen.\r\nDen utredning som Moderaterna åberopar gör den\r\nbedömningen att den här typen av anläggningar fyller\r\nett sådant syfte och ett sådant behov ur allmänt intres-\r\nse att den är förenlig med grundlagen.\r\nI lagen finns det ju också ett särskilt skydd mot\r\nexpropriation och liknande tvångsingripanden i de fall\r\nen sådan anläggning inte skulle anses tillgodose ange-\r\nlägna allmänna intressen. Utskottsmajoriteten delar\r\nhelt och hållet regeringens bedömning att det inte\r\nfinns någon anledning att göra en särskild prövning\r\nom anläggningslagens grundlagsenlighet i det här\r\nfallet.\r\nDen andra reservationen handlar om huruvida det\r\när föreningsstämman eller styrelsen som skall ta\r\nställning till ett förändrat andelstal. Det får faktiskt\r\nbara förekomma i de fall där det handlar om en rent\r\nadministrativ förändring som föreningen utför och där\r\nregelverket och de bestämmelser som finns skall föl-\r\njas. Vi anser inte att det har någon som helst praktisk\r\nbetydelse om det är föreningsstämman eller styrelsen\r\nsom gör den ändringen. Jag är ändå övertygad om att\r\nman i de flesta föreningar kommer att presentera detta\r\npå stämman. Det finns ju ingen anledning att göra\r\nnågot annat.\r\nJag yrkar bifall till hemställan i betänkandet och\r\navslag på de båda reservationerna.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>7 §  Beredskapen mot svåra påfrestningar på\r\nsamhället i fred</pre><pre>Föredrogs\r\nFörsvarsutskottets betänkande 1996/97:FöU5\r\nBeredskapen mot svåra påfrestningar på samhället i\r\nfred (prop. 1996/97:11)</pre><pre>Anf.  39  LENNART ROHDIN (fp):\r\nHerr talman! Vi behandlar i dag den skrivelse som\r\nregeringen lagt fram med anledning av den hot- och\r\nriskutredning som tillsattes 1992. Det skedde inte\r\nminst som en följd av att det kalla kriget då på några\r\nfå år från slutet av 80-talet förpassats till historiens\r\nskräpkammare. Framtidseuforin tog sig ju t.o.m. så-\r\ndana uttryck som att historien skulle vara död.\r\nNu kunde man på allvar ta sig an den alltmer öka-\r\nde sårbarheten i det moderna samhället. Man kunde\r\nbörja ägna sig åt det som i allt väsentligt helt felaktigt\r\nkallats de nya hoten, men som i själva verket funnits\r\nganska länge, nämligen de hot som överskuggats av\r\ndet kalla krigets och inte minst kärnvapenhotets apo-\r\nkalyptiska domedagsprofetior. Detta var och är syn-\r\nnerligen välkommet, även om eurforin, inte minst mot\r\nbakgrund av den ohyggliga utvecklingen i det forna\r\nJugoslavien, fått ge plats för en tyvärr grym men\r\nverkligare verklighetsuppfattning.\r\nDet kommer förhoppningsvis inte att leda till att\r\nde s.k. icke-militära hoten mot vårt samhälles sårbar-\r\nhet åter tappar i uppmärksamhet. Frågor som rör\r\nfredstida hot mot liv och säkerhet för de människor\r\nsom bor i vårt land måste ägnas stor uppmärksamhet.\r\nHerr talman! Hot- och riskutredningen var i mer\r\nän ett avseende en produkt av ett yrvaket tidigt 90-tal.\r\nI ett avseende, som visserligen tonats ned i regering-\r\nens skrivelse och i försvarsutskottets betänkande, är\r\ndetta särskilt påtagligt. I bästa fall tillkom den bara\r\nsom följd av de domedagsprofetior som normalt före-\r\ngår ett sekelskifte.\r\nKarl Marx inledde Kommunistiska manifestet med\r\nde berömda orden om spöket som vandrar runt i Eu-\r\nropa och skrämmer dess makthavare. Det spöke som\r\nlikhet med andra vandringssägner vandrat runt i Eu-\r\nropa sedan tidigt 80-tal och skrämt människor och\r\nmakthavare är hotet om en massinvasion av mer eller\r\nmindre s.k. riktiga flyktingar. Det var ingen tillfällig-\r\nhet att Hot- och riskutredningens första delbetänkande\r\nhandlade om hotet av att 50 000, 200 000 eller en\r\nhalv miljon massflyktingar skulle anlända till vårt\r\nland.\r\nSkräckscenarierna om en ständigt växande flyk-\r\ntinginvasion har visat sig helt felaktiga. För det första\r\nhar flyktinginvandringen på ett förvånansvärt sätt\r\nvarit tämligen konstant sedan tidigt 80-tal. Den har\r\nförvisso fluktuerat kraftig från ett år till ett annat i\r\nolika västeuropeiska länder, även i Sverige. Men det\r\nhar berott på att Västeuropas stater efter bästa förmå-\r\nga skyfflat runt flyktingarna mellan sig. Sammantaget\r\nhar det rört sig om ett i stort sett lika antal varje år.\r\nVi hade visserligen en tillfällig invandringstopp\r\nrunt 1990 som en följd av järnridåns fall. Den har\r\nsedan länge försvunnit. Därtill kom en topp runt\r\n1992-1993 som följd av det ohyggliga kriget i forna\r\nJugoslavien. Den har som bekant också försvunnit.\r\nIngen av dessa toppar innebar några som helst hot\r\nmot våra länders säkerhet. De kan framför allt inte tas\r\nsom intäkt för de skräckscenarier som började utveck-\r\nlas redan i början av 80-talet. Då var begrepp som\r\nglasnost och perestrojka helt okända. Men när Hot-\r\noch riskutredningen inledde sitt arbete var dessa\r\nvandringssägner förvisso på nästan var mans läppar,\r\nockså i vårt land.\r\nI regeringens skrivelse handlar det i samtliga and-\r\nra fall om hot och risker som sätter vårt lands invåna-\r\nres liv och säkerhet på spel. Det torde ingen med\r\nbästa vilja i världen kunna hävda skulle gälla vid en\r\nplötslig ankomst även av ett mycket stort antal flyk-\r\ntingar.\r\nFrågor som t.ex. gäller terrorism och allvarlig\r\nsmitta kan inte heller tas om intäkt för att utmåla en\r\ntänkt massflyktssituation som ett hot mot vårt samhäl-\r\nle. De behandlas ju utförligt och separat i regeringens\r\nskrivelse.\r\nAtt ett stort antal flyktingar som anländer till vårt\r\nland i fredstid redan i sig som företeelse skulle inne-\r\nbära ett hot mot vårt samhälle är en myt. Det skulle\r\nförvisso kunna innebära stora administrativa och\r\npraktiska påfrestningar för myndigheterna. Inte minst\r\nvåra invandringsmyndigheter har ju redan tidigare\r\nvisat prov på mycket låga stresströsklar. Däremot har\r\nvåra kommuner visat en vida mer robust krishante-\r\nringsförmåga, varför det är riktigt att, som regeringen\r\nhävdar, i sådana fall låta dem ta ansvaret för det prak-\r\ntiska omhändertagandet. Men något hot mot vårt\r\nsamhälle är det inte.\r\nMen låt oss också granska själva förutsättningen.\r\nHot- och riskutredningens scenarier om upp till en\r\nhalv miljon massflyktingar under en rimligtvis förhål-\r\nlandevis kort tid är i sig rena fantasier. Hänvisningar\r\ntill vad som hänt i t.ex. centrala Afrika kan måhända\r\nuppfattas som plausibla, men saknar all praktisk rele-\r\nvans för vårt land. Redan vårt lands geografiska läge,\r\nsamt de logistiska krav som skulle ställas för att på\r\nkort tid kunna transportera en halv miljon flyktingar\r\neller ens ett par hundra tusen till t.ex. Gotland, borde\r\nkunna säga varje matematiskt grundutbildad person\r\natt det rör sig just om mytbildning.\r\nHerr talman! Nu invänder säkert den förutseende\r\natt jag överdriver. Det handlar bara om yttersta tänkta\r\nkrisfall. Varför uppröras över rent teoretiska exem-\r\npel? Låt oss fantisera också över det otänkbara.\r\nHerr talman! För bara några veckor sedan betrak-\r\ntade vi alla i nattmörkret med mer eller mindre pir-\r\nrande fantasi kometen Hale-bops rörelse över natthim-\r\nlen. Kometer är ett annat fenomen som ofta satt män-\r\nniskors fantasi i rörelse, inte sällan rent skräckbetonat.\r\nDe har faktiskt varit på väg, och de har även under\r\nvår jords existens av och till drabbat den.\r\nMen inte tror vi väl egentligen att en komet skulle\r\nslå ned just i vårt land? Det har dock skett under his-\r\ntoriens gång. Vad spekulerar Hot- och riskutredning-\r\nen, regeringens skrivelse och utskottets betänkande\r\nom när det gäller kometers framfart? Absolut ingen-\r\nting - och väl är kanske det. Att spekulera i vand-\r\nringssägner och massflyktssituationer utan mer verk-\r\nlighetsförankring än störtande kometer är i bästa fall\r\nnaivt. Jag väljer att tro det. Men det kan också sättas\r\nin i mönstret av de skräckscenarier som fått Europa\r\natt sedan början av 1980-talet föra en alltmer flyk-\r\ntingfientlig politik.\r\nHerr talman! Jag yrkar bifall till reservation 6.</pre><pre>Anf.  40  JAN JENNEHAG (v):\r\nHerr talman! Jag yrkar också bifall till reservation\r\n6. Lennart Rhodin har argumenterat för den. Jag fin-\r\nner ingen anledning att upprepa argumenten, även om\r\njag kanske inte skulle ha tryckt så mycket på komet-\r\nfrågan. Däremot noterar jag med tillfredsställelse\r\nreferensen till Karl Marx och det kommunistiska\r\nmanifestet.\r\nJag är i stort sett nöjd med betänkandet, speciellt\r\nett avsnitt som gäller identifiering av fartyg med s.k.\r\ntranspondrar.\r\nVad är transpondrar? Det är teknisk utrustning\r\nsom gör det möjligt att identifiera fartyg och veta\r\nderas position. Motståndet mot sådan teknisk utrust-\r\nning är alls icke av ekonomisk eller teknisk art. Det är\r\nbillig utrustning. Den är tillförlitlig och väl prövad i\r\nflygtrafik. Motståndet grundas på grumliga föreställ-\r\nningar om havens frihet. I vissa fall kan det möjligen\r\nfinnas argument för att man skall kunna uppträda dolt,\r\nför att man icke vid varje tillfälle skall behöva uppge\r\nsin position.\r\nMot detta får vi ställa de fördelar som en sådan\r\nhär utrustning skulle ge. Det egentliga motståndet kan\r\nnog närmast karakteriseras som ett döljande av krimi-\r\nnell verksamhet, t.ex. oljeutsläpp. Den skrivning som\r\nbetänkandet har i det här stycket betraktar jag som ett\r\nstöd för att vi äntligen skall få en lösning när det gäl-\r\nler den här frågan, och den markering som utskottet\r\ngör visar att riksdagen kommer att ha en fortsatt upp-\r\nmärksamhet kring frågan. Det internationella arbetet\r\ntror jag härmed kommer att från åtminstone Sveriges\r\nsida kunna bedrivas med större kraft än hittills.\r\nDet har sagts mycket i denna fråga, och det har\r\ngjorts förbluffande litet. Men jag är som sagt var nöjd\r\nmed skrivningen.</pre><pre>Anf.  41  ANNIKA NORDGREN (mp):\r\nHerr talman! Jag vill börja med att yrka bifall till\r\nreservationerna 3 och 5. Jag är glad över att vi har fått\r\ntill stånd ett betänkande och en debatt i dag om sår-\r\nbarheten i samhället. Det välkomnar jag. Jag är också\r\nglad över att försvarsministern är med i kammaren\r\nunder denna debatt.\r\nNär detta är sagt måste jag ändå konstatera att re-\r\ngeringens proposition, som låg till grund för betän-\r\nkandet, var ganska så mager. Det har utskottet också\r\nkonstaterat när det gäller t.ex. ledningsprinciper och\r\ntransport av farligt gods. Därför kräver utskottet åt-\r\ngärder från regeringen i de här frågorna. Det enda\r\nförslag som regeringen i propositionen vill att riksda-\r\ngen skall ta ställning till är att \"åtgärder skall vidtas\r\nför att minska risken för och konsekvenserna av svåra\r\npåfrestningar på samhället i fred\".\r\nDet är naturligtvis svårt att inte hålla med rege-\r\nringen om detta. Men det räcker inte med en hög\r\nberedskap om något händer. Hög beredskap skall vi\r\nha, inte minst mot bakgrund av de översvämningar\r\nsom inträffat i norr under den senaste tiden. Men det\r\nkrävs aktiva åtgärder för att bygga bort sårbarheten.\r\nVi vet ju att samhället är sårbart. Miljöpartiet an-\r\nser att sårbarheten är ett symtom på fundamentala\r\nproblem i samhällsutvecklingen. Man kan göra en\r\njämförelse med symtom i medicinska sammanhang.\r\nProblem kan lösas antingen genom att man behandlar\r\nanledningen till symtomen - alltså roten till det onda\r\n- eller genom att man enbart behandlar själva symto-\r\nmen. Det är ett faktum att vi i dagens samhälle inte\r\nhar nått längre än till att sätta plåster på de sår som\r\nuppstår.\r\nEtt exempel på detta är att det finns tillräckliga\r\nbevis på att vårt samhälle är sårbart. Rapporter produ-\r\nceras i en ständigt flödande ström, arbetsgrupper\r\ntillsätts och löften om att skapa ett ekologiskt hållbart\r\nsamhälle som skall råda bot på detta ställs ut. Ändå\r\nrullar utvecklingen på i samma gamla traditionella\r\nriktning. Vi tar små steg och skrapar på ytan. Det är\r\ninte många politiker och beslutsfattare som motsätter\r\nsig att målet är ett robust uthålligt samhälle, i alla fall\r\ndefinitionsmässigt. Innehållsmässigt är det förmodli-\r\ngen inte så. Ändå kan vi enas om att målet är ett ut-\r\nhålligt samhälle. Det beror på att det knappast är\r\nnågon som kan föreställa sig de stora konsekvenser\r\ndet skulle få. Knappast någon kan föreställa sig vilka\r\nåtgärder som skulle krävas för att ändra vårt tänkesätt\r\noch vårt samhälle så att det blir robust, mindre sårbart\r\noch ekologiskt uthålligt.\r\nMiljöpartiet anser att sårbarhetsbegreppet är\r\nkopplat till risk och risktagande. Samhällets sårbarhet\r\nhar ju ofta ökat genom att vi har underlåtit att analyse-\r\nra konsekvenserna av olika verksamheter. Vi har helt\r\nenkelt tagit okalkylerade risker. Kärnkraften är ett\r\nkonkret exempel på detta. Det var först i samband\r\nmed reaktorolyckorna i Harrisburg och Tjernobyl som\r\nvärldens länder på allvar insåg hur sårbar kärnkraften\r\nvar. Sedan har vi tyvärr inte tagit konsekvenserna av\r\ndet.\r\nDet som kanske är viktigast för att förstå samhäl-\r\nlets sårbarhetsproblem är att se kopplingen mellan\r\ncentralism och storskaliga system å ena sidan och\r\nsårbarhet å andra sidan. Det är en koppling som all-\r\nmänt erkänns i ord. Men de flesta beslut, liksom sam-\r\nhällsutvecklingen i allmänhet, går i rakt motsatt rikt-\r\nning. Det saknas i dag effektiva instrument för att\r\nkontinuerligt belysa de sårbarhetsproblem som växer i\r\ntakt med samhällets centralisering och i takt med att\r\nsamhället blir mer och mer komplext.\r\nHerr talman! Vad borde då göras? Innan beslut\r\nfattas på olika nivåer måste vi ta in sårbarhetspers-\r\npektivet. De åtgärder för att minska sårbarheten och\r\nmiljöpåverkan som man kan vidta redan på plane-\r\nrings- och genomförandestadiet av t.ex. olika projekt\r\nblir framför allt bättre men också billigare, inte minst\r\npå sikt.\r\nEtt konkret krav som Miljöpartiet driver är att\r\nplan- och bygglagen skall ses över i syfte att stärka\r\nsårbarhetsaspekterna i den. Det gäller att få in sårbar-\r\nhetsaspekterna i tid, innan investeringen, byggnatio-\r\nnen eller vad det nu är man vill göra är gjord.\r\nFör att lyckas med detta måste det till en ökad\r\nmedvetenhet och en ökad kunskap hos befolkning och\r\nbeslutsfattare. Ett viktigt steg för att uppnå detta är att\r\nman aktivt arbetar med ungdomar för att öka medve-\r\ntandet om sårbarheten i samhället och om vad man\r\nkan göra åt den. Utskottet är i sitt betänkande delvis\r\ninne på detta men håller fortfarande fast vid att att vad\r\nsom skall läras ut är hur man skall agera i olika krissi-\r\ntuationer. Också det är viktigt, men vi måste även lära\r\nut hur sårbarhet förebyggs.\r\nNär det gäller massflykt av asyl- och hjälpsökande\r\ntill Sverige motionerade Miljöpartiet om att detta inte\r\nskall betraktas som en svår påfrestning som det bör\r\nfinnas en särskilt god beredskap mot. Självklart skulle\r\nen katastrofsituation av något slag som skulle få till\r\nföljd att många människor sökte skydd eller asyl i\r\nSverige vara en påfrestning på de myndigheter som\r\nhar att ta hand om en sådan situation, men den skulle\r\nabsolut inte vara ett hot mot eller en risk för samhäl-\r\nlet. Jag tycker att det är en väldigt viktig principiell\r\nskillnad.\r\nDet spelar ingen roll om det är en enda person el-\r\nler 100 000 personer som söker sig till Sverige. Det är\r\nabsolut inte något hot mot vårt samhälle. Detta har\r\nockså Lennart Rohdin utvecklat, och jag kan instäm-\r\nma i mycket av det som han sade. Detta är något som\r\ntre partier har enats om, och jag är intresserad av att\r\nhöra Socialdemokraternas och Centerns resonemang\r\nom detta.\r\nRadioaktiv strålning utgör ett av de största hoten\r\nmot livsförutsättningarna på jorden. Försvarsbered-\r\nningen har i en rapport pekat ut drift och förekomst av\r\nkärnkraftverk som ett säkerhetspolitiskt hot, både med\r\ntanke på miljö och med tanke på sårbarhet. Regering-\r\nen skriver i propositionen, liksom också utskottet gör,\r\natt vi skall ha en god beredskap för att möta nedfall av\r\nradioaktiva ämnen. Enligt min mening bör detta vid-\r\ngas till att gälla spridning av radioaktiva ämnen. Det\r\när naturligtvis inte bara risk för att radioaktiva utsläpp\r\ni luften kan leda till nedfall, utan det finns t.ex. också\r\naktuella oroshärdar i form av kärnavfall som ligger\r\noch läcker till hav och land i vårt närområde. Det kan\r\nbl.a. gälla ubåtar på Ishavets botten. Det är då sprid-\r\nning som man skall diskutera.\r\nUtskottet skriver faktiskt att man utgår från att re-\r\ngeringen skall tolka det så. Jag undrar därför varför\r\nman inte kunde ställa sig upp bakom Miljöpartiets\r\nyrkande om att skriva spridning i stället för nedfall.\r\nMina frågor när vi nu har försvarsministern i kamma-\r\nren blir: Hur tolkar försvarsministern detta? Är det\r\nfråga om spridning generellt, eller skall vi bara ha en\r\nberedskap för att möta nedfall?\r\nNär riksdagen för något år sedan behandlade IT-\r\npropositionen framhöll en enig riksdag att säkerhets-\r\noch sårbarhetsfrågorna borde uppmärksammas tydli-\r\ngare. Man sade att regeringen borde återkomma med\r\nen samlad strategi på detta område. Vi kan konstatera\r\natt en sådan samlad strategi saknas. Jag hittade den\r\nvarken i försvarsbeslutspropositionen i vintras eller i\r\nden sårbarhetsproposition som behandlas i detta be-\r\ntänkande.\r\nRegeringen anmälde förra året att den ämnade till-\r\nsätta en arbetsgrupp med uppdraget att bl.a. följa\r\nutvecklingen av hot och risker inom informationskrig-\r\nföring. Det framstod som om det skulle vara en grupp\r\nsom enbart sysslar med dessa frågor. Men i sårbar-\r\nhetspropositionen skriver regeringen att informa-\r\ntionskrigföring faller väl inom ramen för det som\r\narbetsgruppen för samverkan kring forskning angåen-\r\nde nya hot och risker skall göra.\r\nJag tycker att detta är anmärkningsvärt med tanke\r\npå att riksdagen ansåg att det var helt otillräckligt att\r\ntillsätta en arbetsgrupp. Vad riksdagen efterlyste i sitt\r\nbeslut var en samlad strategi och en mer samlad och\r\nsamordnad ledning av IT-säkerhetsfrågorna. Enligt\r\nmin mening är tillsättandet av en arbetsgrupp inte en\r\nsamlad strategi. Anser försvarsministern att så är\r\nfallet?\r\nSlutligen, herr talman, anser Miljöpartiet att några\r\nav de viktigaste steg som måste tas för att skapa ett\r\nrobust och ekologiskt hållbart samhälle, som därige-\r\nnom blir mindre sårbart, är en decentralisering för\r\nhögre självtillit, skärpta lagar för att motverka miljö-\r\nförstöring, ekonomiska styrmedel för att skapa förut-\r\nsättningar för att växla in samhället i en hållbar rikt-\r\nning samt åstadkommande av en ökad medvetenhet\r\nhos befolkning och beslutsfattare. Det är de viktigaste\r\nfundament som vi kan bidra med men som jag saknar\r\ni försvarsutskottets betänkande och definitivt också i\r\nregeringens proposition. Det är fråga om konkreta\r\nförslag för att uppnå resultat.\r\nJag anser att det är en utmaning för oss gemen-\r\nsamt här att få nästa generation att se sårbarhetsaspek-\r\nterna som ett naturligt inslag i samhällsbygget. Om vi\r\nkan uppnå detta genom ökad information, en attityd-\r\nförändring och förbättrad insikt, som leder till ökad\r\nhandling på området, kan vi tjäna mycket på detta,\r\ninte minst på sikt.</pre><pre>Anf.  42  ÅKE CARNERÖ (kd):\r\nHerr talman! Detta betänkande har sitt ursprung\r\nbl.a. i en kristdemokratisk motion från våren 1992\r\ninför 1992 års försvarsbeslut. I den anförde vi:\r\n\"beredskapsåtgärderna måste så långt möjligt integre-\r\nras som en naturlig del av samhällets fredstida ut-\r\nveckling\" med tanke på det moderna samhällets sår-\r\nbarhet. Eftersom vårt samhälles förmåga att möta\r\nstörningar av olika slag är en angelägenhet för oss\r\nalla, föreslog vi en grundlig utredning om samhällets\r\nsårbarhet.\r\nFörsvarsutskottet framhöll att \"det kan finnas skäl\r\natt i särskild ordning överväga hur samhällets bered-\r\nskap mot olika fredstida hot skall kunna stärkas\" och\r\nföreslog regeringen att utreda detta som ett led i för-\r\nberedelserna inför 1996 års försvarsbeslut.\r\nDärefter tillsattes Hot- och riskutredningen, som\r\nanalyserade påfrestningar och risker i det fredstida\r\nsamhället och vilka åtgärder som behövdes för att\r\nförbättra beredskapen mot svåra påfrestningar. Ut-\r\nredningen valde att utifrån sex olika händelser presen-\r\ntera scenarier om\r\nmassflykt av asyl- och hjälpsökande\r\navbrott i el- och vattenförsörjning\r\nnedfall av radioaktiva ämnen inom ett jordbruks-\r\nområde\r\nbrist på högteknologiska varor\r\nett stort gasutsläpp inom en stadskärna.\r\nHerr talman! Samhället ställs inför nya risker som\r\ninnebär krav på ökad säkerhet. Tekniska framsteg,\r\nstorskalighet och specialisering inom näringslivet och\r\nsjukvården har länge präglat samhällsutvecklingen.\r\nDe stora tekniska systemen har blivit alltmer inflätade\r\ni varandra, och konsekvenserna av stora olyckor och\r\nandra allvarliga påfrestningar sprider sig lättare än\r\nförr, både geografiskt och från en verksamhet till en\r\nannan. Till detta kommer de sociala förändringarna,\r\nbl.a. med tillväxten av tättbefolkade områden, samt att\r\nvi får allt fler äldre människor i vårt land och natur-\r\nligtvis ökade internationella kontakter.\r\nUnder de senaste åren har en bredare hotbild\r\nframträtt. Det är fråga om ett brett spektrum av risker\r\nvid sidan av de rent militära: massflykt, terrorism,\r\nsabotage, internationell kriminalitet, miljökatastrofer\r\noch spridning av massförstörelsevapen. Riksdagen\r\nbeslutade i samband med etapp 1 av 1996 års för-\r\nsvarsbeslut att med utgångspunkt i ett vidgat säker-\r\nhetsbegrepp en helhetssyn skall prägla samhällets\r\nsatsningar och åtgärder för att förebygga och hantera\r\nhot och risker i såväl fred som krig.\r\nTotalförsvarets resurser bör därför utformas för att\r\nkunna användas vid olika påfrestningar även när dessa\r\ni sig inte utgör något hot mot Sveriges frihet och obe-\r\nroende. Detta är numera också en viktig del av vår\r\nsäkerhetspolitik. En av det militära försvarets uppgif-\r\nter är att kunna utnyttjas vid svåra påfrestningar, och\r\nen av det civila försvarets uppgifter skall vara att\r\nstärka samhällets samlade förmåga att möta svåra\r\npåfrestningar.\r\nHerr talman! Hot- och riskutredningen fann fyra\r\nområden där behovet av åtgärder som minskar risker-\r\nna är särskilt stort:\r\nledning av samhällets åtgärder vid allvarliga stör-\r\nningar\r\nförebyggande åtgärder i samhällsplaneringen\r\nförsörjningen med elkraft, eftersom de allra flesta\r\nverksamheter i samhället är så beroende av el att\r\npraktiskt taget ingenting fungerar om det uppstår\r\nlångvariga elavbrott\r\nsamutnyttjande och ökad samordning av resurser-\r\nna avsedda för fred och och krig utifrån en hel-\r\nhetssyn.\r\nI propositionen redovisar regeringen nu den in-\r\nriktning som beredskapen mot svåra påfrestningar bör\r\nha och tar ställning till en del av Hot- och riskutred-\r\nningens många förslag. Jag vill ta upp de tre kristde-\r\nmokratiska motioner som nu behandlas.\r\nSårbarheten i ett modernt samhälle som Sverige är\r\nstor. Att förebygga och hantera de svåra påfrestningar\r\nsom Hot- och riskutredningen presenterar ställer krav\r\npå samhällets inneboende styrka, stabilitet och flexi-\r\nbilitet. Ju stabilare beredskap vi har i det fredstida\r\nsamhället, desto bättre möjligheter har vi också att\r\nklara påfrestningar längs hela hotskalan fred-kris-\r\nkrig.\r\nNär vi ökar säkerhetsmedvetandet bland medbor-\r\ngarna lägger vi grunden för ett säkrare samhälle. Att\r\nagera på rätt sätt vid olyckor, katastrofer och stör-\r\nningar i viktiga infrastruktursystem kan få stor bety-\r\ndelse för konsekvenserna av det inträffade. Det är\r\ndärför viktigt att vi prövar olika vägar för att förbättra\r\nbefolkningens medvetenhet inför svåra påfrestningar\r\npå samhället. Detta skulle även öka förståelsen för det\r\ncivila försvarets betydelse i ofredstider.\r\nKunskapsnivån när det gäller dessa frågor är otill-\r\nräcklig i vårt samhälle. Därför menar vi kristdemokra-\r\nter att det är angeläget att förbättra den enskilda\r\nmänniskans möjligheter att förebygga olyckor och\r\nagera rätt vid olyckor, katastrofer och svåra påfrest-\r\nningar. En anledning till den låga beredskapen inför\r\nen del risker och hot kan vara att människor inte tror\r\natt det kommer att inträffa något. Det kan leda till att\r\nmånga är obenägna att vidta förebyggande åtgärder\r\neller på andra sätt förbereda sig inför de risker som\r\nförekommer.\r\nHerr talman! För att åstadkomma ett samlat grepp\r\ni arbetet att stärka den enskildes särkerhetsmedvetan-\r\nde och förmåga att handla i olika nödsituationer före-\r\nslår kristdemokraterna att det tillsätts en \"vardagens\r\nHot- och riskutredning\". Den skulle få bilda utgångs-\r\npunkt för informationsspridning om de påfrestningar\r\nvi kan utsättas för i det fredstida samhället. Skolan\r\noch frivilligorganisationerna skulle ha en viktig roll\r\nnär det gäller utbildning och information. Vi skulle få\r\nen robust generation med en aktiv livförsäkring i form\r\nav god hemberedskap och självskyddsutbildning. Jag\r\nyrkar bifall till reservation 2.\r\nKristdemokraterna här även lyft fram vikten av\r\nberedskapshänsyn i samhällsplaneringen, dvs. åtgär-\r\nder som kan vidtas i samband med fredstida investe-\r\nringar och som syftar till att skapa extra stabilitet och\r\nrobusthet inför olika störningar. Denna beredskaps-\r\nhänsyn måste naturligtvis bli ett naturligt inslag inom\r\nalla viktiga samhällsfunktioner. I svenskt utbildnings-\r\nsystem bör åtgärder sättas in på ett tidigt stadium\r\ninom de yrkesområden där man sysslar med sam-\r\nhällsplanering. Utskottet har understrukit betydelsen\r\nav detta och redogjort för det utbildnings- och infor-\r\nmationsarbete som ÖCB bedriver.\r\nHerr talman! Under rubriken Kemikalieolyckor\r\noch utsläpp av farliga ämnen till sjöss m.m. tar ut-\r\nskottet upp bl.a. min motion om identifiering av fartyg\r\nmed s.k. transpondrar.\r\nEn transponder ger exakt information om var far-\r\ntyget finns genom att sända ut signaler om position,\r\nhastighet och identitet. På så sätt skulle Kustbevak-\r\nningen via Sjöräddningscentralen kontinuerligt kunna\r\nfå värdefull information om fartygstrafiken när det\r\ngäller att spåra t.ex. otillåtna utsläpp. Miljöfarliga\r\ntransporter skulle kunna följas hela tiden. Ett trans-\r\npondersystem skulle naturligtvis också underlätta\r\nräddningsarbetet vid olyckor till sjöss.\r\nMånga fartyg med miljöfarlig last trafikerar far-\r\nvattnen runt Sveriges kuster och på vattenvägarna\r\ninne i landet. Transporterna längs väst- och sydkusten\r\när mest omfattande. Som en följd av ökad trafik, då-\r\nligt tonnage och ibland dåligt miljömedvetande har\r\nantalet registrerade utsläpp av olja ökat markant i\r\nÖstersjön.\r\nFartygstransporter är ett miljövänligt transportsätt\r\nsom bör uppmuntras. Men vi vet också att olyckor\r\nmed tragiska följder för människor och miljö kan\r\ninträffa. Många oljeutsläpp sker anonymt, och tyvärr\r\nhar det varit svårt att få fastställt vem som bär skulden\r\ntill utsläppen.\r\nUtvecklingen av systemet med transpondrar sker\r\ninom ett EU-projekt där Sjöfartsverket deltar. Utskot-\r\ntet menar att det är angeläget att Sverige fortsätter att\r\naktivt arbeta med att få till stånd en internationell\r\növerenskommelse om transpondrar på fartyg. Genom\r\nen sådan överenskommelse blir det möjligt för alla\r\nmedlemsländer att övervaka bl.a. miljöfarlig last som\r\nanländer till EU:s kustområden. På sikt skulle ett\r\nglobalt system med transpondrar på alla fartyg bli ett\r\nmycket effektivt sätt att förebygga och bekämpa mil-\r\njöfarliga utsläpp.\r\nHerr talman! Insatser vid en krissituation måste\r\nkunna ske snabbt och effektivt och utan några tvek-\r\nsamheter i beslutsgångarna. Utskottet har därför gjort\r\nvissa förtydliganden av behovet av klara ledning-\r\nsprinciper. Vår ledningslinje - regering-länsstyrelse-\r\nkommun - och dess förmåga måste säkerställas och\r\nvila på en tydlig grund. Eftersom det i dag saknas\r\nklara riktlinjer för hur berörda myndigheter skall\r\nagera anser utskottet det mycket angeläget att skynd-\r\nsamt åtgärda denna författningsmässiga reglering.\r\nDetta är självfallet den viktigaste grunden för att\r\nsamhällets olika resurser snabbt skall kunna tas i\r\nanspråk vid fredstida påfrestningar.\r\nHerr talman! Det återstår mycket arbete innan vi\r\nnår den goda beredskap vi vill uppnå. Det behövs\r\nfördjupade studier och analyser på en rad delområden\r\nför att förbättra medvetenheten hos befolkningen och\r\nmyndigheterna när det gäller informationsfrågorna,\r\nkraven på god förmåga att hantera kriser, forskning,\r\nen samlad strategi för IT-säkerhet och översyn av\r\nförfattningar till hur totalförsvarets resurser skall\r\nanvändas. Därför är det viktigt att ett mål- och styr-\r\nningssystem införs så att statsmakterna kan trygga en\r\ntillräcklig beredskap. Utskottet kommer nu att i fram-\r\ntiden kunna följa läget när det gäller olika påfrest-\r\nningar på samhället i fred.\r\nHerr talman! Hot- och riskutredningen visade i\r\nflera scenarion att det kan komma att ställas stora\r\nkrav på hälso- och sjukvården och de sociala verk-\r\nsamheterna. Socialstyrelsen har inom det civila för-\r\nsvaret det övergripande ansvaret för planering och\r\nförsörjning inom hälso- och sjukvård, socialtjänst och\r\nmiljö- och hälsoskydd i krig. Ett längre avbrott i el-\r\noch vattenförsörjningen kan innebära väsentliga risker\r\nför att verksamheten störs eller i värsta fall upphör.\r\nDärför är det mycket viktigt att sjukvårdshuvudmän-\r\nnen på allt sätt stöds i sina strävanden att säkra den\r\ntekniska försörjningen.\r\nHerr talman! Kristdemokraterna står bakom Hot-\r\noch riskutredningens förslag. Vi menar att grunden\r\nför att öka samhällets beredskap mot svåra påfrest-\r\nningar måste läggas hos den enskilda människan.\r\nOftast är det först när någon olycka inträffat som det\r\nskapas intresse att vidta åtgärder för att förhindra de\r\nskador som redan har skett. Med det här betänkandet\r\nhar ett betydelsefullt arbete startat för att motverka\r\nvårt samhälles sårbarhet mot olika påfrestningar.\r\nJag yrkar bifall till reservation 2, och i övrigt står\r\nvi bakom hemställan till betänkandet.</pre><pre>Anf.  43  ANNIKA NORDGREN (mp) re-\r\nplik:\r\nHerr talman! Jag tycker att det är viktigt att reda ut\r\nfrågan om asyl- och hjälpsökande som kommer till\r\nSverige. Kristdemokraterna har ställt upp på att en\r\nmassflykt av asyl- och hjälpsökande till Sverige skall\r\nlikställas med allvarlig smitta, terrorism och nedfall\r\nav radioaktiva ämnen. Jag har två konkreta frågor till\r\nÅke Carnerö: Anser kristdemokraterna att en mass-\r\nflykt av asyl- och hjälpsökande är ett hot mot samhäl-\r\nlet? I så fall, på vilket sätt?</pre><pre>Anf.  44  ÅKE CARNERÖ (kd) replik:\r\nHerr talman! Det scenario som finns här gäller en\r\nsvår påfrestning mot samhället. Jag vill inte i dag säga\r\natt detta utgör ett stort hot mot vårt samhälle. Men om\r\nman följer scenariot och den utveckling som finns,\r\nmenar jag att detta inte är ett skräckscenario som är\r\npåhittat hur som helst. Grunden för scenariot är att se\r\nvad som t.ex. händer i ledningskedjan i vårt samhälle\r\nvid en sådan påfrestning.\r\nScenariot utgör en successiv utveckling. Det är\r\ninte fråga om att 500 000 hjälpsökande kommer\r\nplötsligt. Det är helt orimligt att tänka sig det. Det blir\r\nfråga om en stegvis försämring av läget som skildras i\r\nscenariot.\r\nMen i ett sådant scenario får vi räkna med sådant\r\nsom smittorisk. Det kan komma grupper av antago-\r\nnistiska människor, terrorister, människor som vill\r\nutnyttja situationen av att komma till vårt land, m.m.\r\nScenariot har velat visa att det är fråga om en svår\r\npåfrestning. Jag menar att det är viktigt för de kom-\r\nmuner som är inblandade i scenariot att se vilka följ-\r\nder som det kan bli.</pre><pre>Anf.  45  ANNIKA NORDGREN (mp) re-\r\nplik:\r\nHerr talman! Tyvärr kan jag konstatera att Åke\r\nCarnerö bidrar till att fortsätta att sprida den myt som\r\nLennart Rohdin kallade för ett scenario mindre san-\r\nnolikt än ett kometnedslag.\r\nÅke Carnerö och jag är överens om att detta är en\r\nsvår påfrestning för de myndigheter som har att hante-\r\nra situationen. Men det är viktigt att slå fast att det\r\ninte utgör ett hot mot samhället. Åke Carnerö pratar\r\nom smittorisker, terrorister och att människor skulle\r\nförsöka utnyttja situationen. Men detta finns i Sverige\r\ni dag. Varför skall man urskilja asyl- och hjälpsökan-\r\nde och säga att de utgör ett hot mot samhället? Jag\r\ntycker att det är väldigt magstarkt. Det är viktigt att vi\r\nreder upp detta i dag.\r\nJag önskar att Åke Carnerö ställer sig bakom den\r\nreservation som Vänstern, Miljöpartiet och Folkpar-\r\ntiet har i denna fråga. Då kan vi klart markera den\r\nviktiga principiella skillnaden i stället för att säga att\r\nvissa människor i världen utgör ett hot mot Sveriges\r\nsamhälle. Det är fråga om en påfrestning på myndig-\r\nheter och inte likställa detta med översvämningar,\r\nallvarlig smitta, terrorism och nedfall av radioaktiva\r\nämnen. Det är viktigt för mig.</pre><pre>Anf.  46  ÅKE CARNERÖ (kd):\r\nHerr talman! En hjälpsökande person utgör natur-\r\nligtvis inget hot mot vårt land. Men om det blir ett\r\nscenario som det skildras här, kommer det att bli en\r\npåfrestning. Det är kanske inte i första hand mot hela\r\nvårt land, men på de resurser som finns åtminstone i\r\nden regionen. Vi kan ta t.ex. Gotland eller de olika\r\nÖstersjökommunerna.\r\nJag skulle inte direkt gå ut och säga att det är ett\r\nallvarligt hot mot det svenska samhället. De olika\r\nscenariorna har tillkommit för att visa hur vi kan möta\r\nen sådan situation om den skulle uppstå. Jag står\r\nbakom majoritetens skrivning i betänkandet.</pre><pre>Anf.  47  OLA RASK (s):\r\nHerr talman! Det ärende som vi nu behandlar här i\r\nkammaren i dag är av oerhört stor betydelse för hur\r\nSverige skall kunna hantera kriser och hur krishante-\r\nringsförmågan skall se ut i framtiden. Det är viktigt att\r\nallvarligt fundera på hur vi på ett bättre sätt än hittills\r\nskall kunna hantera svåra påfrestningar i fredstid. Jag\r\ntänker på några exempel: Estonia, Tjernobyl, U 137,\r\nosv. Statsledningen och myndigheterna måste var väl\r\növade och utbildade för att klara sådana svåra situa-\r\ntioner i fredstid.\r\nDe förslag som läggs fram i regeringens proposi-\r\ntion kommer att i hög grad att förbättra vår krishante-\r\nringsförmåga i samhället på flera områden. Men det\r\nfinns anledning att särskilt peka på ett område där\r\nregeringen enligt min mening inte gått tillräckligt\r\nlångt för att föreslå de förbättringar och den bered-\r\nskap som vi behöver ha. Jag tänker på ansvar och\r\nbefogenheter i den s.k. ledningskedjan. Det handlar\r\nalltså om hur regeringen och de områdesansvariga\r\nmyndigheterna - länsstyrelserna och kommunstyrel-\r\nserna - skall kunna leda arbetet och fördela resurser i\r\nen svår och utsatt krissituation.\r\nJag har själv som ledamot i ÖCB:s styrelse fått\r\ninblick i hur komplicerad ansvarsbilden är inom den\r\ncivila delen av totalförsvaret. På den militära sidan är\r\ndet ganska lätt med renodlade ordervägar och tydliga\r\nansvarsgränser. Men det civila försvaret är hela det\r\ncivila samhället med all dess komplexitet och ett stort\r\nantal myndigheter och självständiga aktörer som skall\r\nsamordnas. Sektorsmyndigheter som Rikspolisstyrel-\r\nsen och Statens räddningsverk har visserligen möjlig-\r\nheter att förebygga och öka beredskapen inom re-\r\nspektive sektor. Men i dagsläget saknas de befogenhe-\r\nter som säkerställer den områdesvisa ledningsförmå-\r\ngan vid svåra påfrestningar.\r\nEn händelse kan t.ex. innebära att stora insatser\r\nmåste göras av polis, sjukvård och räddningstjänstor-\r\ngan samtidigt som skador på vägar, elförsörjning och\r\ntelekommunikationer försvårar ett effektivt ingripan-\r\nde. Man kan också behöva prioritera och omfördela\r\nresurser mellan kommuner eller mellan län. Insatserna\r\nkan behöva göras under mycket stor tidspress och\r\nmed stora krav på information via medierna och di-\r\nrekt till medborgarna. Här måste det enligt mitt sätt att\r\nse finnas klara och entydiga regler för övertagandet av\r\nledningsansvaret och handlingsregler för att priorite-\r\nringen och samrådsförfarandet skall fungera. Den\r\nnuvarande ordningen är i detta sammanhang alltför\r\noutvecklad och otillräcklig för att kunna svara upp\r\nmot kraven på en effektiv samlad krishantering vid\r\nsvåra påfrestningar på samhället. Jag nämnde några\r\nexempel.\r\nDet är också uppenbart att Regeringskansliet har\r\notillräckliga resurser eller otillräcklig kapacitet att\r\noperativt hantera kriser av stor omfattning över längre\r\ntid. Estoniakatastrofen är ett tydligt exempel på hur\r\nRegeringskansliet snabbt blir involverat i krishante-\r\nring och hur regering och departement under lång tid\r\nmåste vara beredda att svara mot massmediernas och\r\nmedborgarnas krav och förväntningar. Enligt min\r\nmening måste statsmakterna därför utgå från att upp-\r\ngifter för krishantering skall kunna delegeras i led-\r\nningskedjan, dvs. regering, länsstyrelse och kommu-\r\nner. Det innebär att ledningskedjan måste ges mer\r\nprecisa befogenheter vid hantering av svåra påfrest-\r\nningar.\r\nVi har i utskottet ingående diskuterat dessa frågor.\r\nVi anser att det är viktigt att regeringen skyndsamt tar\r\nitu med att åtgärda de oklarheter i ansvarsförhållan-\r\ndena som jag här nämnt. Vi bedömer att det behövs\r\nen författningsmässig reglering som i dag saknas.\r\nRegeringen bör se över dessa frågor med förtur och\r\nåterkomma till riksdagen med förslag till de författ-\r\nningsändringar som kommer att krävas. Med dessa\r\nord, och med detta påpekande om den brist som jag\r\nhar upplevt finns i det som vi inte riktigt har hunnit\r\nmed, yrkar jag ändock bifall till utskottets hemställan.\r\nJag tycker att det i stort innebär att vi förbättrar be-\r\nredskapssituationen för krishanteringar i framtiden.</pre><pre>Anf.  48  Försvarsminister BJÖRN VON\r\nSYDOW (s):\r\nHerr talman! Det vidgade säkerhetsbegrepp som\r\nlades fast i försvarsbeslutet innebär att vi skall skapa\r\nen säkerhet också mot fredstida civila hot och risker.\r\nVi måste öka medvetenheten om hot och risker. Vi\r\nmåste vara förberedda och kunna hantera en situation\r\nnär risken eller hotet blivit en verklig påfrestning för\r\nvårt samhälle. Vi måste minska risken för påfrest-\r\nningar, och vi måste kunna hantera konsekvenserna av\r\npåfrestningar.\r\nGenom propositionen om beredskapen mot svåra\r\npåfrestningar på samhället, den s.k. hot- och riskpro-\r\npositionen, har regeringen sökt ta ett samlat grepp om\r\narbetet för att skapa en säkerhet och en trygghet inför\r\nde fredstida påfrestningarna på vårt samhälle. Rege-\r\nringen redovisar inriktningen för det fortsatta arbetet.\r\nRegeringen redovisar också ett system för att säker-\r\nställa beredskapen mot fredstida påfrestningar. Det\r\ngläder mig att försvarsutskottet delar regeringens syn\r\npå det fortsatta arbetet.\r\nRiksdagen kommer nu årligen att få en redovis-\r\nning av beredskapsläget inför de i propositionen an-\r\ngivna situationer som kan innebära svåra påfrestning-\r\nar på samhället i fred. Självfallet kommer denna re-\r\ndovisning också att omfatta en redogörelse för det\r\nfortsatta arbetet med att minska risken för och kon-\r\nsekvenserna av dessa påfrestningar.\r\nHerr talman! Självfallet kommer regeringen att\r\nbeakta riksdagens förtydliganden i inriktningen av\r\nberedskapsarbetet som de framträder i utskottets be-\r\ntänkande.\r\nFör det första kommer vi vad gäller hanteringen\r\nav svåra påfrestningar på samhället i fred att fortsätta\r\narbetet med att klargöra ansvarsförhållandena i led-\r\nningskedjan. Om det behövs författningsändringar för\r\natt klara ut ansvarsförhållandena kommer vi att un-\r\nderställa riksdagen detta.\r\nFör det andra kommer vi i vårt fortsatta arbete att\r\nbeakta polisens betydelse för förebyggande och han-\r\ntering av svåra påfrestningar.\r\nFör det tredje kommer riksdagens önskemål, som\r\nde framträder i utskottets betänkande, om en samlad\r\nredovisning av ansvarsförhållandena vid transport av\r\nfarligt gods och transport av farligt gods till sjöss att\r\ntillgodoses.\r\nHerr talman! Det har ställts en del frågor till mig\r\nunder debatten. Jag vill självfallet svara på samma\r\nsätt som utskottet har gjort i sitt betänkande när det\r\ngäller t.ex. diskussionerna om spridning eller nedfall\r\nbeträffande radioaktivt material, när det gäller frågor-\r\nna om hur vi skall hantera IT-frågorna fortsättningsvis\r\noch i övrigt när det gäller flera av de frågor som an-\r\ntydningsvis har riktats kring regeringens proposition.\r\nFörsvarsdepartementet har fått den nya uppgiften\r\natt på samma sätt som det är nu inom Regeringskans-\r\nliet samordna beredskapsåtgärder för det väpnade\r\nangreppet och att samordna beredskapen mot svåra\r\npåfrestningar på samhället i fred. Som ny försvarsmi-\r\nnister kommer jag att se till att denna nya uppgift får\r\nen framträdande roll i departementets arbete.\r\nJag har nu börjat ett nytt arbete med ett nytt tän-\r\nkande. Jag ser riksdagens behandling av försvarsut-\r\nskottets betänkande som en god impuls för regerings-\r\narbetet. Att arbeta för en god beredskap inför fredsti-\r\nda svåra samhällspåfrestningar skall bli en viktig och\r\nnaturlig del i såväl myndigheternas som regeringens\r\narbete.</pre><pre>Anf.  49  ÅKE CARNERÖ (kd) replik:\r\nHerr talman! I min reservation påtalade jag beho-\r\nvet av en vardagens hot- och riskutredning, som\r\nskulle vara utgångspunkt för information till medbor-\r\ngarna, oss alla, om vilka risker, hot och påfrestningar\r\nsom finns.\r\nI propositionen nämns vikten av att höja medve-\r\ntenheten hos oss alla om vad som skulle kunna inträf-\r\nfa och av att lära oss att agera rätt. Vad skulle t.ex.\r\nhända om larmet gick just nu och lokalen skulle ut-\r\nrymmas? Det finns många sådana praktiska frågor.\r\nRegeringen skriver att myndigheterna prövar olika\r\nvägar. Min fråga till försvarsministern är: Vad avser\r\nregeringen göra konkret för att myndigheterna skall ta\r\nsig an denna fråga?</pre><pre>Anf.  50  Försvarsminister BJÖRN VON\r\nSYDOW (s):\r\nHerr talman! Vi har ju gjort en stor inventering i\r\nden utredning som har pågått, och vi har haft propo-\r\nsitionsarbetet. Vi har en inventering av ett drygt tiotal\r\nområden där vi menar oss ha en bättre - ibland inte\r\nhelt bra - situation. Med undantag för det som för-\r\nsvarsutskottet påpekat i betänkandet menar vi också\r\natt vi har en tillfredsställande situation vad gäller\r\nmyndigheternas agerande. I det ligger ju i vårt system\r\nockså deras ansvar för information kring det som\r\nmyndigheter är satta till. Vår bedömning är att det i\r\ndag inte finns något behov av den vällovliga idé som\r\nreservationen tar upp.</pre><pre>Anf.  51  ÅKE CARNERÖ (kd) replik:\r\nHerr talman! Det gäller bl.a. det uppväxande\r\nsläktet. Försvarsutskottet fick en intressant redovis-\r\nning av Civilförsvarsförbundet för en månad sedan.\r\nEn kanal man kan använda är just frivilligorganisatio-\r\nnerna. En annan viktig kanal är naturligtvis skolan\r\noch samhällskunskapsutbildningen. Jag efterlyser\r\nändå ett mer konkret förslag från regeringen om hur vi\r\ni framtiden skall kunna skapa en s.k. robust genera-\r\ntion, där vi alla har en högre medvetenhet om de faror\r\nvi utsätts för - alltifrån den lilla olyckan till vad som\r\nhänder vid en svårare påfrestning.\r\nJag skulle också vilja fråga i vilken form detta\r\nkommer att redovisas. I propositionen finns ca 35\r\nolika ambitions- och inriktningsförslag. Hur kommer\r\nde att redovisas?</pre><pre>Anf.  52  Försvarsminister BJÖRN VON\r\nSYDOW (s):\r\nHerr talman! På den sista punkten vill jag gärna\r\nerkänna att jag som ny minister inte har hunnit sätta\r\nmig in i vilka tankar man haft på Försvarsdepartemen-\r\ntet om exakt hur denna redovisning skall ske. Jag ber\r\ndärför att få avvakta med svaret.\r\nVad gäller den första frågan finns det säkert möj-\r\nligheter att förtydliga de olika myndigheternas ansvar.\r\nFör den rena olycksverksamheten är det t.ex. möjligt\r\natt en dialog mellan Räddningsverket och Försvarsde-\r\npartementet skulle visa att ett behov av förtydligande\r\nfinns. Jag kan inte utesluta det, men jag har för dagen\r\ninte underlag för att kunna ge ett mera aktivt besked\r\npå den punkten.</pre><pre>Anf.  53  LENNART ROHDIN (fp) replik:\r\nHerr talman! Jag valde att i mitt anförande se Hot-\r\noch riskutredningen som ett barn av sin tid, vilket jag\r\ntror var riktigt. Det var ingen tillfällighet att Hot- och\r\nriskutredningen i rakettempo skyndade fram just detta\r\nmed massflyktsscenariona. Det som gällde alla andra,\r\nverkliga hot mot människors liv och säkerhet produ-\r\ncerade man under ett par års tid därefter. Vi vet alla\r\nvilka debatter som fördes i den här salen 1992 och\r\n1993. Det var massflyktsfrågorna som var de stora\r\nhotbilderna i den politiska debatten.\r\nMen Hot- och riskutredningen var i gott sällskap.\r\nEn lång rad ansedda internationella säkerhetspolitiska\r\ninstitut kunde i slutet på 80-talet inte längre sprida\r\nmilitära skräckscenarion med trovärdighet. De valde\r\natt greppa över något annat, där kompetensen tyvärr\r\ninte var lika hög som på det traditionella militära\r\nområdet. De har slutat diskutera dessa saker, och det\r\nkommer inga nya skrifter från dessa institut om de här\r\nfrågorna. Möjligen skäms de.\r\nJag konstaterar att varken utskottets talesman här\r\neller försvarsministern berörde de frågorna. Det ligger\r\ni linje med den successiva nedtoning som gjordes\r\nredan i propositionen och i utskottets betänkande. Jag\r\ntar för givet att det innebär att man slutgiltigt rensar ut\r\nscenariot från tidigt 90-tal när regeringen återkommer\r\nmed de konkreta förslag som utlovats, men som i just\r\ndessa frågor saknades i propositionen. Ett sådant\r\nscenario har bara en praktisk effekt: Det kan användas\r\nav dem som även fortsättningsvis vill komma åt den\r\nsvenska flyktingpolitiken.</pre><pre>Anf.  54  ANNIKA NORDGREN (mp) re-\r\nplik:\r\nHerr talman! Försvarsministern sade att vi måste\r\nminska risken för påfrestningar på samhället, och jag\r\nhar ett konkret förslag som kan omsätta de vackra\r\norden i handling. Plan- och bygglagen är ett viktigt\r\ninstrument för att bygga in robusthet, stabilitet och\r\nlångsiktighet i samhället.\r\nJag vill fråga ministern om han kan tänka sig att ta\r\nkontakt med sin ministerkollega och diskutera dessa\r\nfrågor, just för att få in dessa aspekter i plan- och\r\nbygglagen och konkret stärka sårbarhetstänkandet på\r\ndet området.\r\nI betänkandets skrivningar förlitar sig utskottet\r\nmycket på den delegation för en ekologiskt hållbar\r\nutveckling som regeringen tillsatte i januari. Ämnar\r\nstatsrådet försöka påverka delegationen så att sårbar-\r\nhetsaspekterna, kopplat till robusthet och ett uthålligt\r\nsamhälle, verkligen behandlas av delegationen? Ut-\r\nskottsmajoriteten vilar som sagt mycket på detta i sitt\r\nsvar på motioner om att utskottet skulle konkretisera\r\natt en ekologiskt hållbar utveckling är till gagn när det\r\ngäller att få ett mindre sårbart samhälle.\r\nJag skulle vilja haka på Lennart Rohdins replik till\r\nförsvarsministern. Anser ministern att massflykt av\r\nasyl- och hjälpsökande till Sverige är att betrakta som\r\nett hot? Varför likställer regeringen massflykt med\r\nspridning av radioaktivitet och allvarlig smitta, något\r\nsom är konkreta hot mot människors liv? Vilka signa-\r\nler ger detta?</pre><pre>Anf.  55  Försvarsminister BJÖRN VON\r\nSYDOW (s):\r\nHerr talman! På den första frågan om ett ekolo-\r\ngiskt hållbart samhälle vill jag i stort sett nöja mig\r\nmed att säga att ett arbete som syftar till att integrera\r\neller lyfta fram de ekologiska principerna i allmänhet\r\nnästan alltid innebär att man minskar riskerna för\r\nsårbarhetselement, framdrivna av den tekniska ut-\r\nvecklingen. Men det vore inte riktigt av försvarsmi-\r\nnistern att ställa i utsikt några särskilda instruktioner\r\nunder hand, vid sidan av de gängse vägarna.\r\nI den andra frågan får jag också tillfälle att ta upp\r\ndet som Lennart Rohdin nämnde i sin replik nyss. Jag\r\ntycker att försvarsutskottet hanterar frågeställningen\r\npå ett bra sätt i sitt betänkande på s. 29. Man redovi-\r\nsar också att regeringen är i färd med att lägga fram\r\nvissa förslag där man tar ställning till frågan om hu-\r\nruvida personer som kommer med begränsade uppe-\r\nhållstillstånd skall folkbokföras eller inte. I samband\r\nmed detta kan även ersättning vid flyktingmottagande\r\nkomma att behandlas. Inriktningen är att en proposi-\r\ntion med dessa syften skall kunna föreläggas riksda-\r\ngen.</pre><pre>Anf.  56  ANNIKA NORDGREN (mp) re-\r\nplik:\r\nHerr talman! Jag fick inget svar på mitt konkreta\r\nförslag om plan- och bygglagen. Jag hoppas att minis-\r\ntern återkommer och kommenterar det. Jag håller med\r\nministern i fråga om kopplingarna mellan ett ekolo-\r\ngiskt hållbart samhälle och ett mindre sårbart samhäl-\r\nle. Det är precis vad jag har diskuterat här i dag.\r\nUtskottet får anledning att lägga på minnet vad minis-\r\ntern just sade, nämligen att detta inte kommer att\r\nföranleda några konkreta, andra instruktioner till\r\ndelegationen. Det får vi följa upp i utskottet. Jag hade\r\nhoppats att ministern liksom utskottsmajoriteten\r\nskulle ta chansen att få med sårbarhetsaspekterna från\r\nbörjan i detta arbete. Det gäller att konkretisera rege-\r\nringens proposition, som jag uttryckte var mager i det\r\navseendet.\r\nNär det gäller asyl och hjälpsökande säger minis-\r\ntern att det kommer att komma en proposition. Kan vi\r\ndär få besked om att vi skall avfärda detta scenario\r\noch avfärda kopplingen mellan asyl- och hjälpsökan-\r\nde och spridning av radioaktivitet eller allvarlig smit-\r\nta, alltså hot mot mänskligt liv? Jag tycker definitivt\r\natt det ger allvarliga signaler i fel riktning. Ett sådant\r\nsynsätt vill vi från Miljöpartiet avvisa å det bestäm-\r\ndaste. Jag vill uppmana ministern att eliminera dessa\r\nskrivningar i det kommande arbetet, så att vi aldrig\r\nmer i debatten behöver betrakta asyl- och hjälpsökan-\r\nde som hot mot mänskligt liv. Det är fullständigt\r\nabsurt.</pre><pre>Anf.  57  Försvarsminister BJÖRN VON\r\nSYDOW (s):\r\nHerr talman! Jag tycker att utskottet i sitt betän-\r\nkande har gjort en god sammanfattning av bedöm-\r\nningen av riskerna under de senaste åren. Såvitt jag\r\nförstår finns det i riksdagen över huvud taget inga\r\ninvändningar mot att vissa förändringar kan behöva\r\ngöras i gällande lagstiftning när det gäller asyl- och\r\nhjälpsökande i Sverige.</pre><pre>Anf.  58  ANN-KRISTIN JOHANSSON (s):\r\nHerr talman! Tyvärr kan man säga att denna de-\r\nbatt kommer lägligt efter de svåra översvämningar\r\noch ras som de senaste dagarna har drabbat norra\r\nVärmland. Det gäller främst Sysslebäcksområdet,\r\nmen även resten av norra Värmland.\r\nJag och Jarl Lander skrev motionen om riskhänsyn\r\nlängs de större vattendragen som behandlas i betän-\r\nkandet efter de stora översvämningar som kom av den\r\nextrema vårfloden pingsten 1995 i bl.a. Klarälvdalen.\r\nVad som måste till, anser vi, är en kartläggning av\r\nzoner längs de stora vattendragen där det finns risk\r\nför översvämning, ras och skred. Man måste identifie-\r\nra vissa sträckor där det behövs åtgärder och skärpt\r\nuppmärksamhet. Det behövs en inventering av redan\r\ninträffade ras och skred, så att man ser frekvensen.\r\nDet görs en hel del av detta i dag, men tyvärr sak-\r\nnas helhetsgreppet. Vi efterlyste det samlade greppet i\r\nvår motion. Jag hoppas att försvarsministern tar med\r\nsig detta hem och undersöker vad som kan göras.\r\nMotionen är lika aktuell i dag som i morgon. Vi\r\nvet att det kommer naturolyckor med jämna mellan-\r\nrum. Frågan är bara om vi vet var riskområdena finns\r\noch om vi kan förebygga och se sambanden mellan\r\nlandskapets former, geologin och naturolyckorna.\r\nNär man nu har sett vad som händer på grund av\r\nkraftiga regn - inte på grund av en kraftig vårflod,\r\nsom 1995, utan av ett kraftigt och ihållande regn som\r\nman inte kan förutse - blir i alla fall jag väldigt be-\r\nkymrad. Vi måste kunna se var riskområdena finns\r\noch förebygga naturkrafterna så mycket som möjligt.\r\nJag vill passa på att tacka försvarsministern för att\r\nhan tog sig tid att besöka norra Värmland för att bilda\r\nsig en uppfattning om hur allvarligt läget egentligen\r\nvar och fortfarande är där uppe. Även om regnet har\r\nslutat är det fortfarande risk för jordskred på vissa\r\nställen.\r\nDet handlar egentligen om två delar. Stora vat-\r\ntenmängder - ett kraftigt regn under kort tid - har\r\ngjort att de små bäckar som skall ta emot detta krafti-\r\nga regn blivit till forsar och svämmat över. Det orsa-\r\nkar erosionsskador, skred och översvämningar på\r\nvägar och bebyggelse. Det kraftiga regnet orsakar\r\nockså jordskred på sluttningarna ned mot älven, och\r\ndet drabbar stora delar av bebyggelsen. Det är stora\r\njordmassor i rörelse ned mot bostadshus. Det är stora\r\nstenar och jordmassor runt husen där folk bor och i\r\nträdgårdarna. Det måste kännas fruktansvärt för de\r\nmänniskor som drabbas av detta.\r\nJag tror att en del av problemen med jordskreden\r\npå sluttningarna beror på kalavverkningarna. Det\r\nfinns inga träd kvar som tar till vara regnet. En del\r\ntror jag också beror på de djupa körskador som kom-\r\nmer av skogsmaskinerna.\r\nHerr talman! Vi måste ta till vara oron och lyssna\r\npå de människor som finns där uppe och som är be-\r\nkymrade i dag. Det handlar inte bara om norra Värm-\r\nland. Det handlar också om Norrland och områdena\r\nlängs de stora älvarna där dessa djupa dalgångar\r\nfinns.\r\nJag vet inte om rasen och skreden hade kunnat\r\nförhindras om vi hade gjort en kartläggning av ris-\r\nkområdena eller om det hade funnits en bättre sam-\r\nordning mellan myndigheter och departement, så att\r\nman hade kunnat ta till vara den kunskap som dock\r\nfinns och som vi skriver om i vår motion. Men jag\r\ntror att mycket kan förebyggas om man har en fram-\r\nförhållning och tar till vara den kunskap som finns\r\nsamlad på olika ställen. Väder och vind kan man inte\r\nrå på, men det går att vara förutseende och förebygga.\r\nMänniskorna som drabbas borde kunna gå skades-\r\nlösa ur detta. De är inte skyldiga. De har byggt sina\r\nhus utifrån de regler och förordningar som finns, även\r\nom vi vet att en del nya regler har kommit till. Frågan\r\när vad vi gör med de bebyggda områden som i dag\r\nfinns i riskområdena. Jag tycker inte att det är rimligt\r\natt människor som bor där det finns en tydlig risk för\r\nnaturolyckor skall behöva stå för skadorna själva.\r\nBorde inte samhället ta ansvaret när samhället inte har\r\nlyckats med kartläggningen och samordningen och\r\ninte sett var riskerna funnits?\r\nÄr försvarsministern beredd att medverka till en\r\nförändrad lagstiftning där samhället tar sitt ansvar\r\nmed bl.a. samordning och riskanalyser, och även till\r\natt man ser över bestämmelserna för att bygga i ras-,\r\nskred- och översvämningsområdena?\r\nDetta är ett ständigt återkommande problem. Små-\r\nskred förekommer då och då i vissa områden både på\r\nhösten och våren.\r\nSlutligen, herr talman, vill jag när det gäller av-\r\nverkning av skog på sluttningar säga att jag tror att det\r\nmåste till någon form av krav på skogsbolagen när det\r\ngäller att återställa körskadorna och se över det för-\r\nändrade dräneringsförhållanden som kommer av av-\r\nverkningen. Jag tror att det skulle behövas någon\r\nform av rekommendation när det gäller avverkning i\r\nriskområden. Det görs sådant i dag, men det är tydli-\r\ngen inte tillräckligt eftersom en del av jordskreden\r\nuppe i Sysslebäck har skett i bara några år gamla\r\navverkningsområden.\r\nJag har inget särskilt yrkande, men jag förutsätter\r\natt försvarsministern tar till sig de synpunkter jag har\r\nfört fram.</pre><pre>Anf.  59  JARL LANDER (s):\r\nHerr talman! Först vill jag säga att jag instämmer i\r\nvad Ann-Kristin Johansson sade. Jag vill också in-\r\nstämma i tacket till försvarsministern för att han i\r\nhelgen tog sig tid att åka upp och besöka vår kom-\r\nmun, som har drabbats.\r\nDet är kanske när vi har diskuterat Estoniakatast-\r\nrofen svårt att säga att det är en katastrof som har\r\ninträffat uppe i norra Värmland, men jag vill ändock\r\npåstå att det för varje enskild människa som får gå\r\nfrån hus och hem på grund av skadorna ändå på sitt\r\nsätt är en katastrof. Det är därför vi på Värmlands-\r\nbänken tycker att det är viktigt att vi nu lyfter upp\r\ndenna fråga i riksdagen, så att vi åtminstone undviker\r\nde svårare skadorna i framtiden.\r\nDenna gång var det stora nederbördsmängder som\r\norsakade skadorna, men vi vet också - det pekas det\r\npå både i utskottets betänkande och i propositionen\r\nsom föranleder betänkandet - att stora vattenöver-\r\nsvämningar, vårfloder osv. också kan orsaka denna\r\ntyp av skador. De för med sig både skred och ras, och\r\ndet blir skador av översvämningarna.\r\nVi har från länsbänken drivit dessa frågor en läng-\r\nre tid. Det är i synnerhet Bo Finnkvist som har gjort\r\ndet. Ann-Kristin Johansson sade förut att man ute\r\nlängs älvdalarna inte vet var riskerna finns. Många\r\nmyndigheter och departement har kunskaper, men var\r\nfinns samordningen av alla dessa kunskaper? Det är ju\r\ndet vi har efterlyst i motionen. Vi skulle kunna varna\r\nmänniskorna ute i områdena och förebygga.\r\nNu uppstår, som sagt, någon form av katastrof för\r\nvarje enskild. Husen kanske följer med i vårfloden,\r\neller också blir det översvämningar. Det blir oöver-\r\nstigliga kostnader för den enskilde. Samtidigt har\r\nföretag av olika slag tjänat stora pengar på det som\r\nnaturen runt omkring har gett, genom skogsavverk-\r\nningar, regleringar av vattendrag osv. Nu kommer\r\nfrågorna: Medverkar skogsavverkningarna till att\r\ndessa skador uppstår? Gör vattenregleringarna att\r\nskadorna uppkommer? Frågorna hänger litet i luften.\r\nDem vill vi värmlänningar, och säkert många andra,\r\nha svar på.\r\nSå länge det finns de som tjänar pengar och så\r\nlänge samhället inte kan varna dem som bor utefter\r\nvattendrag där det finns risk för översvämningar,\r\nskred och ras skall inte de enskilda människorna där\r\nbehöva stå för hela kostnaden för återställandet. Nå-\r\ngon kanske säger att de inte behöver göra det om de\r\nhar försäkringar. Men tänk då på att de har en 10-\r\nprocentig självrisk i dessa försäkringar. Om fastighe-\r\nten är förstörd och ett antal hundratusen går till spillo\r\nblir det ändå enorma kostnader för människorna ute i\r\nglesbygden. Det är detta som vi vill ha hjälp med av\r\nförsvarsministern. Han sade tidigare här i debatten att\r\ndet nu kan behövas författningsändringar osv. Hjälp\r\ntill, så att det blir en förändring i lagen som reglerar\r\ndetta med självrisken för dem som drabbas av dessa\r\nskador! Samhället kan ju inte tala om för dem hur det\r\när. Andra bolag tjänar pengar på detta, men den en-\r\nskilde skall behöva betala. Det motsätter vi oss. Jag\r\nhoppas att försvarsministern tar till sig detta.\r\nTack!</pre><pre>Anf.  60  ELISA ABASCAL REYES (mp):\r\nHerr talman! Jag skulle vilja uppehålla mig vid\r\nMiljöpartiets yrkande och den gemensamma reserva-\r\ntion som finns om massflykt. Miljöpartiet ifrågasätter\r\ninte i motionen på något sätt att det finns ett behov av\r\nberedskap inför en massflyktssituation. Men frågan är\r\nju vilken form av beredskap som behövs. Är det en\r\nberedskap \"mot\" eller en beredskap \"för\"?\r\nVilken form av beredskap man väljer grundar sig\r\nförstås på vilken analys man kommer att tillämpa.\r\nMiljöpartiet gör en tydlig avgränsning mellan myn-\r\ndigheternas problem och de problem som ett samhälle\r\nsom helhet kan ha. De hot som bl.a. Åke Carnerö har\r\nräknat upp i de scenarion som utmålas är sådana hot\r\nsom myndigheter har att konfrontera och ha bered-\r\nskap för. Men låt mig ge ett exempel när det gäller\r\nskydd för samhället. Det bor visserligen inte 500 000\r\npersoner i Värmland, men låt oss säga att hela Värm-\r\nland rasar ihop och värmlänningarna måste flytta till\r\nStockholm. Visst skulle det vara ett problem för\r\nStockholms bostadsförmedling, Stockholms socialby-\r\nråer och Stockholms olika myndigheter. Men för det\r\nstockholmska samhället är det knappast ett hot med\r\nen massflykt från Värmland. Jag tror inte att Stock-\r\nholms samhällsidentitet på något sätt skulle vara ho-\r\ntad. Det finns alltså en definition av samhället, som\r\nstatsvetare eller försvarsministern säkert känner till\r\nbättre än vad jag gör, där man också kan se att sam-\r\nhället innehåller begrepp som kultur, kommunikation\r\noch utveckling.\r\nEtt vitalt och solidariskt samhälle måste vara möj-\r\nligt att förändra. Och en grundläggande människosyn\r\nsäger inte att en människa, särskilt inte i en situation\r\nav nöd, är ett hot mot ett annat samhälle. Det är andra\r\nmekanismer som utgör hot, och det är dem som vi\r\nskall ha beredskap för.\r\nNär jag läser utskottets rigida behandling av yr-\r\nkandet söker sig mina tankar bl.a. till de mytbildning-\r\nar som gjordes om den gula invasionen i sekelskiftet i\r\nUSA. Det skildras väldigt tydligt av Sven Lindqvist i\r\nen bok som heter Antirasister. När det handlar om det\r\nstela sättet att se på sitt samhälle vad gäller möjlighe-\r\nter till förändringar och flexibilitet tänker jag också på\r\nvad George Bush, USA:s president, sade inför Rio-\r\nkonferensen, nämligen att den amerikanska livsstilen\r\ninte är föremål för förhandling. Det säger också nå-\r\ngonting om att ett samhälle som inte i sig är föränder-\r\nligt är dömt till undergång. USA producerar t.ex. 800\r\nkg sopor per person och år.\r\nI en debattartikel i DN förra veckan publicerades\r\nen text där en biträdande professor i socialantropologi\r\nhävdade att etnicitet utgör den största konflikthärden i\r\nvärlden. Den är alltså t.o.m. större än sociala och\r\nekonomiska motsättningar.\r\nOm vi har ett så här begränsat begrepp kommer vi\r\nockså att tillämpa det på vår människosyn. Vi kom-\r\nmer också att se människor i nöd som ett hot och\r\nalltså inte göra den här avgränsningen, dvs. att man\r\ninte sätter likhetstecken mellan samhälle och myndig-\r\nheter.\r\nJag vill rikta en påminnelse till Åke Carnerö. Jesus\r\nvar ju flyktingbarn. Visserligen kan han ha varit ett\r\nhot mot det romerska imperiet, men jag tror inte att\r\ndet ligger i Åke Carnerös intresse att jämställa Sveri-\r\nges regering med det romerska imperiet.\r\nSlutligen vill jag säga att det är ett bedrägligt\r\nskydd att bygga murar på en rund planet med en ge-\r\nmensam atmosfär. Om vi inte skall ha en beredskap\r\n\"för\" utan en beredskap \"mot\" undrar jag vad det är\r\nannat än murar. Jag vill härmed yrka bifall till reser-\r\nvation nr 6.</pre><pre>I detta anförande instämde Annika Nordgren (mp).</pre><pre>Anf.  61  ÅKE CARNERÖ (kd) replik:\r\nHerr talman! Varken Jesus eller någon hjälpsö-\r\nkande är ett hot mot det svenska samhället. Det vill\r\njag med eftertryck säga. Hela detta scenario skall inte\r\nses som ett hot. Jag försöker finna ordet hot i utskot-\r\ntets betänkande. Det står inte nämnt här.\r\nSyftet med dessa scenarion var ju inte att skapa\r\nnågon form av skräck utan att visa vilka ledning-\r\nsprinciper och vilken grund vi måste ha för att kunna\r\nmöta detta och hjälpa de människor som kommer hit.\r\nDet handlar om alltifrån en människa som har flera\r\nhusdjur med sig till en människa som är smittad av\r\nnågon sjukdom och som omedelbart behöver vård.\r\nUtskottet skriver i betänkandet att bedömningen är\r\natt en tillströmning av flyktingar och asylsökande kan\r\nbli så omfattande att det kan komma att medföra svåra\r\npåfrestningar på samhället. Då är det viktigt att an-\r\nsvarsfördelningen vilar på en tydlig reglering av\r\nskyldigheter och befogenheter.\r\nDet kan alltså bli en extraordinär situation. Det är\r\nju detta det gäller. Regeringen har inte heller i pro-\r\npositionen sagt att det här är ett allvarligt hot mot vårt\r\nland. Det gäller att få en bra ledningskedja.</pre><pre>Anf.  62  ELISA ABASCAL REYES (mp) re-\r\nplik:\r\nHerr talman! Givetvis måste en svår påfrestning\r\nbetraktas som ett hot. Det är den analysen som utskot-\r\ntet gör. I det yrkande som Miljöpartiet framför i sin\r\nmotion förutsätts en analys av begreppet samhälle och\r\nav vad som är en påfrestning för ett samhälle.\r\nÅke Carnerö frågar implicit på vilket sätt utskottet\r\nmenar att massflykt skulle vara en hotsituation. Därför\r\nskulle jag vilja fråga Åke Carnerö: På vilket sätt me-\r\nnar man i den reservation som Miljöpartiet har till-\r\nsammans med andra partier att det inte skulle behövas\r\nen beredskap för en massflyktssituation? Det handlar\r\nalltså inte om att Miljöpartiet ifrågasätter att detta\r\nskulle kunna innebära en påfrestning för myndigheter.\r\nDet handlar om den grundläggande analysen bakom.\r\nPå vilket sätt betraktar man ett samhälle? På vilket\r\nsätt målar man upp hot? Och, som Annika Nordgren\r\nsade, på vilket sätt sänder man ut signaler när det\r\ngäller människor i nöd?</pre><pre>Anf.  63  ÅKE CARNERÖ (kd) replik:\r\nHerr talman! Det svenska samhället är ju alla vi\r\nmänniskor som bor här. Det kan bli en belastning för\r\nmyndigheterna i det här läget. Det kan alltså bli en\r\npåfrestning för människor som bor i ett område när\r\ndet gäller nedfall av radioaktiva ämnen eller när det\r\ngäller något annat. Det är utifrån detta som vi i Hot-\r\noch riskutredningen har belyst dessa scenarion.</pre><pre>Anf.  64  ELISA ABASCAL REYES (mp) re-\r\nplik:\r\nHerr talman! Vi säger ju att detta är en påfrestning\r\nför myndigheterna, Åke Carnerö. Men det är inte en\r\npåfrestning för det som Åke Carnerö beskriver som\r\nsamhället, där vi alla, du och jag, bor. Det är precis\r\ndetta som Miljöpartiet säger. Vi vill göra en klar\r\navgränsning när det gäller vad påfrestningen egentli-\r\ngen innebär.\r\nDet finns ingenting i Åke Carnerös argumentation\r\nnu och givetvis i hans anförande som gör att det\r\nframgår tydligare för mig varför kd inte kan stödja\r\nden här reservationen. Tvärtom tycker jag att Åke\r\nCarnerös argumentation i större utsträckning än den\r\njag själv har presterat stärker reservationen.</pre><pre>Anf.  65  ARNE ANDERSSON (m):\r\nHerr talman! Den proposition vi nu behandlar är\r\negentligen ägnad att sätta litet kött på benen när det\r\ngäller det vidgade säkerhetspolitiska begrepp som\r\nriksdagen fattade beslut om i december. Vi gav då\r\nuttryck för en viss strävhet på ytan. Den gällde dock\r\nicke för det behov som vi nog ser finns, vilket visar\r\nsig i att vi inte har några reservationer här utan har\r\nställt oss bakom förslagen. Vi tycker inte att det är en\r\nskadlig proposition - detta visar måhända litet av\r\nentusiasmen. Men vi gav då uttryck för att vi var\r\nosäkra på om det var en skicklig prioritering mellan\r\ndet vi kunde uppnå och de medel som det kostade,\r\neftersom det ändå handlade om att det reguljära för-\r\nsvaret fick betala för detta som vi tycker något höga\r\nnöje.\r\nNär jag lyssnar på den senare delen av debatten -\r\njag vänder mig nu till försvarsministern - och hör\r\nmed vilken entusiasm Miljöpartiet de gröna kastar sig\r\növer det här blir jag litet mer tveksam. Kanske skulle\r\nvi ha varit litet mer försiktiga, både försvarsministern\r\nmed propositionen och vi andra, eftersom det här\r\nverkar bli en tummelplats för saker som inte alldeles\r\nsjälvklart hör hemma på denna bana.\r\nDå vi sakbehandlade underlaget för detta i höstas\r\ngav vi uttryck för att det var mycket som var tvek-\r\nsamt. Jag vill nog gärna, så här i efterhand, till den\r\nnye försvarsministern säga att vi kanske ser det här\r\nsom Thage G Peterson-administrationens lilla illu-\r\nsionsnummer för att på något sätt göra bortföringen\r\nav pengar från det reguljära försvaret möjligen mer\r\nfördragbar, inte möjlig att märka eller vad det nu\r\nkunde vara. Och debatten i dag ger visst stöd för att\r\nvår betänksamhet faktiskt var befogad.\r\nJag är inte säker på att de nya hot som vi talar om\r\negentligen är de som vi möter på det här sättet. Enligt\r\nmitt förmenande är de nya hoten framför allt de som\r\nkommer av det högteknologiska samhällets rasande\r\nframfart. Är detta någonting som egentligen riktigt bra\r\nkan ta itu med det? Gud give att det vore så. Jag hop-\r\npas att det är på det sättet, men jag är inte riktigt säker\r\npå det.\r\nMan kan alltid ha funderingar om huruvida det\r\nkommer att blåsa, snöa, regna och komma jordbäv-\r\nningar som aldrig tidigare. Det är inte troligt. Härav\r\nföljer - och det är det tråkiga med det här - att detta i\r\nvårt land inträffar så pass sällan att det finns risk att vi\r\naldrig är riktigt bra på att möta de här hoten. Vi\r\nkommer att vara otränade. Detta är sannerligen inget\r\nargument för att vi inte skall ägna oss åt det, men det\r\nligger nära till hands att det ändå kommer att vara på\r\ndet sättet.\r\nNär då - mer riktat mot Klarälvsdalen - Ann-\r\nKristin Johansson ger uttryck för att vi måste beakta\r\nden oro som finns tycker jag att det är rätt. Det är\r\nverkligen så. En gång i tiden då jag sysslade med\r\njordbrukspolitik för kanske 15 eller 18 år sedan -\r\nkanske 20, för att tala om hur länge jag har varit med\r\n- skrev vi t.o.m. in beaktande av människors oro i\r\nlagstiftningen. Jag var den gången väldigt osäker på\r\nom vi skulle göra det, eftersom att i lagstiftningen\r\ndefiniera människors oro var ett sätt att ställa kunska-\r\npens ljus under skäppan. Vi skulle med andra ord\r\nbeakta någonting som inte var möjligt att riktigt se\r\noch ta på men ändå var ett faktum.\r\nJag vill då säga till Ann-Kristin Johansson i det\r\nhär fallet att detta är någonting att ta på allvar, vare\r\nsig det finns i lagstiftningen eller inte. Men, Ann-\r\nKristin Johansson, att vi går in i en ny organisation -\r\nkan det vara det bästa sättet att hjälpa till i Klarälvsda-\r\nlen? Vi kanske borde ha haft våra 14 respektive 16 -\r\neller vad det nu är - brigader. Vi hade haft riklig\r\nmateriel, stor personalstyrka, stor kompetens, besluts-\r\nförhet och en massa i de här lägena synnerligen vikti-\r\nga och avgörande faktorer på plats på flera ställen i\r\nSverige.\r\nDet kan vi inte göra någonting åt nu - nu talar jag\r\ntill försvarsministern igen. Men kanske är det ändå\r\nvärt att komma ihåg att eftersom det gudskelov är så\r\nglest som det är med sådana här olyckor har vi nog\r\nändå som mest att vända oss till de reguljära förband\r\nvi har. Det är den kompetens som jag nyss nämnde.\r\nDen finns, den tränas, den övas. En ny organisation\r\nkommer aldrig att kunna uppnå detta.\r\nMen, herr talman, oaktat det har vi inte reserverat\r\noss. Vi har, som jag sade inledningsvis, inte sett pro-\r\npositionen som skadlig i annat avseende än att den\r\nbortför pengar från det jag tycker mera om. Det be-\r\nkymrar mig, men vi står bakom och kommer inte att\r\nha några invändningar avseende fullföljandet av den\r\nhär propositionen.</pre><pre>Anf.  66  ANNIKA NORDGREN (mp) re-\r\nplik:\r\nHerr talman! Arne Andersson kände strävhet på\r\nytan. Jag hoppas att det innebär att Moderaterna inte\r\när lika sträva inne i hjärtat utan att det bara är på ytan\r\ndet här resonemanget förs.\r\nArne Andersson sade att försvaret skall betala för\r\ndet höga nöje som det vidgade säkerhetsbegreppet\r\nskulle innebära. Han tog också upp värmlänningarna.\r\nJag tror inte precis att de just nu upplever något högt\r\nnöje - tvärtom, naturligtvis.\r\nMiljöpartiet är ytterligt varmt gentemot det vidga-\r\nde säkerhetspolitiska begreppet, vilket också Arne\r\nAndersson är mycket väl medveten om. Anledningen\r\ntill att vi ifrågasätter det vi har diskuterat nu senast\r\nnär det gäller massflyktssituationen är just att vi vär-\r\nnar om det vidgade säkerhetspolitiska begreppet. Det\r\ngäller att hålla det konkret, och då skall inte sådana\r\nhär fingerade situationer få besudla det som vi faktiskt\r\när överens om, Arne Andersson och jag, att vi måste\r\nbeakta.\r\nSedan har Moderaterna sitt tunnelseende och ser\r\ninte orsak och verkan. Varje krona som förebygger\r\nkan ju innebära att det behövs mindre pengar till JAS-\r\nplan, och det ser Moderaterna. Det har de klart för\r\nsig. Därför gäller det att försöka bortse från verklighe-\r\nten. Det vidgade säkerhetspolitiska begreppet är dock\r\ningenting man kan bortse från, och det kommer att\r\nleda till - det är min förhoppning - en omprioritering\r\nnär det gäller förebyggande insatser så att vi inte\r\nbehöver ha det skalskydd, plåster på såren, som Arne\r\nAndersson förespråkar.</pre><pre>Anf.  67  ARNE ANDERSSON (m) replik:\r\nHerr talman! Jag har uppriktigt sagt inget behov\r\nav att komma med någon större förklaring. Jag kan\r\nmöjligen ha varit litet slarvig beträffande ordval så-\r\nsom \"strävhet på ytan\" och \"mindre värme\", men jag\r\när långt mer bekymrad om försvarsministern i denna\r\nkammare på något sätt smittas av den härdsmälta som\r\nråder inom Miljöpartiet de gröna när det nu fått en\r\nchans till en ordentlig tummelplats.\r\nVi har inget tunnelseende här. Däremot har vi bå-\r\nde tradition och perspektiv på de försvars- och säker-\r\nhetspolitiska frågorna, och jag hävdar att det är i linje\r\nmed dem jag yttrar mig från den här talarstolen. Det\r\när också från de utgångspunkterna jag är - låt vara\r\nmina ordval - en aning tveksam avseende de grönas\r\nalternativ i den här frågan.</pre><pre>Anf.  68  ANNIKA NORDGREN (mp) re-\r\nplik:\r\nHerr talman! Jag är mycket väl medveten om Arne\r\nAnderssons tveksamhet. Vi har också olika uppfatt-\r\nningar om hur vi bäst försvarar Sverige; det kan vi\r\nkonstatera.\r\nNu sade Arne Andersson \"tummelplats\", och då\r\nförmodar jag att han menar riksdagen. Vi anser inte\r\natt riksdagen är en tummelplats. Här är den plats där\r\nolika åsikter skall dryftas. Här är de utskott, varav\r\nArne Andersson själv är ordförande för ett, som skall\r\nbehandla och konkretisera de insatser vi skall göra för\r\natt bygga det samhälle som vi ser litet olika på, Arne\r\nAndersson och jag, men ändå. Det ser inte Miljöpar-\r\ntiet som en tummelplats. Vi sitter här för att bedriva\r\npolitik på fullaste allvar.</pre><pre>Anf.  69  ARNE ANDERSSON (m) replik:\r\nHerr talman! Nu råkade det bli \"tummelplats\".\r\nFörsök att ha någonting i sak att tala om! Det är inte\r\nså att vi inte tar det här på allvar, och jag betraktar\r\ninte Annika Nordgren som någon icke legal person\r\neller Miljöpartiet som icke legalt i verksamheten. Men\r\ndet är min uppgift att så långt jag kan över huvud\r\ntaget se till att den verksamhet ni håller på med inte\r\nfår någon större spridning. Det är därför jag ägnar tid\r\nåt detta.</pre><pre>Anf.  70  OLA RASK (s) replik:\r\nHerr talman! Jag vet inte vad Arne Andersson\r\ntände så hårt på. Jag tycker nog att vi tjänar på att\r\nhålla debatten på den nivå som jag tycker att vi har i\r\nutskottets olika förslag.\r\nFörst och främst vill jag med bestämdhet tillba-\r\nkavisa att det skulle vara något slags illusionsnummer\r\nsom utskottsmajoriteten och regeringen har hängett\r\nsig åt när det gäller att bygga upp en beredskap för att\r\ni fredstid möta svåra påfrestningar. Det jag nämnde i\r\nmitt inledningsanförande var stora sådana påfrest-\r\nningar. Jag och många med mig har upplevt att vi inte\r\nhar klarat dem riktigt bra. Det gäller Estonia, Tjerno-\r\nbyl, m.fl.\r\nMen vi har också i debatten i dag upplevt de\r\nmindre katastroferna, som inte är små för dem som\r\ndrabbas, vilket också sades. Det är viktigt att vi har en\r\nberedskap och en framförhållning, att vi tar till vara\r\nerfarenheter och skapar möjligheter att möta de här\r\npåfrestningarna om det skulle bli en nästa gång.\r\nVare sig vi vill eller inte kommer vi under över-\r\nskådlig tid att få leva med att i första hand de fredsti-\r\nda katastroferna av olika slag är de som utgör den\r\nriktigt stora hotbilden. De har alla nämnts, jag skall\r\ninte upprepa dem. Därför tycker jag, som jag sade i\r\nmitt inledningsanförande, att det är oerhört betydelse-\r\nfullt att vi i parlamentet och i denna kammare i dag\r\ndiskuterar hur vi skall bygga upp den framförhållning\r\nsom vi måste ha för att kunna värna människors\r\ntrygghet när det gäller de hot som vi utsätts för i\r\nfredstid.</pre><pre>Anf.  71  ARNE ANDERSSON (m) replik:\r\nHerr talman! Utskottets högt värderade talesman\r\nför majoriteten har jag betydande respekt för. Han\r\nföreträder också den synpunkt som vi moderater har.\r\nVi har inte reserverat oss mot den.\r\nVar det talet om illusionsnummer som gjorde att\r\ntalesmannen måste ingripa, vill jag säga: Försök, Ola\r\nRask, att ta det för vad det var. Det var en hänsyftning\r\ntill debatten i höstas, där vi inte godtog motiveringar-\r\nna för att se på hot och risk på det sättet. Det skulle\r\nförta en del av den reguljära försvarsverksamheten,\r\nvilket bevisligen skedde. Det var om den prioritering-\r\nen var riktig och korrekt som vi var osäkra på. Det var\r\ndärför som jag, kanske oskickligt, men dock, kallade\r\ndet ett illusionsnummer att inte låta den bortförsel av\r\npengar som skedde från vår reguljära försvarsmakt\r\nmärkas alltför mycket. Det var kanske skickligt av\r\ndepartementschefen att sköta det på det sättet.</pre><pre>Anf.  72  OLA RASK (s) replik:\r\nHerr talman! Jag vill bara helt kort med absolut\r\nklarhet tillbakavisa att det skulle ha funnits några som\r\nhelst sådana överväganden. Övervägandena har grun-\r\ndats på en upplevd reell situation, där vi framför oss\r\nser att vi i fredstid kommer att leva inför krishot som\r\nkan drabba samhället mycket hårt. Vi är skyldiga att\r\nse till att vi har en beredskap mot dem.\r\nLåt mig understryka att Arne Andersson och Mo-\r\nderaterna också har ställt sig bakom det förslag som\r\nföreligger. Vid det lugna sammanträdesbordet finns\r\ndet en överensstämmelse i våra åsikter om att detta är\r\nviktiga saker som vi måste ta på högsta allvar.</pre><pre>Anf.  73  GÖTHE KNUTSON (m):\r\nHerr talman! Det är en händelse som ser ut som en\r\ntanke att det här ärendet behandlas just i det skede då\r\nen stor del av norra Värmlands befolkning levt och\r\nlever i rädsla för vad som kunnat hända och som\r\nkanske fortfarande hotar den bygd som ligger utmed\r\nnorra delen av Klarälvsdalen. Jag vill ta vara på till-\r\nfället och ställa frågan till försvarsministern: Vilka\r\ninsatser är försvarsministern och regeringen beredda\r\natt göra i norra delen av Värmland, där enskilda\r\nmänniskor och familjer har drabbats? Det är fastig-\r\nhetsägare som ser hur skulderna kommer att växa när\r\nman skall göra sina bostäder beboeliga efter de ras\r\nsom har förekommit efter det myckna regnandet.\r\nDen omtanke som Elisa Abascal Reyes fokuserade\r\npå värmlänningarna är naturligtvis både intressant och\r\nrörande, dvs. att situationen skulle bli så hotfull att\r\nman måste fly till Stockholm. Jag tror inte att vi\r\nvärmlänningar kommer att fly till Stockholm. Jag är\r\nsäker på att vi kommer att resa oss ur spillrorna, om\r\nde nu uppstår. Vi kommer att ta itu med situationen\r\noch försöka åstadkomma bästa möjliga i Värmland.\r\nDet för mig också till det som hände för ett par år\r\nsedan, när vattenmängderna blev för stora i den\r\nvärmländska älvdalen. Det fanns enskilda företagare i\r\nturistbranschen som blev oerhört lidande av det som\r\ndå kom att äga rum. Då var det Klarälven som sväm-\r\nmade över på vissa ställen, därför att snömängderna i\r\nNorge, uppströms Klarälven, blev så stora att de so-\r\npade med sig hela anläggningar. Återställandet drog\r\nmiljonbelopp.\r\nDet var en jättefin insats som gjordes av enskilda.\r\nJag avser då både företagare och fastighetsägare i\r\nKlarälvsdalen. De gjorde sitt bästa. Nya skulder blev\r\nföljden, ändock fick de anläggningarna att återuppstå.\r\nVi bävar en smula för vad som kan hända också det\r\nhär året, när vi vet att nederbördsmängderna kan bli\r\nomfattande.\r\nI det här sammanhanget skulle jag vilja erinra om\r\nvad förre försvarsministern och jag kom helt överens\r\nom i en interpellationsdebatt för ett par år sedan,\r\nnämligen att bebyggelsen ofta ligger på mycket\r\nvanskliga ställen. Även om detta kan bero på att pla-\r\nninstituten i bebyggelsehänseende inte var så välut-\r\nvecklade, och numera kanske är alltför välutvecklade\r\ni vissa avseenden, har man utmed en del älvar i Sveri-\r\nge byggt sina boningar i låglänt terräng, intill strand-\r\nkanten.\r\nDet har faktiskt inträffat att när man väl har vallat\r\nupp för att möta en översvämmad älv och förhindra\r\ndet som enskilda människor upplever som katastrof,\r\nhar man året därpå schaktat bort jordmassorna i en\r\nsådan invallning. Det har självfallet inte inträffat i\r\nVärmland, men man får verkligen fråga sig om inte\r\nalla borde ha litet mer insikt rent allmänt när det\r\nhandlar om översvämningar.\r\nJag skulle vilja erinra om med vilken glädje\r\nmånga i Värmland under den senaste tiden sett För-\r\nsvarsmaktens materiel på plats. Arne Andersson be-\r\nrörde Försvarsmaktens ständiga medverkan i rädd-\r\nningsarbete. Det är utomordentligt angeläget att vi har\r\nett militärt försvar över hela ytan, så att man när det\r\ninträffar något kan rekvirera helikoptrar, som omgå-\r\nende fanns i norra Värmland, och fordon lämpade att\r\nforcera sådana här mer eller mindre stora naturkatast-\r\nrofer.</pre><pre>Anf.  74  ELISA ABASCAL REYES (mp) re-\r\nplik:\r\nHerr talman! Det här blir en mycket kort replik.\r\nSjälvklart har jag en tro och en förhoppning om att\r\nVärmland kommer att resa sig ur det Göthe Knutson\r\nkallar för spillror, och jag önskar Värmland all lycka\r\noch välgång. Jag tror inte att risken att hela Värmland\r\nskall rasa ihop är så överhängande, men om så skulle\r\nske har jag stor förståelse för att Göthe Knutson inte\r\nvill fly till Stockholm. Skulle han ändå nödgas göra\r\ndet är han välkommen. Jag ser honom inte som ett hot\r\ni alla fall.</pre><pre>Anf.  75  Försvarsminister BJÖRN VON\r\nSYDOW (s):\r\nHerr talman! Jag vill göra några kommentarer\r\nkring de anföranden som har berört översvämningarna\r\ni Värmland. Det som har ägt rum och äger rum där\r\nger verkligen en anledning att tala om en svår på-\r\nfrestning på samhället i fred. Det har gjorts inlägg av\r\nAnn-Kristine Johansson, Jarl Lander och Göthe Knut-\r\nson, och Arne Andersson var delvis inne på det.\r\nJag vill först ta upp det gällande rättsläget. Enligt\r\ngällande lag - det är räddningstjänstlagen vi talar om\r\n- är det kommunen som har att främja skadeförebyg-\r\ngande verksamhet och hindra och begränsa skador på\r\nmänniskor eller egendom eller i miljön. Det gäller\r\nnaturligtvis även skador som orsakas av översväm-\r\nningar. Då kommer vi in på de ekonomiska frågorna.\r\nUppstår det ändå skador som orsakats av översväm-\r\nningar skall de i första hand täckas av hemförsäkring-\r\nen. Varje försäkring brukar ha en självrisk, och det är\r\nman ju väl medveten om när man tecknar sin hemför-\r\nsäkring. Är skadorna orsakade av ett dammhaveri har\r\nriksdagen tidigare fattat beslut om strikt ansvar och att\r\ndet skall föras in i vattenlagen. Det är de gällande\r\nrättsliga förutsättningar som finns.\r\nDet finns däremot möjligheter att till en del kom-\r\nma till rätta med förebyggande åtgärder när det gäller\r\nden här typen av olyckor. Statens räddningsverk har\r\nett anslag på 25 miljoner kronor som kan utbetalas till\r\nkommuner för att förebyggande åtgärder skall vidtas\r\nmen följaktligen inte som ersättning för redan inträf-\r\nfade skador. Vi talade litet om det när jag gjorde\r\nbesöket i Sysslebäck, och jag hoppas att det skall vara\r\nmöjligt att här skall kunna ske någonting inför framti-\r\nden, särskilt som den olycka som hände i Sysslebäck\r\nsåvitt jag förstod delvis var oförutsedd av de lokala\r\nmyndigheterna och kommunen.\r\nNu kommer länsstyrelsen, som ju samordnar det\r\nhär, och de myndigheter som varit indragna att gå\r\nigenom erfarenheterna av de här översvämningarna.\r\nDet finns för övrigt med i både proposition och be-\r\ntänkande en genomgång av erfarenheterna från de\r\nsenaste årens översvämningar. Hittills har vi ansett att\r\ndet funnits en ganska bra beredskap för den här typen\r\nav översvämningar, och vi får se vad länsstyrelsen,\r\nNaturvårdsverket, Räddningsverket och kanske andra\r\nhar att säga om det som nu har hänt i Sysslebäck. Det\r\nkanske behöver göras förändringar i lagstiftning eller\r\ni tillämpning, t.ex. när det gäller skogsavverkning. Jag\r\nvet att landshövdingen personligen är engagerad i att\r\nfå fram material som belyser just den frågeställningen.\r\nBåde han och jag blev uppmärksammade på att\r\nmånga anser att denna typ av samband finns, som\r\nAnn-Kristine Johansson nämnde.\r\nJag vill gärna tacka för de vänliga orden för att jag\r\nkom till Sysslebäck. Det kändes som om det var vik-\r\ntigt för mig att få komma dit. När jag var där blev jag\r\nändå i grunden väldigt övertygad om att den rädd-\r\nningsorganisation vi har fungerar, och att den funge-\r\nrar i sin decentraliserade form. Det var möjligt för\r\nräddningsledningen att få bistånd av det lokala sam-\r\nhället i alla dess delar. Även när det gällde att t.ex.\r\nevakuera människor och placera dem på de ställen där\r\nde skulle bo fungerar ett samhälle som Sysslebäck.\r\nJag hoppas att även våra storstadsområden kan funge-\r\nra i en sådan situation. Det kanske inte är alldeles lika\r\nsäkert.\r\nBl.a. Arne Andersson har också nämnt Försvar-\r\nsmaktens medverkan. Försvarsmakten medverkade.\r\nMan hade från räddningsledningen begärt att få med\r\nhemvärnet, man hade med en grupp från A 9 och det\r\nförelåg en möjlighet att be en grupp från Ing 1 att\r\nhjälpa till med ingenjörsarbeten. Jag blev väldigt glad\r\növer att se att detta samband fanns, att det fanns lokalt\r\noch att det ägde rum utan varje byråkratiskt krångel.\r\nDet kändes också när jag talade med de berörda som\r\nom det var ett meningsfullt sätt för de värnpliktiga att\r\nfå använda sina kunskaper som de var skickade till.\r\nJag tyckte att när man såg på vad som hände i\r\nSysslebäck blev man orolig över att det kunde hända,\r\noch man förstår verkligen all ovisshet som människor\r\nlevde i under de här dygnen och den ovisshet inför\r\nframtiden när det gäller ekonomi o.d. som gäller nu.\r\nMen jag blev också väldigt optimistisk när det gäller\r\ndet svenska samhällets och de svenska myndigheter-\r\nnas sätt att kunna hantera just en svår påfrestning på\r\nsamhället i fred. Det verkar som om vårt sätt, att an-\r\nvända människor som är engagerade i vardagen och\r\nlåta dem med eget ansvar och långtgående befogenhe-\r\nter hantera samhället i påfrestning, är ett väldigt slit-\r\nstarkt sätt att använda resurser.\r\nJag vände därför tillbaka från Sysslebäck med\r\ndubbla känslor. Man såg alla verkningar och all den\r\nosäkerhet, ovisshet och olycka de dragit över sig, men\r\nman blev optimistisk över att vårt samhälle kan klara\r\nsvåra påfrestningar på samhället i fred.</pre><pre>Anf.  76  JARL LANDER (s) replik:\r\nFru talman! Jag vill först bekräfta det försvarsmi-\r\nnistern säger: Vi uppe i Torsby kommun fick erfaren-\r\nheten att vårt räddningssystem fungerar. Det fungerar\r\nmycket bra tillsammans med länets övriga resurser.\r\nDet var inte första gången vi fick reda på detta, för\r\ndet är inte första gången norra Värmland och Klar-\r\nälvsdalen drabbas på det här viset. Vi har stor erfa-\r\nrenhet av detta och den har vi byggt vidare på så att vi\r\nsäkert kan dela med oss till andra som med all säker-\r\nhet också kommer att drabbas så småningom - om vi\r\ninte, som Ann-Kristine Johansson och jag sade tidiga-\r\nre i våra inlägg, skapar sådana förutsättningar att vi\r\nkan förebygga detta. Det är väl gott och väl att rädd-\r\nningstjänsten fungerar när olyckor har inträffat, men\r\njag tycker att samhället måste fungera så att hot och\r\nrisker förebyggs i stället, som diskuteras med anled-\r\nning av det här betänkandet.\r\nJag vill komma tillbaka till - Göthe Knutson var\r\nockså inne på det - att om några veckor, kanske inom\r\nen månad, kommer en ny smäll för alla de orter som\r\nligger utefter älvdalar när vårfloderna kommer från\r\nfjällområdena. Hur förebygger vi detta? Vilken erfa-\r\nrenhet drar vi nu av det som har inträffat? Kan vi\r\nförebygga detta redan inom några veckor?\r\nSlutligen vill jag kommentera att försvarsministern\r\nsäger att hemförsäkringen täcker kostnaderna och att\r\nman är medveten om att det är en viss självrisk. Men\r\ndet är ju ändå så att det finns skogsbolag och vatten-\r\nkraftsbolag som har tjänat pengar här som troligen är\r\norsaken till dessa skador. Är det verkligen rimligt att\r\ndet är enskilda boende som skall stå för kostnaderna\r\nnär andra har tjänat pengar?</pre><pre>Anf.  77  Försvarsminister BJÖRN VON\r\nSYDOW (s):\r\nFru talman! Jag tror att de lokala myndigheterna\r\noch kommunerna har möjligheten att dra slutsatser av\r\nvad som hände 1995 inför påfrestningarna de kom-\r\nmande veckorna. Jag fick intrycket att man har den\r\nberedskapen.\r\nNär det gäller ersättningsfrågorna har vi den gäl-\r\nlande rätt som visar på just de möjligheter som jag har\r\nnämnt. Sedan är det inte omöjligt för den enskilde att\r\nhos den som t.ex. har genomfört en avverkning söka\r\nbelägga att det finns ett orsakssamband och försöka\r\nbegära en ersättning med moralisk grundval. Jag vill\r\ninte utesluta att människor som bor och verkar i ett\r\nsamhälle som Sysslebäck, där de skall förbli och leva,\r\nkan komma överens i godo. Det kanske t.o.m. kan bli\r\nså att det känns naturligt att försöka nå uppgörelser i\r\ngodo.\r\nJag tror inte att vi på grundval av den information\r\nsom vi har i dag vågar göra några utfästelser om en\r\nförändrad lagstiftning, där en så komplex frågeställ-\r\nning som ansvar skulle bli föremål för en ändring.</pre><pre>Anf.  78  LENNART ROHDIN (fp):\r\nFru talman! Jag vill tacka utskottets ordförande för\r\ninstämmandet i att Hot- och riskutredningen och pro-\r\npositionen innehåller avsnitt som inte i alla delar är\r\nrelevanta för den diskussion som vi borde föra här i\r\ndag. Det har inte Arne Andersson något ansvar för.\r\nMen både Hot- och riskutredningen och propositionen\r\ninnehåller tyvärr de avsnitten, och därför tvingas vi i\r\nstörre utsträckning föra en diskussion om de sakerna\r\nän om allt det viktiga som vi i stort sett är överens\r\nom.\r\nFörsvarsministern har inte varit i tjänst så länge att\r\nhan har kunnat skriva den här propositionen, och jag\r\nhyser stora förhoppningar om att bytet på ministerpos-\r\nten även i det här avseendet lovar mycket gott.\r\nÅke Carnerö var förvisso bara en av ledamöterna i\r\nHot- och riskutredningen, och det är orättvist att han\r\nensam skall behöva försvara den i alla delar.\r\nDet har sagts i diskussionen att vi kan tona ned\r\nfrågan om massflyktssituation, att det naturligtvis inte\r\när något hot utan bara en påfrestning. Jo, men pro-\r\nblemet är att det redovisas tillsammans med alla dessa\r\nuppenbara hot mot människors liv och säkerhet, och\r\ndet ger associationer.\r\nNär Hot- och riskutredningen började, på våren\r\n1993, hetsade man fram delbetänkanden om mass-\r\nflyktsscenarion på ett par månader, byggt på mer eller\r\nmindre fantasifulla scenarion, som ingen i dag egent-\r\nligen vill försvara. För övriga delbetänkanden, som\r\nUtan el stannar Sverige, Radioaktiva ämnen slår ut\r\njordbruk i Skåne, Gasmoln lamslår Uppsala och\r\nStörtflod i Dalälven, tog man två år på sig. Var de\r\nscenariona mindre riskfyllda? Var de mindre sannoli-\r\nka? Nej, så var det naturligtvis inte.\r\nAlla vi som minns debatten våren 1993, inte minst\r\ni den här kammaren, vet att massflyktsscenariona\r\nsåsom de beskrevs i det här delbetänkandet och som\r\nsuccessivt, även om det tonas ned, följs upp med det\r\nhär arbetet, var vida mer gångbara än de som jag\r\nvisade, inte minst med utvecklingen uppe i Värmland,\r\noch vida mer sannolika, dvs. hoten mot människors\r\nliv och säkerhet.</pre><pre>Anf.  79  GÖTHE KNUTSON (m):\r\nFru talman! Eftersom jag nu har tid för anförande\r\nkan jag vända mig både till Lennart Rohdin och till\r\nförsvarsministern.\r\nLåt mig då börja med försvarsministern. Jag lyss-\r\nnade noga på det som redovisades från gällande lag\r\noch rättsläge om ersättning när det gäller kommunen\r\nrespektive staten. Nu var det som hände i Sysslebäck\r\noförutsett, och försvarsministern ställde i utsikt att det\r\nskulle kunna bli ändringar i lagstiftningen så att den\r\nfråga som jag kom in på, nämligen ekonomin för\r\nenskilda människor och enskilda fastighetsägare,\r\nkommer att lösas på ett rimligt sätt. Även en själv-\r\nrisksumma på 10 000 kr är en mycket stor summa\r\npengar för den enskilde, och kommunen slår omedel-\r\nbart ifrån sig - detta har redan skett, åtminstone enligt\r\nmassmedierapporteringen i Värmland.\r\nJag frågar nu försvarsministern: Finns det ingen\r\nsom helst positivitet från regeringens sida när det\r\ngäller de enskilda människor som drabbas?\r\nSedan vill jag bara säga några ord om det som\r\nframför allt Lennart Rohdin tog upp. Jag kan mycket\r\nväl som ledamot i den dåvarande Hot- och riskutred-\r\nningen försvara upplägget med massflyktsscenariot\r\noch det delbetänkande som lämnades. Det skulle ha\r\nvarit utomordentligt felaktigt om utredningen inte\r\nhade fått göra detta, och det fanns i regeringens di-\r\nrektiv.</pre><pre>Anf.  80  Försvarsminister BJÖRN VON\r\nSYDOW (s):\r\nFru talman! Göthe Knutson frågar om det inte\r\nfinns några möjligheter att göra mer för de människor\r\nsom drabbas. Med en formulering som var hans me-\r\nnade han att jag hade ställt i utsikt ändringar i lag-\r\nstiftningen. Nej, jag vågar påstå att snabbprotokollet\r\nkommer att visa att jag inte har gjort det.\r\nJag har sagt att vi hoppas att myndigheter inklusi-\r\nve länsstyrelsen kommer in med analyser av vad som\r\nhar förevarit och möjligen föreslår eventuella åtgär-\r\nder. Det finns för övrigt i det betänkande vi diskuterar\r\ni dag en beskrivning av vad som sker på myndighets-\r\nnivå i form av uppdrag från regeringen kring över-\r\nsvämningar.\r\nBara för att visa hur invecklat detta är vill jag för\r\nkammarens ledamöter nämna att vi som privatperso-\r\nner alla vet vad som händer om det blir en översväm-\r\nning där vi bor som är orsakad av en läckande tvätt-\r\nmaskin. Det kan bli skador för väldiga belopp. Jag\r\ntror att Göthe Knutson en gång har berättat för mig att\r\nhans hem varit spolierat på det sättet i många veckor.\r\nVi vet att vi då har en självrisk.\r\nJag vill bara fästa kammarens uppmärksamhet på\r\nvad som händer om vi genom ändringar i civillagsrät-\r\nten skulle börja ifrågasätta den principen på försäk-\r\nringsområdet. Var drar vi gränser? Jag är övertygad\r\nom att riksdagen många gånger under årens lopp har\r\nvarit inne på de här diskussionerna. Jag föreställer\r\nmig att det inte är någon slump att vi, trots de på-\r\nfrestningar som den enskilde utsätts för, i Sveriges\r\nriksdag har stannat för att upprätthålla det rättsläge\r\nsom vi har.</pre><pre>Anf.  81  GÖTHE KNUTSON (m) replik:\r\nFru talman! Jag tackar försvarsministern för hans\r\nkompletterande beskrivning. Jag ville naturligtvis\r\nbara tolka försvarsministern så positivt som möjligt.\r\nJag vill inte uppsåtligen åstadkomma någon felcite-\r\nring.\r\nSom drabbad villaägare kan man lätt göra skillnad\r\npå det vatten som kommer inifrån, från produkter och\r\nmaskiner som är framställda av människor, och det\r\nvatten som kommer från ovan. I det här fallet var det\r\nregnmängder som kom från det som vi kallar himlen,\r\noch då är det ett läge där man skulle kunna tala om\r\nforce majeure, i dubbelt avseende.\r\nÄven om försvarsministern nu inte avsåg att själv\r\nlägga fram något förslag om ändringar när det gäller\r\nnuvarande rättsläge vill jag ändå hoppas att det blir\r\nmöjligt att kommunicera med regeringen i avseende\r\npå att det skall bli mindre kostnader för de drabbade\r\nenskilda människorna, i det här fallet i norra Värm-\r\nland.</pre><pre>Anf.  82  LENNART ROHDIN (fp):\r\nFru talman! Göthe Knutson är naturligtvis väl\r\nmedveten om att det rådande debattklimatet och den\r\ndebatt vi hade här i kammaren våren 1993 säkerligen\r\ngjorde att det fanns de som kände behov av att visa\r\nhandlingskraft, att visa att man gjorde någonting och\r\nsnabbt presentera någonting som kunde motsvara de\r\nstämningar som rådde då. Varför det skulle vara för-\r\nsvarsministern som inledde ett utredningsarbete på det\r\nområdet kan naturligtvis diskuteras. Jag konstaterar\r\nnär jag tittar i utredningen, och även i delbetänkandet,\r\natt det inte direkt dräller av flykting- eller migrations-\r\npolitisk kompetens.\r\nJag vill ändå inte förlänga den debatten. Som jag\r\nsade redan i mitt inledningsanförande för några tim-\r\nmar sedan visar regeringens proposition och även\r\nutskottets betänkande att de här skräckscenarierna\r\nfrån början av 90-talet successivt har tonats ned. Den\r\nnedtoningen har sedan fortsatt i debatten här i kam-\r\nmaren i och med det sätt på vilket debatten har förts\r\noch hur man har velat förklara det som ändå står i\r\npropositionen och i betänkandet. Denna nedtoning är\r\nvälkommen. Det var kanske nödvändigt med en reser-\r\nvation för att få det klarläggandet. Som jag sade i ett\r\ntidigare replikskifte utgår jag från att regeringen åter-\r\nkommer med sina utlovade förslag till konkreta åtgär-\r\nder på det här området, så att vi slipper föra en dis-\r\nkussion om mer eller mindre fantasifulla skräcksce-\r\nnarion.</pre><pre>Anf.  83  GÖTHE KNUTSON (m):\r\nFru talman! Vad gäller diskussionen om det mass-\r\nflyktsscenario som blev föremål för ett första delbe-\r\ntänkande från Hot- och riskutredningen vill jag po-\r\nängtera - och detta är något jag upprepar - att det är\r\nen självklarhet att detta uppdrag gavs i direktiven. Var\r\ntid har sin fråga, har många visa personer påpekat.\r\nDet här var, precis som Lennart Rohdin säger, en\r\nutomordentligt frekvent fråga vid den här tidpunkten,\r\nmen det var också en verklighet. Det kom hela tiden\r\nflyktingar över Östersjön i eländiga fartyg - om man\r\nnu över huvud taget kan tala om \"fartyg\". De kom\r\nmed sitt liv som insats, och vad som hotade dem var\r\nen regim och ett elände som i detta fall kommunismen\r\nhade åstadkommit i våldtagna länder. Vad annat kun-\r\nde vi göra i det läget än att försöka att kartera till-\r\ngångarna av mottagningsresurser? Det gjorde Hot-\r\noch riskutredningen, och man gjorde det i den tid som\r\ndå var för handen.</pre><pre>Anf.  84  LENNART ROHDIN (fp):\r\nFru talman! Jag tror inte att det är nyttigt för nå-\r\ngon att förlänga debatten, men eftersom jag på mitt\r\nsätt var delaktig i verksamheten på den tiden vill jag\r\nändå påpeka att det rörde sig om några hundra, kan-\r\nske tusen personer, som under halvtannat eller två års\r\ntid kom över Östersjön i de här båtarna under mycket\r\nfruktansvärda förhållanden. Men det är ljusår från de\r\nscenarion om 50 000, 200 000 eller 500 000 flykting-\r\nar som under en kort tid skulle komma till Sverige.\r\nJag håller ändå med Göthe Knutson om att Hot- och\r\nriskutredningen i det här avseendet var ett barn av sin\r\ntid. Den tiden är nu gången, och därför bör vi kanske\r\näven begrava de reminiscenser som fortfarande finns\r\nkvar från den debatten.</pre><pre>Anf.  85  GÖTHE KNUTSON (m):\r\nFru talman! Jag vill gärna instämma i förhopp-\r\nningen att ett sådant skede inte inträffar. Men jag\r\nundrar vad som skulle ha sagts ur det svenska folk-\r\ndjupet och här i riksdagen om inte den då sittande\r\nregeringen och den tillsatta utredningskommittén just\r\nhade gjort det man nu gjorde, dvs. att räkna med att\r\ndet värsta kunde ske. Vi hade faktiskt inget facit som\r\nsade oss att det skulle stanna vid några tusen flykting-\r\nar, utan vad vi kunde befara var att det skulle bli en\r\nstegrad intensitet i flykten. Vi ville då veta vad vi\r\nhade för resurser att tillgå, och jag tycker att de exper-\r\nter i utredningskansliet, på Försvarsdepartementet och\r\ninom Statens räddningsverk som arbetade med detta\r\ngjorde en utomordentligt god arbetsinsats.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>8 §  Nya regler om elberedskap</pre><pre>Föredrogs\r\nFörsvarsutskottets betänkande 1996/97:FöU6\r\nNya regler om elberedskap (prop. 1996/97:86)</pre><pre>Andre vice talmannen konstaterade att ingen talare\r\nvar anmäld.\r\n(Beslut fattades efter 10 §.)</pre><pre>9 §  Höjd lotteriskatt</pre><pre>Föredrogs\r\nSkatteutskottets betänkande 1996/97:SkU18\r\nHöjd lotteriskatt (prop. 1996/97:98)</pre><pre>Anf.  86  STEN ANDERSSON (m):\r\nFru talman! I det här betänkandet tillstyrker skat-\r\nteutskottet regeringens proposition om en höjning av\r\nlotteriskatten. Jag motionerade med anledning av\r\npropositionen. Min motion tillstyrks inte av utskottet,\r\nmen jag kommer inte att yrka bifall till den här. Jag\r\nvill ändå säga några ord om propositionen och om\r\nutskottets betänkande.\r\nUtskottet säger att det här baseras på ett avtal från\r\nden 16 december i fjol mellan ATG, dvs. AB Trav\r\noch Galopp, och staten. Det är i och för sig formellt\r\nkorrekt, men det är ett litet konstigt sätt att förhandla\r\npå, eftersom det i det här fallet ytterst är staten som\r\nensidigt bestämmer. Det är staten som delar ut totali-\r\nsatortillstånden, och utan sådana kan ingen trav- eller\r\ngaloppverksamhet fungera. Rent teoretiskt kan det\r\ndärför bli så att gör inte AB Trav och Galopp som\r\nstaten vill så försvinner travsporten i morgon dag. Det\r\nvar ett litet teoretiskt resonemang med anledning av\r\natt man ger det här en sådan tyngd i betänkandet.\r\nDessutom gäller den här höjningen bara ATG,\r\ninga andra tipsföretag. Också det kan väl vara en\r\nanledning till att här få några frågetecken uträtade.\r\nTyvärr är det många - och jag tror även att det\r\ngäller en del ledamöter i skatteutskottet - som ser på\r\nATG:s omsättning som en möjlighet att plocka in\r\nmycket pengar, att man därifrån kan få stora summor\r\nsom kan användas till annat. ATG omsatte i fjol runt\r\n9 000 miljoner kronor. Det låter som mycket pengar,\r\nmen faktum är att de som skapade omsättningen, dvs.\r\nden spelande delen av svenska folket, fick tillbaka\r\ndrygt 7 000 miljoner. ATG betalar in skatt på runt\r\n900 miljoner, och det som återstår för travsporten är\r\n1,2 miljarder, dvs. 1 200 miljoner. Det som återstår\r\natt disponera för de aktiva, de som bär upp hästspor-\r\nten, alltså hästägarna, är 500 miljoner kronor, och det\r\när den summan som många i dag anser vara för liten.\r\nVarför då? Jo, därför att man räknar med att kostna-\r\nderna för att hålla trav- och galopphästar i dag uppgår\r\ntill 2 000 miljoner kronor per år, och de pengar som\r\nutgår till hästägarna uppgår alltså till 500 miljoner.\r\nSom jag skrev i min motion: Skulle någon komma på\r\nidén att begära tillstånd för ett lotteri där 75 % togs\r\nundan för dem som spelade skulle man aldrig erhålla\r\ntillstånd i Sverige.\r\nUngefär 500 000 kuponger lämnas onsdag till lör-\r\ndag in till veckans V 75-omgång. Där finns skam till\r\nsägandes också 13 moderater med, och jag är ansva-\r\nrig. Tyvärr har vi inte vunnit något utom erfarenheter,\r\noch det kan man inte växla in på banken. Vi bidrar i\r\nalla fall till omsättningen. Det finns alltså ett stort och\r\ndjupt folkligt intresse för det här spelet. Travsporten\r\nhar antagligen större publik under året än ishockeyn\r\noch fotbollen. I det sammanhanget kan man säga att\r\ntrots att det här handlar om spel om pengar, spel där\r\nfolk kan förlora pengar, läser vi, till skillnad från när\r\ndet gäller fotboll och ishockey, aldrig om upplopp i\r\nsamband med travtävlingar. Det har faktiskt gjort att\r\njag har förvånats mer än en gång när jag sett de här\r\nhuliganerna som ränner runt på stan och vandaliserar\r\nefter fotbolls- och ishockeymatcher.\r\nJag pratade innan om ungefär 500 miljoner kronor\r\nsom hästägarna får disponera. Då tycker alla, eller\r\nmånga i alla fall, att hästägarna tjänar ju så stora\r\npengar. De stora hästarna, Zoogin och Lovely Godiva\r\noch allt vad de heter, har bankkonton på över 10 mil-\r\njoner per häst. Det är korrekt, men det är ett fåtal av\r\nalla travhästar som går med vinst. Att hålla en trav-\r\nhäst i träning kostar ungefär 100 000 kr per år. Då har\r\nman glömt bort sådana delar som ränta på insatt kapi-\r\ntal. Det handlar bara om rena rama driftskostnader.\r\nÖver 90 % går med präktig förlust.\r\nDå kan man fråga sig: Varför sysslar folk med så-\r\ndant här? Varför kastar man pengar rakt ut på gatan?\r\nJo, man gör det för att man har intresse av det. Man\r\ntrivs med det här. Det är trevligt att vara nära naturen\r\noch att vara med djur. Men nu tycker man att det\r\nbörjar bli litet för liten ersättning. Det här förslaget\r\ninnebär att ATG kommer att få ca 60 miljoner kronor\r\nmindre att dela ut till hästägarna. Det betyder att väl\r\nmotiverade prishöjningar inte kommer att aktualise-\r\nras. Dessutom tappade travet i fjol en annan intäkt.\r\nMan hade tidigare hand om dataverksamheten för\r\nPenninglotteriet, men i och med att Penninglotteriet\r\nslogs samman med Tipstjänst, tappade ATG en intäkt\r\npå 25 miljoner kronor.\r\nVad skulle hända om man skulle måla upp scena-\r\nriot att hästägarna skulle tröttna, att ett större antal\r\nskulle sluta att hålla häst? Ett par saker är i alla fall\r\nsäkra. Sverige skulle inte vara det ur i alla fall jord-\r\nbrukssynpunkt levande land som det är i dag. Tusen-\r\ntals lantbruk har i dag sin utkomst baserad på att trav-\r\noch galopphästar konsumerar deras produkter. Det\r\ngäller trav- och galopphästar som folk fortfarande\r\nanser att det värt att satsa på och hålla på med.\r\nJag tycker alltså att man skall vara försiktig. Man\r\nfår inte se dessa 60 miljoner i förhållande till ATG:s\r\nomsättning på 9 000 miljoner, utan man får se till vad\r\ndet kostar att hålla häst i dag och vad det här innebär\r\nför framtida prishöjningar. Nu kommer varje hästäga-\r\nre att få en prishöjning från 6 500 kr till 6 800 kr per\r\nmånad. Man har inte en sportslig chans med detta\r\navtal. Tränarna kan inte kompensera sig. Det får gå på\r\nhästägarna. Då är det säkert några som säger: Nu har\r\ndet gått för långt. Nu orkar vi inte längre.\r\nTill sist, fru talman, skrev jag något i min motion\r\nom att vi skulle vara försiktiga i framtiden eftersom\r\nkonkurrensen från utländska spel kan bli större. Då\r\nsvarar utskottet ungefär god dag - yxskaft. Om man\r\nvinner pengar på utländskt spel är det faktiskt 30 % i\r\nskatt på det. Det visste t.o.m. jag om. Men de som\r\nspelar bryr sig inte. I dag kan man spela på Internet.\r\nMan kan skaffa ett konto i Köpenhamn eller i Finland.\r\nDet finns ingen som kan kontrollera det. Så det där\r\ngod dag - yxskaft-svaret blev, tycker jag, som en\r\nboomerang i stället.\r\nVad vi måste göra framöver för att behålla om-\r\nsättningen i Sverige, så att staten skall kunna få sin\r\nmiljard, nästan, om året från skattebetalarna, är att\r\nanpassa de svenska avgifterna till vad som gäller\r\nutomlands. I dagens moderna samhälle har vi enorma\r\nkommunikationsmöjligheter. Jag kan ta ett exempel.\r\nDe som har lust med det kan spela via Internet. Då\r\ntror jag inte att spelaren bryr sig så mycket om vem\r\nman spelar hos. Han eller hon - många kvinnor spelar\r\nockså - spelar där man får bäst odds. Låt oss säga att\r\nman t.ex. spelar i kväll på Solvalla, och att en häst ger\r\ntvå gånger pengarna om man skulle vinna, så att man\r\nfår 200 kr tillbaka på en satsad hundralapp. Finner\r\nman då att man för exakt samma insats med samma\r\nomsättning kan få två och en halv gånger pengarna på\r\nen bana i Danmark, Finland eller Frankrike, så spelar\r\nmajoriteten självklart där. Det är det jag tycker att vi\r\nbör beakta vad gäller framtiden.\r\nJag tycker att vi skall slippa de här pekpinnarna\r\nom att man skall betala 30 % i skatt på vinster utom-\r\nlands. Många spelar utomlands. Jag skulle vilja ställa\r\nen fråga till någon företrädare för utskottet. Hur stort\r\när det kontot? Hur många människor har betalat in\r\npengar till staten baserat på vinster vunna utomlands?\r\nJag tror att det är noll.</pre><pre>Anf.  87  LISBETH STAAF-\r\nIGELSTRÖM (s):\r\nFru talman! Det är ett enigt utskott som står bak-\r\nom den tämligen begränsade höjning av lotteriskatten\r\nför ATG som vi tar upp i skatteutskottets betänkande\r\n18. Höjningen är på en procentenhet, från 35 % till\r\n36 %. Förslaget grundar sig på förutsättningen att ett\r\nnytt avtal träffades den 16 december förra året mellan\r\nATG:s ägare och företrädare för staten. Avtalet och\r\nde föreslagna ändringarna av lotteriskatten har utfor-\r\nmats bl.a. med tanke på ATG:s goda ekonomiska\r\nutveckling och det statsfinansiella läge som Sverige\r\nbefinner sig i. 1995 omsatte ATG 8,7 miljarder kro-\r\nnor och betalade 886 miljoner kronor i skatt. Över-\r\nskottet till travsporten var drygt 1,2 miljarder kronor.\r\n1996 beräknas ATG:s omsättning överstiga\r\n9 miljarder kronor. De här föreslagna ändringarna\r\nberäknas ge ungefär 45 miljoner kronor - inte\r\n60 miljoner kronor utan 45 miljoner kronor.\r\nDet här är som sagt en tämligen begränsad höj-\r\nning, fru talman, och det är ett enigt utskott som står\r\nbakom betänkandet. Jag yrkar bifall till hemställan i\r\nbetänkandet.</pre><pre>Anf.  88  STEN ANDERSSON (m):\r\nFru talman! Jag förstod inte riktigt det här inläg-\r\nget. Att utskottet är enigt har t.o.m. jag fattat. Det\r\nfinns ingen reservation, så det behöver man inte ta tid\r\natt berätta. Däremot funderar jag på den här summan\r\n45 miljoner kronor. Jag har läst betänkandet, men om\r\nman sitter i utskottet borde man läsa det ännu nog-\r\ngrannare. Där står även en summa på 15 miljoner\r\nkronor som kom upp i samband med det här avtalet.\r\nDet handlar alltså om 60 miljoner kronor per år som\r\nhästägarna måste betala mer än vad de har gjort hit-\r\ntills.</pre><pre>Anf.  89  LISBETH STAAF-\r\nIGELSTRÖM (s):\r\nFru talman! Enligt betänkandet beräknas de före-\r\nslagna ändringarna i lotteriskatten ge ca 45 miljoner\r\nkronor per år i ökad lotteriskatt varav 25 miljoner\r\nkronor på grund av höjningen av procentsatsen och\r\n20 miljoner kronor genom att avdrag skall medges\r\nendast för utbetalade vinster.</pre><pre>Anf.  90  STEN ANDERSSON (m):\r\nFru talman! När man skrev detta avtal innebar\r\nhöjningen 45 miljoner kronor mer för ATG att lever-\r\nera in till staten. Men samtidigt tvingades ATG för-\r\nbinda sig för kostnader uppgående till 15 miljoner\r\nkronor per år. Läs hela avtalet, Lisbeth Staaf-\r\nIgelström.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>10 §  Mervärdesskatten på viss utbildning</pre><pre>Föredrogs\r\nSkatteutskottets betänkande 1996/97:SkU25\r\nMervärdesskatten på viss utbildning</pre><pre>Andre vice talmannen konstaterade att ingen talare\r\nvar anmäld.\r\nBeslut</pre><pre>TU5 Översyn av telelagen m.m.\r\nMom. 1 (telepolitiska utgångspunkter)\r\n1. utskottet\r\n2. res. 1 (m, fp, kd)\r\n3. res. 2 (v)\r\nFörberedande votering:\r\n106 för res. 1\r\n19 för res. 2\r\n166 avstod\r\n58 frånvarande\r\nKammaren biträdde res. 1.\r\nHuvudvotering:\r\n177 för utskottet\r\n103 för res. 1\r\n20 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 20 c, 17 mp\r\nFör res. 1:     70 m, 21 fp, 12 kd\r\nAvstod: 20 v\r\nFrånvarande:    21 s, 10 m, 7 c, 5 fp, 2 v, 1 mp, 3 kd</pre><pre>Mom. 2 (samhällsomfattande tjänster)\r\n1. utskottet\r\n2. res. 3 (c)\r\nVotering:\r\n279 för utskottet\r\n21 för res. 3\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 69 m, 20 fp, 20 v, 17 mp, 12 kd\r\nFör res. 3:     20 c, 1 fp\r\nFrånvarande:    20 s, 11 m, 7 c, 5 fp, 2 v, 1 mp, 3 kd</pre><pre>Mom. 8 (geografiska prisvariationer)\r\n1. utskottet\r\n2. res. 5 (c, v)\r\nVotering:\r\n246 för utskottet\r\n36 för res. 5\r\n17 avstod\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 68 m, 4 c, 21 fp, 12 kd\r\nFör res. 5:     16 c, 20 v\r\nAvstod: 17 mp\r\nFrånvarande:    20 s, 12 m, 7 c, 5 fp, 2 v, 1 mp, 3 kd\r\nIngbritt Irhammar (c) anmälde att hon avsett att rösta\r\nnej men markerats ha röstat ja.</pre><pre>Mom. 10 (funktionshindrade personer)\r\n1. utskottet\r\n2. res. 8 (v, mp)\r\nVotering:\r\n263 för utskottet\r\n37 för res. 8\r\n1 avstod\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 70 m, 20 c, 21 fp, 12 kd\r\nFör res. 8:     20 v, 17 mp\r\nAvstod: 1 s\r\nFrånvarande:    20 s, 10 m, 7 c, 5 fp, 2 v, 1 mp, 3 kd</pre><pre>Övriga moment\r\nKammaren biföll utskottets hemställan.</pre><pre>TU8 Enskilda vägar\r\nMom. 1 (anläggningslagens grundlagsenlighet)\r\n1. utskottet\r\n2. res. 1 (m)\r\nVotering:\r\n231 för utskottet\r\n66 för res. 1\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 1 m, 20 c, 21 fp, 20 v, 17 mp, 11\r\nkd\r\nFör res. 1:     66 m\r\nFrånvarande:    20 s, 13 m, 7 c, 5 fp, 2 v, 1 mp, 4 kd</pre><pre>Övriga moment\r\nKammaren biföll utskottets hemställan.</pre><pre>FöU5 Beredskapen mot svåra påfrestningar på\r\nsamhället i fred\r\nMom. 1 (svåra påfrestningar på samhället i fred)\r\n1. utskottet\r\n2. res. 2 (kd)\r\nVotering:\r\n263 för utskottet\r\n14 för res. 2\r\n20 avstod\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 68 m, 20 c, 20 fp, 16 v\r\nFör res. 2:     1 fp, 1 v, 12 kd\r\nAvstod: 2 s, 1 v, 17 mp\r\nFrånvarande:    20 s, 12 m, 7 c, 5 fp, 4 v, 1 mp, 3 kd\r\nEva Zetterberg (v) anmälde att hon avsett att rösta ja\r\nmen markerats ha röstat nej.</pre><pre>Mom. 2 (hanteringen av svåra påfrestningar på sam-\r\nhället i fred)\r\n1. utskottet\r\n2. res. 3 (mp)\r\nVotering:\r\n283 för utskottet\r\n17 för res. 3\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 70 m, 20 c, 21 fp, 20 v, 12 kd\r\nFör res. 3:     17 mp\r\nFrånvarande:    21 s, 10 m, 7 c, 5 fp, 2 v, 1 mp, 3 kd</pre><pre>Mom. 5 (nedfall av radioaktiva ämnen)\r\n1. utskottet\r\n2. res. 5 (mp)\r\nVotering:\r\n283 för utskottet\r\n17 för res. 5\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 70 m, 20 c, 21 fp, 20 v, 12 kd\r\nFör res. 5:     17 mp\r\nFrånvarande:    21 s, 10 m, 7 c, 5 fp, 2 v, 1 mp, 3 kd</pre><pre>Mom. 7 (massflykt av asyl- och hjälpsökande till\r\nSverige)\r\n1. utskottet\r\n2. res. 6 (fp, v, mp)\r\nVotering:\r\n243 för utskottet\r\n56 för res. 6\r\n1 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 70 m, 20 c, 1 v, 11 kd\r\nFör res. 6:     21 fp, 19 v, 16 mp\r\nAvstod: 1 kd\r\nFrånvarande:    20 s, 10 m, 7 c, 5 fp, 2 v, 2 mp, 3 kd</pre><pre>Övriga moment\r\nKammaren biföll utskottets hemställan.</pre><pre>FöU6 Nya regler om elberedskap\r\nKammaren biföll utskottets hemställan.</pre><pre>SkU18 Höjd lotteriskatt\r\nKammaren biföll utskottets hemställan.</pre><pre>SkU25 Mervärdesskatten på viss utbildning\r\nKammaren biföll utskottets hemställan.\r\nBeslut om samlad votering</pre><pre>På förslag av andre vice talmannen medgav kam-\r\nmaren att konstitutionsutskottets betänkanden KU18,\r\nKU19 och KU27, finansutskottets betänkanden\r\nFiU16, FiU24, FiU25 och FiU26 samt justitieutskot-\r\ntets betänkande JuU16 fick avgöras i ett sammanhang\r\nefter avslutad debatt.</pre><pre>11 §  Prästers tystnadsplikt</pre><pre>Föredrogs\r\nKonstitutionsutskottets betänkande 1996/97:KU18\r\nPrästers tystnadsplikt (prop. 1996/97:97)</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 18 §.)</pre><pre>12 §  Vissa ändringar i radio- och TV-lagen\r\nm.m.</pre><pre>Föredrogs\r\nKonstitutionsutskottets betänkande 1996/97:KU19\r\nVissa ändringar i radio- och TV-lagen m.m. (prop.\r\n1996/97:101)</pre><pre>Anf.  91  NILS FREDRIK AURELIUS (m):\r\nHerr talman! Detta betänkande behandlar framför\r\nallt regeringens proposition om vissa ändringar av\r\nannonsbestämmelserna i radio- och TV-lagen. Till\r\nnågon liten del innebär förslagen ett steg i rätt rikt-\r\nning, men framför allt visar propositionen hur ange-\r\nlägna socialdemokraterna är att bevara det politiska\r\ninflytandet över medierna. Denna inställning går igen\r\ni alla förslag på detta område. Nästa ärende handlar\r\nt.ex. om en förlängning av den s.k. stopplagen för nya\r\nlokalradiotillstånd. Också där märker vi samma rädsla\r\nför en medieutveckling som politikerna inte kan styra.\r\nEtt annat exempel fick vi för någon månad sedan när\r\nvi debatterade propositionen om digital-TV. Rädslan\r\natt förlora politisk kontroll visade sig då vara starkare\r\nän alla ekonomiska och tekniska invändningar. Pro-\r\nblemet med en sådan inställning är bl.a. att tekniken\r\nutvecklas snabbare än det går att politiskt förutse.\r\nVår huvudinvändning mot propositionen är av\r\nprincipiell natur. Det är fel att föra in ytterligare vill-\r\nkor i radio- och TV-lagen i syfte att styra ett friståen-\r\nde företags programutbud. Framför allt kan det inte\r\naccepteras att ett sändningstillstånd, som meddelas av\r\nregeringen, kan förenas med villkor som begränsar\r\nyttrandefriheten. Därför bör propositionen avslås.\r\nBeträffande ändringarna i annonsbestämmelserna\r\nkonstaterar jag att även utskottsmajoriteten, liksom\r\nregeringen, ändå inser annonsmängdens stora betydel-\r\nse för fristående bolag. Annonserna kan naturligtvis\r\ninte bara betraktas som störande avbrott, de är också\r\nsjälva förutsättningen för ett fristående programföre-\r\ntags möjligheter att överleva och tillgodose publikens\r\nintresse av sevärda program. Utan annonser ingen fri\r\npress, brukar man säga, och utan reklam inte heller\r\nnågra självständiga programföretag.\r\nMajoriteten vill nu öka möjligheterna att sända\r\nreklam på bästa sändningstid. Det handlar i praktiken\r\nom TV 4, som är det enda programföretag som sänder\r\ni marknätet och finansieras med reklam. Samtidigt\r\nskall emellertid andelen reklam i förhållande till\r\nsändningstiden under ett dygn vara oförändrad, vilket\r\nväl illustrerar vilka konstigheter som sådana här be-\r\nstämmelser lätt leder till. Det är rätt egendomligt att\r\ndet skall vara en uppgift för regering och riksdag att\r\nha synpunkter på när under dygnet som annonssänd-\r\nningarna i ett fristående TV-företag skall äga rum. I\r\nkonsekvensens namn borde man i så fall kanske också\r\nlagstifta om hur annonserna i pressen borde placeras.\r\nEn förklaring till att detaljregleringen har ansetts\r\nvara så nödvändig är säkert att det bara finns en fri-\r\nstående kanal som sänds via marknätet. Inte minst den\r\nnya digitaltekniken, som innebär så många flera val-\r\nmöjligheter, kommer snart att visa hur föråldrat detta\r\nsätt att se på fristående medier är. Den uppmärksam-\r\nme kan finna vissa inslag av tvivel också i propositio-\r\nnen och betänkandet.\r\nDet kan alltså ifrågasättas om det behövs detalje-\r\nrade regler i detta avseende, men i avvaktan på detta\r\nborde vi i varje fall tillämpa EG:s reklamdirektiv, som\r\nvisserligen också är krångligt och egentligen onödigt\r\nmen ändå något bättre än det regeringen föreslår.\r\nVi tycker inte heller att det finns tillräckligt goda\r\nskäl att förbjuda åsiktsreklam i TV. Det har sagts att\r\nde opinionsbildare som förfogar över de största resur-\r\nserna, t.ex. den socialdemokratiska rörelsen, skulle\r\nkunna dominera åsiktsreklamen, men den risken får vi\r\nväl ta i sådana fall. Alla har visserligen inte råd att\r\nvända sig till utländska experter på politisk reklam,\r\nmen mångfalden hotas ändå inte på grund av detta.\r\nDet avgörande är att begränsningar av yttrandefrihe-\r\nten enligt lagen bara får ske om särskilt viktiga skäl\r\nföranleder detta, och några sådana skäl är det svårt att\r\nse.\r\nVi tycker inte heller att det är rimligt att den s.k.\r\nvillkorslistan i radio- och TV-lagen skall kompletteras\r\nmed en möjlighet att kräva att den som får tillståndet\r\nskall vara skyldig att sända och producera program\r\nregionalt. Än en gång: Varför skall regeringen lägga\r\nsig i en sådan sak? Fria och oberoende medier är en\r\nsjälvklarhet i ett fritt samhälle. Som vi påpekar i vår\r\nsista reservation, nr 7, är det viktigt att konstatera att\r\nmångfalden i medierna har ökat kraftigt de senaste\r\nåren, inte tvärtom. En monopolisering av det fria\r\nordet vill ingen ha. Men då bör vi också inse att mo-\r\nnopol enligt alla erfarenheter aldrig blir långlivade på\r\nen öppen marknad, om inte monopolisten är lika med\r\nden politiska makten eller är allierad med denna.\r\nEtt politiskt tillsatt \"mångfaldsråd\" är i bästa fall\r\nmeningslöst, i värsta fall farligt. Det råd som nyligen\r\ntillsatts av regeringen bör därför avskaffas, men na-\r\nturligtvis inte för att ersättas av ett ännu mera politise-\r\nrat organ innehållande bl.a. vänsterpartister och andra\r\npolitiker, som detta parti har föreslagit. Det vore att\r\nhamna ur askan i elden.\r\nHerr talman! För tids vinnande yrkar jag bifall en-\r\ndast till reservation 1.</pre><pre>Anf.  92  HÅKAN HOLMBERG (fp):\r\nHerr talman! Det är två frågor i dagens betänkan-\r\nde som är värda att kommentera ur i alla fall mitt\r\nperspektiv litet extra. Den första gäller den fråga som\r\nvar ganska stor för någon månad sedan, nämligen\r\nTV 4:s lokala fönster, de lokala sändningarna helt\r\nenkelt. Eftersom det till en viss del var genom aktivi-\r\nteter av personer inom Folkpartiet som den utveckling\r\nsom såg ut att ske omintetgjordes, är jag glad att kun-\r\nna konstatera att de regionala sändningarna kommer\r\natt vara kvar vid TV 4:s tillstånd. Det innebär att den\r\nlokala förankringen bevaras. Det är bra att vi får reg-\r\nler också i lagen som kommer att leda till att man\r\nsäkerställer dessa regionala sändningar.\r\nDet här är naturligtvis, om man vill hårdra vissa\r\nsaker, en form av reglering, som Nils Fredrik Aurelius\r\nvar inne på. Det är möjligt att utvecklingen framöver\r\nkommer att leda till en situation där det inte finns\r\nnågot behov av någon reglering över huvud taget av\r\nt.ex. regional verksamhet. Men så länge som vi har\r\nbara en markbaserad TV-kanal som är inrättad för\r\nfristående programföretag och så länge tillgången på\r\nfrekvenser är begränsad är det rimligt att man har den\r\nordning som nu gäller. Jag kan inte se att det innebär\r\nnågot svårartat anslag mot yttrandefriheten.\r\nDet som har större relevans för yttrandefriheten är\r\nen annan fråga, som också förekommer i det här be-\r\ntänkandet om än något marginellt, nämligen detta med\r\nMassmedierådet som tidigare har diskuterats här i\r\nkammaren. Om jag inte har helt felaktig information\r\nhar Massmedierådet varit inne på just TV 4-frågan.\r\nDetta i sig antyder att det är litet svårt att hitta me-\r\nningsfulla arbetsuppgifter för detta organ.\r\nJag tror att Nils Fredrik Aurelius har helt rätt i sin\r\nbedömning att ett organ av detta slag får antingen\r\narbetsuppgifter som är tämligen meningslösa och då\r\när organet onödigt eller också börjar man ta sig an\r\nuppgifter som har något slags substans och då är or-\r\nganet farligt. Det innebär att organet har skapat någon\r\nform av politiskt instrument för att på något sätt - det\r\när inte närmare definierat hur - gripa in i massmedi-\r\nernas verksamhet. Detta skall man naturligtvis vara\r\noerhört försiktig med i ett demokratiskt samhälle.\r\nDen viktiga frågan när det gäller mångfald inom\r\nmedierna är att det finns en frihet att etablera nya\r\nmedier. Den debatt som följer efter denna kommer\r\njust att handla om nya radiokanalers möjlighet att\r\nexistera. Men det är detta som är det väsentliga, och\r\ndet är det som är statens och den politiska sfärens roll\r\ni massmediepolitiken, att se till att det finns goda\r\nmöjligheter att etablera och driva vidare medier i\r\nolika former. Man skall inte genom något politiskt\r\ningripande eller genom ett massmedieråd ändra på\r\nsaker och ting i efterhand eller utfärda diverse hotel-\r\nser och vad det nu kan vara fråga om. Skall detta råd\r\nha en meningsfull funktion är rådet riskabelt. Efter-\r\nsom det inte går att hitta någon meningsfull verksam-\r\nhet för detta organ är det lika bra att det avskaffas.\r\nFör att vinna tid yrkar jag bifall bara till en reser-\r\nvation, nämligen reservation nr 7 där Massmedierådet\r\nberörs.</pre><pre>Anf.  93  KENNETH KVIST (v):\r\nHerr talman! När det gäller föreliggande ärende\r\nfinns det två reservationer från Vänsterpartiet. I övrigt\r\nhar vi anslutit oss till regeringens förslag. Den ena av\r\ndessa reservationer går ut på att vi anser att det krävs\r\nen bättre uppföljning av om de regionala villkoren\r\nuppfylls och om att vi har programverksamheter och\r\nsändningar som till sin karaktär är regionala. Detta\r\nskall då givetvis ske utan att den redaktionella integri-\r\nteten kränks.\r\nNär det gäller den andra frågan anser vi att Rådet\r\nför mångfald, Mångfaldsrådet, borde utvecklas till en\r\nstatlig utredning eller en parlamentarisk utredning\r\nmed representation för samtliga riksdagspartier där\r\nman tar ett helhetsgrepp på den fortgående koncent-\r\nrationen inom medierna.\r\nDe borgerliga har i sin reservation nr 7 gjort det\r\nnågot märkliga påståendet att de inte ser att det finns\r\nen koncentration inom medierna. De tror att detta att\r\ndet förekommer fler kanaler på olika områden i sin tur\r\nleder till att mångfalden ökar. Så är inte fallet.\r\nDet finns en fortgående koncentrationsprocess\r\nbeträffande ägande och maktställning på medieområ-\r\ndet. Medierna styrs av kommersiella villkor, vilket\r\nleder till mer och mer likriktade medier. Det är också\r\nen fortgående process. Det är klart att det är fler lo-\r\nkalradiostationer som spelar musik och det är fler\r\ngratistidningar som delas ut, men frågan är om detta\r\nökar det mediala utbudet i egentlig mening, dvs. när\r\ndet gäller åsiktsspridning, mångfald och olika alter-\r\nnativa rösters möjligheter att nå ut.\r\nSnarare äger det rum en fortgående koncentration\r\nav ägandet inom varje medieområde. Dagspressen är\r\noerhört dominerad av borgerliga tidningar. Detsamma\r\ngäller utgivning av tidskrifter, radio och TV, bokut-\r\ngivning, film, video och fonogram. Mäktiga finans-\r\ngrupper etablerar sig och stärker sitt grepp på det ena\r\nmedieområdet efter det andra. De tenderar också att\r\netablera sig inom en rad medieområden och sprida ut\r\nsig över hela fältet, eftersom man har upptäckt att\r\ndetta har en stor politisk betydelse.\r\nDet pågår verkligen också en internationalisering\r\nhär. Internationella medier, stora mediekoncerner och\r\nmediemoguler söker sig in på den svenska markna-\r\nden. Ägarkoncentration och makt över medierna har\r\näven konkret kunnat påverka politiska maktförhållan-\r\nden. Det finns ju exempel på hur man kunnat utnyttja\r\nen dominerande ägarposition inom medierna för att nå\r\npolitiska framgångar.\r\nVi menar att Mångfaldsrådet i huvudsak bedriver\r\nett bra arbete. Men det borde breddas och ha en så\r\ntydlig målinriktning att yttrandefriheten och mångfal-\r\nden kan ökas samtidigt som det kan ta ett helhets-\r\ngrepp så att man kan angripa koncentrationen på\r\nmedieområdet.</pre><pre>Anf.  94  NILS FREDRIK AURELIUS (m)\r\nreplik:\r\nHerr talman! Kenneth Kvist oroar sig över kon-\r\ncentrationen inom medierna. Det är klart att det före-\r\nkommer att tidningar slås samman eller samarbetar på\r\nolika sätt. Men det avgörande är ju ändå om det kan\r\ntillkomma någonting nytt.\r\nSom också Håkan Holmberg var inne på är frihe-\r\nten att etablera på marknaden det som korrigerar den\r\nprocess som ofta förekommer, nämligen att olika\r\nmedier läggs samman eller slås ut. Om man inte\r\nstänger möjligheterna till nyetablering, vilket man\r\nuppenbart försöker att göra när det gäller lokalradion\r\nsom är nästa ärende, är det helt klart att mångfalden\r\nkommer att öka, något som vi snart kommer att få se\r\nännu mera av genom den nya tekniken, inte minst\r\ninom TV.\r\nEmellertid vill jag ställa en fråga till Kenneth\r\nKvist: Vad är det för tanke bakom att politiker i ett\r\nslags förstärkt eller förändrat mångfaldsråd skall\r\ngranska medierna? Vad är det för poäng med att det\r\njust skall vara politiker som skall granska de åsikter\r\nsom produceras och förs fram i de olika åsiktsprodu-\r\ncerande företagen?</pre><pre>Anf.  95  KENNETH KVIST (v) replik:\r\nHerr talman! Det är inte sagt, och skall inte vara\r\nså, att politiker skall granska åsikter som skall föras\r\nfram. Men däremot skall politiker skapa ett regelverk\r\noch en lagstiftning som gör att det verkligen blir möj-\r\nligt att olika åsikter kommer fram, så att vi inte får en\r\nstark maktkoncentration och därmed likriktning av\r\nmedierna. Det är det som är problemet och som håller\r\npå att hända i bl.a. vårt land men också internationellt.\r\nVarför skall enbart kapitalstarka grupper, som har\r\nråd att köpa in sig i och köpa upp olika medieföretag\r\noch till sig koncentrera makten, ha makten över det\r\nfria ordet som ju borde tillhöra alla? Medierna borde\r\nvara öppna. Därför är det nödvändigt att föra en sam-\r\nhällspolitik som begränsar tendenserna till maktkon-\r\ncentration.</pre><pre>Anf.  96  NILS FREDRIK AURELIUS (m)\r\nreplik:\r\nHerr talman! Det som Kenneth Kvist säger är\r\nganska avslöjande. Han vill ha ett politiskt inflytande,\r\nså att inte vissa grupper och vissa åsikter kommer att\r\ndominera alltför mycket. Han sade ju för övrigt redan\r\ni sitt första inlägg, en passant, att det finns en stark\r\ndominans av borgerliga tidningar, vilket han tydligen\r\ninte ansåg vara bra.\r\nFrågan är då hur ett ytterligare politiserat mång-\r\nfaldsråd i så fall skall ta sig an uppgiften att ändra på\r\ndetta. Kan Kenneth Kvist kanske precisera något?\r\nInnebär det t.ex. att ett sådant råd skall förbjuda vissa\r\ntidningar att gå samman? Eller skall man kanske, om\r\nvi nu håller oss till etermedier, tänka sig att dra in\r\ntillstånd om det sker ägarförändringar i ett bolag? Vad\r\ngör man i så fall med ett börsnoterat bolag där det\r\nfaktiskt sker dagliga ägarförändringar, om än i liten\r\nskala?</pre><pre>Anf.  97  KENNETH KVIST (v) replik:\r\nHerr talman! Det handlar inte om att förbjuda någ-\r\nra som helst åsikter att komma fram. Det borde väl\r\nNils Fredrik Aurelius ha förstått, herr talman. Det\r\nhandlar om att se till att garantera att olika åsikter\r\nkommer fram, vilket en koncentration av ägande och\r\nmakt över medier är ett hot mot. Då gäller det att ha\r\nett regelverk som motverkar maktkoncentrationsten-\r\ndenser osv. Sedan är det naturligtvis en sådan här\r\nutrednings sak att se till att detta sker på ett sätt som\r\ngör att möjligheten att framföra åsikter inte beskärs\r\nför någon.\r\nTanken med att bekämpa maktkoncentrationen in-\r\nom mediesfären, att se till att de publicistiska intres-\r\nsena får råda och vara starkare än de rent kommersiel-\r\nla eller ekonomiska intressena, är ju att säkra det fria\r\nordet. Det skall vara så fritt och så brett som möjligt.</pre><pre>Anf.  98  HÅKAN HOLMBERG (fp) replik:\r\nHerr talman! Jag vet inte om Kenneth Kvist hör\r\ntill dem inom Vänsterpartiet som fortfarande anser sig\r\nvara kommunister. Men det är ju alldeles uppenbart\r\natt bakom det han sade här i talarstolen finns det i alla\r\nfall en klassisk marxistisk idé, nämligen detta att\r\nproduktivkrafterna genom något slags inneboende\r\negenskaper obönhörligt driver fram mer och mer\r\nkoncentration. En gång i tiden gällde detta för allting.\r\nNumer tycks det vara begränsat till massmedierna.\r\nMen om man nu ser på verklighetens produktiv-\r\nkrafter, om jag nu får fuska i marxismen ett litet tag,\r\när ju utvecklingen precis den motsatta. Det har till-\r\nkommit nya TV-kanaler och det är alltfler möjligheter\r\nför människor att sända radio - det finns restriktioner\r\ni Sverige, men detta gäller i princip - med väldigt litet\r\npengar investerade. Vi har hela Internet som i princip\r\nger alla som har tillgång till datorer, vilka blir fler och\r\nfler, möjlighet att koppla upp sig till snart sagt varen-\r\nda tidning av intresse i världen.\r\nDet som nu diskuteras seriöst är ju om den tradi-\r\ntionella pressen har någon framtid i detta helt föränd-\r\nrade och mycket mer mångsidiga medielandskap. Så\r\nhär finns problem att diskutera, men inte nödvändigt-\r\nvis de som ingår i Kenneth Kvists, tyvärr, litet fyr-\r\nkantiga analysmodell.\r\nJag måste instämma i Nils Fredrik Aurelius fråga:\r\nVad skall dessa politiker egentligen göra, som inte\r\ninnebär att man kliver in och börjar att reglera sådant\r\nsom i ett fritt samhälle inte får regleras?</pre><pre>Anf.  99  KENNETH KVIST (v) replik:\r\nHerr talman! Det har aldrig yrkats att några politi-\r\nker skall gå in och reglera vad redaktioner får, och\r\ninte får, skriva om eller liknande. Det är dumt och\r\noförskämt att påstå något sådant.\r\nMen visst finns flera kanaler. Vi har en växande\r\nfinansgrupp, den som brukar kallas Kinnevikgruppen\r\neller Stenbeckgruppen, som för närvarande äger fem\r\nTV-kanaler med helt dominerande inflytande. De har\r\nockså ett stort inflytande i TV 4, men där delar de\r\nmaktpositionen med familjen Wallenberg, som dock\r\nanses starkare eftersom den samverkar med vissa\r\nandra aktieägare. Vi ser alltså två av de gamla klas-\r\nsiska finansfamiljerna, eller utlöpare av dem, som mer\r\noch mer etablerar sig inom medierna och skaffar sig\r\nett allt starkare grepp.\r\nDet är också så att Stenbeckkoncernen äger mer\r\noch mer av pressen, mer och mer av bokutgivningen,\r\nmer och mer av moderna datorbaserade medier osv.\r\nDet är verkligen ett exempel på en mediekoncern som\r\nhar växt fram och som håller på att ytterligare förstär-\r\nka sin makt över medieområdet. Det är klart att detta\r\nleder till en koncentration och att det i detta också\r\nfinns risker för en åsiktsmässig likriktning.</pre><pre>Anf.  100  HÅKAN HOLMBERG (fp) re-\r\nplik:\r\nHerr talman! Om det verkligen vore så att Sten-\r\nbeck eller någon annan i branschen med all kraft gick\r\nin för att åsiktsmässigt likrikta - låt oss säga efter\r\nBerlusconimodellen eller något sådant - TV-kanaler\r\noch tidningar som ligger inom sfären, då skulle det\r\nkanske finnas skäl att föra diskussioner i de termer\r\nsom Kenneth Kvist gör. Men jag tror inte att någon i\r\nSverige känner igen sig i detta. Det är klart att det\r\nfinns potentiella risker, och det gör det med allting\r\nhär i världen. Men huvudmedlet mot sådana risker är\r\nändå att det står fritt för vem som helst i övrigt -\r\nandra finansgrupper, andra typer av intressenter så-\r\nsom stora organisationer och t.o.m. politiska sådana -\r\natt etablera sig som motvikter.\r\nKenneth Kvist svarade på Nils Fredrik Aurelius\r\nfråga, en fråga som jag också ställde, med att politi-\r\nkerna inte skall gripa in i några detaljer utan att det\r\nhandlar om regelverk och lagstiftning. Jag tror tyvärr\r\natt det är en illusion att det går att lagstifta bort kon-\r\ncentration av det här slaget. Det finns ju väldigt goda\r\nmöjligheter att kringgå lagen genom att använda bul-\r\nvaner och hålla på att tricksa, så huvudlinjen måste\r\nvara den fria etableringsrätten.</pre><pre>Anf.  101  KENNETH KVIST (v) replik:\r\nHerr talman! Än så länge har vi inte sett någon s.k.\r\nBerlusconieffekt i Sverige, och det är ju bra. Men det\r\nhandlar ju om att ett sätt att driva medier, nämligen\r\nkommersiellt baserat på blott kommersiella hänsyn,\r\nleder till en strömlinjeformning och likriktning av\r\nkulturellt innehåll och av åsiktsinnehåll. Riskerna med\r\ndetta är uppenbara, vilket just exemplet Italien visar\r\nmed all önskvärd tydlighet. Därför måste det finnas\r\nett regelverk. Det är inte så att svenska kapitalister är\r\nvare sig bättre eller sämre än deras kolleger i andra\r\nländer. Det gör att det måste finnas vissa regler som\r\nmotverkar maktkoncentrationen på medieområdet.</pre><pre>Anf.  102  CATARINA RÖNNUNG (s):\r\nHerr talman! Riksdagen skall i dag ta ställning till\r\nen i hög grad pragmatisk proposition. Annonsreglerna\r\nliberaliseras så att den högsta tillåtna annonstiden\r\nökar från åtta till tio minuter mellan kl 19.00 och\r\n24.00, detta för att TV 4 även fortsättningsvis skall\r\nåta sig att sända regionala program på fasta tider i\r\nsina sändningar.\r\nVidare skall det finnas möjlighet för staten, när\r\nden ger sändningstillstånd, att ställa villkor på både\r\nregionala sändningar och regional produktion. Inget\r\npolitiskt parti har några invändningar om annonsti-\r\ndens placering och utökning när det är peak time.\r\nMen Moderaterna passar i detta sammanhang på att\r\nvädra några av sina gamla käpphästar för att profilera\r\nsig som eterns frihetsparti, ibland tillsammans med\r\nFolkpartiet. Man låtsas inte om att riksdagen med en\r\nmycket stor majoritet gång på gång röstat ned deras\r\nförslag.\r\nAtt ställa villkor på regionala sändningar för att\r\nkunna ge ett TV-företag sändningstillstånd kallar\r\nModeraterna för ett yttrandefrihetsbegränsande vill-\r\nkor som de inte accepterar, enligt reservation nr 1.\r\nDet är verkligen att ta i. För det enskilda TV-företaget\r\ninskränks visserligen dess möjligheter att agera, men\r\nden reella yttrandefriheten ökar ju om många röster i\r\nolika regioner kommer till tals. Regionalisering kom-\r\nmer inte heller att åläggas alla TV-bolag som söker\r\nsändningstillstånd. Att ställa detta villkor på TV 4,\r\nsom är den enda rikstäckande TV-kanalen i marknätet\r\nsom finansieras med reklam, kan inte anses ohemult.\r\nModeraterna talar i olika sammanhang om\r\nmarknätet som stolpnätet, för att det skall låta urmo-\r\ndigt. Trots att detta marknät når ut till hela svenska\r\nfolket motsätter sig Moderaterna att det skall digitali-\r\nseras. Detta skulle givetvis innebära mycket klara\r\nkonkurrensnackdelar för public service och TV 4\r\neller, med Moderaternas förslag, ökade kostnader för\r\ndem för att gå över till satellit. Inte skulle det gagna\r\nsvenska folkets möjligheter att se bra TV precis!\r\nBortsett från detta kan man förutspå att även digi-\r\ntala satellitsändningar kommer att innebära ett starkt\r\nökande utbud. I ett längre perspektiv, och som mot-\r\nvikt till en utslätad monokultur, är det viktigt att slå\r\nvakt om vår svenska kultur, vårt svenska språk och\r\nvåra regionala särarter.\r\nJag skulle önska att Moderaterna återgick till sin\r\ngamla kulturkonservativa syn, och inte bara spelade\r\nmed på mediemarknadens villkor och följde dess\r\nönskan om så få restriktioner som möjligt. Det gäller\r\nbåde utbud och reklamtider. Genom att öppna vägen\r\nför mer reklam, som Moderaterna vill, kommer utbu-\r\ndet att styras mot utslätade och ointressanta produk-\r\nter. Dessutom kan mycket reklam verka störande i sig.\r\nJag tycker att Nils Fredrik Aurelius har en något god-\r\ntrogen inställning till reklamens välsignelse i alla\r\nlägen. Vi socialdemokrater motsätter oss i alla fall en\r\nannonsvolym enligt de mer generösa bestämmelserna\r\ni EG:s TV-direktiv.\r\nÅsiktsannonser i det dominerande och i privatlivet\r\npåträngande medium som TV är, är ett annat kärt\r\nträtoämne. Vi har ingen anledning att ta bort TV-\r\nlagens 5 § med förbud mot annonser som syftar till att\r\nvinna stöd för politiska och religiösa åsikter. I en\r\ndemokrati är det fria meningsutbudet en hörnsten.\r\nÅsikterna skall komma fram i en öppen och fri debatt.\r\nDe stora penningstarka partierna skulle naturligtvis få\r\nchansen att verkligen nöta in sitt budskap om denna\r\nreklam tilläts, och de små skulle missgynnas. Är\r\nverkligen en dylik åsiktskommersialisering något att\r\nstå upp för? En annan avart vi är förskonade ifrån i\r\nSverige är den negativa åsiktsreklam som finns i\r\nUSA. Den innebär att man förtalar sin motståndare,\r\nibland grovt, utan att denne får komma till tals.\r\nFolkpartiet anser i sin reservation att eventuella\r\ntendenser till monopolisering av det fria ordet skall\r\nmotverkas. Maktkoncentrationen har dock inte ökat,\r\nsäger man. Jag vågar inte ha någon klar uppfattning\r\nom den saken, men jag tror i alla fall att presstödet\r\nhar haft en mildrande påverkan och bromsat en ut-\r\nveckling mot maktkoncentration på pressidan. Folk-\r\npartiet vill dock avveckla detta presstöd på sikt.\r\nVänstern tycker att Mångfaldsrådet är för tandlöst,\r\noch av det skälet skall ersättas av en parlamentarisk\r\nberedning som skall komma med reella lagförslag när\r\ndet gäller maktkoncentration. Folkpartiet uttrycker\r\nfarhågor för att rådet kan vara inskränkande för ytt-\r\nrande- och informationsfriheten, och vill därför att det\r\navskaffas. Majoriteten anser att rådet skall finnas kvar\r\nåtminstone tills vidare. Rådet har kommit med värde-\r\nfulla påpekanden när den proposition som vi nu de-\r\nbatterar skrevs. Om ett programföretag har fått sänd-\r\nningstillstånd har företagets ägare ansvar för att vill-\r\nkoren är uppfyllda under tillståndsperioden även om\r\nägarbilden under tiden ändras, har Mångfaldsrådet\r\npåpekat. Rådet skall följa utvecklingen över en längre\r\ntid och avge ett betänkande 1998. Låt oss vänta med\r\nvår dom över detta råd till dess!\r\nVänsterns reservation innebär att regeringen skall\r\nutvärdera hur de regionala villkoren uppfylls. Det är\r\nvi socialdemokrater också motståndare till. Vi tycker\r\ninte att detta skall utredas i särskild ordning. Det\r\nankommer på Granskningsnämnden att se till att ra-\r\ndio- och TV-lagen följs.\r\nHerr talman! Jag yrkar bifall till utskottets hem-\r\nställan i betänkandet.</pre><pre>Anf.  103  NILS FREDRIK AURELIUS (m)\r\nreplik:\r\nHerr talman! Catarina Rönnung efterlyser en mer\r\nkulturkonservativ syn från t.ex. min sida. Jag står\r\nabsolut för en sådan liksom jag tror på det svenska\r\nspråket, och vill slå vakt om det. Men jag är helt\r\növertygad om att regleringar är det sämsta sättet att\r\nförsöka slå vakt om sådana värden. De måste kunna\r\nbäras fram på annat sätt, som har att göra med så\r\nmycket annat här i samhället än mediepolitiken. Det\r\ngäller t.ex. skolpolitiken.\r\nCatarina Rönnung säger också att jag tror på re-\r\nklamens välsignelser. Nej då, jag antydde t.o.m. i mitt\r\nhuvudanförande att det inte är allting som är så roligt\r\nmed reklamen. Jag kan t.o.m. säga att det finns reklam\r\nsom är lika dålig som en del TV-program som jag\r\nsjälv inte gärna ser på. Men man måste också komma\r\nihåg att reklamen och de intäkter den ger är en förut-\r\nsättning för dessa fristående bolags möjligheter att\r\nbedriva god verksamhet eller t.o.m. att överleva.\r\nBeträffande åsiktsannonseringen tycker jag att\r\nhela Catarina Rönnungs anförande bygger på en före-\r\nställning om TV-mediets oerhörda genomslagskraft\r\nsom egentligen är förlegad. Det var möjligen berätti-\r\ngat att tänka och tala på det sättet när vi hade en enda\r\nTV-kanal, eller ett par stycken. Men nu står vi inför\r\nen ökad mångfald, inte minst genom den nya digital-\r\ntekniken. Då blir inte den synpunkten lika tungt vä-\r\ngande längre. Det finns också en ren koppling till\r\nyttrandefrihetskraven.\r\nSlutligen vill jag fråga Catarina Rönnung: Är det\r\nverkligen en väsentlig regeringsuppgift, som Social-\r\ndemokraterna uppfattar det, att regeringen skall ha\r\nsynpunkter på hur många annonsminuter som skall\r\nförläggas till olika tidpunkter och i vilken omfattning\r\ni t.ex. TV 4?</pre><pre>Anf.  104  CATARINA RÖNNUNG (s) re-\r\nplik:\r\nHerr talman! Det är möjligt att också jag har en\r\nkulturkonservativ uppfattning när det gäller åsikts-\r\nreklam. På lång sikt tror jag att det möjligen kommer\r\natt bli svårt att stå upp för ett förbud mot åsikts-\r\nreklam. Men för min del är den här åsiktskommersia-\r\nliseringen, som jag uppfattar den, av ondo. Det gäller\r\nsärskilt när man för ut ett politiskt eller religiöst bud-\r\nskap. Det skall finnas andra vägar och kanaler i en fri\r\noch frisk demokrati, och man skall inte behöva nasa\r\nut sina politiska produkter i ett så påträngande medi-\r\num som TV trots allt är.\r\nJag kommer dessvärre inte ihåg frågan, men Nils\r\nFredrik Aurelius får återkomma till den.</pre><pre>Anf.  105  NILS FREDRIK AURELIUS (m)\r\nreplik:\r\nHerr talman! Jag tycker nog att Catarina Rönnung\r\nbeskriver de socialdemokratiska politiska alstren litet\r\nväl negativt här när hon säger att det handlar om att\r\nnasa ut sina politiska produkter. Man kan väl ändå\r\ntänka sig en något mer neutral formulering, åtminsto-\r\nne om det egna partiets produkter.\r\nJag tycker inte riktigt om att Catarina Rönnung,\r\nnär hon talar om kulturkonservatism, sätter något\r\nslags likhetstecken med en uppfattning som innebär\r\natt man skall förbjuda saker. Vi ser det absolut inte så.\r\nDet är ju många som är kulturkonservativa. Det\r\nhandlar om att slå vakt om goda saker och värna om\r\ngoda saker. Jag tror att det är en förlegad väg att tro\r\natt man kan göra det genom att utestänga alternativ.\r\nFrågan var om Catarina Rönnung tycker att det är\r\nen rimlig regeringsuppgift att hålla på och intressera\r\nsig för hur de olika reklamminuterna i fristående\r\netermedier fördelas under timmarna och under dygnet.</pre><pre>Anf.  106  CATARINA RÖNNUNG (s) re-\r\nplik:\r\nHerr talman! Jag tycker att det är rimligt eftersom\r\ndet just var TV 4 självt som föreslog den här lösning-\r\nen i sina diskussioner med regeringen. Tidigare har ju\r\nockså riksdagen tagit ställning till det antal minuter\r\nsom reklamtiden skall räcka. Jag tycker att det trots\r\nallt är högst rimligt.</pre><pre>Anf.  107  HÅKAN HOLMBERG (fp):\r\nHerr talman! Om det gäller att vilja skapa bättre\r\narbetsvillkor för pressen t.ex. tror jag mera på att\r\nlindra pålagor, skatter och sådana saker än att arbeta\r\nvidare med presstödet som det har fungerat hittills.\r\nCatarina Rönnung säger att hon tror att presstödet\r\nhar bidragit till att motverka en koncentration inom\r\nmedierna. Jag har suttit här och försökt komma på ett\r\nenda konkret exempel där man verkligen med säker-\r\nhet kan säga att det är så. Jag har inte lyckats. Frågan\r\när ju verkligen om presstödet över huvud taget har\r\nhaft den positiva effekt som var avsikten när det till-\r\nkom. Det skapades med goda syften, men många\r\ngånger har det mera skapat ett bidragsanpassat bete-\r\nende från en del tidningar än något annat.\r\nSedan var det frågan om det här massmedierådet.\r\nDet är klart att man kan vänta med domen till 1998.\r\nJag tror inte att de kommer att ställa till några kata-\r\nstrofer intill dess. Men detta är ju en principiell fråga.\r\nSkall eller skall inte politiska organ med diffusa upp-\r\ngifter och diffusa mandat övervaka medieutveckling-\r\nen? Skall man i stället arbeta efter den normala meto-\r\nden att när man identifierar ett konkret och påtagligt\r\nproblem utreder man det? Jag tycker ju att det är en\r\nbetydligt bättre och mer begåvad metod.</pre><pre>Överläggningen var härmed avslutad.\r\n(Beslut fattades efter 18 §.)</pre><pre>13 §  Fortsatt giltighet av lagen om tillfälliga\r\nbestämmelser i fråga om tillstånd att sända lokal-\r\nradio</pre><pre>Föredrogs\r\nKonstitutionsutskottets betänkande 1996/97:KU27\r\nFortsatt giltighet av lagen (1995:1292) om tillfälliga\r\nbestämmelser i fråga om tillstånd att sända lokal-\r\nradio</pre><pre>Anf.  108  BIRGIT FRIGGEBO (fp):\r\nHerr talman! Socialdemokratisk mediepolitik går\r\nut på att allt skall förbli vid det gamla. Det går inte att\r\ntolka socialdemokratins passivitet i mediefrågorna på\r\nannat sätt. Under den förra nioåriga socialdemokratis-\r\nka regeringsperioden fattades inte ett enda beslut för\r\natt möta de nya möjligheterna på medieområdet. Den\r\nnya socialdemokratiska regeringen har suttit i två och\r\nett halvt år utan att egentligen åstadkomma något\r\nväsentligt nu heller.\r\nAnnorlunda var det under de tre borgerliga rege-\r\nringsåren. Då drevs utvecklingen framåt. Men den\r\nutvecklingen lämnade inte Socialdemokraterna någon\r\nro. Det enda substantiella de hittills har åstadkommit\r\när att förhindra att nya privata radiokanaler etableras.\r\nDe vill stoppa utvecklingen. De gillar inte den kom-\r\nmersiella privata radion.\r\nSocialdemokraterna vet tydligen inte vilket ben de\r\nvill stå på. Det verkar nu som om de på ett snabbspår i\r\nstället vill att public service-TV t.ex. skall kommer-\r\nsialiseras genom införande av betal-TV. Det innebär\r\nju att den genuina principen om att public service-\r\nkanalerna skall ställa samma program till alla med-\r\nborgares förfogande för samma kostnad skall överges.\r\nDet här betyder att licensbetalarna skall få betala för\r\nprogrammen två gånger. Människor som bor utanför\r\ntätorternas kabelområden utestängs ifrån vissa pro-\r\ngram.\r\nSedan i december 1995 får inte några nya radio-\r\nkanaler etableras. Den s.k. stopplagen förhindrar det.\r\nNu är det tredje gången som den döda handen skall\r\nläggas över den privata radion. Stopplagen skall för-\r\nlängas till den 31 december 1998, dvs. över nästa val.\r\nJag tycker att Socialdemokraterna är ganska modiga\r\nsom vill möta väljarna med det här beslutet bakom\r\nsig.\r\nTanken har hela tiden varit att nya regler skall in-\r\nföras för den privata radion. I avvaktan på det skall\r\nstopplagen gälla. Regeringen tillsatte ju en utredning\r\nsom skulle föreslå nya regler. Den utredningen har nu\r\nvarit ute på remiss. Utan att överdriva kan man väl\r\nsäga att utredningens förslag har totalhavererat. Det\r\nhar ju både utredningens ordförande och kulturminis-\r\ntern nu också insett. Förslagen är ogenomförbara. I\r\nstället skall man nu föra ett slags dialog, som det\r\nheter, med branschen om vad man kan göra.\r\nDen enklaste dialogen som regeringen skulle kun-\r\nna föra är ju att meddela branschen att privatradion\r\nunder lång tid framöver får leva under de regler som\r\nde all rätt anser sig garanterade i gällande lag.\r\nSanningen är ju den att Socialdemokraterna inte\r\nvet vad de skall göra nu. De har, inklusive det här\r\nbeslutet, ägnat sig åt att förlänga stopplagen. Det är\r\ntvå och ett halvt år sedan den frågan aktualiserades\r\nförsta gången. De har alltså inget besked att ge om\r\nvad de tänker göra under den här nya stopperioden.\r\nBesluten om stopplagen börjar ju likna ett slags per-\r\nmanentning av de här bestämmelserna. Min uppfatt-\r\nning är att det egentligen inte finns något annat att\r\ngöra än att häva stopplagen för att uppfylla de inten-\r\ntioner som finns med den här typen av lagstiftning.\r\nSedan gammalt vet vi att Socialdemokraterna inte\r\nhar någon särskilt stark känsla för företagande och\r\nföretagsamhet. De har svårt att förstå skapandets\r\nvillkor. De tror att det går att behandla företagare och\r\nbranscher nästan hur som helst.\r\nDen privata radion är en helt ny bransch, en ung\r\nbransch. Det kommer att ta flera år innan den så att\r\nsäga sätter sig. Det var bl.a. bakgrunden till att vi gav\r\nden förutsättningar att planera på lång sikt. Det tar\r\nlång tid för en helt ny bransch att hitta sina former.\r\nSocialdemokraterna tror att det går att utvärdera\r\nen helt ny verksamhet redan efter något år. Ingen kan\r\nfaktiskt i dag säga hur privatradion kommer att ut-\r\nvecklas, men Socialdemokraterna tror sig uppenbarli-\r\ngen kunna det.\r\nLångsiktigheten i verksamheten har nu brutits i\r\noch med stopplagen och hoten om helt nya regler för\r\nverksamheten. Ingen ansvarig i regeringen kan i dag\r\nsäga vad som skall hända med privatradion.\r\nMin fråga är då: Hur kan någon tro att en sådan\r\nosäker framtid där man t.o.m. kan bli av med sitt\r\nsändningstillstånd främjar investeringar och satsning-\r\nar på framtiden? 2 000 anställda - helt nya jobb -\r\nlever i ovisshet och får inga besked. De 2 miljonerna\r\nlyssnare får det inte heller.\r\nHerr talman! Trots den bakgrund jag har tecknat\r\när min prognos att privatradion kommer att få leva\r\nvidare i huvudsak med de villkor som den har i dag.\r\nIngen regering borde ta risken att behöva betala om-\r\nfattande skadestånd för indragna eller förändrade\r\nkoncessioner. Ingen regering borde i dessa dagar\r\nkunna ta ansvar för att minska statskassans inkomster\r\nmed i runda tal 100 miljoner kronor. Ingen regering\r\nborde våga sätta sig över 2 miljoner lyssnares prefe-\r\nrenser.\r\nHerr talman! Mot bakgrund av vad jag nu har sagt\r\nföreslår jag avslag på utskottets betänkande och bifall\r\ntill reservationen.</pre><pre>Anf.  109  OLA KARLSSON (m):\r\nHerr talman! Dagen inleddes med en aktuell de-\r\nbatt. Det gällde företagsklimatet. Anders Sundström\r\nstod i talarstolen och talade sig varm för företagsam-\r\nhetens villkor. Det blev t.o.m. applåder efter Anders\r\nSundströms tal om att antalet jobb i den privata in-\r\ndustrin hade ökat. Jag vet inte om Kurt Ove Johans-\r\nson var med och applåderade, men andra socialdemo-\r\nkrater applåderade budskapet.\r\nNu, några timmar senare, debatterar vi hur vi skall\r\nförlänga en lag som förbjuder nyetableringar i delar\r\nav en framtidsbransch, mediebranschen. Vi debatterar\r\nstopplagen som syftar till att förbjuda etableringar av\r\nnya företag och nya arbetsplatser.\r\nVi gör det därför att majoriteten vill göra det möj-\r\nligt att införa ytterligare regelverk litet senare. Majori-\r\nteten vill ta bort rätten att driva verksamhet för 83\r\nföretag, 83 arbetsplatser. Sedan vill man dela ut tids-\r\nbegränsade rätter till ungefär 60 företag. Man vill\r\nprincipförbjuda ägarförändringar, principförbjuda\r\nproduktutveckling och produktförändringar och införa\r\nen omfattande byråkratisk kontrollapparat.\r\nDet hade varit intressant att ha Anders Sundström\r\nhär för att se hur det svenska företagsklimatet hante-\r\nras i verkligheten, när man skall gå från ord till hand-\r\nling i riksdagen. Med det här förslaget visar ju social-\r\ndemokraterna att man ingenting förstått och ingenting\r\nlärt om företagandets villkor. I stället släpas betong-\r\nhäckarna fram för att stoppa de nya företagen och\r\nstoppa de nya jobben.\r\nAtt socialdemokraterna gör det här gör mig kanske\r\ninte riktigt så förvånad som att Centern ställer upp på\r\natt förbjuda ny verksamhet. Det har ju i alla fall tidvis\r\nfunnits ett företagarintresse inom Centern.\r\nEffekten av förslagen blir att den företagare som\r\nhar köpt en sändningsrätt av staten och kanske inves-\r\nterat 5 miljoner kronor i stationsutrustning och till-\r\nstånd, får uppleva att sändningsrätten som gällde vid\r\ninköpet och som priset baserades på i ett slag tas bort\r\nav en klåfingrig politisk majoritet.\r\nStopplagen som hindrar att nya tillstånd ges under\r\nde kommande åren, upphävandet av förlängningen av\r\ntillstånden vid utgången av år 2000 och begränsning-\r\nen av framtida tillståndsperioders längd kommer att\r\nhämma utvecklingen av branschen. Vem vill investera\r\nmångmiljonbelopp i en verksamhet vars framtid en-\r\nbart präglas av osäkerhet?\r\nHerr talman! Yttrandefriheten, liksom tryckfrihe-\r\nten i Sverige, grundas på ett antagande om att mång-\r\nfalden bäst skyddas och stärks av etableringsfrihet.\r\nDet skall råda stor frihet att ge ut och distribuera\r\nmedieprodukter och pröva deras ekonomiska bärkraft.\r\nGrunden för att yttrandefrihetsgrundlagen tillåter\r\nlagstiftning om tillstånd och villkor för att sända ra-\r\ndioprogram i etern ligger i behovet av att på något sätt\r\nordna användningen av radiofrekvenser. Det tekniska\r\nutrymmet har varit mycket begränsat och det har varit\r\nskälet till den tillåtna regleringen. I dag ser vi mycket\r\nstora förändringar på medieområdet och radioområ-\r\ndet. Den digitala tekniken medger ett stort antal nya\r\nkanaler och tjänster. Via Internet kan man i dag lyssna\r\npå över 300 radiokanaler direkt. I en miljö med ett\r\nstort antal tillgängliga frekvenser och kanaler minskar\r\nbehovet av system för fördelning av frekvenser.\r\nStopplagen som förhindrar och förbjuder att i\r\ndagsläget ytterligare 20-30 radiostationer etableras\r\nframstår som högst tveksam vid beaktande av yttran-\r\ndefrihetslagens 3 kap. 2 § andra stycket, som anger att\r\nsammanslutningar skall ha möjlighet att få tillstånd att\r\nsända ljudradioprogram i den utsträckning som till-\r\ngängliga radiofrekvenser medger.\r\nInom ramen för dagens tekniska begränsningar för\r\netermedier borde det vara lyssnarna som genom sina\r\nfria val avgör vilka program som skall ha förutsätt-\r\nningar att distribueras i etern. Det kan inte vara, och\r\nfår inte vara, politiskt grundat godtycke som avgör\r\nvilka begränsningar som skall göras av radiosänd-\r\nningarna. Det är inte Kurt Ove Johansson som skall\r\navgöra vad som är mångfald och vad som tilltalar\r\nlyssnarna. Det kan lyssnarna göra själva.\r\nDen privata lokalradion infördes 1993 för att\r\nfrämja mångfald och yttrandefrihet. Syftet var att\r\nskapa en radioform fristående från politisk styrning av\r\nprograminnehåll och att ge en mångfald aktörer möj-\r\nlighet att vitalisera och utveckla radion.\r\nDen privata lokalradion har blivit en lyssnarmäs-\r\nsig succé. Över 2 miljoner människor lyssnar dagligen\r\npå privat lokalradio. På vissa orter är lokalradiolyss-\r\nnandet större än lyssnandet på P 1, P 2, P 3 och P 4.\r\nSiffrorna visar att den privata radion lyckats erbjuda\r\nkoncept som tilltalar och lockar lyssnarna.\r\nNär man tittar på koncessionsområdena kan man\r\npå område efter område konstatera att det är en succé,\r\natt mångfalden har ökat. I Norrköping är lyssnandet i\r\nåldrarna 20-34 år i genomsnitt 55 % för de statliga\r\nkanalerna och 76 % för den privata lokalradion. Här\r\nfäller lyssnarna sin mycket tydliga dom. Det är den\r\nprivata lokalradion som tilltalar lyssnarna. Lyssnarna\r\nmenar att mångfalden har ökat i Norrköpings konces-\r\nsionsområde. Där kan man i dag lyssna på East FM,\r\nGold 105, Radio FM Linköping eller 106,9 Megapol.\r\nJag skulle avslutningsvis vilja fråga Kurt Ove Jo-\r\nhansson på vilket sätt mångfalden skulle förbättras\r\noch öka genom att vi inte tillåter att fler frekvenser\r\ndelas ut. Det finns ett stort antal lediga frekvenser,\r\nfärdiga att användas. På vilket sätt gagnas mångfalden\r\nav att de frekvenserna inte får nyttjas?\r\nMed det yrkar jag bifall till reservationen.</pre><pre>Anf.  110  KURT OVE JOHANSSON (s):\r\nHerr talman! Låt mig redan från början slå fast att\r\nden privata lokalradion har kommit för att stanna.\r\nIngen har seriöst föreslagit att lokalradion skall för-\r\nbjudas. Som ordförande i Lokalradioutredningen har\r\njag åtskilliga gånger givit uttryck för att jag är beredd\r\natt medverka i en process som skapar så goda utveck-\r\nlingsmöjligheter som möjligt för en privat lokalradio\r\nsom bygger på yttrandefrihetsgrundlagens fundamen-\r\ntala principer.\r\nVad det ytterst handlar om är att förverkliga de\r\nmål för lokalradion som riksdagen beslutade om\r\n1993. Jag skulle vilja säga att det förhållandet att vi\r\nnu hamnat i den här situationen hänger samman med\r\nden brist på demokratiskt sinnelag som Birgit Frigge-\r\nbo faktiskt gav uttryck för när hon lade fram sin pro-\r\nposition till riksdagen i början av 1993. Den proposi-\r\ntionen drevs faktiskt igenom med hjälp av Ny demo-\r\nkrati. Man körde med minsta möjliga marginal över\r\nhalva riksdagen. Att propositionen inte höll måttet för\r\nett riksdagsbeslut brydde man sig helt enkelt inte om.\r\nPå den tiden var det maktspråk som gällde, ingenting\r\nannat.\r\nDet var egentligen väldigt osvenskt att göra på det\r\nhär sättet. Enligt min uppfattning bör man i frågor av\r\nyttrandsfrihetskaraktär försöka samla en så bred ma-\r\njoritet som möjligt bakom ett ställningstagande. Jag\r\nvågar därför säga att vi definitivt inte skall göra om\r\ndet misstag som Birgit Friggebo gjorde för fyra år\r\nsedan, när hon med Ny demokratis hjälp genomdrev\r\nlokalradiolagen.\r\nDet stod redan från början klart att en förändrad\r\npolitisk situation skulle kunna ställa till besvärlighe-\r\nter. Det är oerhört viktigt att man när man handlägger\r\nden här typen av frågor ser till att det finns breda\r\nmajoriteter. Oavsett vad som händer i ett politiskt val\r\nskall en bransch ändå veta vilka regler som kommer\r\natt gälla, oberoende av vilka som sitter vid makten.\r\nDet är nog faktiskt så, Birgit Friggebo, att din politis-\r\nka okänslighet i en viktig fråga i hög grad har bidragit\r\ntill att vi behöver föra den här debatten i dag.\r\nOla Karlsson! Den diskussion som vi skall föra i\r\ndag är inte beroende av den utredning som jag satt\r\nsom ordförande i eller av den proposition som har\r\nsignalerats eventuellt bli framlagd hösten 1997. Det\r\ngäller nu en förlängning av lagen 1995:1292 om till-\r\nfälliga bestämmelser i fråga om tillstånd att sända\r\nlokalradio, ingenting annat. Som sagts här tidigare\r\nföreslås den få gälla fram till utgången av 1998.\r\nDe argument som jag framförde här i kammaren\r\nnär lagen antogs är giltiga också i dag. Jag kan därför\r\negentligen nöja mig med att hänvisa till dem. Birgit\r\nFriggebo och Ola Karlsson har i dag faktiskt inte\r\nheller tillfört den debatt som nu förs något som helst\r\nnytt.\r\nDen reservation som har fogats till betänkandet\r\nvittnar, som jag ser det, om att reservanterna inte\r\nriktigt har förstått vad som stadgas i yttrandefrihets-\r\ngrundlagen. Reservanterna tycks tro att det i bestäm-\r\nmelserna i 3 kap. 2 §, som Ola Karlsson hänvisade\r\ntill, endast anges kvantitativa mått, dvs. att ju fler\r\nfrekvenser som utnyttjas, desto större yttrandefrihet\r\nblir det, men så är det faktiskt inte. I YGL:s stadgande\r\nom vidaste möjliga yttrandefrihet ligger framför allt\r\nen kvalitativ önskan att upplåtelserna av frekvenser\r\nsker så, att en mångfald av åsikter erhålls. Sänd-\r\nningsmöjligheterna skall fördelas så att många olika\r\nintressen kan använda sig av mediet.\r\nDetta innehåll i yttrandefrihetsgrundlagen har re-\r\nservanterna missat och därför hamnat helt fel. Det\r\növergripande synsättet bakom yttrandefrihetsgrundla-\r\ngen är att samhället och den enskilde gynnas av att\r\nradiofrekvenserna används på ett så varierat sätt som\r\nmöjligt.\r\nNär reservanterna hänvisar till Lagrådet blir reser-\r\nvationen fullständigt missvisande. Då bortser man\r\nfrån vad Lagrådet egentligen har sagt. Lagrådet kon-\r\nstaterade nämligen att om det kan fastställas att de\r\nsom under lagens giltighetstid  förväntas kunna få\r\ntillstånd till sändningar ingår i nätverksbildningar\r\neller på annat sätt är så lierade med varandra att den\r\neftersträvade mångfalden och lokala förankringen inte\r\nuppnås, kan en lag där det inte meddelas några nya\r\ntillstånd accepteras. Detta anfördes av Lagrådet, men\r\ndet har totalt missats av reservanterna. Den beskriv-\r\nning som jag nyss har gjort visar precis vad som har\r\nskett.\r\nJag måste säga att det är utomordentligt märkligt\r\nnär Birgit Friggebo säger att den socialdemokratiska\r\nmediepolitiken har havererat. Vad är det egentligen\r\nsom har havererat, Birgit Friggebo? Det är faktiskt\r\nden proposition som du tillsammans med de borgerli-\r\nga partierna drev igenom 1993 som har havererat. Det\r\när det som gör att vi nu står här och diskuterar hithö-\r\nrande frågor.\r\nDu säger att du vill fortsätta på den inslagna lin-\r\njen, men du anförde i propositionen att man skulle se\r\ntill att det blir mångfald, inte nätverksbildningar. Hur\r\nser det då ut i dag? I själva verket har vi, sedan pro-\r\npositionens lagförslag genomförts och blivit tillämpa-\r\nde, i stället för mångfald faktiskt fått ägarkoncentra-\r\ntion, ingenting annat.\r\nI princip har inte någon lokalanknytning kommit\r\ntill stånd. Det har, som sagt, skett en ägarkoncentra-\r\ntion, och resultatet har blivit inga eller få nya medie-\r\nägare, för liten andel lokala sändningar, ett likriktat\r\nprogramutbud, ingen mångfald i förhållande till det\r\nstora frekvensutrymme som har avsatts för lokalradi-\r\non. I den proposition som den borgerliga regeringen\r\nutarbetade framhöll ni själva att om en sådan här\r\nutveckling skulle komma till stånd, kunde resultatet\r\ninte beskrivas som mångfald.\r\nNi har nu fått den utveckling som vi från dåtidens\r\nopposition framhöll skulle bli resultatet av en alldeles\r\nför svag lagstiftning. Riksdagen ville inte ha detta\r\nutan något annat. Vi har krävt att man skall försöka\r\nleva upp till det ställningstagande och den utveckling\r\nsom riksdagen egentligen uttalade sig för.\r\nMot den här bakgrunden blir man väldigt överras-\r\nkad när Birgit Friggebo och, förmodar jag, också Ola\r\nKarlsson säger att vi bara skall låta den här utveck-\r\nlingen fortgå. Jag har väldigt svårt att begripa varför\r\nman skall låta en utveckling som går stick i stäv emot\r\ndet som man vill åstadkomma fortgå.\r\nDet verkar vidare som om Ola Karlsson skulle ha\r\nskygglappar för ögonen när han talar om 83 själv-\r\nständiga företag. Resultatet har i stället blivit tre ägar-\r\ngrupper, ingenting annat. Resultatet av den proposi-\r\ntion som vi fick 1993 har blivit ägarkoncentration,\r\nprecis det som man i propositionen angav att man\r\nskulle motverka.\r\nKatastrofen utgörs egentligen av Birgit Friggebos\r\neget förslag. Om du hade haft litet bättre politisk\r\nfingertoppskänsla och demokratiskt sinnelag hade\r\ndenna debatt inte behövts i dag.</pre><pre>Anf.  111  BIRGIT FRIGGEBO (fp) replik:\r\nHerr talman! Först vill jag erinra om att vi i denna\r\nkammare tillämpar en anglosaxisk debattmetod. Det\r\nbetyder att den som talar vänder sig till ordföranden.\r\nDärmed betackar jag mig för att bli direkt tilltalad\r\nmed ordet du.\r\nHerr talman! Det verkar som att Kurt Ove Johans-\r\nson ifrågasätter att det har fattats ett lagligt beslut i\r\nSveriges riksdag om hur reglerna för privatradion\r\nskall se ut. Kurt Ove Johansson säger att det var brist\r\npå demokrati när beslutet fattades. Förslaget höll inte\r\nför ett riksdagsbeslut.\r\nJag tycker att det är en mycket allvarlig anklagelse\r\nfrån Kurt Ove Johansson att ifrågasätta att en majori-\r\ntet i riksdagen fattar beslut. Vi skulle i så fall varje\r\ndag kunna vända oss emot den majoritet som nu finns\r\ndärför att vi ogillar besluten. Men i demokratisk ord-\r\nning accepterar vi att det är majoriteten som bestäm-\r\nmer.\r\nNu försöker Kurt Ove Johansson påskina att hela\r\nlagstiftningen har havererat och att den inte fungerar i\r\npraktiken. Sanningen är ju den att lagstiftningen är en\r\nsuccé. Vi har över 80 radiostationer. Vi har 2 000\r\nengagerade, ofta unga, människor som gör allt för att\r\nutveckla verksamheten. Vi har varje dag 2 miljoner\r\nlyssnare. Den är en succé och fungerar i praktiken.\r\nKurt Ove Johansson säger att han skall se till att\r\nprivatradion har kommit för att stanna. Det skall ska-\r\npas goda utvecklingsmöjligheter. I själva verket håller\r\nhan på att ta död på verksamheten på grund av den\r\nosäkerhet som finns om vilka regler som skall komma\r\ni framtiden, om företagen över huvud taget får behålla\r\nsina koncessioner eller inte.\r\nKurt Ove Johansson säger också att Ola Karlsson\r\noch Birgit Friggebo inte har tillfört något nytt i dag.\r\nNej, det behövs inte. Vi tycker att den framsynta\r\nreglering som nu finns är bra - och som det kommer\r\natt visa sig i ett historiskt perspektiv. Det nya är ett\r\nfortsatt stopp, och det har vi med kraft argumenterat\r\nemot.</pre><pre>Anf.  112  KURT OVE JOHANSSON (s) re-\r\nplik:\r\nHerr talman! Jag tror att det är bra, Birgit Frigge-\r\nbo, om vi försöker att hålla oss till vad som egentligen\r\nhar nämnts när vi försöker beskriva vad andra har\r\nsagt. Jag har över huvud taget inte sagt att riksdags-\r\nbeslutet från 1993 var odemokratiskt. Det är väl skäl\r\natt upprepa vad jag sade. Jag sade att Birgit Friggebo,\r\nsom skrev propositionen och lade den på riksdagens\r\nbord, brast i demokratiskt sinnelag. Jag vidhåller det.\r\nVi har varit vana vid i Sverige när det gäller denna\r\ntyp av frågor - yttrandefrihet och andra grundlagsfrå-\r\ngor - att en så bred samling som möjligt har skapats.\r\nDe förslag som har gått till beslut har kunnat överleva\r\näven med en annan regering. Det är oerhört viktigt,\r\noch det är en väldig skillnad mot den beskrivning som\r\nBirgit Friggebo gav av vad jag sade.\r\nJag vidhåller att Birgit Friggebo saknade den po-\r\nlitiska fingertoppskänsla som behövs vid lagstiftning\r\ninom ett sådant område.\r\nNu var det så, Birgit Friggebo, att det förslag till\r\nlokalradio som du önskade, och som riksdagen ställde\r\nsig bakom, skulle bli en lokalradio med mångfald i\r\nfråga om många självständiga lokala radiostationer.\r\nFörslaget skulle motverka nätverk. Men alla måste väl\r\nändå medge i dag att det inte har blivit så.\r\nI dag motsvarar 75 % av tillstånden tre ägargrup-\r\nper. Det är i stort sett bara 10 % av stationerna som\r\nuppfyller de krav som propositionen ställde. Det är\r\ntrots allt ett utomordentligt bra bevis för att den pro-\r\nposition som Birgit Friggebo lade fram inte har fyllt\r\nsina syften. Det borde Birgit Friggebo kunna medge.</pre><pre>Anf.  113  BIRGIT FRIGGEBO (fp) replik:\r\nHerr talman! Kurt Ove Johansson ägnar sig åt att\r\ndiskutera saker som hände för fyra fem år sedan. Han\r\nkan ännu inte komma över att han inte fick vara med\r\noch lägga sig i de beslut som riksdagen fattade. Tan-\r\nken var att länsstyrelserna skulle fördela tillstånden,\r\nbyråkratiska regler osv. Kurt Ove Johansson har varit\r\ninblandad i i stort sett alla mediepolitiska frågor som\r\nhanterats av denna riksdag de senaste 15-20 åren. Det\r\när den nesan som gör att han med en sådan emfas\r\ndriver denna fråga. Han kan inte se att vi befinner oss\r\ni ett helt nytt medielandskap. Människor över hela\r\njorden kan numera meddela sig med varandra utan att\r\nKurt Ove Johansson kan styra och lägga sig i dessa\r\nmeddelanden. Vi lever i en helt ny värld. Det är dags\r\natt även Kurt Ove Johansson och Socialdemokraterna\r\ninser detta.\r\nJag är inte säker på att det jag gjorde var riktigt\r\nnär vi lade fram propositionen om den privata kom-\r\nmersiella radion. Men jag inser det nu. Den lagstift-\r\nning som vi nu lever med var oerhört framsynt och\r\negentligen före sin tid. Den är kanske världens mest\r\nfrihetliga lagstiftning med minst inblandning av poli-\r\ntisk styrning. Men Kurt Ove Johansson vill tillbaka\r\ntill den gamla tiden med byråkrati, styrning, kontroll\r\nav innehåll och vilken profil som radioföretagen har.\r\nLåt lyssnarna själva avgöra detta. Låt det som finns\r\ninom tryckfrihetens ramar, nämligen etableringsfrihe-\r\nten, också styra inom mediepolitiken.</pre><pre>Anf.  114  KURT OVE JOHANSSON (s) re-\r\nplik:\r\nHerr talman! Men egentligen, Birgit Friggebo,\r\nborde jag förtjäna beröm från din sida. Jag försöker\r\nvara med och genomföra det som du ville skulle ske\r\nmed den proposition du lade fram för ungefär fyra år\r\nsedan. Du kan inte förneka att i den propositionen\r\nsades det att vi skulle få självständigt, lokalt förank-\r\nrade radiostationer och en utveckling mot ett fåtal\r\ndominerande kedjeföretag. Detta skulle motverkas.\r\nDet var precis vad du skrev i propositionen.\r\nJag konstaterar att det i dag har blivit precis mot-\r\nsatsen. 75 % av tillstånden domineras av tre ägar-\r\ngrupper. 10 % av stationerna uppfyller dina intentio-\r\nner. Två av näten, NRJ och Z-Radio, är mycket cent-\r\nraliserade. Ägandet är koncentrerat. Annonsförsälj-\r\nningssamarbetet är väl utvecklat. De egentliga pro-\r\ngrammen är gemensamma. Lokalt material saknas\r\neller är mycket begränsat. Drygt 30 av tillståndsha-\r\nvarna finns i det nätet. Två av näten, Rix och Metro-\r\npol, intar ett slags mellanställning. I Metropol är\r\nägandet koncentrerat, men det förekommer en del\r\nlokalt programmaterial. I Rix finns det många lokala\r\nägare. En hög andel av programmen är emellertid\r\ncentralproducerade. Ca 25 tillståndshavare ingår i\r\nRix- och Metropolnäten. Det femte nätverket,\r\nSRAB/Radio City, bedriver huvudsakligen annonsför-\r\nsäljningssamarbete. Tillsammans finns det ungefär 15\r\ntillståndshavare.\r\nVad vi konstaterade i utredningen var att koncent-\r\nrationen fortsätter. Hur kan du då stå här och säga att\r\ndu tycker att den här utvecklingen, som går stick i\r\nstäv med din proposition, är så väldigt bra?</pre><pre>Anf.  115  OLA KARLSSON (m) replik:\r\nHerr talman! Sex timmar efter Anders Sundströms\r\nvackra ord om företagsklimatet visar Kurt Ove Jo-\r\nhansson vad orden egentligen betyder. Här handlar\r\ndet om att förbjuda nya företag och nya arbetsplatser i\r\nen verksamhet som är en del av en framtidsbransch.\r\nDet är litet beklämmande att se och höra.\r\nMycket av diskussionen här handlar om mångfald.\r\nVad är mångfald, och hur styr man mångfald - för det\r\när vad majoriteten vill göra? Man kan titta på ett av\r\nde områden där det har fördelats frekvenser efter det\r\natt stopplagen lades fram, nämligen västa Småland.\r\nDär lyssnar i dag 44,4 % av invånarna på privat lokal-\r\nradio.\r\nDet är stationer som inte skulle ha funnits i dag\r\nom Kurt Ove Johansson fått igenom stopplagen redan\r\nfrån början. Jag vill fråga Kurt Ove Johansson: Har\r\nmångfalden i västra Småland ökat eller minskat till\r\nföljd av att vi där nu har två stationer fler än när\r\nstopplagen först lades fram? Har mångfalden ökat\r\neller minskat?\r\nMan kan på koncessionsområde efter konces-\r\nsionsområde konstatera att lyssnarna uppskattar den\r\nprivata lokalradion. På många ställen är det fler som\r\nlyssnar på de privata lokalradiostationerna än på P 1,\r\nP 2, P 3 eller P 4. Vad är det för fel i, Kurt Ove Jo-\r\nhansson, att låta lyssnarna avgöra vilka program och\r\nvilka frekvenser de skall lyssna på?</pre><pre>Anf.  116  KURT OVE JOHANSSON (s) re-\r\nplik:\r\nHerr talman! Egentligen hjälper det knappast vad\r\nman säger när man debatterar med Ola Karlsson. Jag\r\nsade redan inledningsvis att lokalradion har kommit\r\nför att stanna. Det finns ingen som seriöst har före-\r\nslagit att lokalradiostationerna skall stängas. Likväl\r\nkan Ola Karlsson stå här i kammaren och säga att\r\nKurt Ove Johansson vill stänga lokalradion. Det är ett\r\nganska barockt påstående.\r\nVad vi vill åstadkomma är att det är det beslut\r\nsom riksdagen ställde sig bakom 1993 och intentio-\r\nnerna utifrån YGL som skall förverkligas. Vi kan\r\nkonstatera att vi har fått en ägarkoncentration som\r\ninte är önskvärd. Jag har nyss redogjort för denna. Vi\r\nmåste när det gäller medieutvecklingen försöka att\r\nskapa ett regelsystem som innebär att det är mångfal-\r\nden, i enlighet med vad som sägs i yttrandefrihets-\r\ngrundlagen, som skall vara gällande för framtiden.\r\nDet är utomordentligt märkligt att de som tycker\r\natt den utveckling vi nu har bara skall få fortgå inte är\r\noroliga över vad de ser. I princip överallt i Europa är\r\nländerna oroade för den ägarkoncentration som sker.\r\nJag tycker att det är väldigt märkligt att t.ex. Ola\r\nKarlsson inte oroar sig över denna utveckling. Han\r\nnöjer sig med att det i princip är de som har den\r\ntjockaste plånboken som skall ha yttrandefriheten.\r\nDet är faktiskt inte det som skall gälla, enligt vår\r\nmening.</pre><pre>Anf.  117  OLA KARLSSON (m) replik:\r\nHerr talman! Jag konstaterar att jag inte får något\r\nsvar på någon av mina två frågor. Den ena frågan var:\r\nHar mångfalden ökat eller minskat i koncessionsom-\r\nråde västra Småland, vars två privata lokalradiostatio-\r\nner icke skulle ha funnits i dag om Kurt Ove Johans-\r\nson hade fått igenom stopplagen från början? Min\r\nandra fråga var: Vad är det fel på att låta lyssnarna\r\navgöra vad som är mångfald eller inte?\r\nNär man lyssnar på debatten här får jag nästan in-\r\ntrycket att Kurt Ove Johansson inte riktigt vet vad\r\nbeslutet gäller. Stopplagen förbjuder ett antal nya\r\nföretag att etablera sig. Den förbjuder nya radiostatio-\r\nner att söka koncession och starta radiosändningar.\r\nDen förbjuder ett antal nya arbetsplatser som vi skulle\r\nkunna ha här i Sverige.\r\nVi behöver nya jobb. Vi behöver nya företag. Vi\r\nbehöver ett signalsystem som talar om att riksdag och\r\nregering tycker att det är bra med nya företag och nya\r\njobb. Vi behöver inte den typen av signalsystem som\r\nsäger att det är politiker som Kurt Ove Johansson som\r\nskall avgöra vad som är lämpligt eller inte för lyss-\r\nnarna att höra på eller vilka arbetsplatser som duktiga\r\nungdomar skall kunna jobba på.</pre><pre>Anf.  118  KURT OVE JOHANSSON (s) re-\r\nplik:\r\nHerr talman! Det är egentligen som om man talar\r\nmed en cementerad obelisk när man talar med Ola\r\nKarlson. Han vill tydligen inte lyssna på vad man\r\nsäger. Jag vidhåller att det förslag som har lämnats till\r\nen början innebär ett sextiotal, sjuttiotal sändnings-\r\ntillstånd. Utredningen konstaterar också att de som\r\nredan finns i branschen också skall ha ett försteg i den\r\nnya organisationen.\r\nJag kan inte förstå det resonemang som Ola Karls-\r\nson för när han hävdar att t.ex. vårt förslag skulle\r\ninnebära en negativ utveckling för sysselsättning och\r\nsådana saker. Om man skall ha en egenproduktion,\r\nsom vi kräver, i stället för den centrala produktion\r\nsom sker i dag, kan vem som helst på sina fem fingrar\r\nräkna ut att det måste bli fler sysselsättningstillfällen i\r\nett sådant system. Det är alldeles uppenbart. Jag be-\r\ngriper inte riktigt hur Ola Karlsson kan resonera på\r\ndet sätt som han gör.\r\nJag har här framför mig en kommuniké från\r\nGranskningsnämnden för radio och TV. Den visar en\r\ngranskning som gjordes av NRJ-nätet. Man skriver\r\nföljande:\"Den genomförda granskningen visar att de\r\ntre stationernas sändningar skiljde sig mycket litet åt.\r\nMed några få undantag spelades samma låtar i samma\r\nordning på alla stationerna. Enligt nämndens mening\r\nuppvisade sändningarna så stor inbördes likhet att de\r\ninte kunde anses uppfylla kravet att vara framställda\r\nsärskilt för den egna verksamheten. Nämnden fann\r\ndärför att de tre stationerna hade brutit mot bestäm-\r\nmelsen i 22 § lokalradiolagen.\"\r\nNu har NRJ - det vill jag gärna säga för att allt\r\nskall vara klart - förklarat att man skall följa tredje-\r\ndelsreglen. Men det viktiga är: Vad är det för mång-\r\nfald när stationerna sänder i stort sett samma pro-\r\ngram? Den mångfalden existerar inte. Det tycker jag\r\natt Ola Karlsson skall lägga på minnet.</pre><pre>Anf.  119  KENNETH KVIST (v):\r\nHerr talman! Jag kan begränsa detta inlägg en del\r\ngenom att Kurt Ove Johansson har uttalat en rad av de\r\nståndpunkter som jag delar.\r\nDet viktiga är att vi kan förverkliga intentionerna\r\nom mångfald i den lokala radion och se till att den\r\nfaktiskt är lokal till sin karaktär. Vi ser exempel på att\r\nså inte blivit fallet med dessa kedjeföretag.\r\nHur kommer det sig? Jo, av att det finns en pro-\r\nblematik som de borgerliga tillskyndarna av det rent\r\nkommersiella auktionsförfarandet bortser ifrån. De\r\nargumenterar genom att säga att yttrandefriheten bäst\r\ngaranteras av etableringsfrihet. Men på etermedieom-\r\nrådet har vi inte etableringsfrihet. Ett auktionsförfa-\r\nrande, där den som har rätt att etablera sig är den som\r\nkan betala mest, innebär inte etableringsfrihet.\r\nDet är inte frihet för den som inte har tillräckligt\r\nmycket pengar och därmed inte kan köpa ett tillstånd.\r\nDen mister ju sin möjlighet att etablera sig på områ-\r\ndet. Det betyder att den som hade några tusenlappar\r\nmindre än något av kedjeföretagen, deras bulvaner\r\neller hur de nu handlar upp sina tillstånd, inte fick\r\nutnyttja sin frihet att komma ut i etern och inte hade\r\nnågon chans att nå ut med sina programidéer, osv.\r\nDetta är vad problematiken handlar om. Vi skall\r\nha ett så brett och fritt system som möjligt, men det\r\nmåste också vara ett system där vi verkligen kan för-\r\nsäkra oss om en mångfald och en lokal anknytning,\r\nsom tanken var. Då gäller det att hitta ett system där\r\ninte bara pengar avgör om man skall ha en möjlighet\r\natt skapa olika kanaler. Det bör också vara möjligt att\r\nundersöka om man kan lösa frekvensutdelningen med\r\nen annan metod.\r\nTill dess att ett sådant bra förslag, som samlar en\r\npolitisk bredd, kan presenteras behöver vi en stopp-\r\nlag, ett andrum, så att vi inte låser upp alla kanaler i\r\nett system som visar sig vara felaktigt och inte fyller\r\nsina syften. Därför yrkar jag bifall till konstitutionsut-\r\nskottets betänkande.</pre><pre>Överläggningen var härmed avslutad.\r\n(Beslut fattades efter 18 §.)</pre><pre>14 §  Sveriges medverkan i Internationella valu-\r\ntafondens nya lånearrangemang</pre><pre>Föredrogs\r\nFinansutskottets betänkande 1996/97:FiU16\r\nSveriges medverkan i Internationella valutafondens\r\nnya lånearrangemang (redog. 1996/97:RB3)</pre><pre>Förste vice talmannen konstaterade att ingen talare\r\nvar anmäld.\r\n(Beslut fattades efter 18 §.)</pre><pre>15 §  Riksdagens revisorers verksamhet under\r\nbudgetåret 1995/96</pre><pre>Föredrogs\r\nFinansutskottets betänkande 1996/97:FiU24\r\nRiksdagens revisorers verksamhet under budgetåret\r\n1995/96 (redog. 1996/97:RR1)</pre><pre>Förste vice talmannen konstaterade att ingen talare\r\nvar anmäld.\r\n(Beslut fattades efter 18 §.)</pre><pre>16 §  Riksbankens förvaltning år 1996, m.m.</pre><pre>Föredrogs\r\nFinansutskottets betänkande 1996/97:FiU25\r\nRiksbankens förvaltning år 1996, m.m. (redog.\r\n1996/97:RB1 och RR5)</pre><pre>Anf.  120  JOHAN LÖNNROTH (v):\r\nHerr talman! Enligt regeringsformens 9 kap. 12 §\r\när Riksbanken myndighet under riksdagen. Fullmäktig\r\nsom riksdagen vägrar ansvarsfrihet är därmed skild\r\nfrån sitt uppdrag, står det också i grundlagen.\r\nNär vi nu skall yttra oss över verksamhetsberättel-\r\nsen för 1996 anser finansutskottet att vi enbart har att\r\nta ställning till och kritisera de rent formella besluten i\r\nRiksbanken, t.ex. resultaträkningen, resultatdispone-\r\nringen och balansräkningen. Finansutskottets majori-\r\ntet anser alltså att vi inte har rätt att yttra oss om\r\nRiksbankens och riksbanksfullmäktiges allmänna\r\nverksamhet, minst av allt deras politiska verksamhet.\r\nJag läste med stort intresse ett inlägg av finansut-\r\nskottets ordförande Jan Bergqvist i Arbetet den 10\r\nmars. Han skriver ganska många kloka saker. Rubri-\r\nken på artikeln är: EMU tar kontrollen över Riksban-\r\nken. Sverige kan inte ens byta ut en riksbankschef\r\nsom gör ett dåligt jobb för landet.\r\nBergqvist angriper bl.a. ett yttrande av det Europe-\r\niska monetära institutet om det svenska systemet, att\r\nvi också har rätt att utse riksdagsledamöter i riks-\r\nbanksfullmäktige. Bergqvist citerar EMI, som skriver\r\natt det finns en klar risk för intressekonflikter mellan å\r\nena sidan deras skyldigheter mot banken - det gäller\r\nalltså dem som sitter i styrelsen -, å andra sidan deras\r\nväljares intressen. Bergqvist angriper alltså den här\r\ndemokratisynen.\r\nBergqvist skriver också: \"Att Riksbanken har en\r\nstark och självständig ställning är försvarbart så länge\r\ndet finns en rejäl demokratisk kontroll. I Sverige\r\nutövas denna kontroll på flera sätt. Det viktigaste är\r\natt riksdagen utser Riksbankens styrelse. Efter ett\r\nordinarie riksdagsval väljer riksdagen sju personer till\r\nriksbanksfullmäktige. Dessa utser inom sig en ordfö-\r\nrande och för fem år i taget väljer de en riksbankschef\r\nsom utgör en åttonde riksbanksfullmäktig. I praktiken\r\ninnebär detta att den politiska majoriteten i riksdagen\r\nockså avspeglas i riksbanksfullmäktige.\"\r\nTre av riksdagens partier, Moderaterna, Folkpar-\r\ntiet och Socialdemokraterna, är företrädda i riks-\r\nbanksfullmäktige. Jag skulle vilja fråga Susanne\r\nEberstein: Men vi andra, då? Vad har vi för möjlighe-\r\nter om vi vill ha åsikter om Riksbankens fögderi? Hur\r\nkan vi utkräva ansvaret för dess allmänna verksam-\r\nhet? Eller finns det en grundläggande skillnad mellan\r\nde olika partierna, beroende på om de har rätt att utse\r\nledamöter i fullmäktige? På vilka regler eller lagar\r\nstöder ni er när ni förvägrar oss rätten att lägga fram\r\nförslag eller synpunkter och kritik mot Riksbankens\r\nfögderi?\r\nJag måste säga att jag saknar Centerpartiet. Jag\r\nkan inte se någon centerpartist här, åtminstone inte\r\nfrån finansutskottet. Jag skulle gärna ha sett Per-Ola\r\nEriksson. Olof Johansson väckte ju en intressant de-\r\nbatt på hösten förra året. Kjell-Olof Feldt, riksbanks-\r\nfullmäktiges ordförande, hade varit ute och propage-\r\nrat för ett svenskt EMU-medlemskap. Olof Johansson\r\nkallade det för omdömeslös pratgladhet och krävde\r\nKjell-Olof Feldts avgång.\r\nMot den bakgrunden är det ganska anmärknings-\r\nvärt att Centerns företrädare i finansutskottet inte har\r\nett enda ord att säga om Riksbankens fögderi just\r\ndetta år. Nu råkar det vara så att jag tycker att Kjell-\r\nOlof Feldt har rätt att uttala sina politiska åsikter,\r\näven i EMU-frågan. Vi har yttrandefrihet i detta land.\r\nMen jag tycker också att vi riksdagsledamöter, som är\r\növerordnade Riksbanken, har rätt att ta ställning till\r\noch uttala oss om Riksbankens fögderi, inklusive den\r\npolitisering som riksbanksledningen och riksbanks-\r\nfullmäktiges ordförande ägnar sig åt, inte minst i\r\nEMU-frågan.\r\nRiksbankens politik, där man alltför sent inledde\r\nden räntesänkningspolitik som man äntligen kom i\r\ngång med i början av 1996, präglades av just denna\r\nheta vilja att Sverige skulle komma med i EMU så\r\nsnabbt som möjligt. Den politiken har bidragit ganska\r\nkraftigt till den ökade arbetslösheten under 1996.\r\nRiksbanken och dess ledning är något av den\r\nsvenska EMU-arméns förtrupp. Riksbanksfullmäktige\r\noch riksbankschefen använder sig av en bataljon av\r\nmonetaristiska ekonomer. Det är mycket anmärk-\r\nningsvärt att vi i riksdagen inte har möjlighet att föra\r\nen öppen politisk debatt på samma villkor som de\r\npartier som har representanter i riksbanksfullmäktige.\r\nMed detta vill jag yrka bifall till Vänsterpartiets\r\nreservation.</pre><pre>Anf.  121  SUSANNE EBERSTEIN (s):\r\nHerr talman! I finansutskottets betänkande nr 25\r\nbehandlas frågan om ansvarsfrihet för Riksbanken.\r\nUtskottet tillstyrker att riksbanksfullmäktige beviljas\r\nansvarsfrihet för förvaltningen 1996. Utskottet biträ-\r\nder också riksbanksfullmäktiges förslag till disposi-\r\ntion av resultatet och föreslår att riksdagen fastställer\r\nRiksbankens balans- och resultaträkningar.\r\nI betänkandet tas också Vänsterpartiets motion\r\nupp om en diskussion som sex partier i utskottet anser\r\nhöra hemma i ett annat sammanhang, dvs. en diskus-\r\nsion om Riksbankens förda penningpolitik. Självfal-\r\nlet, Johan Lönnroth - ingen har påstått något annat -\r\när det en lämplighetsfråga om vi skall diskutera denna\r\npolitik i samband med godkännandet av Riksbankens\r\nförvaltning eller i samband med att vi fastställer rikt-\r\nlinjerna för den ekonomiska politiken med anledning\r\nav vårpropositionen.\r\nVi bedömer att den ekonomiska politiken bör dis-\r\nkuteras i ett sammanhang om riksdagen skall få en\r\nrationell beslutsordning. Penningpolitiken bör inte\r\nryckas ur detta sammanhang.\r\nSom alltid när det gäller lämplighetsfrågor kan\r\nman ha olika åsikter. I detta fall har sex av riksdagens\r\npartier gjort samma bedömning i lämplighetsfrågan.\r\nAvslutningsvis yrkar jag bifall till hemställan i fi-\r\nnansutskottets betänkande och avslag på reservatio-\r\nnen.</pre><pre>Anf.  122  JOHAN LÖNNROTH (v) replik:\r\nHerr talman! Vår motion handlar inte enbart om\r\npenningpolitiken. Den handlar om Riksbankens age-\r\nrande i ERM-frågan och EMU-frågan. Det handlar\r\nalltså om verksamheten under 1996.\r\nFinansutskottets majoritet skriver så här om oss\r\nmotionärer: De har inte heller något att erinra mot\r\nvare sig det sätt på vilket Riksbankens resultat före-\r\nslås bli disponerat eller att balans- och resultaträk-\r\nningarna fastställs.\r\nJag tolkar det som att det är dessa formella saker\r\nni anser att vi har rätt att ifrågasätta. Min fråga till\r\nSusanne Eberstein är alltså följande: Anser ni att en\r\nriksdagsmajoritet inte har rätt att uttal sig om Kjell-\r\nOlof Feldts och Urban Bäckströms agerande - politi-\r\nserande - när det gäller EMU och ERM? På vilka\r\nparagrafer i grundlagen eller på andra ställen bygger\r\nni förnekandet av denna rätt, om ni anser att vi inte\r\nhar den?</pre><pre>Anf.  123  SUSANNE EBERSTEIN (s) re-\r\nplik:\r\nHerr talman! Jag vidhåller att det är en lämplig-\r\nhetsfråga. Inom en snar framtid kommer vi att ha en\r\ngenomgripande diskussion i detta mycket viktiga\r\nämne. Vi vill helt enkelt ha diskussioner vid rätt tid-\r\npunkt, dvs. där de hör hemma. Detta är ingenting\r\nannat än en lämplighetsfråga från vår sida.</pre><pre>Anf.  124  JOHAN LÖNNROTH (v) replik:\r\nHerr talman! Ni kan väl ändå inte komma ifrån\r\ndenna problematik genom att säga att det bara är en\r\nlämplighetsfråga, Susanne Eberstein? Ledande före-\r\nträdare för Riksbanken går ut och driver en mycket\r\ntydlig politisk linje. Sedan skall vi värdera Riksban-\r\nkens verksamhet. Då säger ni bara att det är en lämp-\r\nlighetsfråga huruvida riksdagen över huvud taget skall\r\nyttra sig om den politiska kampanj som Riksbanken\r\nhar bedrivit under 1996.\r\nJag tycker att det är ett sätt att lägga munkavle på\r\nriksdagen. Ni vill över huvud taget inte ha en offentlig\r\noch öppen debatt om det faktum att Riksbanken har\r\nförvandlat sig till en propagandamaskin för en viss\r\npolitisk inriktning.</pre><pre>Anf.  125  SUSANNE EBERSTEIN (s) re-\r\nplik:\r\nHerr talman! Jag förstår inte på vilket sätt det\r\nskulle vara en munkavlemetod. Ingen har förvägrat\r\nJohan Lönnroth att diskutera saken i dag, även om vi\r\ninte låter oss bjudas upp till dans just denna gång. Vi\r\ntar det i den stora övergripande ekonomiska diskus-\r\nsionen.</pre><pre>Överläggningen var härmed avslutad.\r\n(Beslut fattades efter 18 §.)</pre><pre>17 §  Finansieringsverksamhet i ekonomisk\r\nförening m.m.</pre><pre>Föredrogs\r\nFinansutskottets betänkande 1996/97:FiU26\r\nFinansieringsverksamhet i ekonomisk förening m.m.\r\n(prop. 1996/97:114)</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 18 §.)</pre><pre>18 §  Delgivning med aktiebolag</pre><pre>Föredrogs\r\nJustitieutskottets betänkande 1996/97:JuU16\r\nDelgivning med aktiebolag (prop. 1996/97:132)</pre><pre>Anf.  126  ANDERS G HÖGMARK (m):\r\nHerr talman! I betänkande nr 16 från justitieut-\r\nskottet behandlas delgivning av aktiebolag. Utskottet\r\nhar haft att behandla ett regeringsförslag om ett nytt\r\nförfarande för delgivning just gentemot aktiebolag.\r\nKort kan man säga att delgivningen är ett sätt att i\r\nrättsligt reglerade former få rimliga garantier för att\r\nen viss handling eller dess innehåll når adressaten.\r\nDelgivningen påverkar möjligheterna att få i gång den\r\nrättsliga processen mellan parterna på ett mycket\r\npåtagligt sätt. Delgivningsprocessen fyller en utomor-\r\ndentligt viktig funktion i rättssamhället.\r\nErfarenheterna av hur delgivningsprocessen fun-\r\ngerat under senare år visar på att det finns en hel del\r\nbrister, inte minst när det gäller delgivning gentemot\r\naktiebolag. Det är mot den bakgrunden man skall se\r\ndet förslag som utskottet har haft att behandla.\r\nDet finns i dag två huvudtyper av delgivning. Or-\r\ndinär delgivning sker enligt ett mer formellt bundet\r\nschema. Man kan per post mot mottagningsbevis\r\nlämna delgivning, eller personligen överlämna hand-\r\nlingarna - innehållet - och få ett kvitto på detta. Se-\r\ndan finns det varianter på den formen. Det finns också\r\nen förenklad delgivning. Man kan delge med post till\r\nadressatens senaste adress och minst en dag senare\r\nsända ett meddelande om att handlingen har sänts.\r\nDelgivning till aktiebolag skall i dag ske genom\r\natt ledamot i styrelsen eller särskild förordnad firma-\r\ntecknare får del av handlingen eller dess innehåll.\r\nRegeringens förslag, som vi har haft att behandla,\r\ngår helt enkelt ut på att finna en måhända något ef-\r\nfektivare form när det gäller att delge aktiebolag. Den\r\npåminner mycket om den förenklade delgivningen,\r\nsom jag talade om tidigare. Det skall kunna ske ge-\r\nnom att en handling skickas i lösbrev utan krav på\r\nkvittens. Den kan sändas till postadress som bolaget\r\nlåtit registrera i Patent- och registreringsverket. Sedan\r\nskall ett kontrollmeddelande skickas ut till den adres-\r\nsen.\r\nFrågan när delgivning kan anses ha skett dyker då\r\nupp. Den anses enligt propositionen ha skett efter två\r\nveckor från det att kontrollmeddelandet sändes ut.\r\nFrågan för Moderata samlingspartiet har varit om\r\nman kan godta den förenklade formen för delgivning.\r\nMan kan också fråga sig varför bara aktiebolag skall\r\nomfattas. Varför skall bestämmelserna inte omfatta\r\nockså ekonomiska föreningar, t.ex., som också har en\r\nregistrerad adress hos myndigheterna? Kan vi accep-\r\ntera den tidsfrist som propositionen har föreslagit,\r\ndvs. två veckor?\r\nSvaret på frågorna är helt enkelt att vi från Mode-\r\nraternas sida är medvetna om att det innebär en\r\ngrannlaga avvägning mellan å ena sidan effektivitets-\r\nkravet och å andra sidan rättssäkerhetskravet. Rätts-\r\nsäkerhetskravet har man försökt tillgodose med en\r\nstrikt formbunden process.\r\nMan kan alltid finna invändningar mot att en\r\nuppluckring av formen skapar eller ger farhågor om\r\nvissa problem. Jag tycker också att det är viktigt att\r\nman i denna delgivningsdiskussion har i minnet att\r\njust delgivningen ger möjligheter att sätta igång pro-\r\ncessen. Det kan, herr talman, finnas en part i proces-\r\nsen som har ett uppenbart intresse av att fördröja\r\nprocessen. På motsvarande sätt har motparten ett stort\r\nintresse av att processen kommer igång. Det ligger\r\nockså i rättssäkerhetens intresse att balansera dessa\r\npartsintressen. En part kan exempelvis gå förlustig\r\nutomordentligt stora värden om processen inte kom-\r\nmer igång. Det finns erfarenheter av ett antal mer eller\r\nmindre brottsliga förfaringssätt inom den ekonomiska\r\nbrottsligheten. Det är alldeles uppenbart att det finns\r\nintresse från det offentligas sida av att balansera dessa\r\nintressen på ett bra sätt.\r\nVi säger alltså från moderaternas sida ja till förfa-\r\nrandet som sådant. Frågan är då om man behöver dra\r\ngränsen vid aktiebolag. Vi har föreslagit att man ock-\r\nså kan låta den här delgivningsprocessen omfatta\r\nexempelvis ekonomiska föreningar. Utskottet för ett\r\nresonemang om detta. Man landar slutligen i att man\r\ntills vidare inte vill låta annat än aktiebolag omfattas\r\nav den här särskilda delgivningen. Men man skriver\r\npå s. 6 i betänkandet: \"De skäl som anförs i proposi-\r\ntionen för att inte låta ekonomiska föreningar omfattas\r\nav det föreslagna delgivningssättet framstår därför\r\ninte som helt odiskutabla\". Sedan fortsätter utskottet\r\nlitet längre ned på samma sida: \"Enligt utskottets\r\nmening kan det därför vara lämpligt att tills vidare\r\navvakta med att låta de nya reglerna omfatta även\r\nekonomiska föreningar. Utskottet noterar att regering-\r\nen i propositionen uttalat att den i framtiden kan\r\nkomma att återkomma till frågan om delgivningssättet\r\nbör kunna omfatta även andra juridiska personer än\r\naktiebolag.\"\r\nDet tyder på att utskottsmajoriteten har en ganska\r\nstor förståelse för hur vi från moderaternas sida har\r\nresonerat. Men av något skäl vill man inte riktigt gå\r\nhela vägen. På den punkten har vi anfört en reserva-\r\ntion.\r\nDen sista frågan i ämnet är om det är rimligt att\r\nman anses vara delgiven två veckor efter det att med-\r\ndelandet har gått ut. Det som föreslås i propositionen\r\nleder lätt till att man anser att seriösa småföretagare -\r\noch över huvud taget de som kan råka ut för detta - i\r\nprincip alltid skall vara i tjänst. De kan aldrig vara\r\nborta mer än två veckor. Vi tycker att det är rimligt -\r\nom det nu skall vara ett företagsvänligt klimat, som\r\ndiskuterades här i kammaren på morgonkvisten - att\r\nman förlänger den tidsfristen påtagligt. Från modera-\r\nternas sida tycker vi att det är rimligt att fyra veckor\r\nsätts som tidsfrist. Man skall som företagare kunna\r\nvara borta i 4-5 veckor från sitt företag utan att riske-\r\nra att man har ansetts vara delgiven någonting.\r\nDet har funnits flera önskemål om tidsfrister. I\r\npropositionen föreslås två veckor. I en motion har tre\r\nveckor föreslagits, och Moderaterna och Folkpartiet\r\nhar föreslagit fyra veckor. Det är märkligt att man inte\r\nkunde vara litet storsint mot företagsamheten och gå\r\npå linjen med fyra veckor. Så har man icke gjort.\r\nUtskottet har landat på tre veckor, och vi har velat\r\nmarkera en attityd till just småföretagsamheten genom\r\natt reservera oss till förmån för de fyra veckorna.\r\nMed det, herr talman, ber jag att få yrka bifall till\r\nreservation nr 1.</pre><pre>Anf.  127  SIW PERSSON (fp):\r\nHerr talman! Vi vet att delgivningssystemet funge-\r\nrar dåligt i dag. Men vi i Folkpartiet liberalerna anser\r\natt det inte är försvarligt att låta effektivitetshänsyn gå\r\nföre rättssäkerhetskrav.\r\nVi vet också att postbefordran av s.k. lösbrev är\r\nett risktagande i dag. Det finns alltför många bevis på\r\natt brev inte bara kommer fram för sent utan att de\r\ninte kommer fram alls. Hur skall ett företag kunna\r\nbevisa att det är postens fel?\r\nFörslaget innebär tyvärr att människors tilltro till\r\nrättsordningen får sig ännu en törn. Folkpartiet libera-\r\nlerna anser att det av rättssäkerhetsskäl måste krävas\r\natt domstolen eller myndigheten gör flera försök till\r\ndelgivning med ordinarie ställföreträdare. Även s.k.\r\nsurrogatdelgivning bör prövas. Om inte dessa försök\r\nlyckas måste försök till delgivning med suppleant\r\ngöras. Först därefter bör särskild delgivning med\r\naktiebolag få tillgripas.\r\nHerr talman! Vi vill yrka bifall till reservation 2.\r\nEnligt propositionens förslag om särskild delgiv-\r\nning med aktiebolag anses delgivning ha skett när två\r\nveckor har förflutit från det att det s.k. kontrollmedde-\r\nlandet har skickats med post och det inte med hänsyn\r\ntill omständigheterna kan vara något fel. Vi anser att\r\ndet hade behövts fyra veckor. Nu gick, som vi vet,\r\njustitieutskottets majoritet med på en kompromiss\r\nmellan två och fyra, så att det blev tre. Det var en bit\r\npå vägen. Men, herr talman, vi anser tyvärr inte att det\r\när tillräckligt. Därför står vi fast vid vårt förslag om\r\nfyra veckor.\r\nSom ni ser yrkar Folkpartiet under förutsättning\r\natt det blir avslag på reservation 2 och 3 bifall till\r\nreservation 4. Det står vi fast vid. Det står också att\r\nunder förutsättning att det blir avslag på reservation 5\r\nyrkar Folkpartiet bifall till reservation 7.</pre><pre>Anf.  128  GÖRAN MAGNUSSON (s):\r\nHerr talman! I det betänkande som riksdagen nu\r\ndebatterar behandlas ett regeringsförslag om ett nytt\r\nförfarande vid delgivning med aktiebolag. Förfarandet\r\ninnebär att ett aktiebolag under vissa förutsättningar\r\nskall kunna delges genom att en handling skickas i\r\nlösbrev till bolaget utan krav på kvittens. Handlingen\r\nskall skickas till den postadress som bolaget har re-\r\ngistrerat i aktiebolagsregistret. Ett kontrollmeddelan-\r\nde om delgivning skall skickas till adressen, och del-\r\ngivning skall anses ha skett en viss tid efter det att det\r\nhär kontrollmeddelandet har avsänts. Förfarandet\r\nkallas särskild delgivning med aktiebolag.\r\nBakgrunden till förslagen är de betydande pro-\r\nblem som förekommer i samband med delgivning av\r\njuridiska personer. Dessa problem vållar stora kost-\r\nnader för domstolar och myndigheter som har att\r\nombesörja delgivningen. Men framför allt innebär\r\ndagens förhållanden avsevärda svårigheter när det\r\ngäller att verkställa rättmätiga ekonomiska anspråk.\r\nUtskottsmajoriteten tillstyrker regeringens förslag\r\nutom på en punkt. Utskottet föreslår att den tidsfrist\r\nefter vars utgång delgivning skall anses ha skett be-\r\nstäms till tre veckor i stället för, som regeringen har\r\nföreslagit, två veckor.\r\nTill det här betänkandet har fogats sju reservatio-\r\nner.\r\nI reservation 1 av moderaterna föreslås att också\r\nandra juridiska personer än aktiebolag skall omfattas\r\nav särskild delgivning. Det gäller exempelvis eko-\r\nnomiska föreningar. I propositionen uttalar regeringen\r\natt den kan komma att återkomma till frågan om del-\r\ngivningssättet för andra juridiska personer än aktiebo-\r\nlag efter en utvärdering av reformen. Utskottsmajori-\r\nteten ansluter sig till den uppfattningen.\r\nI reservation 2 av Folkpartiet föreslås att domsto-\r\nlen eller myndigheten måste göra flera försök till\r\ndelgivning med behörig ställföreträdare för bolaget\r\ninnan den särskilda delgivningen får tillämpas. Enligt\r\nutskottet skulle en sådan regel kraftigt begränsa vär-\r\ndet av reformen. Genom kravet på ett föregående\r\ndelgivningsförsök tillgodoses, enligt utskottets upp-\r\nfattning, rimliga krav på rättssäkerhet.\r\nNär det gäller tidpunkten för när särskild delgiv-\r\nning skall anses ha skett förordar moderaterna i reser-\r\nvation nr 3 att delgivningsfristen bestäms till fyra\r\nveckor i stället för, som utskottet förordar, tre veckor.\r\nUtskottet menar att tre veckor är en rimlig avvägning\r\nmellan rättssäkerhet och effektivitet. I själva verket\r\nblir ju också tiden längre, eftersom den särskilda\r\ndelgivningen normalt skall ha föregåtts av ett ordinärt\r\ndelgivningsförsök och fristen löper från det att kon-\r\ntrollmeddelandet har skickats ut.\r\nI reservation 4 förespråkas att särskild delgivning\r\ninte skall få användas vid delgivning av stämningsan-\r\nsökningar eller andra handlingar genom vilka ett\r\nförfarande vid domstol inleds. Detta skulle leda till en\r\nmycket stor inskränkning av reformens tillämpnings-\r\nområde. Behovet av effektiv delgivning är särskilt\r\nstort när det gäller handlingar genom vilket ett förfa-\r\nrande vid domstol eller annan myndighet inleds. Det\r\när ofta också i detta skede som de flesta rättsförluster\r\nkan uppstå. Med den utformning som lagförslaget har\r\nfått tillgodoses, enligt utskottets mening, rimliga rätts-\r\nsäkerhetsgarantier.\r\nI reservation 5 av kristdemokraterna föreslås av-\r\nslag på propositionen av rättssäkerhetsskäl. Som jag\r\ntidigare har uttryckt har utskottet funnit att lagförsla-\r\nget väl motsvarar rättssäkerhetens krav. Med den\r\nändring som utskottet har föreslagit avseende delgiv-\r\nningsfristen uppnås en rimlig avvägning mellan öns-\r\nkemålet om en effektiv delgivning med aktiebolag\r\noch hänsyn till rättssäkerheten.\r\nHerr talman! Jag yrkar avslutningsvis bifall till\r\nhemställan i betänkandet och avslag på samtliga re-\r\nservationer.</pre><pre>Anf.  129  ALICE ÅSTRÖM (v):\r\nHerr talman! Vänsterpartiet anser att förslaget om\r\ndelgivning med aktiebolag är ett bra förslag. Bak-\r\ngrunden till förslaget är att delgivning med juridiska\r\npersoner ofta skapar problem och att det inte är ovan-\r\nligt att personer som driver verksamhet i bolagsform\r\nförsöker hålla sig undan delgivning. Särskilt gäller det\r\nnär de befinner sig på svarandesidan i en process.\r\nDelgivningsarbetet kräver stora resurser, och det\r\ninnebär också höga samhällsekonomiska kostnader.\r\nDet är inte heller tillfredsställande när olika förfaran-\r\nden kan förhalas genom att personer håller sig undan.\r\nVi delade alltså regeringens uppfattning att det\r\nfinns ett stort behov av effektiva metoder för delgiv-\r\nning med juridiska personer. Men vi ansåg också att\r\nförslaget skulle kunna innebära betydande rättsförlus-\r\nter för ett aktiebolag som i övrigt sköts oklanderligt.\r\nDen behöriga ställföreträdaren kan ju ha helt legitima\r\nskäl för en tids frånvaro. Som exempel kan man näm-\r\nna en affärsresa eller en semester utanför de vanliga\r\nsemesterperioderna. Det fanns nämligen i propositio-\r\nnen även ett förslag om att det inte skulle användas\r\nnär det var olämpligt med hänsyn till omständigheter-\r\nna, och som exempel skrev man semestertider.\r\nMen det var inte tillfredsställande, ansåg Vänster-\r\npartiet, med en tvåveckorsperiod. Därför motionerade\r\nVänsterpartiet om att förlänga denna till en treveck-\r\norsperiod. Och, fru talman, precis som föregående\r\ntalare sade gäller det här också en längre tid, eftersom\r\näven ett kontrollmeddelande skickas ut. Det har då\r\nofta föregåtts av tidigare delgivningsförsök. Därför\r\nser vi i Vänsterpartiet det som väldigt positivt att\r\nutskottets majoritet nu i stället har föreslagit en tre-\r\nveckorsperiod.\r\nFru talman! Jag vill härmed yrka bifall till utskot-\r\ntets hemställan i betänkandet.</pre><pre>Anf.  130  ROLF ÅBJÖRNSSON (kd):\r\nFru talman! Jag vill yrka bifall till reservation 5.\r\nDet här betänkandet om delgivning med aktiebo-\r\nlag tycker jag är mycket olyckligt ur rättssäkerhets-\r\nsynpunkt. Delgivning är oerhört viktigt och centralt i\r\nrättslivet, ett institut vars syfte det är att personer skall\r\nfå del av handlingar som är av betydelse för deras rätt.\r\nDet är väldigt viktigt att de verkligen får del av dessa\r\nhandlingar; i annat fall går man sin rätt förlustig.\r\nAv tradition har det här kringgärdats med en hel\r\ndel ansträngningar för att få till stånd en riktig del-\r\ngivning. Tyvärr har det visat sig att sedan man för-\r\nstatligade delgivningsinstitutet i början av 80-talet har\r\ndet här inte fungerat bra. Då har lagstiftaren valt, i\r\nstället för att återinföra förfarandet med privata\r\nstämningsmän, att urholka innehållet i reglerna om\r\ndelgivning för att så att säga kringgå de här bekym-\r\nren.\r\nDet här är det mest flagranta exemplet på en sådan\r\nurholkning. Man säger helt enkelt att delgivning skall\r\nha skett efter det att man har skickat i väg handlingar-\r\nna med lösbrev. Det enda man säkert kan säga om\r\nlösbrev är att alla inte kommer fram. Det är någonting\r\nsom vi vet. Sedan kan man disputera om huruvida det\r\när 4 eller 8 % eller vad det nu är, men man vet att alla\r\nbrev kommer inte fram. Även om man alltså har två\r\nförsändelser är det fortfarande på det viset att alla\r\nbrev kommer inte fram. Det är min huvudinvändning\r\nmot det här lagförslaget. Det är alltså helt oaccepta-\r\nbelt ur rättssäkerhetssynpunkt.\r\nHär är ett typexempel på vad rättssäkerhet innebär\r\nkonkret. Det är lika för alla alltid. Det är tungt och det\r\nkan kosta pengar, men det är centralt i rättsväsendet.\r\nI utskottet har vi - tyvärr, som jag ser det - inte\r\ndiskuterat problematiken med delgivning och hur vi\r\nskall kunna förbättra denna. Jag tror att vi alla är\r\nrörande överens om att det är viktigt att det här funge-\r\nrar. Det enda vi har diskuterat är huruvida det skall\r\nvara två veckor eller fyra veckor efter det att man har\r\nskickat ut handlingarna som delgivning skall anses ha\r\nägt rum. Sedan har man uppnått den salomoniska\r\nkompromissen tre veckor. Jag menar att det här\r\negentligen inte alls har någon riktig relevans, särskilt\r\nnär man vet att vare sig det är det ena eller andra\r\nkanske brevet inte har kommit fram över huvud taget.\r\nDen som drabbas av detta kommer naturligtvis att\r\nbli oerhört förbittrad. Jag tror helt enkelt inte att rätts-\r\nordningen tål fler sådana här egendomligheter. Vi\r\nmåste ha ett heltäckande system.\r\nFru talman! Med det yrkar jag att hemställan i det\r\nhär betänkandet skall avslås.</pre><pre>Anf.  131  GÖRAN MAGNUSSON (s):\r\nFru talman! Låt mig bara konstatera ett par saker.\r\nDen ena är att det i utskottet finns en bred uppslutning\r\nkring själva frågan om den särskilda delgivningen\r\nmed aktiebolag. Det finns sedan litet delade meningar\r\nom vilka metoder som skall användas osv., men jag\r\ntycker att det finns en hyggligt bred uppslutning i\r\nutskottet.\r\nSedan är väl egentligen alla överens om att det\r\nfinns avsevärda problem med nuvarande förhållanden\r\nkring delgivningen och att man behöver komma med\r\nförbättringar och effektiviseringar i samband med det\r\nhär. I kd:s motion återfinns inte några förslag om hur\r\nman skall lösa problemen, bara ett avslag på regering-\r\nens proposition under hänvisning till rättssäkerheten.\r\nMen det finns ändå anledning att säga att bristande\r\neffektivitet i delgivningen också är en rättssäkerhets-\r\nbrist om någon söker sin rätt vid en domstol och mot-\r\nparten inte kan anträffas. Det här är inte alldeles så\r\nenkelt som att bara säga nej.\r\nAvslutningsvis, fru talman, finns det i kd:s motion\r\nnågra rader där man längtar tillbaka till den tid i bör-\r\njan av 80-talet då det fanns stämningsmän som an-\r\nvändes för att klara av det här. Jag har inte hunnit\r\nbedriva så värst mycket efterforskningar, men jag har\r\nläst i justitieutskottets betänkande från 1984/85 då det\r\ngjordes en del reformeringar av delgivningslagen. Där\r\nbeskriver man anledningen till att man ville reformera\r\nden på ungefär samma sätt som man gör i dag: Man\r\nhade avsevärda problem att få delgivningen att funge-\r\nra. Det var alltså inte något lyckorike på den tid som\r\nRolf Åbjörnsson hänvisar till heller.</pre><pre>Anf.  132  ROLF ÅBJÖRNSSON (kd):\r\nFru talman! Det var inget lyckorike då, och det är\r\ndet inte nu heller. Men jag har i alla fall som praktiker\r\nvarit verksam i rättslivet under hela den här perioden,\r\noch min erfarenhet är utan tvivel att det faktiskt fun-\r\ngerade under perioden fram till reformen. Vi står\r\nalltså inte helt handfallna när det gäller idéer. Det är\r\nmöjligt att det här inte är det enda. Vad jag verkligen\r\nefterlyser är att man tar rejäla tag i detta för att lösa\r\ndet på annat sätt än genom att införa ett institut där\r\nman vet att det förfarande man inför inte fungerar.\r\nDet kommer att inträffa fall då man inte får de här\r\nbreven; det är ju helt klart.</pre><pre>Överläggningen var härmed avslutad.\r\nBeslut</pre><pre>KU18 Prästers tystnadsplikt\r\nKammaren biföll utskottets hemställan.</pre><pre>KU19 Vissa ändringar i radio- och TV-lagen m.m.\r\nMom. 1 (villkor för sändningar)\r\n1. utskottet\r\n2. res. 1 (m)\r\nVotering:\r\n229 för utskottet\r\n74 för res. 1\r\n1 avstod\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 19 c, 20 fp, 20 v, 16 mp, 11 kd\r\nFör res. 1:     74 m\r\nAvstod: 1 s\r\nFrånvarande:    17 s, 6 m, 8 c, 6 fp, 2 v, 2 mp, 4 kd</pre><pre>Mom. 7 (maktkoncentrationen i medierna)\r\nUtskottets hemställan med godkännande av\r\n1. utskottets motivering\r\n2. motiveringen i res. 7 (m, fp)\r\nVotering:\r\n201 för utskottet\r\n107 för res. 7\r\n1 avstod\r\n40 frånvarande\r\nKammaren biföll utskottets hemställan med godkän-\r\nnande av utskottets motivering.\r\nPartivis fördelning av rösterna:\r\nFör utskottet:  145 s, 20 c, 19 v, 17 mp\r\nFör res. 7:     74 m, 21 fp, 12 kd\r\nAvstod: 1 v\r\nFrånvarande:    16 s, 6 m, 7 c, 5 fp, 2 v, 1 mp, 3 kd</pre><pre>Övriga moment\r\nKammaren biföll utskottets hemställan.</pre><pre>KU27 Lag om fortsatt giltighet av lagen\r\n(1995:1292) om tillfälliga bestämmelser i fråga om\r\ntillstånd att sända lokalradio\r\n1. utskottet\r\n2. res. (m, fp)\r\nVotering:\r\n203 för utskottet\r\n107 för res.\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 22 c, 20 v, 16 mp\r\nFör res.:       74 m, 21 fp, 12 kd\r\nFrånvarande:    16 s, 6 m, 5 c, 5 fp, 2 v, 2 mp, 3 kd</pre><pre>FiU16 Sveriges medverkan i Internationella valu-\r\ntafondens nya lånearrangemang\r\nKammaren biföll utskottets hemställan.</pre><pre>FiU24 Riksdagens revisorers verksamhet under\r\nbudgetåret 1995/96\r\nKammaren biföll utskottets hemställan.</pre><pre>FiU25 Riksbankens förvaltning år 1996, m.m.\r\nMom. 4 (riktlinjer för penningpolitiken m.m.)\r\n1. utskottet\r\n2. res. (v)\r\nVotering:\r\n289 för utskottet\r\n21 för res.\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 74 m, 21 c, 21 fp, 16 mp, 12 kd\r\nFör res.:       20 v, 1 mp\r\nFrånvarande:    16 s, 6 m, 6 c, 5 fp, 2 v, 1 mp, 3 kd</pre><pre>Övriga moment\r\nKammaren biföll utskottets hemställan.</pre><pre>FiU26 Finansieringsverksamhet i ekonomisk fö-\r\nrening m.m.\r\nKammaren biföll utskottets hemställan.</pre><pre>JuU16 Delgivning med aktiebolag\r\nMom. 1 (särskild delgivning med andra juridiska\r\npersoner än aktiebolag)\r\n1. utskottet\r\n2. res. 1 (m)\r\nVotering:\r\n238 för utskottet\r\n70 för res. 1\r\n4 avstod\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  146 s, 22 c, 21 fp, 20 v, 17 mp, 12 kd\r\nFör res. 1:     70 m\r\nAvstod: 4 m\r\nFrånvarande:    15 s, 6 m, 5 c, 5 fp, 2 v, 1 mp, 3 kd</pre><pre>Mom. 2 (delgivningsförsök med behörig ställföreträ-\r\ndare m.m.)\r\n1. utskottet\r\n2. res. 2 (fp)\r\nVotering:\r\n287 för utskottet\r\n21 för res. 2\r\n3 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 71 m, 22 c, 20 v, 17 mp, 12 kd\r\nFör res. 2:     21 fp\r\nAvstod: 3 m\r\nFrånvarande:    16 s, 6 m, 5 c, 5 fp, 2 v, 1 mp, 3 kd</pre><pre>Mom. 6 (lagförslagen)\r\n1. utskottet\r\n2. res. 7 (fp)\r\n3. res. 5 (kd)\r\nFörberedande votering:\r\n25 för res. 7\r\n21 för res. 5\r\n265 avstod\r\n38 frånvarande\r\nKammaren biträdde res. 7.\r\nHuvudvotering:\r\n264 för utskottet\r\n22 för res. 7\r\n26 avstod\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  146 s, 60 m, 22 c, 20 v, 16 mp\r\nFör res. 7:     1 m, 21 fp\r\nAvstod: 13 m, 1 mp, 12 kd\r\nFrånvarande:    15 s, 6 m, 5 c, 5 fp, 2 v, 1 mp, 3 kd</pre><pre>Övriga moment\r\nKammaren biföll utskottets hemställan.\r\nUppskjuten votering</pre><pre>På förslag av talmannen medgav kammaren att\r\nåterstående ärenden på dagens föredragningslista fick\r\navgöras i ett sammanhang vid morgondagens arbets-\r\nplenum.</pre><pre>19 §  Domstols sammansättning</pre><pre>Föredrogs\r\nJustitieutskottets betänkande 1996/97:JuU17\r\nDomstols sammansättning (prop. 1996/97:133)</pre><pre>Anf.  133  ANDERS G HÖGMARK (m):\r\nFru talman! I detta betänkande från justitieutskot-\r\ntet, nr 17, behandlar utskottet ett antal ändringsförslag\r\ni rättegångsbalken. Det är tre huvuddelar som berörs.\r\nDet är för det första förslag från regeringen om en\r\nminskning av antalet nämndemän från tre till två. Det\r\när för det andra ett antal ändringar i sammansättning\r\noch domförhetsregler i tingsrätt, länsrätt och hovrätt.\r\nDet är också förslag om ändrade skatteregler för\r\nnämndemän, så att de skall slippa betala skatt på sin\r\nreseersättning. För det tredje finns det ett antal frågor\r\nsom rör nämndemännens roll och villkor.\r\nModerata samlingspartiet har valt att inte bejaka\r\nen neddragning av nämndemännens antal. Vi har valt\r\nen modell som innebär att vi inte tar ställning till\r\ndessa olika förslag och förändringar som föreläggs i\r\npropositionen, av det skälet att vi tycker att det är\r\nrimligt att förslagen behandlas utifrån ett helhetspers-\r\npektiv. Det är många bollar i luften och många förslag\r\noch utredningar på gång inom det svenska rättsväsen-\r\ndet, och vi tycker att det är rimligt att pröva förslagen\r\nom ändringar av dessa regler i ett sammanhang. Vi\r\nsäger också att det säkert finns anledning att se över\r\nett antal saker. Det innebär alltså att vi inte katego-\r\nriskt säger nej till alla dessa förslag men att vi vill se\r\ndem prövade i ett sammanhang.\r\nMan kan exempelvis notera Domstolskommitténs\r\nutvidgade direktiv. Den kommittén skall vara färdig i\r\nbörjan på april nästa år, och med de tilläggsdirektiv\r\nsom kommittén har försetts med finns det åtminstone\r\nmöjligheter att få en förskjutning i balansen till för-\r\nmån för den första instansen, dvs. tingsrätt och läns-\r\nrätt. Det finns också möjligheter att pröva ärendeför-\r\nflyttningar mellan tingsrätterna och länsrätterna i\r\nförsta instans.\r\nÖver huvud taget är det mycket vida direktiv som\r\nDomstolskommittén har. Om sådana förslag kommer\r\natt läggas fram från Domstolskommittén är det helt\r\nuppenbart att nämndemännens roll och funktion\r\nkommer att påverkas. Detta sammantaget leder till att\r\nvi i dag inte är beredda att ta ställning i de här olika\r\ndelfrågorna.\r\nMed anledning av regeringens proposition har det\r\nväckts ett antal motioner just mot förslaget om att\r\nreducera antalet nämndemän. Det har också, fru tal-\r\nman, väckts motioner från Socialdemokraterna, fem i\r\ntolv, om att gå emot förslaget. På det sättet kan man\r\nså att säga rädda situationen. Utskottet föreslår att\r\nriksdagen skall gå emot förslaget om en reducering av\r\nantalet nämndemän.\r\nDen andra frågan som har varit uppe och som vi\r\ntar ställning till från moderat sida är frågan om vissa\r\nskattevillkor för nämndemännens reseersättningar.\r\nGenom att lösa frågan tekniskt, med att låta nämnde-\r\nmännens bostad bli arbetsställe, klarar man detta\r\ntämligen lätt och elegant. Det blir en rimlig behand-\r\nling av nämndemännens reseersättningar ur skattesyn-\r\npunkt.\r\nDen tredje gruppen av frågor är samlade kring\r\nnämndemannainstitutionen som sådan. Det är uppen-\r\nbart, som jag tidigare sade, att med möjligheterna till\r\nförändringar i avvägning mellan första och andra\r\ninstans i rättsväsendet kommer frågan om nämnde-\r\nmännens roll att tas upp. Oaktat att utskottet pekar på\r\natt det har gjorts en hel del utredningar om detta är vi\r\nfrån moderat sida övertygade om att det krävs en\r\nhelhetssyn på just nämndemannarollen och de villkor\r\nsom finns.\r\nDär finns bl.a. frågan om de ekonomiska villkoren\r\nför nämndemännen. Det är inte bara problem att re-\r\nkrytera - det kan finnas många skäl till detta - utan\r\nfrågan måste också ställas om de ersättningar som\r\nutges till nämndemännen är rimliga. Ingen kan påstå\r\nnågonting annat än att det är ett utomordentligt an-\r\nsvarsfullt och krävande värv att sitta och ta ställning\r\ntill eventuella frihetsberövanden för sina medmänni-\r\nskor. Det är då ganska rimligt att låta det ansvarsta-\r\ngandet och den ansvarsfulla uppgiften påverka de\r\nregler som gäller för ersättning. Men det är någonting\r\nsom man rimligtvis bör ta ställning till i ett helhet-\r\nsperspektiv i en sådan utredning om olika nämnde-\r\nmannafrågor.\r\nDet innebär, fru talman, att jag yrkar bifall till re-\r\nservation nr 1.</pre><pre>Anf.  134  INGBRITT IRHAMMAR (c):\r\nFru talman! Först vill jag uttrycka min tillfredsstäl-\r\nlelse över att ett enat utskott går emot regeringens\r\nförslag att minska antalet nämndemän från tre till två i\r\ntingsrätt och länsrätt. De skäl som regeringen har\r\nangett för att reducera antalet nämndemän verkar\r\nmycket krystat. Regeringen påstår att en reducering av\r\nantalet nämndemän skulle bidra till en mer allsidig\r\nrekrytering, om det leder till att varje nämndeman inte\r\nbehöver tjänstgöra så ofta som i dag. Det är en dålig\r\noch dum förklaring, tycker jag.\r\nVi vet att svårigheterna att rekrytera en allsidig\r\nsammansättning av nämndemän snarare beror på\r\ndåliga ekonomiska villkor vid tjänstgörandet. Jag\r\nåterkommer till detta senare.\r\nGenom att utskottet nu gemensamt kräver att\r\nnämndemännen även i fortsättningen skall vara tre\r\nvärnar vi om det folkliga inslaget, dvs. den lekman-\r\nnamedverkan som är en mycket gammal och viktig\r\ntradition i de svenska domstolarna.\r\nNämndemännens medverkan i domstolsförfaran-\r\ndet har stor betydelse för att trygga att verksamheten i\r\ndomstolarna ligger i linje med allmänna värderingar i\r\nsamhället. Nämndemännen medverkar också till att\r\nmedborgarnas förtroende för domstolarnas verksam-\r\nhet upprätthålls. Dessutom tillgodoser nämndemännen\r\nmedborgarnas intresse av insyn i den dömande verk-\r\nsamheten. Vi får heller inte glömma att fler nämnde-\r\nmän innebär ytterligare synpunkter på bevisning och\r\npåföljdsval.\r\nDäremot har det varit svårt att få en allsidig sam-\r\nmansättning av nämndemannakåren. Medelåldern är\r\nhög. Inslaget av yngre nämndemän och personer med\r\ninvandrarbakgrund är litet. Flera olika yrkeskategorier\r\när mycket lågt representerade. Dels har många perso-\r\nner inte tid att avsätta flera dagar för nämndemanna-\r\narbetet. Dels förlorar många ekonomiskt på arbetet.\r\nDet är därför bra att utskottet än en gång påtalar\r\natt det skulle vara önskvärt med en höjning av nämn-\r\ndemännens arvoden. Från Centerpartiets sida vill vi\r\nsärskilt framhålla vikten av att grundarvodet höjs när\r\nutrymme finns av statsfinansiella skäl. Det är väldigt\r\nmånga människor som har svårigheter att påvisa för-\r\nlorad arbetsinkomst eftersom deras arbetstider är\r\nväldigt varierande. Många kvinnor arbetar t.ex. också\r\nmed obetalt arbete. Skall de då också bli förlorarna\r\nvid dessa ersättningstillfällen?\r\nTrots att vi vet att arvodesfrågan är en viktig orsak\r\ntill svårigheterna att rekrytera nämndemän på ett\r\nallsidigt sätt menar vi också, i likhet med Moderater-\r\nna och Kristdemokraterna, att det krävs en ny nämn-\r\ndemannautredning. Det finns nämligen en uppenbar\r\nrisk att regeringens mycket kritiserade förslag om\r\nprövningstillstånd i hovrätten kommer att gå igenom\r\nmed stöd av moderater och kristdemokrater, och då\r\nkommer det självklart att behövas en utredning om\r\nhur nämndemannainflytandet påverkas.\r\nDet finns ytterligare två positiva inslag i betän-\r\nkandet. Nämdemännens resor mellan bostaden och\r\ndomstolen kommer fr.o.m. den 1 september att betrak-\r\ntas som tjänsteresor. Därmed kommer deras ersättning\r\ninte att beskattas. Det blir således samma regler för\r\nnämndemän i länsrätt och tingsrätt.\r\nTill slut vill jag också peka på vad utskottet skri-\r\nver om socialförsäkringsmålen. Vi framhåller att vi,\r\nmot bakgrund av vad som tidigare sagts i socialför-\r\nsäkringsutskottet, förutsätter att möjligheterna att\r\navgöra ett socialförsäkringsmål med ensamdomare\r\nskall utnyttjas restriktivt. Vi slår fast att nämndeman-\r\nnamedverkan i socialförsäkringsmålen är viktig.\r\nMed detta vill jag yrka bifall till reservation nr 11.</pre><pre>Anf.  135  SIW PERSSON (fp):\r\nFru talman! I propositionen föreslås det att man\r\nskall ha en lagfaren domare och två nämndemän i\r\ntingsrätter vid brottmål och vid familjerättsliga tvister\r\ndär nämndemännen medverkar i själva avgörandet.\r\nMöjligheten för tingsrätt att utöka antalet lagfarna\r\ndomare utvidgas också enligt förslaget. När det gäller\r\nlänsrättens sammansättning, skall det vara en lagfaren\r\ndomare och två nämndemän. Vid särskilda skäl, med\r\nhänsyn till målets omfattning eller svårighetsgrad,\r\nskall länsrätten kunna bestå av en lagfaren domare\r\noch tre nämndemän. Vidare införs för länsrätten en\r\ngenerell regel om mål av s.k. enkel beskaffenhet. Där\r\nskall ett slutligt avgörande kunna göras av enbart en\r\nlagfaren domare. Man utökar också ensamdomarbe-\r\nhörigheten till att gälla ytterligare vissa målkategorier.\r\nGränsen för ensamdomarbehörigheten i mål avseende\r\nfråga om inkomstbeskattning, som det står i proposi-\r\ntionen, höjs från 5 000 kr till ett s.k. halvt basbelopp.\r\nNär det gäller nämndemännens resor har man änt-\r\nligen föreslagit en ändring som innebär att resorna\r\nhädanefter inte kommer att beskattas. Jag vill börja\r\nmed att säga, fru talman, att det är bra att vi nu äntli-\r\ngen kommer att besluta att inte nämndemännens resor\r\nfrån bostaden till tjänstestället behöver beskattas.\r\nÄntligen har vi fått en vettig lösning vad gäller den\r\ndelen. Nu får vi bara hoppas att vi snart också kom-\r\nmer fram till en vettig lösning när det gäller nämnde-\r\nmännens ersättning i övrigt.\r\nFolkpartiet har avslagit förslaget om minskning av\r\nantalet nämndemän. Därför är det glädjande att ett\r\nenigt utskott har avslagit regeringens förslag i denna\r\ndel. Vi menar att medverkan av lekmän i domstolarna\r\när ägnat att upprätthålla förtroendet för hela rättsvä-\r\nsendet. Fler nämndemän borgar för att fler synpunkter\r\npå bevisningen och påföljdsfrågan kommer fram, och\r\ndet blir fler frågor som blir berörda över huvud taget.\r\nVi vet också att nämndemännens närvaro borgar för\r\nbåde god insyn i och god kontroll av den verksamhet\r\nsom bedrivs i domstolarna. Deras närvaro och delta-\r\ngande bidrar till att både allsidiga och medborgerliga\r\nuppfattningar kan bli, och blir, betraktade på olika\r\nsätt.\r\nVi i Folkpartiet vill också ha kvar den s.k. stora\r\nnämnden, dvs. att det är en lagfaren domare och fem\r\nnämndemän i mål som gäller brott för vilka det, som\r\ndet heter, inte är föreskrivet lindrigare straff än fäng-\r\nelse i två år, och även i vissa mål som gäller ekono-\r\nmisk brottslighet. Detta lyckades vi inte få majoritet\r\nför i utskottet. Därför har vi en reservation. Fru tal-\r\nman! Jag vill yrka bifall till reservation 2.\r\nFolkpartiet är också emot den generella möjlighe-\r\nten för ensamdomare att avgöra mål av s.k. enkel\r\nbeskaffenhet. Även JO har varit kritisk mot denna\r\ngenerella regel om en ensamdomarbehörighet i mål av\r\nenkel beskaffenhet. JO säger att det ur rättssäkerhets-\r\nsynpunkt är olyckligt om det införs en domförhetsre-\r\ngel som grundar sig på en så allmänt hållen bestäm-\r\nmelse, och att regeln lämnar alltför stort utrymme till\r\nolika tolkningar. Här, fru talman, har också Folkpar-\r\ntiet en reservation. För tids vinnande yrkar vi inte\r\nbifall till denna, men naturligtvis står Folkpartiet\r\nbakom den.</pre><pre>Anf.  136  ALICE ÅSTRÖM (v):\r\nFru talman! När vi nu skall behandla justitieut-\r\nskottets betänkande om domstolarnas sammansätt-\r\nning, är det oerhört glädjande att regeringens propo-\r\nsition, där man föreslog en minskning av antalet\r\nnämndemän från tre till två, inte har gått igenom. I\r\nstället är det ett enigt utskott som står bakom förslaget\r\natt antalet nämndemän fortfarande skall vara tre. Flera\r\ntalare har tidigare här i talarstolen talat om vikten av\r\nlekmannamedverkan i domstolarna, och jag kan in-\r\nstämma i allt som har sagts när det gäller det här. Det\r\när oerhört viktigt att allmänhetens rättsmedvetande\r\noch allmänhetens insyn när det gäller domstolarna\r\nskall bibehållas.\r\nSer man det i ett historiskt perspektiv, brukade\r\nman en gång i början av 1100-talet vara tolv nämn-\r\ndemän. Efter den nya rättegångsbalken 1948 gick man\r\nned till nio nämndemän. Efter den nya enhetliga\r\ndomstolsorganisationen 1971 gick man ned till fem.\r\nEfter 1983 års reform gick man ned till tre. Vänster-\r\npartiet ansåg att det var omöjligt att nu minska antalet\r\nnämndemän utan att man förlorar den betydelse som\r\nlekmannamedverkan har för vårt domstolsväsende\r\noch för att allmänhetens förtroende för domstolsvä-\r\nsendet skall upprätthållas. Därför, fru talman, är det\r\noerhört positivt att förändringen inte har gått igenom.\r\nDäremot, fru talman, finns det andra områden i\r\nden här propositionen där man förändrar på ett sätt\r\nsom faktiskt minskar rättssäkerheten och som minskar\r\njust lekmannainflytandet. Det gäller att ensamdomar-\r\nkompetensen i länsrätten nu utvidgas på det sätt som\r\nman har föreslagit. Tittar man på andra områden där\r\nman har haft den här möjligheten, så är Utlännings-\r\nnämnden ett ganska hemskt exempel. Där har man\r\nhaft möjlighet att avgöra ärenden av enkel beskaffen-\r\nhet utan deltagande av lekmän. Under långa perioder\r\nhar omkring 90 % av samtliga ärenden avgjorts av\r\nordföranden ensam utan medverkan av lekmän under\r\nförebärande att ärendena har varit av enkel beskaffen-\r\nhet. Jag finner det egentligen ganska förvånande att\r\nden här förändringen kan gå igenom när nu alla i\r\nutskottet är så överens om vikten av lekmannainfly-\r\ntande.\r\nÄven justitieombudsmannen har i sitt remissytt-\r\nrande påpekat att det ur rättssäkerhetssynpunkt är\r\nolyckligt om det införs en domförhetsregel som grun-\r\ndar sig på en så allmänt hållen regel som den före-\r\nslagna, och att den lämnar alltför stort utrymme åt\r\ntolkningar.\r\nFru talman! Tittar man också på tidigare yttranden\r\nnär det gäller socialförsäkringsmål, så anförde social-\r\nförsäkringsutskottet 1994/95 att socialförsäkringsmå-\r\nlen kan röra tillfälliga och många gånger kortvariga\r\nersättningsförhållanden. Så är det med flertalet mål.\r\nBl.a. kan sjukpenning och föräldrapenning räknas dit.\r\nMen det kan också handla om ersättningar som är\r\navsedda att utges under en lång följd av år och som är\r\nav utomordentligt stor vikt för den enskildes försörj-\r\nning. Man framförde från socialförsäkringsutskottet\r\natt socialförsäkringsmål av den sistnämnda arten till\r\nsin karaktär liknar mål om socialbidrag, bostadsan-\r\npassningsbidrag och sådant. Det är viktigt att komma\r\nihåg att socialförsäkringsmål kan vara av enkel be-\r\nskaffenhet, men att det ändå är oerhört viktigt att\r\nlekmannainflytandet finns kvar.\r\n1994 förutsatte utskottet att möjligheten att avgöra\r\ni mål av förevarande slag med ensamdomarkompetens\r\nutnyttjas restriktivt. Därför, fru talman, är det en all-\r\ndeles för vid och alldeles för allmänt hållen regel som\r\nnu är föreslagen. Den lämnar alltför stort utrymme för\r\ntolkningar. Därför yrkar jag bifall till reservation 6.\r\nFru talman! I fråga om minskningen av antalet\r\nnämndemän fanns det också en förutsättning i pro-\r\npositionen. Man menade att förbättringarna av de\r\nekonomiska ersättningarna skulle vara nödvändiga,\r\noch att minskningen skulle ge större möjlighet till\r\nökad ekonomisk ersättning. Det skulle på sikt få posi-\r\ntiva effekter för nämndemannakårens allsidiga sam-\r\nmansättning. Nu blir det ingen minskning av antalet\r\nnämndemän. Det sker en förändring av skattereglerna\r\nsom kommer att förbättra de ekonomiska villkoren för\r\nnämndemän, men det kommer inte att vara tillräckligt.\r\nUtskottet har också tydligt signalerat i betänkandet att\r\nen förstärkning av ersättningen till nämndemän behö-\r\nver göras.\r\nDäremot kräver vi från utskottet inte att det för-\r\nslaget skall framläggas i dag. Men utvecklingen, som i\r\ndag tar ett positivt steg, behöver också gå vidare.\r\nNämndemännens sammansättning är i dag inte re-\r\npresentativ. Vi vet att det finns stora grupper som inte\r\när representerade i nämndemannakåren. Vi vet också\r\natt ålderssammansättningen inte är tillräcklig. Rege-\r\nringen skriver i propositionen att den hoppas att det\r\nskall ge något bättre förutsättningar för en bredare\r\nrekrytering. Men det är en alldeles för låg målsättning\r\natt tala om något bättre förutsättningar. Det behöver\r\ngöras mycket inom detta område. En målsättning\r\nmåste sättas mycket högre. Därför är det viktigt att\r\nregeringen, nu när det skall göras förändringar inom\r\ndomstolen - Domstolsutredningen kommer med sina\r\nförslag - också tar till sig detta och återkommer med\r\nflera förslag som skall förbättra sammansättningen av\r\nnämndemän.\r\nDäremot tror jag att det skulle vara olyckligt att i\r\ndagsläget tillsätta en ny utredning som också skall se\r\növer förändringar när det gäller sammansättningen av\r\nnämndemän och hur de utses. Det pågår sådana stora\r\nförändringar inom rättsväsendet i dag som behöver\r\nkomma fram och beslutas och fungera innan man går\r\nin på nya förändringar. Men detta är en oerhört viktig\r\nfråga som också har betydelse för att allmänheten\r\nskall ha förtroende för vårt rättsväsende och för att\r\nnämndemännen i verklig mening skall kunna repre-\r\nsentera det svenska folket. Då behöver man även ha\r\nen förändring på den sammansättningen.\r\nFru talman! Jag vill yrka bifall till reservation 6. I\r\növrigt yrkar jag bifall till hemställan i justitieutskot-\r\ntets betänkande.</pre><pre>Anf.  137  KIA ANDREASSON (mp):\r\nFru talman! Ni i kammaren! Och välkommen till\r\nriksdagen alla ni som sitter på åhörarläktaren.\r\nRegeringen framhåller i propositionen när det\r\ngäller domstolarnas sammansättning att det råder en\r\nbred politisk enighet om att lekmannamedverkan i\r\ndomstolarna är av värde. Hur stort värdet är har nu\r\nbekräftats av den breda politiska enigheten. Denna\r\nhar fastställt att nämndemännens antal inte generellt\r\nskall minskas från tre till två, denna gång, måste jag\r\ntillägga.\r\nMin bedömning är nämligen att denna fråga snart\r\nkommer att tas upp igen, eftersom Moderaterna har\r\nflaggat för att de i ett senare skede kan vara beredda\r\natt hålla med regeringen om att nämndemännens antal\r\nskall reduceras.\r\nModeraterna säger även i en annan reservation att\r\nde anser att nämndemäns medverkan i hovrätten be-\r\nhöver utredas. Till slut blir det kanske som i andra\r\nstörre och viktiga frågor inom rättsområdet att Mode-\r\nraterna och Socialdemokraterna i koalition förändrar\r\nde strukturer som vi tidigare värnat om.\r\nMiljöpartiet anser att allmänhetens insyn och\r\nmedverkan i domstolarna är en grundläggande princip\r\nsom skall bestå. Vi vill inte minska denna insyn ge-\r\nnom att minska antalet nämndemän eller helt ta bort\r\ndem.\r\nJag yrkar bifall även till reservation 6. I reserva-\r\ntionen framför vi att vi är mot att man utvidgar en-\r\nsamdomarbehörigheten i länsrätterna. Regeringens\r\nförslag är att genomföra en generell möjlighet för\r\nensamdomare att avgöra mål som är av enkel beskaf-\r\nfenhet. Denna regel ersätter tidigare bestämmelser om\r\nuppenbarhet, alltså frågor som är självklara. Men den\r\nnuvarande bestämmelsen fastställer även vilka målty-\r\nper som detta gäller. Det nya förslaget om en generell\r\nregel ger stor makt åt domarna och stort utrymme för\r\nolika tolkningar.\r\nRiksdagens ombudsmän har påpekat att det är\r\nolyckligt om en sådan domförhetsregel införs som\r\ngrundar sig på en så allmänt hållen regel och att det\r\nlämnar alltför stort utrymme för olika tolkningar.\r\nBland de målkategorier som handläggs i de all-\r\nmänna förvaltningsdomstolarna finns mål som är av\r\nmycket stort värde för den enskilde, exempelvis soci-\r\nalförsäkringsmål som gäller t.ex. sjukbidrag, förtids-\r\npension, vårdbidrag, handikappersättning, etc. Rege-\r\nringens motiv för förändring är effektivitet. Det skall\r\ngå snabbare, det skall bli smidigare, och det skall\r\nframför allt bli billigare. Miljöpartiet anser att dessa\r\neffektivitetsvinster är små i jämförelse med vikten av\r\ninsyn och förtroende för domslutet.\r\nNär det gäller nämndemännens ersättningar har\r\ndet skett en förbättring i och med att deras reseersätt-\r\nning har justerats. Men en höjning av arvodet måste\r\nske nästa gång. Tyvärr blir det väl så att Hovrättspro-\r\ncessutredningens förslag om generellt prövningstill-\r\nstånd till hovrätt går igenom. Det första som man\r\nmåste göra om det blir pengar över är att höja nämn-\r\ndemännens arvoden.\r\nSedan kommer vi till problemet med att nämnde-\r\nmännens sammansättning inte är representativ, och\r\nden är inte som vi vill ha den. Men detta har också\r\npartierna ansvar för, eftersom det är partierna som\r\nutser nämndemännen. Det tycker jag att vi alla här\r\nborde tänka på och försöka samla nämndemän och ha\r\nmöten och tala om vilka uppgifterna är och hur viktigt\r\ndet är att vi har en bred sammansättning i fråga om\r\nbakgrund och ålder. Det är alltså även på oss detta\r\nberor.</pre><pre>Anf.  138  ANDERS G HÖGMARK (m) re-\r\nplik:\r\nFru talman! Efter att Kia Andreasson hade hälsat\r\nåhörarna på läktaren välkomna ägnade hon sig åt\r\nnågra funderingar som gällde om förslag återkommer\r\nom ett minskat antal nämndemän. Hon antog att efter-\r\nsom Moderaterna nog är för detta och eftersom Soci-\r\naldemokraterna också är för detta blir det nog på detta\r\nsätt i framtiden. Det är att dra litet för långtgående\r\nslutsatser.\r\nDet är alltid ett dilemma när man som vi nu har\r\ngjort valt att inte ta ställning till delar av förslaget\r\nutan i stället vill återkomma i ett sammanhang. Det\r\nkan vara mycket frestande att diskutera delarna i detta\r\nförslag. Men vi har valt att avstå från detta. Men på en\r\npunkt kan jag ändå säga att det är av utomordentligt\r\nstor betydelse om man får ett beslut framöver som ett\r\nresultat av Domstolskommitténs förslag med en för-\r\nstärkning i första instans. Då är det alldeles uppenbart\r\natt nämndemännen spelar en central roll i arbetet att\r\ndöma. Att Kia Andreasson drar slutsatsen att man\r\ngenerellt skall minska antalet nämndemän i låt oss\r\nsäga tingsrätterna bara därför att vi vill diskutera\r\nbehovet och antalet nämndemän i hovrätterna, som\r\nframgår av reservationen, är att dra alltför långtgåen-\r\nde och framför allt felaktiga slutsatser.\r\nFru talman! Jag ville bara markera detta.</pre><pre>Anf.  139  KIA ANDREASSON (mp) replik:\r\nFru talman! Jag tackar Anders G Högmark för\r\ndetta förtydligande. Jag gjorde min tolkning när jag\r\nläste era reservationer. Men det gläder mig att det inte\r\när på det sättet. Då behöver jag inte var orolig för att\r\nförslaget om att man generellt skall minska antalet\r\nnämndemän återkommer. Det var ett bra tillfälle att\r\nförklara detta.</pre><pre>Anf.  140  ROLF ÅBJÖRNSSON (kd):\r\nFru talman! Jag yrkar bifall till reservationerna 3\r\noch 11.\r\nDet är en hygglig samsyn i utskottet när det gäller\r\nmånga av dessa frågor. Det är ju egentligen mycket\r\nlyckosamt i fråga om ett sådant område som är så\r\ncentralt i en stats inre liv.\r\nJag har emellertid några synpunkter som gäller\r\ntingsrätternas sammansättning. Jag tycker egentligen\r\natt man som regel skall ha två lagfarna domare och tre\r\nnämndemän. Jag tror att det är en ganska bra mix. Jag\r\ntycker inte att man skall dela upp målen på det sätt\r\nsom nu sker. Den rättssökande allmänheten har väl-\r\ndigt svårt att se att just hans eller hennes mål är ett\r\nbagatellmål eller ett mindre viktigt mål. Som regel\r\ntycker man nog att det är mycket viktigt och att man\r\nvill ha en kvalificerad sammansättning.\r\nNär det gäller andra beslutande organ i samhället\r\nfinns det ju inte någon uppdelning av ärenden på det\r\nhär sättet - t.ex. en bolagsstyrelse - utan det är den\r\nnormala sammansättningen och där avgörs saker och\r\nting. Så bör det nog vara i tingsrätten också. Det är ju\r\nännu mera viktigt nu, om det skall bli en reformering\r\nav instansordningen, så att tyngdpunkten förläggs till\r\ntingsrätten. Vi kristdemokrater tycker i och för sig att\r\ndet är riktigt. Men då krävs det att tingsrätten är kva-\r\nlificerat sammansatt och att ordinarie domare dömer.\r\nAtt ha notarier och fiskaler som dömer i den omfatt-\r\nning som nu sker är inte bra. Det må vara att de rent\r\nfaktiskt kanske oftast träffar rätt, men förtroendet för\r\ndomstolen blir inte det bästa när man möter den typen\r\nav unga aktörer. Framför allt finns faran att vederbö-\r\nrande för sin karriär är benägen att kanske inte alltid\r\ninta en helt självständig ställning.\r\nVi skall alltså ha domstolar på riktigt så att säga -\r\nordinarie domare i en kombination med nämndemän.\r\nSom alla andra här har sagt är vi, och det kan vi alla\r\nberömma oss av, överens om att inte skära ned på\r\nantalet nämndemän. Det är nog ett klokt beslut.\r\nVi tycker nog också att man bör kunna se över det\r\nsätt på vilket nämndemän utses. Det är nog inte allde-\r\nles säkert att vi hittar ett system som är bättre än det\r\nsom vi i dag har. Frågan är i alla fall värd att ägnas\r\nviss möda. Vi är ju alla överens om att det, som det är\r\ni dag, inte ser bra ut. Man måste kunna hitta på något\r\nsom förbättrar situationen. Förmodligen handlar det\r\ninte bara om ekonomin. Även andra fenomen har\r\nbetydelse här.\r\nFru talman! En liten detalj när det gäller nämnde-\r\nmännen, vilken Stockholms tingsrätt pekat på och\r\nsom jag tycker är värd att beaktas i det här samman-\r\nhanget, nämligen frågan: Hur blir man av med en\r\nolämplig nämndeman? Detta bör ses över. Det finns\r\nnämligen inte reglerat i dag.</pre><pre>Anf.  141  MÄRTA JOHANSSON (s):\r\nFru talman! Regeringens proposition i detta ären-\r\nde bygger på två promemorior som upprättats inom\r\nJustitiedepartementet. I den ena promemorian, Över-\r\nsyn av förvaltningsprocessen, föreslås lagändringar i\r\nsyfte att effektivisera och rationalisera verksamheten\r\ngenom förändringar i länsrätternas och kammarrätter-\r\nnas sammansättning. I den andra promemorian,\r\nNämndemannamedverkan i domstol, föreslås änd-\r\nringar i sammansättningsreglerna för tingsrätt, hov-\r\nrätt, länsrätt och kammarrätt. Dessutom föreslås änd-\r\nringar beträffande nämndemännens reseersättningar -\r\nen fråga som flera av tidigare talare tagit upp.\r\nAlla talare här har också nämnt och besjungit\r\nnämndemännens medverkan vid våra domstolar. Det\r\nråder alltså en väldigt bred enighet om värdet därav.\r\nDet borgar för insyn och kontroll av den verksamhet\r\nsom bedrivs vid domstolarna. Nämndemännens delta-\r\ngande borgar även för att vanliga Svenssonska värde-\r\nringar blir beaktade i den rättskipande verksamheten.\r\nRegeringen föreslår i sin proposition att antalet\r\nnämndemän skall minskas från tre till två i såväl\r\ntingsrätt som länsrätt. Som tidigare har nämnts här\r\nanser dock ett enhälligt utskott att förtroendet för\r\nrättsväsendet riskerar att försämras om detta förslag\r\ngenomförs. Förtroendet för nämndemännen är djupt\r\nförankrat hos allmänheten. Vi tror inte att problemet\r\nmed en allsidig rekrytering, som också betonats här,\r\nlöses genom ett minskat antal nämndemän.\r\nAlice Åström räknade upp de år då nämndemän-\r\nnens antal minskat. Det är naturligtvis riktigt, men\r\nAlice Åström glömde att nämna att nämndemännen\r\nockså har fått ett ökat ansvar i och med att man nume-\r\nra har rösträtt. Det har således inte bara varit fråga om\r\nen minskning. I och med att antalet nämndemän inte\r\nförändras behövs det heller inte någon ändring i dom-\r\nförhetsreglerna.\r\nI fråga om mål om åtal för brott som ger fängelse-\r\nstraff i minst två år har det funnits en regel om att\r\nrätten skall bestå av en lagfaren domare och fem\r\nnämndemän, den s.k. stora nämnden. I propositionen\r\nföreslås nu att denna särskilda domförhetsregel skall\r\navskaffas och ersättas med en generell möjlighet för\r\nrätten att förstärka i svåra och komplicerade mål så att\r\nrätten kommer att bestå av två lagfarna domare och\r\ntre nämndemän. Syftet med ändringen är att åstad-\r\nkomma en mer ändamålsenlig reglering av när rättens\r\nsammansättning skall förstärkas. Enligt utskottsma-\r\njoriteten är det målets svårighetsgrad som bör vara\r\navgörande, inte strafftidens längd. Utskottet tillstyrker\r\nalltså propositionens förslag i detta avseende.\r\nVad gäller en förstärkt sammansättning i tingsrätt\r\nföreslås att kravet på särskilda skäl skall tas bort.\r\nUtskottet delar uppfattningen att det är värdefullt för\r\navgörandenas kvalitet om tingsrätterna oftare än i dag\r\nbestår av två lagfarna domare i stället för av en. Med\r\nden domförhetsregel som utskottet föreslår riskerar\r\nnämndemännen inte att hamna i minoritet. Det blir\r\ndärför onödigt med förslaget om en obligatorisk för-\r\nstärkning med en nämndeman, om rätten förstärks\r\nmed en lagfaren domare. I en motion yrkas att tings-\r\nrätten i brottmål regelmässigt skall bestå av två lag-\r\nfarna domare och tre nämndemän, men utskottet anser\r\natt det skulle leda för långt.\r\nI dag finns inte möjligheten att förstärka länsrätten\r\nmed en lagfaren domare. Regeringen föreslår nu att\r\nden möjligheten skall införas, under förutsättning att\r\ndet finns särskilda skäl för det, med hänsyn till målets\r\nomfattning eller svårighetsgrad. Det är främst när det\r\ngäller svårbedömda rättsfrågor och komplicerade\r\nsakfrågor som behov av förstärkning föreligger. Ut-\r\nskottet delar därför regeringens uppfattning att sär-\r\nskilda skäl bör krävas för en förstärkning med en\r\nlagfaren domare i länsrätten.\r\nI propositionen föreslås också att en generell möj-\r\nlighet införs för en ensamdomare att avgöra mål av\r\nenkel beskaffenhet i länsrätt. Den nya regeln ersätter\r\nden tidigare bestämmelsen om att saken skall vara,\r\nsom det heter, uppenbar för att få avgöras av ensam-\r\ndomare. Utskottet anser att frågan om tillämpning av\r\nen allmänt hållen regel med förtroende kan överläm-\r\nnas till den enskilde domaren också när det gäller\r\ndomförheten, särskilt som denna regel redan finns i\r\ntingsrätten.\r\nVid en tidigare behandling här i kammaren disku-\r\nterades hur man skall hantera ärenden som är av stor\r\nvikt för den enskildes försörjning, t.ex. i socialför-\r\nsäkringsmål. Ingbritt Irhammar, och kanske ytterliga-\r\nre någon, har berört detta. Mot bakgrund av vad som\r\ndå framfördes i socialförsäkringsutskottets yttrande\r\ntillstyrker utskottet förslaget och förutsätter att möj-\r\nligheten att avgöra mål av detta slag med ensamdoma-\r\nre utnyttjas restriktivt.\r\nI fråga om domförhet i hovrätt gäller huvudregeln,\r\natt hovrätten är domför med tre lagfarna domare. Om\r\ntingsrätten i ett mål bestått av tre lagfarna domare\r\nskall hovrätten bestå av minst fyra lagfarna domare\r\nnär målet avgörs i hovrätten. Dock får högst fem\r\ndomare delta. Hovrätten har tidigare inte haft samma\r\nmöjlighet som t.ex. tingsrätten att fortsätta en huvud-\r\nförhandling, om någon domare eller nämndeman\r\nskulle få förhinder. Detta föreslår nu regeringen. Ut-\r\nskottets majoritet välkomnar förslaget, eftersom det\r\nminskar risken för att en förhandling måste tas om på\r\ngrund av att en ledamot fått förhinder.\r\nI en kammarrättsdom förra året fann en kammar-\r\nrätt att den reseersättning som betalades ut till nämn-\r\ndemän i tingsrätt, hovrätt och kammarrätt skall bedö-\r\nmas som ersättning för resor mellan arbetsplats och\r\nbostad. Domstolen betraktas som nämndemännens\r\ntjänsteställe. Ersättningen blir därmed skattepliktig.\r\nDetsamma gäller traktamenten om sådana utgår. Nu\r\nföreslås, och utskottet tillstyrker, att kommunalskatte-\r\nreglerna nu ändras på ett sådant sätt att ersättning för\r\nresor inte beskattas. Bostaden skall räknas som tjäns-\r\nteställe. Om detta är vi totalt eniga.\r\nNämndemännens ekonomiska villkor i övrigt har\r\nutskottet behandlat vid tidigare tillfällen. Men nu\r\nliksom tidigare måste vi dessvärre konstatera att nå-\r\ngon möjlighet till höjningar just nu av grundarvode\r\neller borttagande av tak för förlorad arbetsinkomst\r\ninte finns. Men problematiken är välkänd och ligger\r\nhögt på dagordningen. Någon särskild utredning om\r\nnämndemännens ekonomiska situation behövs inte,\r\nanser utskottsmajoriteten. Flera talare har yrkat på en\r\nny utredning om nämndemannafrågorna. Det anser\r\ninte utskottsmajoriteten behövs, eftersom dessa rela-\r\ntivt nyligen varit föremål för översyn.\r\nFru talman! Med hänvisning till det anförda ber\r\njag att få yrka bifall till utskottets hemställan och\r\navslag på samtliga reservationer.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>20 §  Advokatsamfundets disciplinverksamhet</pre><pre>Föredrogs\r\nJustitieutskottets betänkande 1996/97:JuU18\r\nAdvokatsamfundets disciplinverksamhet (prop.\r\n1996/97:134)</pre><pre>Talmannen konstaterade att ingen talare var an-\r\nmäld.</pre><pre>(Beslut skulle fattas den 15 maj.)</pre><pre>21 §  Övergrepp i rättssak</pre><pre>Föredrogs\r\nJustitieutskottets betänkande 1996/97:JuU19\r\nÖvergrepp i rättssak (prop. 1996/97:135)</pre><pre>Anf.  142  GUN HELLSVIK (m):\r\nFru talman! Vi har i dag att ta ställning till en\r\nskärpning av straffet för brottet övergrepp i rättssak.\r\nSambandet mellan organiserad, grov brottslighet och\r\nökningen av antalet fall där vittnen utsatts för våld\r\neller hot om våld framstår allt tydligare. Alltför ofta\r\nfår vi reda på att vittnen inte vågar träda fram av\r\nrädsla för att själva råka illa ut. Vi vet också att vitt-\r\nnen plötsligt ändrar sina uppgifter eller av någon\r\nanledning har glömt vad de tidigare uppgett sig ha sett\r\neller hört. Den rädsla som många medborgare känner\r\nför att vittna mot t.ex. kriminella mc-killar som miss-\r\ntänks för brott måste tas på största allvar. Om vi inte\r\ngör det riskerar vi att kriminella gängmedlemmar och\r\növriga kriminella som valt att leva utanför lagen\r\nkommer att uppfatta sig själva som segrare över oss\r\nandra, samtidigt som de människor som råkar ut för\r\nderas hot och repressalier kommer att känna sig svik-\r\nna av rättssamhället.\r\nRättssamhället förutsätter för att fungera att vi\r\nsjälva medverkar med att inte bara förhindra brott\r\nutan också med att beivra begångna brott. Rättsväsen-\r\ndet kan inte klara av detta ensamt. Vi måste som\r\nmedborgare vara medvetna om vårt ansvar och göra\r\nvårt yttersta för att medverka till att beivra brott.\r\nDetta ansvar uppmuntras bl.a. genom att rättssystemet\r\nvisar att det inte accepterar att någon försöker för-\r\nhindra oss att fullgöra vår samhälleliga plikt och, som\r\njag tidigare nämnde, tar vår eventuella rädsla på all-\r\nvar.\r\nNär nu regeringen föreslagit en straffskärpning\r\ntycker vi moderater naturligtvis att det är mycket\r\nvälgörande att även en socialdemokratisk regering,\r\nsom regelmässigt vill tona ned eller underkänna straf-\r\nfets allmänpreventiva värde, numera tydligen inser att\r\nstraff och strafflatituder har kriminalpolitiska effekter.\r\nVi moderater anser emellertid att när regeringen nu\r\nföreslår en höjning av straffet för övergrepp i rättssak\r\nbör vi passa på att ta steget fullt ut och tillmäta detta\r\nbrott samma straffvärde som mened.\r\nBåde brottet mened och brottet övergrepp i rätts-\r\nsak utgör allvarliga angrepp mot såväl rättssamhället\r\nsom enskilda. I båda fallen hotas rättssäkerheten och\r\nförutsättningarna för att skipa rätt. Vi löper risken att\r\nfå felaktiga domar innebärande att skyldiga går fria\r\neller att oskyldiga blir dömda och att brottsoffer går\r\nmiste om skadestånd då gärningsmannen felaktigt\r\nfriats från ansvar för brott. Övergrepp i rättssak och\r\nmened tillhör således samma art av brott och bör\r\ndärför bedömas lika i ljuset av den utveckling som har\r\nföranlett regeringens förslag. Vid övergrepp i rättssak\r\nutsätts dessutom enskilda för repressalier eller hot i\r\nsyfte att förmå honom eller henne att tiga, varför det\r\nfinns skäl att straffvärdemässigt betrakta övergrepp i\r\nrättssak som i vart fall minst lika allvarligt som men-\r\ned.\r\nDet får enligt vår mening inte råda några som helst\r\ntvivel om att den som väljer att begå ett brott av den-\r\nna art och som därmed också ger uttryck för likgiltig-\r\nhet eller förakt för rättsordningen är att betrakta som\r\nett hot mot den demokratiska rättsstaten som sådan.\r\nVi moderater föreslår därför att straffmaximum för\r\nden lägre graden av övergrepp i rättssak höjs till\r\nfängelse i högst fyra år i stället för, som regeringen\r\nföreslår, två år. Vidare föreslår vi att straffet för den\r\ngrova formen höjs till fängelse i lägst två år och högst\r\nåtta år i stället för, som regeringen föreslår, till fäng-\r\nelse i lägst endast ett och högst sex år.\r\nVi moderater anser också att det är angeläget att\r\nregeringen så snart som möjligt återkommer till riks-\r\ndagen med förslag till ytterligare åtgärder som behövs\r\nför att stärka vittnens och målsägandens skydd i sam-\r\nband med brottsutredningar under domstolsprocessen.\r\nAtt detta är angeläget har alla nyligen blivit påminda\r\nom efter det att vi moderater lade fram vår motion. Vi\r\nhar nyligen fått veta att individer inom kriminella mc-\r\ngäng, som bl.a. är orsaken till att vi nu markerar hur\r\nallvarligt vi ser på angrepp på vittnen och målsägan-\r\nden, har fått sin identitet skyddad. Samtidigt är många\r\noskyldiga människor oskyddade i sin rädsla för an-\r\ngrepp från dessa hänsynslösa individer. Vår förhopp-\r\nning är att den senaste information vi fått också får\r\nregeringen att vakna och inse att det är angeläget att\r\nsnabbt komma med förslag till effektiva skyddsåtgär-\r\nder för vittnen och målsäganden.\r\nFru talman! Med de argument som jag här fram-\r\nfört yrkar jag bifall till den moderata reservationen 1\r\ninnebärande att övergrepp i rättssak vad gäller\r\nstraffvärde jämställs med mened.</pre><pre>Anf.  143  INGBRITT IRHAMMAR (c):\r\nFru talman! Det är positivt att regeringen nu läg-\r\nger fram förslag om skärpning av straff för övergrepp\r\ni rättssak. Från Centerns sida tycker vi emellertid inte\r\natt regeringen får tillräckligt långt vad gäller skärp-\r\nningen. Vi tycker att det är en mycket allvarlig sak att\r\nhota vittnen och målsäganden. Dessa hot har dess-\r\nutom ökat under senare tid. Vi vet också att alltfler\r\nmänniskor är rädda för att vittna. Många väljer därför\r\natt påstå att de ingenting sett eller hört och ingenting\r\nminns, detta för att slippa utsättas för polisens, åkla-\r\ngarens och försvarsadvokatens besvärliga frågor men\r\nockså för att slippa hot.\r\nMånga upplever i dag utfrågningen under själva\r\nrättegången som mycket svår och påfrestande, nästan\r\nsom om de som vittnar skulle vara skyldiga, säger\r\nmånga. Lägger man sedan till risken att vittnena också\r\nkan utsättas för hot är det inte svårt att förstå varför\r\ndet blir allt svårare att finna vittnen.\r\nOlika insatser krävs för att motverka denna ut-\r\nveckling, som är mycket allvarlig. För det första vill\r\nvi från Centern skärpa straffen ytterligare, som jag\r\ntidigare sade. Vi anser att fängelse i princip alltid\r\nmåste komma i fråga om man hotar vittnen. Vi vill\r\ninte ha böter i fängelseskalan. Att hota ett vittne är för\r\noss nästan lika allvarligt som att begå mened.\r\nDärutöver krävs ytterligare insatser för att bättre ta\r\nhand om vittnen och målsägande. Vi vet att det många\r\ngånger kan kännas mycket obehagligt att möta gär-\r\nningsmannen i väntan på en rättegång. Därför bör\r\nmålsäganden kunna erbjudas ett eget väntrum. Vid\r\nvarje domstol bör det finnas rutiner för ett gott motta-\r\ngande för målsägande och vittnen. Domstolarna bör\r\ndärför utarbeta trygghetsplaner över de åtgärder som\r\nskall vidtas för att bättre tillgodose vittnenas behov.\r\nFrågan har redan behandlats i departementsprome-\r\nmorian Vittnen och målsägande i domstol. Nu är det\r\nhög tid att dessa angelägna åtgärder vidtas på domsto-\r\nlarna.\r\nDärtill krävs fler åtgärder som kan skydda målsä-\r\nganden och vittnen. Möjligheterna till särbehandling\r\nav ett ärende under förundersökning och rättegång är\r\nett sätt att begränsa en hotbild. Polisen bör under\r\nförundersökningen särskilt beakta om en sådan hot-\r\nbild föreligger eller kan förväntas föreligga. För att\r\nbetona detta utredningskrav bör regeringen utreda om\r\ndet i förundersökningskungörelsen skall tas in en\r\nbestämmelse om att det alltid skall anges om en sådan\r\nhotbild föreligger. Vi i Centern anser att detta är vik-\r\ntigt.\r\nFör övrigt har jag i ett särskilt yttrande framhållit\r\nytterligare insatser som krävs för att bättre skydda och\r\nvärna målsäganden och vittnen. I folkbokföringen har\r\ndet införts en markering för särskild sekretesspröv-\r\nning för att hindra att någon kan utnyttja uppgifterna\r\nför att utöva våld eller hot.\r\nEn hotad person kan också begära s.k. kvarskriv-\r\nning på den gamla folkbokföringsorten vid flyttning\r\neller att bli folkbokförd med fingerade personuppgif-\r\nter enligt en lag från 1991. Dessa regler bör förbätt-\r\nras. I särskilt utsatta fall bör det övervägas om det inte\r\ni stället för fingerade personuppgifter bör ges möjlig-\r\nhet till permanent identitetsbyte. Sådana särskilda fall\r\nkan vara då skyddsbehovet kommer att föreligga\r\nunder en lång tidsperiod eller när hotbilden är särskilt\r\nallvarlig. Samhället bör även stödja dessa personer\r\ngenom att hjälpa dem med flyttkostnader. Detta är ett\r\nkrav som vi i Centern har framfört under ett par års\r\ntid.\r\nMed det anförda vill jag uttala att jag står bakom\r\nalla reservationer där Centern finns med, men jag\r\nnöjer mig med att yrka bifall till reservation 2.</pre><pre>Anf.  144  SIW PERSSON (fp):\r\nFru talman! Folkpartiet liberalerna står bakom re-\r\ngeringens förslag om skärpning av straffet för över-\r\ngrepp i rättssak, dvs. hot mot vittnen. Som vi vet\r\ninnebär förslaget en straffskärpning där straffmaxi-\r\nmum för normalgraden av brottet höjs från ett till två\r\nårs fängelse. När det gäller grovt brott föreslås\r\nstraffminimum höjas från sex månader till ett års\r\nfängelse och maximum från fyra till sex års fängelse.\r\nVi står bakom det förslaget.\r\nPersonligen är jag extra glad över att straffet nu\r\nskräps för hot mot vittnen, eftersom jag 1995 motio-\r\nnerade om att straffen måste skärpas. Jag markerade\r\ndå i flera debatter att det skall kosta att hota. Det är\r\noerhört viktigt att samhället markerar att man inte\r\ntolererar att någon hotar vittnen till tystnad. Det är på\r\nsitt sätt ett grundskott mot hela rättssamhället. Utan\r\nvittnen blir det ingen rättegång.\r\nDet är beklagligt att så många människor är rädda\r\nför att vittna. Det sprider sig som en präriebrand. Nu\r\när det inte så illa att hot mot vittnen förekommer i den\r\nomfattning som många tror. Men det är mycket all-\r\nvarligt i sig att så många ändå blir tystade.\r\nNågra få personer vågar ändå ställa upp trots att\r\nde verkligen blir hotade. De som blir hotade är lyck-\r\nligtvis få, men i och med att de blir hotade måste de\r\nbyta identitet. Som jag sade rör detta få fall, och det\r\när viktigt att man är restriktiv med att medge byte av\r\nidentitet.\r\nNär de praktiska frågorna kring identitetsbytet\r\nskulle lösas blev det varken enkelt eller smidigt. Det\r\när inte säkert att den personen, som genom sitt vitt-\r\nnesmål har hjälpt samhället så att det har blivit rätte-\r\ngång och den skyldige har kunnat dömas, har haft de\r\nekonomiska möjligheter som krävs för att genomföra\r\nde olika moment som är nödvändiga för att personen\r\nskall kunna leva under vittnesskyddet.\r\nDet står inte uttalat någonstans vem som skall be-\r\ntala. Är det polisen, kriminalvården, kommunen eller\r\nnågon annan? Eftersom det inte står någonstans och\r\nalla i dag har det svårt ekonomiskt blir konsekvenser-\r\nna att det är den hotade själv som får betala. Så får det\r\nnaturligtvis inte vara. Det var därför som jag motione-\r\nrade om att man skulle inrätta ett särskilt konto för de\r\nutgifter som kan uppstå vid identitetsbyte.\r\nFru talman! Därmed yrkar vi i Folkpartiet bifall\r\ntill reservation 5. För övrigt står vi bakom hemställan\r\ni utskottets betänkande.</pre><pre>Anf.  145  KIA ANDREASSON (mp):\r\nFru talman! Miljöpartiet har inget att invända mot\r\nregeringens förslag om skärpta straffsatser vid hot och\r\nvåld mot vittnen och målsägare. Det är en markering.\r\nVi tror emellertid att även andra åtgärder är väl så\r\nviktiga. Det gäller bl.a. frågor om vittnesskydd,\r\nidentitetsbyte, förundersökningskungörelse av polis\r\nför att se om hotbild finns osv.\r\nEftersom ett enigt utskott har initierat att en ut-\r\nredning skall göra en samlad bedömning av brottsof-\r\nfers/vittnens ställning väntar vi med ytterligare förslag\r\ntills utredningen är klar, vilket den skall vara före\r\nutgången av 1997. I detta uppdrag ingår att utvärdera\r\ngällande regler och lagar samt komma med förslag till\r\nytterligare förbättringar.\r\nI detta betänkande behandlas motioner från den\r\nallmänna motionstiden. Eftersom dessa motioner\r\ninnehåller yrkanden som ingår i Brottsofferutredning-\r\nens uppgifter tillstyrker vi inte reservation 4 från\r\nCentern och reservation 5 från Folkpartiet, även om\r\nde i sig kan vara riktiga. Vi förutsätter att Brottsof-\r\nferutredningen kommer med förslag i samma riktning,\r\nmen som man har utrett på ett litet utförligare sätt och\r\nsom förbättrar och stärker brottsoffers och vittnes\r\nställning.\r\nFru talman! Vi gör emellertid ett undantag från\r\ndetta resonemang. Det gäller reservation 3, som jag\r\nhärmed yrkar bifall till. Det rör sig om trygghetspla-\r\nner vid domstolar. Denna fråga behöver nämligen inte\r\nutredas eller ingå i ett större sammanhang. Det finns\r\ningen anledning att invänta Brottsofferutredningens\r\nförslag.\r\nSamtliga domstolar har möjligheter - även om det\r\npå vissa ställen blir litet provisoriskt - att låta vittnen\r\noch brottsoffer sitta åtskilda från den åtalade om de så\r\nönskar. Dessa har vid många tillfällen vittnat om hur\r\ndåligt de har\r\nmått av att konfronteras med den anklagade då de har\r\nblivit sammanförda med honom/henne i samma rum\r\nvid domstolen.\r\nSamtliga domstolar skall enligt min mening upp-\r\nrätta en plan för att på ett riktigt sätt ta emot männi-\r\nskor och efterfråga hur de vill ha det. De flesta av\r\ndessa personer har aldrig tidigare varit i en domstol\r\noch behöver tas emot av någon som de kan ställa\r\nfrågor till eller uttrycka sin oro inför. I dag finns inte\r\ndenna planering, utan det är endast de som själva har\r\nringt och bett om det eller som hos polisen har begärt\r\ndet som får rätt att sitta enskilt.\r\nI promemorian DS95:1 Vittnen och målsägare vid\r\ndomstol står det att det inte skall vara obligatoriskt att\r\ninrätta särskilda väntrum för målsägande och vittnen i\r\nnuvarande domstolsbyggnader. Först när dessa byggs\r\nom skall frågan ägnas uppmärksamhet. Tills vidare\r\nbehövs det endast finnas en beredskap när behov\r\nuppstår, och denna beredskap är väldigt olika vid\r\nolika domstolar.\r\nVi i Miljöpartiet yrkar alltså att trygghetsplaner\r\nmed obligatorium skall upprättas vid domstolarna.</pre><pre>Anf.  146  CINNIKA BEIMING (s):\r\nFru talman! Kammaren debatterar nu justitieut-\r\nskottets betänkande nr 19. Betänkandet behandlar i\r\nhuvudsak regeringens proposition. Denna proposition\r\nberör endast utformningen av straffskalan för över-\r\ngrepp i rättssak, 17 kap. 10 § i brottsbalken. Men\r\ndärutöver behandlar betänkandet även ett antal mo-\r\ntioner om olika åtgärder till skydd för målsäganden\r\noch vittnen, som är väckta under den allmänna mo-\r\ntionstiden.\r\nNär det gäller synen på övergrepp i rättssak kan vi\r\nkonstatera att det råder en relativt stor samstämmighet\r\nhär i riksdagen. Vi är eniga om att avgörande för ett\r\nfungerande rättssamhälle är att människor som har\r\nbevittnat eller själva utsatts för brott vågar berätta\r\ndetta och vittna om händelsen.\r\nHot mot vittnen är även ett hot mot rättssamhället.\r\nEtt demokratiskt samhälle bygger nämligen på med-\r\nborgarnas lojalitet med rättssamhället. Det är viktigt\r\natt vittnen och målsäganden fritt vågar berätta om\r\nhändelser för polis och domstol. Det är därför angelä-\r\nget att de som medverkar i en rättsprocess skyddas\r\nmot olika former av övergrepp. Lagen om övergrepp i\r\nrättssak är därför central i detta skydd.\r\nPå senare tid har vi kunnat känna av att klimatet\r\nhar hårdnat i och omkring rättegångar vid särskilt\r\nallvarlig brottslighet. Antalet hot och trakasserier\r\nriktade mot vittnen har ökat. Följden blir att många\r\nkänner rädsla för att medverka i rättsprocessen. Det är\r\nen mycket allvarlig utveckling som vi kan se.\r\nVi har även mött att vid vissa typer av allvarlig\r\nbrottslighet har angrepp på rättssystemet, i form av\r\nhot mot vittnen, satts i system. Detta har visat att\r\nrättssystemet är sårbart mot denna typ av angrepp.\r\nMot denna bakgrund finns det ett behov av en ge-\r\nnerellt strängare syn på sådana brott som omfattas av\r\nstraffbestämmelsen för övergrepp i rättssak.\r\nJustitieutskottets hemställan innebär skärpningar i\r\nstraffskalan i rättssak. Utskottet tillstyrker därför\r\nregeringens förslag, som innebär att straffmaximum\r\nför normalgraden av brottet höjs från ett års till två års\r\nfängelse. För grovt brott höjs straffminimum från sex\r\nmånaders till ett års fängelse och straffmaximum från\r\nfyra år till sex år.\r\nTill detta förslag har moderaterna yrkat avslag.\r\nGun Hellsvik föreslår i stället att straffvärdet för\r\növergrepp i rättssak bör vara lika med straffvärdet för\r\nmened. Jag vill här framhålla att det viktiga med la-\r\ngändringen borde vara att dess syfte uppnås, dvs. att\r\ndet intresse som lagen är avsedd att skydda tillgodo-\r\nses.\r\nVi socialdemokrater anser att utskottets förslag till\r\nstraffskala vid övergrepp i rättssak är tillfredsställan-\r\nde och väl motiverat. Förslaget innebär en generell\r\nuppgradering av straffsatsen och ger därmed uttryck\r\nför den stränga syn som statsmakterna har på denna\r\ntyp av brott. Förslaget till lagändring medför även att\r\nstraffmaximum för övergrepp i rättssak sammanfaller\r\nmed vad som i dag gäller för grovt olaga tvång. Den\r\nkommer också att överstiga straffmaximum för grovt\r\nolaga hot. Straffvärdet i förslaget kommer därmed\r\nockså att närma sig straffvärdet för mened.\r\nIngbritt Irhammar och Centerpartiet anser att böter\r\nskall utgå i straffskalan och att denna typ av brott\r\nalltid skall leda till fängelsestraff. Jag tror att det är\r\nviktigt att framhålla att straffvärdet vid övergrepp i\r\nrättssak kan variera väldigt kraftigt. Påföljden kan\r\nbestå av alltifrån böter till långa fängelsestraff. Soci-\r\naldemokraterna anser att det även fortsättningsvis bör\r\nfinnas möjlighet till böter som påföljd.\r\nDet kan också vara värt att notera att den praxis\r\nsom i dag används inom domstolarna är att fängelse-\r\nstraff är att föredra när straffvärdet är högre än böter\r\noch att man väldigt sällan använder villkorlig dom\r\noch skyddstillsyn som påföljd. Avsikten med detta\r\nlagförslag är inte att på något sätt ändra detta förhål-\r\nlande.\r\nHot mot vittne är ett mycket allvarligt brott. På\r\ndetta område kan vi vara överens om att det behöver\r\ngöras mer. Problemet kan dock inte enbart mötas med\r\nstraffrättsliga åtgärder, utan det handlar även om att\r\nstärka vittnenas och målsägandenas skydd. Vi kan\r\nkonstatera att det i dag pågår en hel del arbete inom\r\ndetta område.\r\nI departementspromemorian Vittnen och målsä-\r\nganden i domstol lämnas i dag ett förslag till åtgärder\r\nför att förbättra förhållandena för vittnen och målsä-\r\nganden. Flera av dessa bereds för tillfället inom Justi-\r\ntiedepartementet. Och, precis som Ingbritt Irhammar\r\nsjälv påpekar, är en av diskussionerna i promemorian\r\nhur man kan anpassa domstolsmiljön för vittnen och\r\nmålsäganden. Det som man kommer fram till är just\r\ndet som Ingbritt framhåller, att det inte behöver vara\r\nobligatoriskt att inrätta särskilda väntrum, men att\r\nman vid behov skall kunna ge möjlighet till detta.\r\nI direktiven till brottsofferutredningen påpekas att\r\nhot mot vittnen och målsäganden är ett allvarligt hot\r\noch hinder för en fungerande rättsskipning. Brottsof-\r\nferutredningen undersöker därför omfattningen av hot\r\nmot vittnen, ifall de har ökat och i vilka former de\r\nsker. Utredningen skall därefter undersöka i hur stor\r\nutsträckning problemen skulle kunna lösas genom\r\nmöjlighet till anonymitet för vittnen och även i vilken\r\nomfattning andra åtgärder krävs. Brottsofferutred-\r\nningen skall ju som bekant redovisa sitt förslag senast\r\nutgången av 1997.\r\nI betänkandet Några folkbokföringsfrågor, som\r\näven nyligen har presenterats tar man upp frågan om\r\nidentitetsbyten. I betänkandet framförs dock att ett\r\npermanent identitetsbyte kanske är till nackdel för den\r\nenskilde såväl som för tredje man och myndigheten.\r\nDärför föreslår utredningen att det tidsbestämda\r\nidentitetsbytet bör bestå. Men detta förslag bereds för\r\ntillfället inom Finansdepartementet, så vi får åter-\r\nkomma till det.\r\nMed tanke på det som jag har redovisat angående\r\ndet arbete som pågår med att se över åtgärder till\r\nskydd för vittnen och målsäganden finns det i dag i\r\navvaktan ingen anledning för riksdagen att ta initiativ\r\npå detta område.\r\nTill sist, fru talman, vill jag yrka bifall till hemstäl-\r\nlan i justitieutskottets betänkande nr 19 och avslag på\r\nsamtliga reservationer.</pre><pre>Anf.  147  GUN HELLSVIK (m) replik:\r\nFru talman! Cinnika Beiming sade att man når\r\nmålet med straffskärpningen vid den lägre graden till\r\ntvå års fängelse. Jag förstod inte riktigt resonemanget\r\noch skall inte haka upp mig på det. Men eftersom det\r\nvar kopplat till det moderata förslaget, att höja straff-\r\nmaximum till fyra år och att jämställa övergrepp i\r\nrättssak med mened, vill jag fråga Cinnika Beiming:\r\nPå vilket sätt är mened ett allvarligare brott än över-\r\ngrepp i rättssak? Straffsatsen är ju ett sätt att markera\r\nhur allvarligt man ser på ett brott, och har man lägre\r\nstraff för övergrepp i rättssak har man därmed också\r\nmarkerat att det inte är lika allvarligt som mened. På\r\nvilket sätt är övergrepp i rättssak ett lindrigare brott\r\nän mened?</pre><pre>Anf.  148  CINNIKA BEIMING (s) replik:\r\nFru talman! Lagändringen avser ju att vara en ge-\r\nnerell uppgradering av straffsatsen för grova brott vid\r\növergrepp i rättssak, som vi är överens om i denna\r\nkammare. Men jag vill fortfarande hävda att det vikti-\r\nga ändå är att det intresse som lagen avser att skydda\r\ntillgodoses. I departementspromemorian föreslog man\r\nt.ex. att straffsatsen för grova brott inte skulle höjas,\r\nutan man nöjde sig i stället med att föreslå att den\r\nskulle höjas för normalgraden av brott. Vi socialde-\r\nmokrater bedömer i stället att detta brott är så pass\r\nallvarligt att det finns behov av strängare straff.\r\nTill sist: Vi bedömer som sagt var att denna straff-\r\nsats helt överensstämmer med vad vi vill uppnå med\r\nlagändringen.</pre><pre>Anf.  149  GUN HELLSVIK (m) replik:\r\nFru talman! Då uppfattar jag att Cinnika Beiming\r\noch socialdemokraterna inte anser att straffsatserna är\r\npå något sätt en markering av ett brotts allvar. Man\r\nkan inte uppfatta uttalandet på något annat sätt, om\r\ndet inte är så att Cinnika Beiming menar att övergrepp\r\ni rättssak är ett lindrigare brott än mened. Något av\r\ndetta måste gälla: Antingen att straffsatsen sätts litet\r\ngrand efter vad man tror att den gör för nytta, inte\r\nefter hur allvarligt man ser på brottet, eller att över-\r\ngrepp i rättssak är ett lindrigare brott än mened.</pre><pre>Anf.  150  CINNIKA BEIMING (s) replik:\r\nFru talman! Utformningen av den straffsats som vi\r\nföreslår är ett uttryck för den stränga syn som vi vill\r\natt statsmakterna skall ha på den här typen av grova\r\nbrott. Vi tycker att den motsvarar vad vi vill uppnå.\r\nDet kan visst finnas en logik i att straffsatsen för\r\növergrepp i rättssak överensstämmer med straffsatsen\r\nför mened. Men det finns också en logik i att straffsat-\r\nsen sammanfaller med vad som gäller för grovt olaga\r\ntvång och att den överstiger vad som gäller för grovt\r\nolaga hot.</pre><pre>Anf.  151  ALICE ÅSTRÖM (v):\r\nFru talman! Med den förändring som justitieut-\r\nskottet nu föreslår när det gäller straffberäkning av\r\növergrepp i rättssak visar man från statsmaktens och\r\nriksdagens sida hur allvarligt vi ser på den här typen\r\nav brott.\r\nFru talman! Däremot anser vi från Vänsterpartiet\r\natt straffskalor och hårda straff inte alltid är det som\r\nförändrar en kriminalitet eller har den kriminalpolitis-\r\nka betydelse man skulle kunna önska att det hade.\r\nDäremot har vi också anslutit oss till den här höjning-\r\nen därför att den är en viktig markering.\r\nFru talman! Jag tycker att det viktiga, och det som\r\nligger litet utanför själva straffsatserna, också är hur\r\nvi skall kunna få ett samhällsklimat där alla också\r\nkänner ett ansvar att vittna och ta del i skyddet av\r\nsamhället. Även nu med de höjda straffen, fru talman,\r\när jag orolig för att människor inte avstår från att låta\r\nbli att vittna eller tala om att de blivit utsatta för hot\r\nbara för att man förändrar en straffsats. Jag tror knap-\r\npast att vittnen som blir utsatta för hot i dag är så\r\ntydligt medvetna om vilken nivå straffskalorna ligger\r\npå för den här typen av hot. Jag tror inte att de kanske\r\nalltid ens vet vad den här typen av brott kallas, mer än\r\nolaga hot.\r\nFru talman! Det är alltså oerhört viktigt att vi mar-\r\nkerar hur allvarligt vi tar denna typ av brott. Men vi\r\nskall inte tro att detta kommer att förändra så hemskt\r\nmycket för vittnen som blir utsatta för den här typen\r\nav hot. Inte heller skall vi tro att benägenheten att\r\nanmäla och tala om när man blivit utsatt för hot kom-\r\nmer att öka med den här förändringen. Därför är de\r\nutredningar - och i synnerhet Brottsofferutredningen\r\nsom justitieutskottet signalerade att man ville ha och\r\nsom nu har tillsats - och de övriga åtgärder som\r\nkommer att vidtas för att skydda målsägande och\r\nvittnen oerhört viktiga.\r\nDet är också viktigt att det förs en debatt i samhäl-\r\nlet om alla och envars ansvar. I dag, även vid brott\r\ndär det finns en mängd människor som egentligen är\r\nvittnen, är det få som stiger fram och tar sitt ansvar.\r\nEtt samhälle där man tittar åt andra hållet är ett sam-\r\nhälle där rättssystemet blir mer sårbart. Om det av tio\r\nvittnen bara är ett som vågar träda fram så är också\r\nmöjligheten för kriminella grupper att utsätta detta\r\nenda vittne för påtryckningar och hotelser mycket\r\nstörre än om vi alla gemensamt tar ett ansvar för att\r\nanmäla brott och att vittna när vi ser att något händer.\r\nDet gäller både stora och små saker.\r\nFru talman! Vi i Vänsterpartiet yrkar bifall till\r\njustitieutskottets hemställan i betänkandet. Men vi ser\r\nockså fram emot de samlade förslagen från Brottsof-\r\nferutredningen och en allmän debatt om hur man skall\r\nkunna stärka människors vilja att delta i skyddet av\r\nvårt rättssamhälle och skyddet av den enskilda männi-\r\nskan.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>22 §  Konsumentskydd vid avtal om tidsdelat\r\nboende</pre><pre>Föredrogs\r\nLagutskottets betänkande 1996/97:LU18\r\nKonsumentskydd vid avtal om tidsdelat boende (prop.\r\n1996/97:127)</pre><pre>Anf.  152  AGNE HANSSON (c):\r\nFru talman! Jag skall försöka begränsa mig så att\r\nvi hinner med det här ärendet också före middagsup-\r\npehållet. Det rör ångerfristens längd vid avtal om\r\ntidsdelat boende. Från Centerpartiet har vi principiellt\r\ntidigare vid flera tillfällen hävdat att det behövs en\r\nrimligt tilltagen ångerfrist för att ge den svagare par-\r\nten en starkare ställning. Det är en konsumentpolitiskt\r\nviktig fråga.\r\nI direktivet som det nu är fråga om att införliva är\r\nångerfristen bestämd till tio dagar. Detta är ett mini-\r\nmidirektiv, vilket för det första visar att det råder\r\nosäkerhet eller delade meningar om ångertidens längd\r\nbland dem som står bakom direktivets lydelse när det\r\ngäller just detta. För det andra innebär regeln med\r\nminimidirektiv att det inte finns något hinder för oss i\r\nSverige att införa en längre tidsfrist för konsumentens\r\nångerrätt. Därför tycker vi från Centerpartiet att vi\r\nskall göra det.\r\nVi är inte ensamma om den uppfattningen. Fyra\r\npartier står bakom reservationen som bygger på vår\r\nmotion om ett krav på en ångerfrist på 15 dagar. Inte\r\nheller vi fyra partier är ensamma om att tycka så. Vi\r\när i gott sällskap. Även konsumentvägledarnas före-\r\nning har i sitt remissvar föreslagit att ångerfristen för\r\nkonsumenten skall vara 15 dagar. Inte heller är vi i\r\nSverige ensamma om att tycka så. Våra nordiska\r\ngrannar i Finland överväger just att frångå EG-\r\ndirektivet och införa en egen finländsk förlängd ång-\r\nerfrist på 14 dagar.\r\nTrots att det finns en mycket stor minoritet med\r\nstarka argument har detta inte gett tillräckligt intryck\r\npå majoriteten i utskottet. Propositionens förslag har\r\ninte ändrats. Visserligen svävar majoriteten på målet i\r\nsin argumentering för propositionens kortare ånger-\r\nfrist. Med hänsyn till att så många andra länder och\r\nflertalet av de nordiska länderna, vilket med det måste\r\nförstås Norge, Danmark och Island, har accepterat\r\ndirektivets kortare ångerfrist kan vi göra det också i\r\nSverige, skriver majoriteten - \"- - - i vart fall tills\r\nvidare - - -\". Vidare heter det: \"Utskottet utgår dock\r\nifrån att regeringen noga följer utvecklingen och där-\r\nvid uppmärksammar frågan om ångerfristen i framti-\r\nden kan behöva göras längre än vad som följer av\r\ndirektivet.\"\r\nOsäkerheten och tveksamheten tycker jag talar för\r\nsig själva. Om regeringen följer detta, som antas, är\r\njag övertygad om att vi får tillbaka frågan med ett\r\nförslag om en förlängd ångerfrist, till konsumenternas\r\nbästa. Men varför gå denna omväg? Det är bättre att\r\nfatta det beslutet här och nu.\r\nFru talman! Jag ber därför att få yrka bifall till re-\r\nservationen i betänkandet nr 18 från lagutskottet, som\r\nvi nu behandlar.</pre><pre>Anf.  153  TANJA LINDERBORG (v):\r\nFru talman! Jag vill inledningsvis framhålla att jag\r\ni huvudsak tycker att regeringens proposition är\r\nmycket bra. Vänsterpartiet har en avvikande mening\r\nsom gäller ångerfristens längd.\r\nEftersom kammaren är i tidsnöd och eftersom Ag-\r\nne Hansson har utvecklat sin ståndpunkt, som också\r\när min i det här ärendet, vill jag bara yrka bifall till\r\nden gemensamma fyrpartireservationen i betänkandet.</pre><pre>Anf.  154  YVONNE RUWAIDA (mp):\r\nFru talman! Jag yrkar också bifall till reservatio-\r\nnen om tidsdelat boende och hänvisar till vad Agne\r\nHansson har sagt.\r\nJag vill bara kommentera en liten sak. I dag fatta-\r\nde vi beslut om ett annat betänkande. Då gällde det\r\ndelgivning med aktiebolag. Där ville t.ex. Moderater-\r\nna, som inte ställer sig bakom den här reservationen,\r\nha en förlängning från två veckor till en månad. Där\r\ntyckte de att det var nödvändigt att man skulle få mer\r\ntid på sig, eftersom man inte kunde beräknas ha fått\r\nen delgivning under loppet av två veckor. Men i den-\r\nna konsumentfråga stöttar inte Moderaternas oss. Det\r\när kanske inte så konstigt. Men litet mer förunderligt\r\när det dock att Socialdemokraterna inte vill stärka\r\nkonsumenternas intressen i den här frågan.\r\nJag yrkar bifall till reservationen.</pre><pre>Anf.  155  BENGT KRONBLAD (s):\r\nFru talman! Som tidigare talare har nämnt är det\r\nalltså betänkandet om konsumentskydd för avtal vid\r\ntidsdelat boende som lagutskottet nu diskuterar och\r\nlägger till riksdagen för beslut.\r\nSyftet med lagförslaget är att i svensk rätt införliva\r\nett EG-direktiv om skydd för konsumenter vid förvärv\r\nav nyttjanderätten till fast egendom på tidsdelad basis.\r\nDen enda diskussionen som vi har mellan olika partier\r\ngäller ångerfristens längd. Där skiljer sig partierna.\r\nLagutskottets majoritet ställer sig bakom propositio-\r\nnens förslag om en ångertid på tio dagar. Det är jäm-\r\nföra med de ångertider som vi har i andra fall på sju\r\ndagar. Det innebär att detta en något längre tid.\r\nVi har ansett att det är viktigt med en nordisk\r\nsamsyn. Det gäller i stort. Finland har ännu inte helt\r\ntagit ställning, men för övrigt gäller det tid som vi här\r\nföreslår, dvs. tio dagar. För att gardera upp det hela\r\nskriver vi att regeringen noggrant bör följa frågan.\r\nDärmed anser vi att den oro som övriga partier hänvi-\r\nsar till är framförd. Man har möjlighet att återkomma\r\nom dessa tio dagar i ångerrätt inte är nog.\r\nEn del som jag gärna vill kommentera ytterligare\r\när att man också inför ett förbud mot betalning under\r\nångerfristen. Jag tycker att det är väldigt viktigt. Då\r\nhar man ingen möjlighet att pressa konsumenten till\r\natt betala en summa pengar som det är svårt att få\r\ntillbaka om köpet ångras. Det innebär alltså att man\r\ninte har rätt att ta betalt i förskott.\r\nFru talman! Detta är en viktig del i att öka skyddet\r\nför konsumenterna. Jag yrkar därför bifall till hemstäl-\r\nlan i lagutskottets betänkande och avslag på reserva-\r\ntionen.</pre><pre>Anf.  156  AGNE HANSSON (c) replik:\r\nFru talman! Det framgick ju av vad Bengt Kron-\r\nblad sade att majoriteten är litet osäker. Jag tycker att\r\ndet hade varit bättre för konsumentpolitiken och\r\ntryggheten om man hade tagit steget redan nu. Jag vill\r\nfråga Bengt Kronblad om han verkligen tycker att han\r\nkänner sig säker om han skulle teckna ett avtal om\r\ntidsdelat boende. Här rör det sig ju oftast om avtal\r\nsom man tecknar för att hyra en semesterlägenhet i\r\nutlandet. Det är långa avstånd. Det är ofta andra för-\r\nhållanden i sådana här sammanhang. Det är mycket\r\nsom är olika. Det finns alltså en rad skäl för detta.\r\nMan använder andra försäljningsmetoder. Det finns\r\nen rad skäl som gör att man just i detta specifika fall\r\nborde ha något längre ångertid. Är Bengt Kronblad\r\nändå inte litet orolig för att man ger konsumenten en\r\nalltför svag ställning? I övrigt har vi ju en progressiv,\r\npositiv och bra konsumentpolitik i vårt land. Jag tyck-\r\ner att vi kunde passa på att göra den ännu bättre.</pre><pre>Anf.  157  BENGT KRONBLAD (s) replik:\r\nFru talman! Det här är en längre tid än vad som\r\ngäller i dag. I dag har vi inte något skydd. I de ånger-\r\nskydd som vi har i andra sammanhang, t.ex. när vi\r\nhandlar hemma vid dörren, handlar det om sju dagars\r\nångervecka som det kallas. Det innebär att den be-\r\nskrivning som Agne Hansson här ger, dvs. att man är i\r\nen annan kultur och att det handlar om en större\r\nsumma pengar i vissa fall, har föranlett att vi här har\r\nföreslagit mer än de sju dagarna, nämligen upp till tio\r\ndagar.\r\nFru talman! Som jag sade tidigare finns det an-\r\nledning att följa frågan noggrant. Men nu tar vi ställ-\r\nning till EU:s direktiv kring det delade boendet. Jag\r\nanser att vi härmed har förstärkt konsumenternas\r\nställning mot vad som gäller i dag. Skulle vi behöva\r\nförstärka den ytterligare kommer regeringen givetvis\r\natt återkomma med sådana förslag. Vi kommer ju\r\nockså att ha möjlighet att göra det som motionärer.\r\nJag ser med tillförsikt fram emot att vi nu förstärker\r\nkonsumentens situation mot hur den är för tillfället.</pre><pre>Anf.  158  AGNE HANSSON (c) replik:\r\nFru talman! Jag kan försäkra Bengt Kronblad att\r\nvi kommer igen. Vi i Centerpartiet menar att vi även i\r\nvår inhemska lagstiftning borde ha en längre ånger-\r\nfrist. I logik med det borde vi också ha dessa ytterli-\r\ngare dagar som vi föreslår här. Men vi får tillfälle att\r\nåterkomma och diskutera detta. Det är i och för sig\r\ningen livsavgörande fråga.</pre><pre>Anf.  159  MARIETTA DE POURBAIX-\r\nLUNDIN (m):\r\nFru talman! Detta är egentligen en replik på\r\nYvonne Ruwaida, men eftersom jag inte står på talar-\r\nlistan måste jag gå fram och anmäla mig.\r\nHon anklagar oss moderater för att vi i ett annat\r\närende har velat ha fyra veckor. Det gäller delgivning.\r\nDet är två skilda saker. Vid en delgivning vet man\r\ninte att det skall komma någonting. Då måste man\r\nkanske ha längre tid på sig att få veta detta. När det\r\ngäller en ångerfrist har man själv gjort en aktiv hand-\r\nling som man skall ångra. Jämförelsen är mycket\r\nmärklig.\r\nJag tycker, precis som Bengt Kronblad, att det här\r\nfaktiskt är ett bättre skydd än det vi har nu. Skulle det\r\nvisa sig att det inte är tillräckligt får vi återkomma.\r\nDärför står vi bakom betänkandet.</pre><pre>Anf.  160  YVONNE RUWAIDA (mp):\r\nFru talman! Jag är medveten om att det handlar\r\nom två helt skilda ärenden som har en annorlunda\r\nkaraktär. Men jag tycker ändå att det är intressant att\r\nman vill stärka aktiebolagens ställning. Här handlar\r\ndet om en konsumentfråga. Det här är en aktiv hand-\r\nling - man går in och köper någonting på lån eller\r\nmed kontanter. Men det är ändå så att det finns väl-\r\ndigt påträngande och aggressiva försäljningsmetoder\r\nhär. Därför behövs en ångerfrist som är tillräcklig,\r\nspeciellt med tanke på att man oftast köper detta i\r\nutlandet när man är på resa. Man kommer kanske hem\r\nförst efter en viss tid.</pre><pre>Anf.  161  MARIETTA DE POURBAIX-\r\nLUNDIN (m):\r\nFru talman! Jag tycker att Yvonne Ruwaida blan-\r\ndar äpplen och päron. Man kanske inte ens vet att en\r\ndelgivning skall komma. När man har gjort ett avtal\r\nom tidsdelat boende har man själv varit med och tagit\r\nett aktivt steg, och man skall själv ta steget tillbaks\r\nom man ångrar sig. Man har det i egna händer, vilket\r\nman inte har vid en delgivning. Man vet inte ens att\r\nden skall komma. Detta är verkligen att blanda bort\r\nkorten och att blanda äpplen och päron.</pre><pre>Överläggningen var härmed avslutad.\r\n(Beslut skulle fattas den 15 maj.)\r\nAjournering</pre><pre>Kammaren beslutade kl. 17.59 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>23 §  Reviderat protokoll om förbud mot eller\r\nrestriktioner i användningen av minor, försåt och\r\nandra anordningar</pre><pre>Föredrogs\r\nUtrikesutskottets betänkande 1996/97:UU8\r\nReviderat protokoll om förbud mot eller restriktioner\r\ni användningen av minor, försåt och andra anord-\r\nningar (prop.1996/97:145)</pre><pre>Anf.  162  EVA ZETTERBERG (v):\r\nFru talman! Riksdagen behandlar nu frågan om att\r\ngodkänna regeringens proposition om ett internatio-\r\nnellt förbud mot användning av minor. Det är förvisso\r\ninte första gången vi diskuterar antipersonella minor,\r\npersonminor eller truppminor - vilket begrepp vi nu\r\nanvänder - här i riksdagen. Det har vi gjort tidigare\r\nvid många tillfällen.\r\nJag vill inleda med att konstatera att vi på det här\r\nområdet har tagit stora steg framåt för att nå lösning-\r\nar.\r\nFörst och främst tror jag att det är med stor glädje\r\nsom vi alla som har deltagit i behandlingen konstate-\r\nrar att vi i dag kan godkänna ett protokoll från den\r\n3 maj 1996, där uppemot 40 stater säger sig vara\r\nvilliga att stödja ett internationellt förbud av truppmi-\r\nnor. Det är ett mycket stort steg framåt och det har\r\ntagit lång tid att komma dithän.\r\nDet andra jag vill understryka är att vi från svensk\r\nsida - vi har ju mycket aktivt drivit de här frågorna -\r\nhar en oerhört mycket bättre position när vi i dag\r\nfortsätter att driva dem. Det har vi utifrån det förhål-\r\nlandet att den svenska riksdagen har fattat ett beslut\r\nom att avskaffa minor i det svenska försvaret. Det\r\nbeslutet fattade vi den 13 december 1996 här i riksda-\r\ngen. Jag vill särskilt framföra ett tack till Thage G\r\nPeterson. Jag tror att han personligen mycket aktivt\r\nhar tagit åt sig de synpunkter som många partier och\r\nmånga enskilda i den här riksdagen har framfört. Det\r\nvar med glädje vi i december kunde fatta det beslutet\r\nhär i riksdagen.\r\nJag och Vänsterpartiet hävdar att det var ett nöd-\r\nvändigt beslut. Det har varit svårt att internationellt\r\nhävda Sveriges ståndpunkt, när vi själva har ansett oss\r\nha behov av minor i det svenska försvaret. Vår posi-\r\ntion när vi driver frågorna internationellt har alltså\r\nytterligare stärkts.\r\nJag vill också understryka den roll som utrikesut-\r\nskottet har spelat på det här området. Först fick vi\r\nfram exportförbud för svenska minor. Kollegor som\r\nsatt i utskottet innan jag kom med, redan under den\r\nförra perioden 1993-1994, fick fram ett exportförbud.\r\nDet är en annan viktig milstolpe på det här området.\r\nMen när vi har konstaterat att vi har tagit steg\r\nframåt, måste vi också konstatera hur små de ändå är i\r\nförhållande till problemets omfattning. Det finns en\r\nbeskrivning av bakgrunden i betänkandet. Men jag\r\ntror att det ändå är viktigt att vi upprepar några grund-\r\nfakta för dem som inte har varit med under alla turer.\r\nDet finns drygt 100 miljoner minor runt om i vår\r\nvärld. Det finns minor i över 70 länder i världen.\r\nVärst drabbade är naturligtvis - som vanligt, skulle\r\njag vilja säga - de fattigaste länderna. Det rör sig om\r\nAngola, Moçambique, Afghanistan, Kambodja och\r\nnågra andra länder, som hör till världens absolut fatti-\r\ngaste.\r\nOmfattningen av lidandet är enormt. Det är mer än\r\n10 000 som skadas varje år och lika många som dö-\r\ndas. Det är framför allt civilbefolkningen, barnen,\r\nsom drabbas. Det är vanligt att barn inte förstår att\r\nminorna är ett vapen. De tror att det är en leksak som\r\nde kan ta till sig.\r\nVar och en av oss har sett barn som har drabbats\r\noch som har överlevt, men som tvingas använda pro-\r\ntes - i bästa fall. Alla barn som har blivit av med en\r\narm eller ett ben får ju inte protes. Att inte kunna leva\r\nett normalt liv är ett stort straff för omvärldens rust-\r\nningsiver.\r\nJag vill också understryka hur problematiskt det\r\nhär är. Även om vi nu har den här konventionen vet vi\r\natt för varje mina som röjs läggs det ut ungefär 20\r\nnya. Röda korset beräknade 1996 att man under 1995\r\ntog bort ungefär 100 000 minor i världen, men att 2\r\nmiljoner nya kom till under samma period.\r\nVi vet hur ojämnt kostnaderna fördelar sig. En\r\nmina kan kosta 3-30 dollar, beroende på dess om-\r\nfång. Men kostnaderna för att röja minor är 100 gång-\r\ner högre. Det kostar 300-1 000 dollar per mina att\r\noskadliggöra den.\r\nFN har beräknat att om vi skulle genomföra ett\r\ntotalstopp i hela världen - ingen export, ingen ytterli-\r\ngare tillverkning - skulle det kosta mer än 33 miljar-\r\nder US dollar. Det skulle dessutom ta den fantastiska\r\nsiffran av 1 000 år att röja. Det handlar alltså inte om\r\nett hundraårigt perspektiv, utan om ett tusenårigt.\r\nMot den bakgrunden känns det väldigt viktigt att\r\nSverige, som har drivit frågan och varit ordförande i\r\növersynskonferensen, nu fortsätter arbetet och ser till\r\natt det blir ett totalförbud mot minor. Vi vet att om-\r\nkring 40 länder skrev på konventionen och att de\r\naktivt vill ansluta sig. Det är viktigt att notera att flera\r\nav de stora producenterna och exportörerna av minor\r\ninte fanns med bland de länderna. Jag tänker t.ex. på\r\nKina. I det fallet måste Sverige fortsätta att arbeta\r\nmycket bestämt och se till att frågan får spridning och\r\natt det blir ett totalt förbud för antipersonella minor i\r\nalla länder.\r\nNär man ser på vad vi har uppnått med protokollet\r\nkan man konstatera att de länder som har sagt sig vilja\r\nstå bakom det är viktiga länder. Bara det är en stor\r\nframgång.\r\nMen det finns naturligtvis också stora begräns-\r\nningar med det här avtalet. Det är t.ex. stopp för icke\r\ndetekterbara minor, men det finns åtskilliga minor\r\nsom faller utanför och som alltså inte omfattas av\r\nförbudet.\r\nDet är naturligtvis också bra att man har jämställt\r\nbrott mot konventionen med brott mot folkrätten. De\r\nhar samma dignitet.\r\nVänsterpartiet säger alltså självklart ja till rege-\r\nringens proposition. Vi vill för egen del aktivt fortsät-\r\nta att föra ut frågorna på det internationella och det\r\nnationella planet.\r\nMen jag kan också konstatera att det finns några\r\npunkter där vi skiljer oss från regeringen och där vi\r\ntycker att regeringen skulle ha gått mycket längre än\r\nvad man har gjort.\r\nVi tycker t.ex. att det behövs en lagstiftning för att\r\ngarantera att besluten och Sveriges anslutning inte vid\r\nett senare stadium förfaller. Vi har erfarenheter av\r\nbarnkonventionen, som ännu inte är del av svensk\r\nlagstiftning. Vi har haft många diskussioner om i\r\nvilken grad den gäller, just därför att det inte finns\r\nnågon lagstiftning bakom.\r\nJag vill också påpeka att vi anser att begreppet\r\ntruppmina bör vara personmina.\r\nJag vill också nämna att minor som kan utlösas av\r\nen person bör betraktas som personminor. I den frå-\r\ngan har vi också en reservation. Vi tycker att det inte\r\nbara skall vara minor som i första hand - primarily -\r\nkan utlösas av en person, som framhålls i texten. Vi\r\ntycker att Sverige skall verka för en ändring, så att det\r\ngäller alla typer av minor.\r\nVi vill också ha ett exportförbud av minan\r\nFFV 013. Den kan nämligen användas på samma sätt\r\noch utlösas av en enskild person. Vi vill inte heller att\r\nClaymoreminor tillåts.\r\nVi tycker också att Ottawaprocessen måste fortsät-\r\nta. Med Ottawaprocessen menar vi de förhandlingar\r\nsom förs utanför det formella förhandlingsbordet\r\nbland FN:s stater. Den bör fortsätta parallellt med att\r\nman har formella överläggningar i den här frågan\r\nFru talman! Jag vill självklart notera att Vänster-\r\npartiet står bakom alla reservationer och ett särskilt\r\nyttrande. Men jag vill särskilt yrka bifall till reserva-\r\ntion 2.\r\nJag vill också, fru talman, understryka att den här\r\nfrågan måste få en ökad vikt internationellt. I rege-\r\nringens studie om konfliktförebyggande verksamhet\r\nsom precis kommit ut ägnar man bara en halv sida åt\r\nlätta vapen och åt frågor om antipersonella minor. Vi\r\nmenar att man inte tagit tillräckligt allvarligt på frågan\r\nom vapen och militära krafters betydelse.\r\nMan måste i det konfliktförebyggande arbetet\r\nmycket starkare inrikta sig på att få stopp för vapen-\r\ntillverkning och vapenexport runt om i världen. Jag\r\nvill understryka att minröjning också har en positiv\r\ninnebörd för Sverige, med tanke på att vår svenska\r\nförsvarsindustri i stället för att tillverka vapen och\r\nminor nu i alla högsta grad bör inrikta sig på verktyg\r\nför att röja minor. De behövs i både stor och liten\r\nskala, och därvidlag har Sverige väldigt stora möjlig-\r\nheter att komma ut och att visa att vi menar allvar\r\nmed att stoppa minor och över huvud taget verka för\r\nnedrustning i världen.</pre><pre>Anf.  163  BODIL FRANCKE\r\nOHLSSON (mp):\r\nFru talman! Minor är extra hemska vapen, efter-\r\nsom de när som helst kan slå till mot vem som helst,\r\nlångt efter det att vi har glömt vilka krig som fördes,\r\nvarför krigen fördes och vem som förde dem mot\r\nvem. I fattiga länder - här har redan nämnts Afghani-\r\nstan, Moçambique och Kambodja - där de minor man\r\nhittills lyckats röja utgör en bråkdel av vad som fort-\r\nfarande finns nedlagt i jorden är det extra svårt att bli\r\ndrabbad av en mina och att bli handikappad. Som\r\nvuxen saknar man för det mesta hjälp från samhället\r\noch möjligheter att försörja sig själv. Vi har många\r\ngånger i pressen sett fruktansvärda bilder på hur spe-\r\nciellt barn drabbas - också Eva Zetterberg nämnde\r\ndetta - när de leker i markerna och hittar eller trampar\r\npå minor som ingen visst fanns just där.\r\nProtokollet är en klar förbättring och en förstärk-\r\nning av konventionen från 1980. Den omfattar nume-\r\nra även interna konflikter i ett land. Det krävs bl.a. att\r\navståndsutlagda truppminor skall vara självförstöran-\r\nde eller självdesaktiverande, att minfält måste inhäg-\r\nnas, att man skall upprätta protokoll och kartor över\r\nminfälten och att varje part i stridigheterna efter det\r\natt fred inträtt skall röja minfälten.\r\nTyvärr finns det i protokollet undantag som är\r\nsvåra att acceptera. Det finns minor som inte omfattas\r\nav konventionens och tilläggsprotokollets bestämmel-\r\nser, och enligt betänkandet är det då fråga om\r\n\"varianter av minor och försåt, där det inte är klart om\r\nammunitionen är att betrakta som en mina eller vapen,\r\nt.ex. s.k. Claymorevapen\".\r\nExempel på minor som klassas som vapen är\r\nClaymoreminorna och boforsminan FFV 013. Vi i\r\nMiljöpartiet anser att också de bör förbjudas. Bo-\r\nforsminan anses vara en fordonsmina och är därmed\r\nett vapen. Den skall inte lämnas obevakad, och den\r\nutlöses via tändkabel. Men den kan också förses med\r\nsnubbeltrådsutlösning. Den kan alltså fungera som en\r\nantipersonell mina eller truppmina, dvs. en mina som\r\nanvänds direkt mot människor.\r\nClaymoreminorna förutsätter liksom boforsminan\r\nen kontinuerlig övervakning av militär personal. Det\r\nstår också i betänkandet \"att dessa minor är avsedda\r\natt komma till användning i anslutning till regelrätta\r\nstridshandlingar mellan stridande förband\".\r\nDen tredje mina som jag vill ta upp i samman-\r\nhanget går under beteckningen fordonsmina och är\r\nförsedd med röjningsskydd. Minan utlöses då en\r\nperson försöker röja den.\r\nVi i Miljöpartiet anser att om den militära perso-\r\nnal som skall övervaka minorna - och som har de\r\nprotokoll och kartor där minorna är utmärkta - inte\r\növerlevt stridshandlingarna, är de här minorna en lika\r\nstor risk som de personminor protokollet gäller och\r\nsom nu blir förbjudna.\r\nMiljöpartiets slutsats är liksom Vänsterns den att\r\nom en mina exploderar genom en persons närvaro\r\neller agerande, är det en antipersonell mina, även om\r\nden i huvudsak brukar användas mot fordon. Därför\r\nmenar vi att Sverige, som har inställningen att minor\r\nskall totalförbjudas, dels borde ha reagerat mot un-\r\ndantag av detta slag, dels borde haft med detta i till-\r\nkännagivandena vid ratificeringen av tilläggsprotokol-\r\nlet.\r\nDet fanns en del länder som var missnöjda med\r\nminprotokollet, och Kanadas utrikesminister startade\r\ndärför den s.k. Ottawaprocessen med syftet att utarbe-\r\nta en ny konvention, som totalförbjuder antipersonella\r\nminor. Ett femtiotal stater står bakom denna. Utkastet\r\ntill konventionen stöds bl.a. av Internationella röda-\r\nkorskommittén, Rädda Barnen och den internationella\r\nNGO-kampanjen mot minor.\r\nRädda Barnen uttalade på sitt minseminarium för\r\nen månad sedan sin besvikelse över att Sverige för-\r\nhållit sig passivt och tveksamt till Ottawainitiativet. I\r\ndet betänkande som vi nu behandlar står det dock att\r\nutskottet förutsätter att regeringen på lämpligt sätt\r\nstödjer Ottawaprocessen. Miljöpartiet utgår från att\r\nSverige aktivt deltar dels i Ottawaprocessens förmöte,\r\nsom är planerat att äga rum i Stockholm om ett par\r\nveckor, dels i de förhandlingar som kommer att äga\r\nrum i september och oktober i Oslo.\r\nDet protokoll som vi i dag beslutar om är ett oer-\r\nhört viktigt steg i nedrustningsarbetet mot vad som\r\nförhoppningsvis en gång blir en vapenfri eller kanske\r\nen vapenfriare värld. Många länders missnöje med\r\nprotokollet gav upphov till Ottawaprocessen, och det\r\när inte något negativt. Tvärtom är det ett ytterligare\r\nsteg mot en värld utan vapen, och det är fantastiskt att\r\nså många länder redan vill gå längre i sina strävanden\r\nmot en vapenfri värld.\r\nJag yrkar bifall till reservationerna 2, 3 och 4.</pre><pre>Anf.  164  INGRID NÄSLUND (kd):\r\nFru talman! Jag yrkar bifall till reservation 2, som\r\nhandlar om gränsdragningen mellan truppminor och\r\nandra minor.\r\nJag skall inte trötta åhörarna med alltför många\r\nfakta om minor, eftersom de föregående talarna redan\r\nhar redovisat många siffror om detta. Det rör sig dock\r\nom otroliga siffror, och jag skall bara nämna ett par\r\nav dem.\r\nMan räknar med att 110 miljoner aktiva minor\r\nfinns utplacerade, och det har varit en mycket påtaglig\r\nökning under de senare årtiondena. Man räknar med\r\natt av dem som skadas och dödas av minor är det bara\r\n13 % som är aktiva soldater. Deras liv är naturligtvis\r\nlika mycket värda, men är man i aktiv strid ingår det i\r\nförutsättningarna att man utsätter sig för stor risk. De\r\nandra minorna drabbar civilbefolkning, och det rör sig\r\ni stor utsträckning om barn.\r\nDet är också en otrolig sifferuppgift som lämnas\r\nom hur lång tid det skulle ta att röja alla dessa minor\r\nunder nuvarande förutsättningar. Vi får naturligtvis\r\nhoppas att förutsättningarna så småningom skall för-\r\nbättras, men det är ändå väldigt svårt att komma åt de\r\nenskilda minorna. På många ställen där de är utplace-\r\nrade är terrängen av sådan art att det inte går att an-\r\nvända särskilt tidsbesparande anordningar för att\r\nkomma åt dem.\r\nUnder utrikesutskottets resa i Angola hade vi till-\r\nfälle att följa minröjning, och vi fick se hur man fick\r\narbeta sig fram centimeter för centimeter. Det tog\r\nmycket lång tid för en person att klara av en kvadrat-\r\nmeter.\r\nDen tid som man har talat om för att bli av med\r\nminorna är faktiskt 1 100 år. Det är naturligtvis ett\r\nstort framsteg när man nu talar om att minorna skall\r\nvara självdestruerande, och det har gjorts framsteg\r\ngenom minprotokollet. Vi är självfallet mycket tack-\r\nsamma för att så har skett, men det finns fortfarande\r\nbrister. Den stora bristen är naturligtvis att det, trots\r\natt 40 länder skrivit på, återstår en lång rad länder.\r\nJag skulle därför också vilja påpeka betydelsen av\r\nOttawaprocessen. Givetvis är det som sker i FN:s regi\r\nmycket bra, men det skall ibland till extraordinära\r\nåtgärder. Det har visat sig att en del frågor med fram-\r\ngång kan drivas utanför de officiella systemen.\r\nDärför förväntar jag mig att regeringen kommer\r\natt vilja delta aktivt i processen, både i förkonferensen\r\noch sedan vid den egentliga konferensen. Vi hoppas\r\natt Sverige kommer att vara pådrivande i processen.\r\nVi vet att om det skall till ytterligare en översyn av\r\nden konvention som nu har setts över kommer det att\r\nta betydligt längre tid.\r\nJag skall nämna några ord om betydelsen av att\r\nkonventioner är tydliga och klara. Det gäller den\r\nreservation som vi kristdemokrater har ställt oss bak-\r\nom. Vi menar att det är en försämring att ordet pri-\r\nmarily - i första hand - har lagts till, dvs. när man\r\nt.ex. säger att en truppmina är en mina som i första\r\nhand är konstruerad att explodera genom en persons\r\nnärvaro, närhet eller kontakt och som försätter en eller\r\nflera personer ur stridbart skick och skadar eller dödar\r\ndessa.\r\nDetta ger möjligheter till undantag och tolkningar.\r\nRedan det är en försämring. Där skulle vi vilja se att\r\nSverige verkar för att så fort som möjligt få till stånd\r\nen förändring.\r\nJag yrkar bifall till reservation 2, och i övrigt stäl-\r\nler vi upp på hemställan i betänkandet.</pre><pre>Anf.  165  CARINA HÄGG (s):\r\nFru talman! I dag står utrikesutskottets betänkande\r\n1996/97:UU8, med den långa titeln Reviderat proto-\r\nkoll om förbud mot eller restriktioner i användningen\r\nav minor, försåt och andra anordningar på dagord-\r\nningen.\r\nFru talman! Jag vill inleda mitt anförande med att\r\nyrka bifall till hemställan i utrikesutskottets betänkan-\r\nde och avslag på samtliga reservationer.\r\nI Sverige råder sedan länge generellt exportförbud\r\nför all krigsmateriel, vilken inkluderar alla typer av\r\nminor. Sedan den 13 december 1996 har vi också ett\r\nefterlängtat försvarsbeslut som behandlar minorna\r\ninhemskt i Sverige.\r\nSverige var det första land som började driva kra-\r\nvet på ett internationellt förbud mot truppminor. Vi\r\nvar ledande i arbetet på att stärka de folkrättsliga\r\nreglerna om användning av minor, något som starkt\r\nbidragit till att också minprotokollet kom att omfatta\r\ninterna konflikter, inte bara som tidigare mellanstatli-\r\nga konflikter. Det är en oerhört viktig framgång mot\r\nbakgrund av att de konflikter som pågår runt om i\r\nvärlden nästan uteslutande är interna konflikter.\r\nKonferensen om inhumana vapen enades fredagen\r\nden 3 maj 1996 om ett nytt reviderat protokoll om\r\nminor. Att det reviderade protokollet inte kom att\r\ninnehålla ett totalförbud mot minor stod klart långt\r\ndessförinnan. Men det reviderade protokollet skärper\r\nreglerna om användningen av minor på de flesta\r\npunkter, som jag för enkelhetens skull väljer att näm-\r\nna mycket kortfattat.\r\nProtokollet skall, som jag redan har varit inne på,\r\ngälla även i interna konflikter. Det är förstärkta re-\r\nstriktioner för användning av de olika mintyperna.\r\nFörbud mot minor som inte kan upptäckas med me-\r\ntalldetektorer. Förbud mot detekteringsskydd. Förbud\r\nmot användning av minor utanför minfält om de inte\r\när självförstörande. Begränsning av handel med mi-\r\nnor. Uppföljning av efterlevnaden av protokollet, bl.a.\r\nvid årliga möten. Straffrättsligt ansvar för personer\r\nsom bryter mot protokollets regler. Skyddet förstärks\r\nför humanitära organisationer och fredsbevarande\r\nstyrkor.\r\nVi har både velat och kunnat följa hur protokollet\r\nunder svenskt ordförandeskap har växt fram med\r\nutgångspunkt i fakta, olika ställningstaganden -\r\nibland avvaktande, andra gånger ett stopptecken från\r\nolika länder. När FN:s dåvarande generalsekreterare\r\nBoutros Boutros Ghali kom med enträgna vädjanden\r\ntill konferensens parter, underströks också svårighe-\r\nterna med att nå ett tillfredsställande resultat.\r\nDet står utom allt tvivel att det i utrikesutskottet\r\noch i denna kammare finns ett starkt engagemang i\r\nminproblemen. Det är något som även denna debatt\r\nunderstryker. Det står också utom allt tvivel att vi är\r\nmånga som önskat en mer långtgående överenskom-\r\nmelse. Men det var hit vi kom, om det inte skulle bli\r\nalltför glest på vagnen. Det hade i sig inneburit att\r\nprotokollet fått en magrare omslutning. När vi läser\r\nde motionsyrkanden som har skrivits med utgångs-\r\npunkt i propositionen, mynnar de främst ut i en öns-\r\nkan att mer skall göras framöver. Javisst, mycket mer\r\nkan göras framöver i denna fråga.\r\nNu har vi i och med protokollet fått en stadigare\r\noch bredare grund att stå på i det framtida arbetet.\r\nAlla vet att det krävs ytterligare internationellt arbete\r\ninnan minfrågan kan avfärdas från dagordningen eller\r\nens kan tillåtas flyttas nedåt på densamma. Än skapas\r\ntomma skor.\r\nNär den talande aktionen Tomma skor mot\r\ntrampminor pågick i såväl Genève som i svenska\r\nstäder för att driva på i konferensens slutskede, sade\r\njag att tyvärr skulle denna kampanj behöva upprepas.\r\nDet är något som jag fortfarande står för.\r\nFru talman! Det har varit mycket arbete sedan\r\nförsta internationella konferensen sammankallades\r\nredan år 1949 för att komma dit vi är i dag konven-\r\ntionsmässigt.\r\nNär jag kom i riksdagen så var minfrågan på olika\r\nplan det första jag kastade mig in i. Snabbt upptäckte\r\njag också att det behövdes en bättre samordning av\r\nvåra nationella resurser, inte minst för att kunna vara\r\nen bättre resurs utåt. Sverige behövde helt enkelt\r\nsamordna sina resurser till en geografisk plats - Ek-\r\nsjö. Nu finns, helt i linje med den motion jag väckte,\r\nett sådant beslut. Den 1 juli 1997 startar Totalförsva-\r\nrets ammunitions- och minröjningscentrum sin verk-\r\nsamhet i Eksjö. Tanken är att all svensk kompetens\r\ninom minröjning, såväl humanitär som militär, samlas\r\nunder ett tak. Vid centrumet kommer utbildning och\r\nannan verksamhet att bedrivas för Försvarsmakten,\r\nRäddningsverket, Rikspolisstyrelsen, Sida m.fl. myn-\r\ndigheter. Även utländska organisationer skall kunna\r\nutnyttja den kompetens och kunskap som samlas i\r\nminröjningscentrumet, som också skall utgöra bas för\r\nforskning och utveckling inom området. Nog behövs\r\ndet kunskap för att klara skiftande naturförhållanden\r\nsom t.ex. Sinais öken och Kambodjas djungler och\r\nrisfält.\r\nI Norden undersöker man nu också hur det kan ske\r\nen samordning. Så sent som i februari hölls ett nor-\r\ndiskt minröjningsseminarium. Vid seminariet före-\r\nslogs att varje nordiskt land utser en koordinator med\r\nuppgift att samordna och övervaka utvecklingen in-\r\nternationellt, redovisa behov samt försöka realisera de\r\nförslag som läggs fram i minröjningsfrågor. Beslutet\r\natt utse koordinatorer fattades sedan av försvarsmi-\r\nnistrarna vid ett möte på Grönland i månadsskiftet\r\nmars-april. Sverige skall sammankalla till det första\r\nmötet. Men nu väntar vi på vem som skall bli svensk\r\nkoordinator.\r\nFN:s generalförsamling antog den 1 december\r\n1996 en resolution om att börja förhandla om ett avtal\r\nsom förbjuder användning, produktion och lagring av\r\nsamt handel med minor.\r\nÅsikterna om vilket som är rätt forum går än isär.\r\nInom själva FN finns i dag två institutioner som be-\r\nhandlar minfrågor. En inom avdelningen för fredsbe-\r\nvarande operationer, och en inom avdelningen för\r\nhumanitära frågor. Dessutom pågår verksamhet kring\r\nminröjning inom FN:s utvecklingsprogram, UNDP.\r\nDetta återspeglar skiljelinjerna mellan humanitär och\r\nmilitär minröjning, men också uppsplittringen av FN:s\r\nresurser. Även här behövs en bättre samordning. Men\r\njag är inte säker på att just formen, ett internationellt\r\nmincentrum, är nödvändig. Min förhoppning är att det\r\nnyligen beslutade ammunitions- och minröjningscent-\r\nrumet i Eksjö inte bara skall spela en tydligare roll\r\nnationellt och i Norden utan också kunna vara en\r\nresurs internationellt.\r\nOttawaprocessen, som många har berört här, är\r\nviktig. Det är viktigt att vi i fortsättningen stöder och\r\nföljer vad som händer. Jag tror att jag var den första\r\nsom tog upp denna fråga i kammaren.\r\nEn uppföljning av Ottawakonferensen kommer att\r\nske i Bryssel i juni i år. Då har vi möjlighet att se vad\r\nsom händer.\r\nDet finns en annan konferens som Sverige stöder\r\nekonomiskt - Östeuropakonferensen.\r\nDen 28 februari i år hölls i det hårt mindrabbade\r\nlandet Moçambique, i huvudstaden Maputo, en konfe-\r\nrens. Det var den fjärde internationella NGO-\r\nkonferensen om landminor, organiserad av ICBL.\r\nDenna paraplyorganisation består av inte mindre än\r\n650 fristående organisationer spridd över sex konti-\r\nnenter. Diplomater, FN-representanter och delegater\r\nfrån ett sextiotal länder deltog i konferensen. Bl.a. en\r\nrad afrikanska stater utlovade lagstiftning för förbud\r\nav truppminor. Den 19-21 maj planeras en ny min-\r\nkonferens i Afrika. Denna gång skall den vara i Syd-\r\nafrika, i Johannesburg. Anordnare är denna gång den\r\nafrikanska enhetsorganisationen OAU. Problemen i\r\nAfrika är stora. Enligt grova skattningar finns det 18-\r\n30 miljoner minor i 18 afrikanska länder. Moçam-\r\nbique, Somalia, Etiopien, Eritrea och Sudan räknas\r\ntill de värst drabbade.\r\nFru talman! Minor finns i alla världsdelar. I Mel-\r\nlanöstern finns det största minproblemet i Kuwait. 7\r\nmiljoner minor lades ut under Gulfkriget, och ungefär\r\nhälften av dessa är nu röjda. Miljontals minor finns\r\nutlagda längs gränsen Iran-Irak efter kriget mellan\r\ndessa länder. Irak har även lagt ut ett stort antal minor\r\ni kurdiska områden. Det finns minor i Syrien, Israel\r\noch Libanon.\r\nFå länder har drabbats så hårt av minor som Kam-\r\nbodja. Minor har använts i offensivt syfte, och sprid-\r\nningen är mycket omfattande. Kambodja har det hög-\r\nsta antalet amputerade i världen, 30 000. Vietnam\r\nmen även Laos och Burma har stora problem med\r\nutlagda minor. Thailands gräns mot Kambodja och\r\nBurma samt gränsen mot Vietnam och Kina är kraftigt\r\nminerade.\r\nUnder den ryska invasionen i Afghanistan spred\r\nryska trupper miljontals minor från luften. Men även\r\nden afghanska regeringen och motståndsrörelsen\r\nspred minor. Enligt en skattning av FN har 200 000\r\nmänniskor dödats och 400 000 skadats av minor i\r\nAfghanistan. Minor finns också längs gränserna mel-\r\nlan Afghanistan och Pakistan, Indien och Kina, och\r\nKashmir och Sri Lanka är också drabbade.\r\nI Europa är minproblemet i dag ett stort problem i\r\nf.d. Jugoslavien. Det är ett problem som även drabbat\r\nde fredsframtvingande och senare också de fredsbeva-\r\nrande styrkorna. Minproblemet är stort i Nagorno-\r\nKarabach, Georgien och Tadzjikistan. I Latinamerika\r\nhar El Salvador och Nicaragua ett stort antal minor\r\nutlagda.\r\nEnligt en grov uppskattning finns mellan 300 000\r\noch 1 miljon minor i åtta länder. Sammantaget görs\r\ngällande att det finns 65-100 miljoner minor utströd-\r\nda och minst 100 miljoner lagda i vapenförråd över\r\nhela världen. Det finns inga säkra uppgifter på hur\r\nmånga som har dödats, men FN skattar att fler än 800\r\nmänniskor per månad dödas av minor. I det perspek-\r\ntivet bör man av barmhärtighetsskäl helst förbigå\r\nVänsterns krav om en namnändring. Vilken mina\r\nhade inte blivit utlagd om den hade döpts om?\r\nFru talman! Mot slutet av mitt anförande vill jag\r\nän en gång peka på det breda positiva engagemang\r\nsom finns inte bara i den här kammaren utan runt om i\r\nvärlden för att hjälpa till att utrota de djävulska mi-\r\nnorna och att det också går framåt. Över 50 länder har\r\nförbjudit export av truppminor. 15 länder har påbörjat\r\neller slutfört förstöringen av sina lager. Minst 30\r\nländer har helt eller tillfälligt förbjudit användning. 20\r\nländer har tillkännagett att de helt stoppat tillverk-\r\nningen.\r\nFör att få bort minorna handlar det om att jobba på\r\nväldigt många olika plan. Det gäller att jobba politiskt\r\ni frivilligorganisationer men också att sätta tummen i\r\nögat på t.ex. bolag som amerikanska Alliant Techno-\r\nsystems, detta bolag som mellan 1985 och 1995 hade\r\nkontrakt på minor för 2,5 miljarder kronor, enligt\r\nHuman Rights Watch.\r\nTrots en större medvetenhet grävs ändå de djä-\r\nvulska minorna ned om och om igen för att tyst ligga\r\ndär och vänta på ytterligare offer.</pre><pre>Anf.  166  BODIL FRANCKE\r\nOHLSSON (mp) replik:\r\nFru talman! Jag nämnde i mitt anförande att det\r\nborde funnits med i tillkännagivandet vid ratificering-\r\nen av tilläggsprotokollet, de tillkännagivanden som\r\nSverige har gjort och som också Carina Hägg talade\r\nom, att vi har ett totalförbud mot antipersonella mi-\r\nnor. Det beslöts redan 1993/94 i utskottet att Sverige i\r\nsamband med översynskonferensen skulle klargöra att\r\nvi vill ha ett totalförbud. Jag undrar vad det finns för\r\nmotivering till att det inte finns med som den fjärde\r\npunkten. Carina Hägg tog inte upp den frågan.</pre><pre>Anf.  167  CARINA HÄGG (s) replik:\r\nFru talman! Det är som jag tidigare sade. Man\r\nskulle ha kunnat komma längre med konferensen om\r\nalla hade varit överens. Men tyvärr ställde inte alla\r\nländer upp ett totalförbud mot minor. Det ledde också\r\ntill att vi i Sverige kände att vi nu måste fatta ett eget\r\nnationellt beslut.\r\nVi kom inte längre i konferensen. Vi kan ju inte\r\nblanda ihop vad vi har fattat beslut om nationellt och\r\növerenskommelsen. Vi hade kunnat få en överens-\r\nkommelse som gått längre. Men då hade konventio-\r\nnen omfattat väldigt få länder. Det i sig hade inneburit\r\natt konventionen inte hade varit så mycket värd.\r\nSedan ser vi att det efter konferensen pågår oer-\r\nhört mycket positivt. Vi har nämnt Ottawakonferen-\r\nsen. Men vi har även sett andra effekter där man för-\r\nsöker driva dessa frågor i annan ordning. Konferensen\r\nhar en väldigt positivt bieffekt. Det får vi heller inte\r\nglömma.</pre><pre>Anf.  168  BODIL FRANCKE\r\nOHLSSON (mp) replik:\r\nFru talman! Såvitt jag förstår gäller detta ett till-\r\nkännagivande när man ratificerar protokollet. Det är\r\ningenting som man ställer som villkor på något sätt\r\nunder själva förhandlingarna. Sverige avser ju att\r\ntillämpa protokollet i fredstid. Man har lagt till detta\r\nmed \"i första hand\", och man talar om skyldigheter\r\nför fördragsslutande parter, osv. Det är här jag menar\r\natt man skulle lägga till detta som ett fjärde tillkän-\r\nnagivande.</pre><pre>Anf.  169  CARINA HÄGG (s) replik:\r\nFru talman! Jag vill än en gång understryka att jag\r\ninte upplever det som att det är några otydligheter om\r\nvad Sverige har för hållning i den här frågan. Jag kan\r\ninte se något behov av det Bodil Francke Ohlsson här\r\nefterlyser. Sverige har en mycket klar och tydlig linje\r\ni den här frågan. Vi kommer att fortsätta att driva den\r\nhär frågan. Vi hoppas allihop tillsammans att man kan\r\nta ytterligare steg vid en kommande uppföljning. Men\r\nnu är det här vi är.</pre><pre>Anf.  170  EVA ZETTERBERG (v) replik:\r\nFru talman! Först kan vi konstatera att förutan det\r\nenorma tryck som har rått i den här frågan runt om i\r\nvårt land från många enskilda människor, Rädda Bar-\r\nnen, Röda korset och alla andra engagerade frivilliga\r\norganisationer tror jag inte att vi hade stått här i dag\r\nmed ett svenskt förbud att använda minor i det svens-\r\nka försvaret.\r\nVi är alltså överens, och alla ställer sig bakom\r\npropositionen och vill få fram en ratificering av pro-\r\ntokollet. Det är inte så, precis som Bodil Francke\r\nOhlsson var inne på, att vi som har avgett reservatio-\r\nner har ställt våra reservationer mot ratificering. Vad\r\nvi menar är att Sverige måste gå vidare och i förhand-\r\nlingarna kräva att man går därutöver.\r\nJag tycker inte att Carina Hägg har svarat på de\r\nreservationer som vi har avgett. Varför inte använda\r\nordet personmina i stället för truppmina? Det är mer\r\nkänt internationellt. Det blir mycket tydligare om man\r\ngör det. Varför göra begränsningen med \"i första\r\nhand\", som vi också har varit inne på? Varför inte\r\ninkludera Claymoreminor?\r\nTill slut till frågan om den svenska lagstiftningen,\r\nsom Carina Hägg över huvud taget inte berörde. Jag\r\noch Vänsterpartiet hävdar att det skulle vara betydligt\r\nstörre tryck i frågan om vi dessutom kunde visa upp\r\nen svensk lagstiftning där dessa frågor var helt klara.</pre><pre>Anf.  171  CARINA HÄGG (s) replik:\r\nFru talman! Jag vill börja med det sista som Eva\r\nZetterberg sade om svensk lagstiftning. Jag hade det\r\nmed i mitt inledningsanförande. Jag talade om att vi\r\nhade en lagstiftning som innebär förbud mot militär\r\nvapenexport men att man kan göra undantag från den.\r\nMen när det gäller just minor har vi ett absolut ex-\r\nportförbud. Jag har berört den delen.\r\nVi har en lagstiftning som även täcker detta fall.\r\nAtt ha en dubbel lagstiftning stärker ingenting. Den\r\nlag vi har fyller det behov vi allihop i denna kammare\r\nönskar att den skall fylla.\r\nNär det gäller texterna och om det finns tveksam-\r\nheter i hur de har översatts mellan engelska och\r\nsvenska är det i slutändan alltid den engelska orginal-\r\nvarianten som gäller.\r\nTruppminor är en militär term från början.\r\nTruppminor var tänkta att användas i militärt syfte.\r\nSedan har det under tiden visat sig att de mer har\r\ndrabbat den civila befolkningen än den militära delen\r\ni strid. Det ser inte jag som något skäl till att man\r\nskall använda en annan terminologi. Nu har man des-\r\nsa texter. De är väl förankrade i konventionstexter och\r\ni inhemsk lagstiftningstext.\r\nDet råder ingen tvekan om vad dessa minor har för\r\nverkan på dem som blir utsatta för dem. Jag kan inte\r\npå något sätt se att om man skulle kalla truppminor\r\nför trampminor eller någonting annat skulle det väcka\r\nmindre engagemang hos alla dem som har hjälpt till\r\natt arbeta aktivt för den här frågan.</pre><pre>Anf.  172  EVA ZETTERBERG (v) replik:\r\nFru talman! Jag noterade visst att Carina Hägg ha-\r\nde med frågan om lagstiftning. Men det var utifrån\r\nvår generella lagstiftning, som innebär förbud mot\r\nexport av krigsmateriel. Jag menar att den lagstift-\r\nningen många gånger har visat sig vara helt otillräck-\r\nlig. Det vet Carina Hägg precis lika bra som jag hur\r\nmånga undantag som har gjorts från den lagstiftning-\r\nen. Den är inte särskilt tillförlitlig, om man nu vill ha\r\nett absolut förbud. Just därför skulle det ha varit bra\r\natt markera Sveriges beslutsamhet att ställa sig bakom\r\nett förbud på detta område.\r\nAtt man kallar det för truppmina, trampmina eller\r\npersonmina räddar inte liv. För den som har blivit\r\noffer spelar det naturligtvis ingen roll vad man kallar\r\ndet. Men jag tror att det har betydelse i det internatio-\r\nnella förhandlingsarbetet.\r\nVi använder ju den engelska termen primarily,\r\noch det innebär en alltför stor begränsning. Vi är helt\r\növerens om hur bra det är att Sverige har ratificerat\r\nprotokollet som nu har kommit, och vi skall acceptera\r\ndet. Men vi kan väl också ställa krav på att den svens-\r\nka regeringen skall driva frågor hårdare? Vi behöver\r\ninte bara säga ja och ingenting mer. Där borde utskot-\r\ntet kunna agera mer kraftfullt, anser jag.</pre><pre>Anf.  173  CARINA HÄGG (s) replik:\r\nFru talman! Det positiva med den här debatten är\r\natt den visar att det finns ett starkt engagemang i\r\nkammaren även efter försvarsbeslutet som fattades\r\nden 13 december. Den visar också att det finns en\r\nambition att driva frågorna vidare, inte bara nationellt\r\nutan även internationellt. Det vore tomt om det inte\r\nvore så, om det inte förts någon debatt här i kamma-\r\nren och om det inte hade funnits människor här som\r\nvill mer än vad kommissionstexten ger uttryck för.\r\nSom jag sade var det många av oss som innerligt\r\nönskade att man hade kommit fram till ett totalförbud.\r\nNu var det inte så, men det innebär bara att vi måste\r\narbeta vidare. Engagemanget för frågan får inte av-\r\nstanna på något sätt - det är inte det jag menar. Det är\r\nviktigt att vi fortsätter att hålla flaggan högt i de här\r\nfrågorna.</pre><pre>Anf.  174  BERTIL PERSSON (m):\r\nFru talman! Nöjda blir vi nog inte förrän vi har\r\nfått det eftersträvade totalförbudet mot antipersonella\r\nminor. Men jag tycker ändå att vi har anledning att\r\nuttala våra uppskattning för det jobb som Carl-\r\nMagnus Hyltenius och Johan Molander så energiskt\r\nhar bedrivit för att få fram det resultat som vi nu skall\r\nratificera.\r\nDet reviderade protokollet av den 3 maj 1996 in-\r\nnebär ett betydande steg framåt i den här frågan. Vi\r\nhar 110 miljoner minor nedgrävda. Jag skall inte dra\r\nupp alla siffror som redan har nämnts, men situatio-\r\nnen i världen när det gäller minor är förfärlig. Jag har\r\ntillsammans med utskottet också sett det mödosamma\r\nminröjningsarbetet i Afrika. I exempelvis Moçam-\r\nbique fanns bland alla de minor man nu röjt upp inte\r\nen enda mina som inte var tillverkad inom det gamla\r\nöstblocket.\r\nDet är bra att vi fått ett förbud både när det gäller\r\ninternationella och interna konflikter. Det är bra att vi\r\nhar fått ett förbud mot icke detekterbara truppminor,\r\natt man inte accepterar avståndsminor som inte är\r\nsjälvförstörande eller självdesaktiverande, att man\r\nbland så många länder fått ett stopp accepterat även\r\nför försåtliga minor på sårade och i form av leksaker\r\noch att vi fått ett oavvisligt krav på såväl protokoll\r\nsom minkartering och skydd för humanitära insatser.\r\nDet är hedrande att Sverige 1994 var först med att\r\nföreslå ett förbud mot truppminor. Jag är övertygad\r\nom att man från våra förhandlares sida inte kunde\r\nkomma längre den här gången. Det hindrar inte att\r\nman skall fortsätta. Vi har också markerat vilken\r\nmålsättning vi har i det här arbetet.\r\nDetta är ett viktigt steg. Vi skall fortsätta att kräva\r\nmer - vi har trovärdighet i den frågan. Detta är ett\r\nsteg i rätt riktning, även om man alltid kan diskutera\r\nsteglängden. Men vår ambition att ta ytterligare steg\r\nfår det inte råda någon som helst tveksamhet om.\r\nEfter det här beslutet skall vi startat arbetet inför nästa\r\nsteg mot totalförbudet. Krig är grymt, det är ännu\r\ngrymmare att civilbefolkningen drabbas, och det är\r\nallra grymmast när det drabbar så många år efter den\r\naktuella konflikten.\r\nFru talman! Sverige har skapat respekt för sin be-\r\nslutsamhet i minfrågan och vi har ett förtroende när\r\ndet gäller att driva frågan vidare. Där får vi inte för-\r\ntröttas.</pre><pre>Anf.  175  ANNA CORSHAMMAR-\r\nBOJERUD (c):\r\nFru talman! Riksdagen behandlar i dag ett betän-\r\nkande som innebär att Sverige godkänner det revide-\r\nrade protokollet om förbud mot eller restriktioner i\r\nanvändningen av minor, försåt och andra anordningar.\r\nProtokollet är kopplat till vad som kallas 1980 års\r\nvapenkonvention, som i första hand är avsedd att\r\nminska civilbefolkningens lidande och begränsa kri-\r\ngets offer i konflikter.\r\nNu finns en risk för upprepning, men jag tror att\r\ndessa siffror kanske behöver upprepas. Eftersom jag\r\när sista talare får vi se det som en sammanfattning. Vi\r\nhar tidigare hört att tusentals människor, varav mer än\r\nen fjärdedel barn, dödas och lemlästas varje år till\r\nföljd av dessa minor. Enligt FN finns mer än 110\r\nmiljoner minor utlagda. Det är svindlande siffror. För\r\nvarje mina som röjs läggs 20 nya ut, sade någon tidi-\r\ngare. Minerad mark är obeboelig och obrukbar till\r\ndess att samtliga minor tagits bort, vilket tar mycket\r\nlång tid och kräver stora resurser.\r\nCenterpartiet har här i kammaren med framgång\r\ndrivit kravet på totalförbud internationellt och ett\r\nensidigt svenskt förbud. För oss är det självklart att\r\nbifalla varje framsteg som görs för att begränsa möj-\r\nligheterna att använda dessa ytterst skadebringande\r\noch urskillningslösa vapen som de  antipersonella\r\nminorna utgör. Jag vill därför inledningsvis yrka bifall\r\ntill utskottets betänkande.\r\nI september 1995 inleddes en översyn av 1980 års\r\nvapenkonvention och dess protokoll om förbud mot\r\neller restriktioner i användningen av minor, försåtva-\r\npen och andra anordningar. Konferensen avslutades i\r\nmaj 1996. Inför denna översyn våren 1994 beslutade\r\nen enig riksdag, på initiativ av bl.a. Centerpartiet, att\r\nSverige skall verka för ett internationellt förbud mot\r\nantipersonella minor. Som utskottet påpekar innebär\r\ndetta beslut att Sverige som första land i augusti 1994\r\nkunde föreslå ett internationellt förbud mot antiperso-\r\nnella minor.\r\nUnder granskningskonferensen anslöt sig sedan\r\nalltfler länder till tanken på ett totalförbud. När det\r\nreviderade minprotokollet antogs hade antalet stater\r\nsom stödde ett totalförbud stigit till närmare 40. Men\r\ntyvärr var motståndet mot ett totalförbud alltför starkt.\r\nEtt flertal länder ansåg att det fanns behov av att an-\r\nvända vissa typer av minor även i framtiden. Särskilt\r\nstarkt var motståndet från bl.a. de minproducerande\r\nstaterna, stater som gränsar till stormakter och stater\r\nmed konflikthärdar i sina närområden.\r\nDet är viktigt med tydliga signaler, och Center-\r\npartiet var mycket kritiskt till den tvetydiga inställ-\r\nning som Sverige då hade till de antipersonella mi-\r\nnorna. Det var också svårt för Sverige att få någon\r\ntrovärdighet i sitt krav på ett internationellt totalför-\r\nbud när en riksdagsmajoritet samtidigt ansåg att de\r\nantipersonella minorna spelade en väsentlig roll för\r\ndet svenska försvaret. Centerpartiet föreslog därför\r\nvåren 1995 att Sverige ensidigt skulle avveckla sina\r\nantipersonella minor. Då nådde vi inte ända fram,\r\nmen vi fick emellertid lön för vår strävan i samband\r\nmed försvarsbeslutet som fattades i december i fjol.\r\nTack vare detta beslut kan Sverige nu med ökad tro-\r\nvärdighet driva kravet på ett internationellt förbud.\r\nJag vill i detta sammanhang markera att Center-\r\npartiet ser den pågående Ottawaprocessen som viktig\r\nför det fortsatta arbetet i syfte att nå ett internationellt\r\ntotalförbud. Centerpartiet uppfattar att detta initiativ\r\nligger helt i linje med vår svenska målsättning, och\r\nOttawaprocessen är betjänt av ett helhjärtat svenskt\r\nstöd.\r\nFru talman! Låt mig avslutningsvis kort beröra det\r\nreviderade protokollet. Det är viktigt att uppmärk-\r\nsamma de betydelsefulla steg vi trots allt tagit. Det\r\nreviderade minprotokollet är på praktiskt taget alla\r\npunkter starkare utformat än det förra från 1980. Det\r\ncentrala är att protokollets tillämpningsområde har\r\nutvidgats så att det nu kommer att omfatta även inter-\r\nna konflikter. De allmänna restriktionerna för an-\r\nvändning av alla typer av minor stärks. Krigförande\r\nparter åläggs ett större ansvar för mineringar. Dess-\r\nutom förbjuds detekteringsskydd, och det ställs långt-\r\ngående krav på försiktighetsåtgärder i samband med\r\nminering.\r\nEtt av de allra största problemen med minvapen är\r\natt de ligger laddade även långt efter det att ett krig\r\ntagit slut. Civilbefolkningen drabbas skoningslöst.\r\nVapnen slår utan urskiljning. Trots att protokollet inte\r\ngäller retroaktivt, vill jag framhålla att användningen\r\nav inte detekterbara truppminor förbjuds. Dessutom\r\nuppställs långtgående krav på självförstörelse och\r\nsjälvdetektering. De förbättrade regler som skapas\r\nkan förhoppningsvis också ge ett skydd mot minor för\r\nfredsbevarande styrkor och olika typer av humanitära\r\nhjälporganisationer. Det är glädjande att Sverige och\r\nett stort antal andra länder nu har bestämt sig för att ta\r\nett steg framåt mot en säkrare och fredligare värld.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>24 §  Europaavtalet med Slovenien</pre><pre>Föredrogs\r\nUtrikesutskottets betänkande 1996/97:UU14\r\nEuropaavtalet med Slovenien (prop. 1996/97:144)</pre><pre>Anf.  176  LENNART ROHDIN (fp):\r\nFru talman! Ratifikation av Europaavtal har väl\r\nkommit att bli närmast en formalitet som passerar\r\nkammaren i bred enighet och utan debatt. Det tycker\r\njag på många sätt är en välkommen utveckling. Såväl\r\nför vårt eget EES-avtal som för det därpå följande\r\nEU-medlemskapet, gällde ju att det var mycket stora\r\nfrågor, frågor av stor betydelse för vårt land och för\r\nSveriges riksdag. Jag tror att redan Europaavtal, och\r\ndärmed hägrande EU-medlemskap, har än större\r\nbetydelse för de nya demokratier som successivt upp-\r\nnår detta. Det gäller, tror jag, i särskilt hög grad ett\r\nland som republiken Slovenien. Efter självständighe-\r\nten och det korta kriget sommaren 1991, har Sloveni-\r\nen på ett i många avseenden föredömligt sätt förberett\r\nsig på den hägrande europeiska integrationen. Men\r\ndet har tagit sex år för det självständiga Slovenien att\r\nnå fram dit det är i dag. Det beror i hög grad på att de\r\neuropeiska institutionerna och EU har dragit benen\r\nefter sig av många skäl.\r\nLänge hänvisade man till konflikten i det forna\r\nJugoslavien. Vi vet att det var ett svepskäl, ett svep-\r\nskäl som dessutom kontrasterar rätt påtagligt mot hur\r\nlänge denna konflikt tolererades av bl.a. EU. Redan\r\nuppstartandet av förhandlingar om Europaavtal mel-\r\nlan EU och republiken Slovenien fördröjdes under\r\nlång tid på grund av en närmast utpressningsmässig\r\nhållning från den dåvarande italienska regeringen.\r\nÖvriga EU kunde inte göra någonting. Det här över-\r\nträffas egentligen bara, men kanske inspirerades, av\r\nsamma förlamning från EU:s sida inför Greklands\r\nnärmast vettlösa vetopolitik mot de åtgärder som hade\r\nbehövts för att stödja republiken Makedonien på det\r\ndå ännu oroligare Balkan.\r\nFru talman! Nu är vi äntligen framme. Det har,\r\nsom jag sagt, dröjt alldeles för länge. Orsakerna till\r\ndröjsmålet ligger nästan helt i oförmåga och bristande\r\nvilja inom EU:s medlemskrets, till vilken vi hör. Jag\r\när övertygad om att den här fördröjningen har haft\r\ndirekt motverkande effekt gentemot den fredsfräm-\r\njande roll som de flesta ändå vill se att EU skall spela\r\ni Europa i dag. Att vi nu äntligen är framme vid det\r\nhär, och att republiken Slovenien kan få sitt Europa-\r\navtal, hoppas jag skall innebära en signal till alla\r\nandra länder - inte minst på Balkan - som ännu inte\r\när där om att man fortsättningsvis kommer att bedö-\r\nmas på sina egna meriter. Jag hoppas att det innebär\r\natt andra stater som önskar en motsvarande utveckling\r\nvet att det är på sakliga grunder, med hjälp av sakliga\r\nkriterier som man uppfyller, som man också kan nå\r\nfram till ett Europaavatal.\r\nAvslutningsvis, fru talman, tror jag att motsvaran-\r\nde resonemang om enbart sakliga grunder också\r\nkommer att ha det avgörande inflytandet i fråga om de\r\nkommande besluten när det gäller utvidgning av\r\nNATO. Där är ju Slovenien också ett av de aktuella\r\nkandidatländerna.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>25 §  Vissa högskolefrågor</pre><pre>Föredrogs\r\nUtbildningsutskottets betänkande 1996/97:UbU9\r\nVissa högskolefrågor</pre><pre>Anf.  177  RUNE RYDÉN (m):\r\nFru talman! Vi skall nu debattera utbildningsut-\r\nskottets betänkande UbU9 om vissa högskolefrågor.\r\nDet rör sig om motioner som väcktes redan under den\r\nallmänna motionstiden. Flertalet av de moment som\r\nhar funnits i de här motionerna har redan behandlats.\r\nDärför är det en något splittrad bild det här betänkan-\r\ndet ger vid genomläsning. Jag skall i den här debatten\r\ndärför enbart beröra några av de moment där vi mo-\r\nderater har reserverat oss.\r\nDen första punkt där vi moderater har haft syn-\r\npunkter på utskottets majoritetsskrivning, rör huvud-\r\nmannaskapet för högre utbildning och forskning. Vi\r\nhar sedan gammalt tyckt, och tycker fortfarande, att\r\ndet skall vara ett statligt huvudmannaskap. Vi har haft\r\nden uppfattningen ända sedan den första utredningen\r\npå det här området framlades i början av 80-talet. Vår\r\nrepresentant, Lars Ahlmark, framförde då i en reser-\r\nvation de här synpunkterna, och de förtjänar enligt vår\r\nuppfattning att upprepas gång efter annan.\r\nI de förhandlingar som sker med vårdhögskolorna\r\nute i landet, kommer man efter hand att överföra allt-\r\nfler vårdskolor till det statliga huvudmannaskapet.\r\nDet tycker vi är bra, men vi tycker att man redan nu\r\negentligen skulle ha alla under statligt huvudmanna-\r\nskap. Vi kan inte se att man, när man har en enhetlig\r\nhögskoleorganisation, skall ha en annan organisation\r\nparallellt för samma typ av utbildning. Därför uppre-\r\npar vi vårt krav i vår reservation.\r\nDen andra punkt där vi moderater har framfört en\r\navvikande mening gäller omvandlingen av högskolor\r\noch universitet till fristående enheter eller fristående\r\nstiftelser. Vi tycker att erfarenheterna från Chalmers\r\ntekniska högskola och från högskolan i Jönköping är\r\nmycket goda. De borde följas upp av ytterligare nå-\r\ngon högskola i landet - förslagsvis Kungliga Tekniska\r\nhögskolan, men vi är öppna för någon annan högskola\r\nockså om det skulle lämpligare.\r\nVi tycker att det är väldigt viktigt att man har fri-\r\nstående högskolor. Det är viktigt av konkurrensskäl\r\noch av kompetensutvecklingsskäl. Där kan man pröva\r\nnya organisationsformer och nya undervisningsfor-\r\nmer. Man har kort sagt ett betydligt effektivare hand-\r\nläggningssätt inom dessa högskolor än vad man kan\r\nha i den mer tungrodda statliga organisationen. Det är\r\nen av anledningarna till att vi förespråkar att vi skall\r\ngå vidare på den här vägen, men det finns också flera\r\nandra anledningar.\r\nDen tredje punkt som jag skulle vilja beröra helt\r\nkort, är att vi tycker att de ledamöter som sitter i hög-\r\nskolestyrelserna inte skall inväljas enbart på grund av\r\npolitiska förtroendeuppdrag, utan de skall ha en kom-\r\npetens på området. Vi menar att det är en viktig prin-\r\ncipfråga. Därför har vi återigen tagit upp den.\r\nDen fjärde punkten rör högskolornas rätt att ut-\r\nforma särskilda förkunskapskrav för sina utbildningar.\r\nVi tycker att det är viktigt att man kan anpassa sig till\r\nden lokala arbetsmarknaden och de lokala förhållan-\r\ndena på högskolorna. Det kan man göra om man har\r\nsådana lokala och särskilda förkunskapskrav. Att\r\nstrikt centralisera och byråkratisera antagningsförfa-\r\nrandet tycker vi är klart olämpligt och att man efter så\r\nkort tid ändrade ställningstagande i denna fråga från\r\nmajoritetens sida är enligt vår uppfattning olyckligt.\r\nJag vill också instämma i den reservation som\r\nockså Inger Davidson från Kristdemokraterna står\r\nbakom och som handlar om att högskolans styrning\r\nbör ske i form av målsättningar och inte i form av\r\ncentralstyrda regler och direktiv som begränsar frihe-\r\nten inom högskolevärlden. Det finns en tendens från\r\nde socialdemokratiska utbildningspolitikerna att i\r\ndetalj vilja reglera och begränsa friheten inom hög-\r\nskolevärlden. Vi tycker att det är beklagligt. Vi hade\r\nhoppats att man skulle ha visat större öppenhet i den\r\nhär frågan.\r\nFru talman! Jag vill också beröra vårt särskilda\r\nyttrande om specialistutbildningen av läkare. Vi tyck-\r\ner att det är olyckligt att den nuvarande specialistut-\r\nbildningen har minskat i omfattning. Det finns en\r\nkonflikt mellan landstingen och staten. I betänkandet\r\npå s. 31 står följande:\r\n\"Nuvarande lagstiftning ger inte staten någon\r\nmöjlighet att tvinga sjukvårdshuvudmännen att öka\r\nantalet St-tjänster. Utskottet har erfarit att frågan om\r\nspecialistutbildningens dimensionering sedan en läng-\r\nre tid bereds inom Regeringskansliet.\"\r\nMan kan verkligen fråga sig, fru talman, på vilket\r\nsätt det kan beredas inom Regeringskansliet när man i\r\nmeningen före konstaterar att man inte har någon\r\nmöjlighet att tvinga sjukvårdshuvudmännen. Det är i\r\nså fall bara ett allmänt tyckande från statens sida.\r\nJag tycker att man snabbt borde gå till en för-\r\nhandling för att lösa detta allvarliga dilemma. Vi vet\r\natt specialistläkare kommer att pensioneras i en ökad\r\nomfattning i början av nästa århundrade. Det kan leda\r\ntill en allvarlig brist på specialistkompetenta läkare.\r\nAtt då inte snabbt försöka nå en lösning med sjuk-\r\nvårdshuvudmännen tycker jag är dåligt.\r\nTill slut, fru talman, skulle jag vilja rikta en fråga\r\ntill Bengt Silfverstrand. Den gäller den allvarliga\r\nfråga som uppstår nu när man ökar antalet elever i\r\nhögskolan. Satsningen på att öka antalet utbildnings-\r\nplatser tycker vi rent generellt sett är bra. Men det\r\nleder till allvarliga komplikationer genom att antalet\r\nlärare inte ökar i samma utsträckning som antalet\r\nelever. Enligt olika undersökningar har antalet elever\r\nunder perioden från 1987 fram till 1994 ökat med\r\nungefär 70 % men antalet lärare med knappt hälften.\r\nDet innebär enligt min uppfattning och enligt många\r\nandras uppfattningar att kvalitetsaspekterna inte på ett\r\ntillfredsställande sätt kan tillgodoses inom högskolans\r\nram. Jag tycker att detta är bekymmersamt, allra helst\r\nsom jag hade hoppats på att alla här i kammaren\r\nskulle vara överens om att vi bör ha en hög kvalitet på\r\nvår högskoleutbildning, vare sig den sker vid de stora\r\nuniversiteten eller vid de mindre högskolorna. Nu har\r\nstatssekreteraren Göran Löfdahl uttalat sig och sagt\r\natt man kan lösa detta och angett tre olika sätt.\r\nFör det första skall man ha en särskild satsning på\r\nforskarutbildningen. Det kan i och för sig vara väldigt\r\nbra. Men det leder momentant till att man minskar\r\nantalet lärare, eftersom flera av dem som då går in i\r\nforskarutbildningen och försöker lägga all sin kraft på\r\nden i dagsläget sysslar med undervisning i grundut-\r\nbildningen. Hur kommer man att lösa det?\r\nFör det andra skall man rekrytera lärare från ut-\r\nlandet. Det är intressant och bra. Det vidgar det inter-\r\nnationella perspektivet. Men Bengt Silfverstrand som\r\nbor nära Danmark vet hur mycket man betalar aka-\r\ndemiska lärare i Danmark. Och går man ett steg vida-\r\nre till Tyskland så undrar jag: Vilken akademisk lära-\r\nre vill frivilligt komma till Sverige med nuvarande\r\nlöneförhållanden? Hur har man tänkt sig att soulagera\r\ndessa utländska lärare för att de skall vara villiga att\r\nta en anställning här i Sverige?\r\nFör det tredje skall man locka pensionerade uni-\r\nversitetslärare att göra ytterligare en insats under\r\nnågra år. Det kan vara nog så bra. Men hur stämmer\r\ndet överens med den socialdemokratiska politiken att\r\nman vill försöka förtidspensionera eller få människor\r\natt lämna sina anställningar redan när de är 62-63 år?\r\nMan kan visserligen säga att akademiska lärare har\r\nkraft och ork att fortsätta undervisa under några år till,\r\nmen det sker inte utan extra kostnader. Hur har rege-\r\nringen tänkt sig att lösa den frågan? Det vore intres-\r\nsant att höra Bengt Silfverstrand säga något om detta.\r\nI SULF-tidningen fanns det också en intervju med\r\nrektorn vid Mitthögskolan Kari Marklund där han\r\ntalar om att man under de närmaste åren behöver\r\nomkring 150 nya lärare. Men man har högst omkring\r\n130 som kan tänkas disputera. Det kommer att uppstå\r\nstora problem inom vissa ämnesområden som data,\r\npedagogik, matematik och psykologi, ämnen för vilka\r\ndet inte växer disputerade på träd.\r\nJag skulle mycket gärna vilja höra Bengt Silfver-\r\nstrand utveckla litet närmare hur man skall lösa dessa\r\ni dagsläget mycket allvarliga frågor på högskolan.\r\nDessa frågors lösning avgör nämligen vilken kvalitet\r\npå utbildningen som vi kommer att ha i Sverige under\r\nde närmaste åren. Om vi inte löser dessa frågor på ett\r\ntillfredsställande sätt kommer Sverige att fortsätta att\r\nhalka efter omvärlden i detta avseende och kanske\r\nytterligare bekräfta den nedgång som innebär att den\r\ngeneration som föddes omkring 1950 har flera hög-\r\nskoleutbildade än den generation som nu börjar på\r\nhögskolan. Jag vill veta vad Bengt Silfverstrand tän-\r\nker göra åt detta.</pre><pre>Anf.  178  MARGARETA\r\nANDERSSON (c):\r\nFru talman! I utbildningsutskottets betänkande 9\r\nhar många viktiga områden förts samman. Digniteten\r\nvarierar mellan stort och smått, men alla har ett värde\r\nför några människor som berörs av högskolans verk-\r\nsamhet i landet.\r\nCentern har i en partimotion och i en kommitté-\r\nmotion tagit upp frågor om hur den högre utbildning-\r\nen skall kunna nå alla medborgare i alla delar av lan-\r\ndet.\r\nI motion Ub504 diskuteras hur man skall kunna\r\nanvända den nya tekniken för att sprida kunskaper till\r\ndem som av olika anledningar inte kan delta i under-\r\nvisningen på de ordinarie studieorterna. Man kallar\r\ndet en virtuell högskola där man med avancerad in-\r\nformationsteknik tar emot ljud och bild från en annan\r\nort för i det här fallet undervisningssyfte. Uppkopp-\r\nlingen kan ske både enskilt och för grupper.\r\nMänniskor kan ha många anledningar till att be-\r\nhöva utbildning på hemorten. Framför allt gäller det\r\nmänniskor som är etablerade i ett yrke och har en\r\nsocial situation som binder dem vid en speciell ort. En\r\nförälder med småbarn har svårt att vistas långt från\r\nhemmet långa tider i sträck. För föräldrar kan den\r\nvirtuella högskolan vara ett alternativ. Med hjälp av\r\nvårt lands väl utbyggda och moderna telekommunika-\r\ntionssystem kan de flesta människor ta del av utbild-\r\nning som ges på en helt annan ort än där de bor.\r\nUndervisningen kan också arrangeras tillsammans\r\nmed folkbildningsorganisationerna då man får det\r\nsociala behovet tillgodosett. I en form av universi-\r\ntetscirkel kan studenterna gemensamt diskutera frågor\r\noch lösa problem. Kontakten med läraren kan med\r\njämna mellanrum också ske både virtuellt och genom\r\natt studenterna reser till den ordinarie högskoleorten\r\neller att läraren reser ut till studenterna.\r\nModellen med Open University, det öppna uni-\r\nversitetet, som innebär att var och en har tillträde till\r\nundervisningen, har prövats i Finland och borde gå att\r\nanvända även i vårt land. För många människor är\r\nkunskapen viktigare än att de avlägger en fullständig\r\nexamen. De som har ett arbete och behöver uppgrade-\r\nra sina kunskaper inom ett visst område behöver inte\r\ngå en hel utbildning. Däremot kan de behöva en spe-\r\nciell kurs. Att då kunna delta i den utan att ha kravet\r\natt fortsätta utbildningen leder till att kunskapstillväx-\r\nten kan ske både snabbt och effektivt i samhället.\r\nSedan är det upp till högskolan att intressera studen-\r\nterna för att fullfölja utbildningen.\r\nDet finns säkert också möjligheter att till någon\r\ndel avgiftsbelägga denna form av undervisning, spe-\r\nciellt om den skall vara en del av företagens vidare-\r\nutbildning av personalen.\r\nFör ungefär 15 år sedan fanns en möjlighet för\r\nstudieförbunden att anordna olika former av universi-\r\ntetscirklar i samarbete med universitet och högskolor.\r\nTyvärr försvann den formen av utbildning vid någon\r\nav de nedskärningar som drabbat folkbildningen, men\r\nOpen University borde kunna ge tillbaka till medbor-\r\ngarna en del av de fördelar som universitetscirkeln\r\nhade.\r\nEn fråga som tas upp i motion 1996/97:Ub430 är\r\nfrågan om alternativ till djurförsök i utbildningar där\r\ndjurförsökträning inte ingår som ett avgörande mo-\r\nment i utbildningen. Studenterna har rätt att begära att\r\nfå avstå från den delen av utbildningen. Det angelägna\r\ni motionen är att studenterna i sin utbildning också\r\nskall erbjudas alternativ till försöken på djur. Alter-\r\nnativen finns redan, och det är viktigt att man som\r\nstuderande har kunskap om dem och erbjuds att delta\r\ni denna alternativa utbildning.\r\nFru talman! Med ledning av vad jag sagt här yrkar\r\njag bifall till reservationerna 6 och 12.</pre><pre>Anf.  179  MARGITTA EDGREN (fp):\r\nFru talman! Inledningsvis yrkar jag bifall till re-\r\nservationerna 5 och 6. Eftersom vårt yrkande om\r\nsommaruniversitet tidigare har behandlats kommer vi\r\nvid en eventuell omröstning att avstå från att votera.\r\nReservation 5 gäller bl.a. ett friare tillträde till\r\nhögskolan. Jag tycker att utskottets svar på motionen\r\när goddag - yxskaft. Motionen handlar inte om att en\r\nav standardbehörigheterna skall vara inga förkunska-\r\nper. I stället handlar den om att låta vuxna människor\r\nsjälva få avgöra om den egna kompetensen räcker för\r\nhögskolestudier i förhållande till beskrivningen av\r\nvad som förväntas. Varför inte på sikt pröva en typ av\r\nospärrad högskola och låta de högskolor som vill\r\npröva detta få göra det?\r\nReservation 4 handlar om urvalsregler och berör i\r\nstort sett samma område. Jag yrkar alltså inte bifall till\r\ndenna reservation. Lärosätena skall själva ha ansvaret\r\nför sina egna antagningsregler.\r\nNär det gäller det avslag som vi är överens om i\r\nfrågan om en sjöfartshögskola har Erling Bager bett\r\nmig framföra att vi skall få besked från kommunika-\r\ntionsministern den 1 juli. Då skall den utredning som\r\nnu pågår vara färdig.\r\nReservation 11 gäller hur undervisningen i ANT-\r\nfrågor, dvs. frågor om alkohol, narkotika och tobak,\r\ngenomförs. Reservationen baseras på en sjupartimo-\r\ntion med Elver Jonsson som första namn. Motionärer-\r\nna pekar på problemet med att lärarutbildningar och\r\nsocionomutbildningar inte följer sina examensord-\r\nningar och därmed inte ger blivande lärare undervis-\r\nning i ämnet. Missbruket bland ungdomar har suc-\r\ncessivt ökat. Detta är allvarligt. En orsak kan vara att\r\nämnet inte tas på allvar och att lärare och socialarbe-\r\ntare därmed saknar kompetens att ta upp detta i un-\r\ndervisningen och i kontakterna med sina klienter. För\r\natt betona allvaret har också vi ställt oss bakom reser-\r\nvationen.\r\nNär det gäller reservation 12, som handlar om\r\nplågsamma djurförsök, vill jag säga: Förlåt, men vad\r\när det ni egentligen vill utöver vad utskottet vill? Jag\r\nhar talat med min partikollega Eva Eriksson, som är\r\nordförande i Centrala försöksdjursnämnden. Hon har\r\nberättat att styrelsen den 4 juni tar de allmänna råd\r\nsom ni efterlyser, och det är ju också vad utskottet\r\nsvarar.\r\nReservation 6, som jag yrkat bifall till, gäller vir-\r\ntuell högskole- och distansutbildning, något som nu är\r\nhett och lockande. Egentligen är detta inget nytt. På\r\n60-talet drev högskolor och universitet utbildning på\r\ndistans, t.ex. som universitetscirklar som organisera-\r\ndes av studieförbunden - ett Open University i svensk\r\ntappning. Tyvärr försvann mycket av detta under 80-\r\ntalet. Det nya nu är tekniken, möjligheterna att bygga\r\nut virtuellt - dvs. utbyggnad av den högre utbildning-\r\nen utan nya byggnader som medger interaktivitet och\r\natt lärare och elev dygnet runt har direktkontakt. Vi\r\nmedger att god utbildning kan spridas över stora om-\r\nråden och ge många människor möjligheter att för-\r\nkovra sig på ett nytt sätt. Jag skall ge några exempel.\r\nBengt Kjöllerström vid Lunds Universitet skriver i\r\nRundbrevet för nätverket för datorstödd utbildning att\r\nhan hösten 1995 följde en distanskurs på Internet. Det\r\nvar 68 000 kursdeltagare. Var och en betalade\r\n20 dollar, vilket ger mer än 10 miljoner kronor i\r\nkursinkomst. Detta ger oss en aning om att det är\r\nekonomi i att utveckla kurser globalt, som många vill\r\noch kan använda. Bengt Kjöllerström har själv prövat\r\natt lägga ut en försökskurs på Internet. Efter två dagar\r\nhade hans lilla kurs haft över 200 besök.\r\nVad innebär detta? Jo, att många lärare kan hjäl-\r\npas åt i arbetet med att utveckla kurser och ha syn-\r\npunkter på varandras val av stoff och varandras av-\r\ngränsningar. Vidare hjälps man åt och gör någonting\r\ntillsammans även med studenterna. Man får en bättre\r\ngenomtänkt kurs och en bättre användning.\r\nEtt annat exempel är Stanfords och KTH:s samar-\r\nbete om kursen Teknologi och ekonomisk förändring.\r\nKursen pågick i åtta veckor och gav 5 poäng. Det var\r\nStanford som examinerade studenterna.\r\nYtterligare ett exempel är kvinnofängelset Hinse-\r\nberg. Just nu läser en av dess interner ekonomi vid\r\nÖrebro högskola med hjälp av distansutbildningen.\r\nSociologerna i Lund satsar stenhårt. Våren 1998\r\nkommer alla kvällskurser på halvfart att ha bytts till\r\ndistanskurser på Internet. Redan hösten 1996 gavs\r\ngrundkursen i sociologi, 20 poäng, via Internet med\r\nelever i exempelvis Riga, Barcelona, Norrland och\r\nLund. Erfarenheten är att eleverna skriver allt bättre,\r\nhjälper varandra mer än vid traditionell undervisning\r\noch samspelar bättre med lärarna än tidigare - dess-\r\nutom på en högre nivå. Eleverna tenterar via nätet\r\ngenom att skriva uppsatser. Självklart påverkar även\r\ndetta den vanliga undervisningen. Studenter deltar i\r\ninternationella gruppdiskussioner, har webbseminarier\r\npå B-nivå och får så småningom under detta läsår\r\negna virtuella arbetsplatser.\r\nFru talman! För närvarande finansierar Di-\r\nstansutbildningskommittén, DUKOM, ett stort antal\r\nav de försök som jag här har berättat om. Men även\r\nhögskolor själva och, inte minst, Utbildningsradion\r\ndriver mycket bra utbildning genom olika tekniska\r\nhjälpmedel och på olika teknisk nivå.\r\nEn liten varning till Socialdemokraterna är kanske\r\npå sin plats: Detta är inte gratis! Redan går entusias-\r\ntiska lärare på knäna för att hinna med både vanlig\r\nundervisning och interaktiva Internetkurser. På många\r\nhåll finns det en bristande insikt om att distansutbild-\r\nning och virtuella kurser inte görs av sig själva. Bra\r\nsådana kräver stora utvecklingsinsatser i form av\r\nlärartid, lärarengagemang och utvärdering. Jag tror,\r\nfru talman, att det kan bli en jobbig övergångstid när\r\nDUKOM inte längre finansierar utvecklingen och\r\nvirtuell utbildning skall ingå i varje högskolas finan-\r\nsiella ansvarsområde.\r\nDär menar jag att Bengt Silfverstrand bör kunna\r\nredogöra för sina tankar om hur detta skall finansieras\r\ni framtiden. Vinsterna är att utbildningen blir till-\r\ngänglig för alltfler män och kvinnor, och därmed\r\nanvänder vi våra mänskliga resurser bättre. Därmed\r\nbör vi också ha möjlighet att finansiera denna extra\r\ninsats.</pre><pre>Anf.  180  MARGARETA ANDERSSON (c)\r\nreplik:\r\nFru talman! Margitta Edgren undrar varför vi har\r\nskrivit vår motion om djurförsök som vi reserverat oss\r\nför från Centerns sida. Det viktiga är kanske inte\r\ninnehållet utan att det blir känt bland studenterna att\r\nman har möjlighet att begära dispens, vilket inte alltid\r\när klart, och att det skall tas fram alternativ. I en hel\r\ndel fall finns det alternativ till djurförsök i olika ut-\r\nbildningar. Där djurförsök inte är nödvändigt skall\r\nalternativ föreslås för studenterna i stället. Det skall\r\nfinnas ett påpekande och en uttrycklig föreskrift från\r\nuniversiteten och högskolorna till studenterna om att\r\nså skall det gå till. Det är det viktiga i vår reservation.</pre><pre>Anf.  181  MARGITTA EDGREN (fp) re-\r\nplik:\r\nFru talman! Om reservanterna hade tagit reda på\r\ndet litet bättre hade de fått veta att redan i april i år\r\ninformerade Centrala försöksdjursnämnden och Jord-\r\nbruksverket i en skrivelse samtliga skolförvaltningar\r\nom den restriktiva inställning som i Sverige gäller vid\r\nanvändning av djurförsök inom utbildning på olika\r\nnivåer och om den skyldighet som alltid föreligger\r\ninnan ett eventuellt försök påbörjas, dvs. vid en ansö-\r\nkan om etisk prövning. Den skrivelsen är redan ut-\r\nskickad.</pre><pre>Anf.  182  MARGARETA ANDERSSON (c)\r\nreplik:\r\nFru talman! Det är bra om det fungerar på det sätt\r\nsom vi vill i reservationen. Uppenbarligen har det inte\r\ngjort det tidigare. Det är viktigt att det kommer ut.\r\nDärför kan också den här debatten ha en viss vikt i\r\ndenna fråga, som är ganska viktig för många som har\r\nväldigt svåra problem med att utföra djurförsök.</pre><pre>Anf.  183  MARGITTA EDGREN (fp) re-\r\nplik:\r\nFru talman! Man får ta reda på litet bättre. Detta är\r\nett opportunt försök. Det är att misstänkliggöra fors-\r\nkare och lärare som om de hade en mindre empatisk\r\ninställning än t.ex. de som står bakom reservationen.\r\nJag tycker att detta kräver en större och bättre debatt\r\nän bara att reservera sig på fyra rader.</pre><pre>Anf.  184  BRITT-MARIE DANESTIG-\r\nOLOFSSON (v):\r\nFru talman! Det betänkande som vi nu behandlar\r\nrör diverse motioner från allmänna motionstiden.\r\nVänsterpartiet har tillsammans med Folkpartiet och\r\nCenterpartiet reserverat sig till förmån för ett förslag\r\nom en virtuell högskoleutbildning, som vi menar kan\r\nmöta ett mycket aktuellt utbildningsbehov och också\r\nkan ses som en del av det nationella kunskapslyftet\r\nför vuxna. Margitta Edgren och även Margareta An-\r\ndersson har på ett bra sätt beskrivit fördelarna med en\r\nsådan virtuell högskola.\r\nI våra motioner, som alltså ligger till grund för vår\r\nreservation, har vi föreslagit en försöksverksamhet\r\nsom vi också avsatt pengar för med ett öppet folkligt\r\nuniversitet som skulle bedriva en modifierad di-\r\nstansutbildning. Vi tror att ett sådant universitet skulle\r\nkunna ha en mycket liten och slimmad administration\r\noch givetvis ett vidgat och friare tillträde. Genom en\r\nsådan verksamhet skulle man kunna utveckla former\r\nför samarbete både med Utbildningsradion och med\r\nfolkbildningens olika organisationer.\r\nVi tror att ett sådant universitet skulle kunna utgö-\r\nra en brygga mellan forskning och fält och på så sätt\r\nvara en del av universitetens tredje uppgift.\r\nVi tror att ett ökat inslag av det som vi kallar för\r\nfolkbildningsarbetets metodik i uppläggningen av\r\nkurserna skulle göra det möjligt att nå även nya grup-\r\nper studerande. Vi tror vidare att man vid folkhögsko-\r\nlorna runt om i landet skulle kunna skapa regionala\r\nutbildningscentrum som mötesplatser för de studeran-\r\nde.\r\nVi har skrivit ganska mycket om detta under den\r\nsenaste mandatperioden, men vi har ännu inte fått\r\nnågot riktigt stöd för dessa tankar hos regeringen. Jag\r\nförstår inte varför det är så här trögt.\r\nDetsamma gäller sommaruniversitetens verksam-\r\nhet, som vi har markerat definitivt är ett led i att bryta\r\nden sociala snedrekryteringen till högre studier. Vi\r\nhar föreslagit att universiteten och högskolorna får i\r\nuppgift att utarbeta en mer långsiktig modell för\r\nsommarutbildningen, där man också ser på hur stu-\r\ndenternas skuldsättning och studieuppehållet under\r\nandra delar av året skulle kunna påverkas.\r\nTill sist vill jag kommentera en reservation som\r\nrör studenternas rättssäkerhet som vi vill ha utredd.\r\nBl.a. har vi pekat på vikten av att det finns möjlighet\r\natt överklaga tillsättningen av doktorandtjänsterna.\r\nTill skillnad från majoriteten i utskottet anser jag att\r\nvi har en ganska vag och diffus bild av hur studenter-\r\nnas rättssäkerhet ser ut. Det vill vi utreda nu. Sedan\r\nkan vi diskutera om något och vad som behöver för-\r\nändras.\r\nI utskottets betänkande står det att Högskoleverket\r\nhar ansvar för att tillse att lagar och förordningar\r\nföljs. Men problemet är att det inte finns så många\r\nlagar och förordningar på det här området. Det är inte\r\nheller säkert att det skall finnas det, men vi vill alltså\r\nutreda frågan. Det är själva poängen. Vi vet att Hög-\r\nskoleverket inte har en fullständig kontroll över läget.\r\nDärför behövs en utredning.\r\nMed detta yrkar jag bifall till reservation 9. Jag\r\nhar valt att avstå från att yrka bifall till de övriga\r\nreservationer som Vänsterpartiet väckt ensamt eller\r\ntillsammans med andra partier, men jag står givetvis\r\näven bakom dem.</pre><pre>Anf.  185  GUNNAR GOUDE (mp):\r\nFru talman! Det här betänkandet behandlar väldigt\r\nmånga motioner. Det är 80 olika motionsyrkanden\r\nsom ligger kvar sedan den allmänna motionstiden.\r\nMånga av dem ingick i de större partimotioner som på\r\nett övergripande sätt behandlade forskning och ut-\r\nbildning vid högskolor och universitet. När de nu\r\nfinns här utryckta ur sitt sammanhang gör de ett gans-\r\nka plottrigt intryck. Jag tror att den som försöker\r\nlyssna på den här debatten har svårt att riktigt förstå\r\nvad det är vi talar om, men det får bli så. Det var i och\r\nför sig en prestation att skriva samman allt till ett\r\nbetänkande.\r\nTyvärr har det hänt väldigt mycket sedan allmänna\r\nmotionstiden förra året. Det gör att en del av motio-\r\nnerna är svåra att diskutera i dag, och förutsättningar-\r\nna för forskning och undervisning har förändrats på\r\nett ganska radikalt sätt. Ett exempel är det som Rune\r\nRydén tog upp, att det har tillkommit 60 000 nya\r\nutbildningsplatser i grundutbildningarna, som nu har\r\nbeslutats i riksdagen på regeringens förslag. Det är\r\n15 000 per år fyra år framöver. Vi vet också att ansla-\r\ngen till forskning och forskarutbildning har skurits\r\nned och att följderna av nedskärningarna skall kom-\r\npenseras genom att forskningsråd och statliga verk\r\nskall förhandla sig till medel från löntagarfondsstiftel-\r\nserna. Förhandlingarna pågår, de är inte avslutade.\r\nMan vet alltså inte hur läget kommer att bli.\r\nGrundforskningen har fått en alltmer utarmad\r\nställning, samtidigt som grundutbildningen har fått en\r\nmycket svår situation på grund av det ökade studeran-\r\ndeantalet.\r\nLärarresurserna var redan tidigare knappa. De små\r\noch medelstora högskolorna hade en skriande brist på\r\nlärare och svårigheter med att få kvalificerad perso-\r\nnal. Över hälften av lärarna saknade egen forskarut-\r\nbildning.\r\nSituationen på lärarsidan blev naturligtvis inte\r\nbättre genom de 60 000 nya studieplatserna. Dess-\r\nutom har kunskapslyftet bestämt proportionerna,\r\n110 000 nya platser för vuxenstuderande i gymnasie-\r\noch grundskolestudier. Det krävs naturligtvis en avse-\r\nvärd lärarkår för att klara av detta. Dessutom behövs\r\ndet ca 1 000 lärare i grundskolan till följd av de stora\r\nbarnkullarna som i år börjar grundskolan.\r\nMan skall väl inte använda ordet kaos för att be-\r\nskriva situationen på högskolan, men nog är den\r\nganska kaotisk. Kvaliteten i utbildningen sviktar och\r\ndet råder en kraftig underdimensionering av grund-\r\nforskningen. Man kan undra varför regeringen inte\r\nbättre planerat kunskapslyftet. Jag anade att man hade\r\ntänkt sig att utöka antalet platser. Varför inte börja\r\nmed att satsa på lärarutbildningen? Det hade ju varit\r\nbra att göra det i mandatperiodens början. Då hade vi\r\nvarit betydligt bättre rustade i dagsläget för att ta hand\r\nom det här.\r\nMitt i allt detta skall universiteten dessutom öpp-\r\nnas upp mot näringslivet. Det är ett beslut från riksda-\r\ngen, men det har tyvärr inte följts av några som helst\r\nregler och anvisningar för hur detta skall gå till. Det\r\nråder en obalans mellan grundforskningen och den\r\ntillämpade forskningen. Vi använder ca 40 miljarder\r\ntill tillämpad forskning. Forskningsråden har 2 mil-\r\njarder att dela ut till grundforskning. Ungefär lika\r\nmycket pengar går via fakultetsanslagen.\r\nOm man ser till motionerna är det egentligen de\r\nstora frågorna som man skulle vilja behandla. Jag\r\nnöjer mig med att ta upp några av Miljöpartiets mo-\r\ntioner som har med dessa problem att göra och en\r\nliten speciell fråga.\r\nTill att börja med vill jag nämna yrkesutbildning-\r\nen. Under en lång följd av år har man successivt fört\r\növer yrkesutbildning till universitet och högskolor.\r\nTanken var naturligtvis den att man skulle få forsk-\r\nningsanknytning till yrkesutbildningarna. Det var i\r\noch för sig en god tanke. Men vi har sett resultatet av\r\ndetta, och det innebär långt ifrån förbättringar för\r\nmånga av yrkesutbildningarna. Lärarutbildningen är\r\nett bra exempel på det.\r\nAtt förlägga en yrkesutbildning till ett universitet\r\ninnebär naturligtvis risker för att utbildningen splitt-\r\nras. Utbildningen kan bli fördelad på olika institutio-\r\nner. Man får sämre verklighetskontakt. Många ut-\r\nbildningar kräver ordentlig praktik, inte minst lärar-\r\nutbildningen där man behöver befinna sig på en öv-\r\nningsskola under stora delar av utbildningstiden. Man\r\nfår inte yrkeskunniga lärare på plats som kan tjäna\r\nsom bra förebilder. Yrkesidentiteten försvagas.\r\nMiljöpartiet vill se en utredning av hur yrkesut-\r\nbildningarna i Sverige bäst skall organiseras och av\r\nfrågan om att lyfta ut en del av yrkesutbildningarna\r\nfrån universitet och högskolor. Detta bör uppmärk-\r\nsammas särskilt. Vi föreslår alltså att en utredning\r\ntillsätts.\r\nI en annan motion vill vi uppmärksamma de bris-\r\nter som finns i universitets och högskolors organisa-\r\ntion och administration. Det har skett mycket litet\r\nunder de senaste åren. Det har alltså inte skett någon\r\nanpassning till det växande antalet studenter och till\r\nen helt ny forskningssituation. Detta märks naturligt-\r\nvis när det gäller möjligheterna att få en modernise-\r\nring, kvalitetshöjning och en ökning av t.ex. tvärve-\r\ntenskaplig forskning. Det blir stopp, eftersom organi-\r\nsationen är stel.\r\nVi föreslår att man gör en översyn av universitets\r\noch högskolors administration, verksamhet och\r\nstrukturer och att det tillsätts en arbetsgrupp eller en\r\nutredning med några oberoende deltagare och med\r\nrepresentanter för Högskoleverket och för universite-\r\nten.\r\nI den utredningen bör man också ta upp sådana\r\nfrågor som t.ex. tjänstestrukturen. En del av låsningen\r\n- och det har jag påpekat många gånger - beror på att\r\nhela tjänstestrukturen på universiteten när det gäller\r\nde viktiga tjänsterna består av livstidstjänster, alltså\r\ntills vidare-förordnanden. Detta måste ändras till viss\r\ntids-förordnanden så att det blir den rörlighet på uni-\r\nversitet och högskolor som är absolut nödvändig för\r\natt vi skall få förändringar till stånd.\r\nEn annan motion som jag vill nämna rör anpass-\r\nningen av utbildningen så att den blir i överensstäm-\r\nmelse med regeringsförklaringens utsagor om att\r\nSverige skall gå mot en långsiktigt ekologiskt hållbar\r\nutveckling. Vi har inte sett mycket av detta när det\r\ngäller omorganisationen av utbildningen vid universi-\r\ntet och högskolor. Det är viktigt att sådana ämnen\r\nsom ekologi och biologi skall ingå i alla utbildningar\r\nliksom speciella yrkesinriktningar av typ ekoteknolo-\r\nger inom olika områden. Det kan gälla arkitekturut-\r\nbildningar, ingenjörsutbildningar osv. Det är viktigt\r\natt också dessa yrkesinriktningar inrättas.\r\nAvslutningsvis vill jag ta upp en motion om en li-\r\nten sakfråga som också ligger Miljöpartiet varmt om\r\nhjärtat. Det gäller alltså användningen av djurförsök i\r\nundervisningen vid högskolor och universitet. Dessa\r\nförsök bör minimeras och bara tillåtas i vissa typer av\r\nyrkesutbildningar där det absolut krävs att man har\r\ndjurförsök.\r\nFramför allt vill vi ha en lagstiftad rätt för studen-\r\nter att välja bort försök med djur. I den lagstiftningen\r\nskall det också ingå ett krav på universitet och hög-\r\nskolor att studenterna informeras om att det finns\r\nmöjlighet att välja bort djurförsök och också att alter-\r\nnativen visas upp.\r\nTill Margitta Edgren som har ställt frågan varför\r\nvi har väckt motionen vill jag säga att detta är en\r\nviktig skillnad mot att bara ge ett allmänt råd på den\r\nhär punkten. Vi vill ha en lagstiftning helt enkelt, och\r\nstudenternas rätt och universitetens och högskolornas\r\nskyldigheter skall också vara inskrivet i högskoleför-\r\nordningen.\r\nVi har skrivit motionen tillsammans med bl.a.\r\nFolkpartiet. Men nu finns varken Moderaterna eller\r\nFolkpartiet längre med när det gäller reservationen\r\nmen väl Centerpartiet, Vänsterpartiet, Kristdemokra-\r\nterna och Miljöpartiet.\r\nJag står självfallet bakom Miljöpartiets samtliga\r\nmotioner, men jag nöjer mig med att yrka bifall till\r\nreservation 10 vid mom. 24 om yrkesutbildningarna\r\noch till reservation 12 vid mom. 44 som gäller fler-\r\npartimotionen om alternativ till djurförsök.</pre><pre>Anf.  186  TUVE SKÅNBERG (kd):\r\nFru talman! Som tidigare har sagts debatterar vi i\r\ndag ett antal högskolefrågor som har väckts i motio-\r\nner från den allmänna motionstiden 1996. Vi kristde-\r\nmokrater står bakom våra motioner och reservationer,\r\nsammanlagt sex stycken, men jag nöjer mig med att\r\nyrka bifall till reservation 3 vid mom. 41 och till re-\r\nservation 11 vid mom. 36.\r\nDet kan tyckas att det spretas ganska rejält åt olika\r\nhåll när det gäller dessa frågor och att debatten saknar\r\nstuns och egentligt intresse. Men var och en av de\r\nfrågor som har kommit upp har varit värda en egen\r\nmässa. Det är intressanta och viktiga förslag. Genom\r\natt lyfta fram frågorna och diskutera dem vet vi att\r\nprocessen fortsätter. Vart och ett av partierna har sina\r\nkonstruktiva förslag som man hoppas skall komma\r\nmed i den fortsatta behandlingen. Så också Kristde-\r\nmokraterna.\r\nI reservation 3, som innefattar många olika punk-\r\nter, framför vi kristdemokrater att vi anser att uni-\r\nversiteten och högskolorna bör åläggas en informa-\r\ntionsplikt om sina kurser och utbildningar till Högsko-\r\nleverket. På så sätt kan man öka möjligheten för in-\r\ntresserade studenter att få en överblick över vilka\r\nutbildningsalternativ som finns. Det är naturligtvis\r\nredan i dag möjligt, men vi vill alltså öka studenternas\r\nservice och möjlighet till överblick.\r\nLikaså anser vi att studenternas rättssäkerhet be-\r\nhöver  stärkas i flera fall. Det kan gälla i samband\r\nmed studieuppehåll, byte av högskola eller examina-\r\ntor, vid förhandsbesked om tillgodoräknande av ut-\r\nlandsstudier. Det kan vara fråga om rätten att tentera\r\noch mycket mer. Detta anser vi behöver utredas. Vi\r\ntycker att det är bra med en så stor lokal frihet som\r\nmöjligt, men det förutsätter också att studenterna i\r\ntveksamma fall har god möjlighet att få sin sak prövad\r\ni en central instans.\r\nNär det gäller jämställdhet mellan män och kvin-\r\nnor i högskolevärlden pekar vi i reservationen bl.a. på\r\nvikten att vidta disciplinära åtgärder mot studenter\r\nsom gör sig skyldiga till sexuella trakasserier. Vi\r\nmenar att de som leder utbildningen eller forskningen\r\nhar ett ansvar att skapa en miljö som ger likvärdiga\r\nvillkor för både män och kvinnor att trivas och ut-\r\nvecklas. Varje student, oberoende av kön, måste na-\r\nturligtvis få stöd i att välja studier och yrke efter in-\r\ntresse och förmåga. Vi anser vidare att styrningen av\r\nhögskolan bör ske i form av målsättningar för att inte\r\nbegränsa högskolornas frihet, som nu blir följden.\r\nEtt förslag som vi kristdemokrater har återkommit\r\ntill vid ett flertal tillfällen under årens lopp är att re-\r\nsurser bör avsättas och fördelas till något eller några\r\nhögskolor för att på försök införa en propedeutisk\r\nkurs. Den skulle bl.a. innehålla kunskaps- och veten-\r\nskapsteori och etik. Inte minst etikdelen skulle vara\r\nvärdefull att bygga in i en sådan propedeutisk kurs,\r\neftersom alla utbildningar och yrken har ett moment\r\nav etiskt förhållningssätt. Det märks naturligtvis sär-\r\nskilt tydligt i de medicinska utbildningarna, men det\r\nbehövs även inom juridiken, psykologin, journalisti-\r\nken, för att bara nämna några exempel.\r\nTillsammans med Folkpartiet, Vänstern och Mil-\r\njöpartiet har vi kristdemokrater reserverat oss för att\r\nundervisning om alkohol, narkotika och tobak bör ges\r\nen mer framträdande och seriös behandling i t.ex.\r\nutbildningen till lärare eller socionom. Här behöver\r\nregeringen på ett mycket tydligare sätt ta upp frågan i\r\ndirektiven till den nya lärarutbildningsutredningen,\r\neftersom både lärare och socionomer behöver få en\r\nbetydligt djupare kunskap om alkohol, narkotika och\r\ntobak. Det är ett obestridligt faktum att detta pro-\r\nblemkomplex leder till tusentals människors lidande\r\noch för tidiga död, och betydande kostnader och stora\r\nsociala problem.\r\nDjurförsöken har redan nämnts något litet. Vi blev\r\nju tidigare under våren uppvaktade av studenter som\r\npå ett mycket seriöst sett bad oss att bevaka denna\r\nfråga. Vi är glada att höra Margitta Edgren säga att\r\ndet har gått framåt. Men när det särskilt gäller infor-\r\nmationsdelen finns det fortfarande mer att göra. Vi\r\nanser att djurförsöken inom den högre utbildningen\r\nutförs i större utsträckning än vad Europakonventio-\r\nnen medger - en konvention som Sverige implemen-\r\nterat i lagstiftningen. Studenterna har visserligen rätt\r\natt söka dispens från att delta i djurförsök som ingår\r\nsom obligatoriska utbildningsmoment. Men enligt den\r\ninformation som vi hade tillgänglig vid det tillfälle då\r\nreservationen skrevs får studenterna inte någon upp-\r\nlysning om detta. Därför är det många som tiger och\r\nlider sig igenom utbildningsmoment som de upplever\r\nsom oetiska för att inte falla utanför ramen. Vi anser\r\nalltså att det måste finnas inte bara en nominell utan\r\näven en reell möjlighet att bereda studenterna en\r\nsamvetsfrihet. Som Gunnar Goude sade vill vi ändra\r\nlagstiftningen i den riktningen.\r\nTill sist, fru talman, några ord om reservationen\r\nsom handlar om ett trespråkigt Europauniversitet,\r\nmed engelska, svenskt teckenspråk och svenska som\r\narbetsspråk, som med fördel skulle kunna förläggas\r\ntill högskolan i Örebro. Det kan ju naturligtvis verka\r\nperifert och oväsentligt i förhållande till de frågor\r\nsom vi tar upp i detta sammanhang. Men här handlar\r\ndet om människor med ett handikapp som kanske\r\ningen av oss har så stor erfarenhet av, åtminstone inte\r\npå högskolenivå. Vi tror att lärare i Örebro skulle\r\nkunna utgöra en oerhörd resurs, om de vore kompe-\r\ntenta att undervisa på svenskt teckenspråk, förutom\r\nengelska och svenska, och att ett trespråkigt universi-\r\ntetet, t.ex. i Örebro, skulle vara mycket attraktivt, inte\r\nbara för döva och hörselskadade studenter från Sveri-\r\nge utan även från övriga Norden. Vi gläder oss åt\r\nskrivningen där man finner att detta tänkande är at-\r\ntraktivt. Men vi vill ha mer än bara vänliga ord och\r\nvill att man tittar litet närmare på detta. Det kan synas\r\nvara ett udda förslag, och det kan verka som om det\r\ninte finns någon bredare uppslutning kring det. Men\r\ndet är viktigt att dessa elever, som har svårt att göra\r\nsin röst hörd i nästan bokstavlig mening, också får en\r\nröst här i Sveriges riksdag.</pre><pre>Anf.  187  BENGT SILFVERSTRAND (s):\r\nFru talman! Eftersom detta utskottsbetänkande\r\nanlägger ett mycket brett perspektiv på högskolefrå-\r\ngor kan det inledningsvis och med anknytning till en\r\ntidigare debatt i dag om förment hjärn- och kun-\r\nskapsflykt från Sverige vara värdefullt att något se på\r\nhur neutrala källor bedömer svensk utbildningspolitik\r\noch utbildningskvalitet.\r\nOECD har nyligen jämfört utbildningsnivån inom\r\nsitt länderområde. Sverige hade 1994 OECD-\r\nområdets fjärde högsta utbildningsnivå efter USA,\r\nKanada och Norge. Andelen i arbetskraften som har\r\nnågon eftergymnasial utbildning är 26 % i ålders-\r\ngruppen 25-64 år. Framöver kommer den svenska\r\narbetskraftens kompetens att öka ytterligare på grund\r\nav utbildningssatsningen - en satsning som modera-\r\nterna på flera vitala punkter säger nej till. Sammanta-\r\nget kommer antalet platser på högskola och universi-\r\ntet att öka med 60 000 fram till år 2000. Det är 1,5 %\r\nav arbetskraften, dvs mer än en halv genomsnittlig\r\nårskull som varje år får möjlighet att öka sin kompe-\r\ntens.\r\nOECD har också ganska nyligen granskat den ef-\r\ntergymnasiala utbildningen i Sverige. Sammanfatt-\r\nningsvis kommer man fram till följande slutsatser: Vi\r\nhar funnit den eftergymnasiala utbildningen i Sverige\r\ni livskraftig tillväxt och utveckling. Det är någonting\r\nhelt annat än att halka efter omvärlden, som Rune\r\nRydén påstod att vi gör. En kombination av kraftfulla\r\nstatliga satsningar och ökad självständighet för hög-\r\nskolorna - detta är tvärtemot vad flera från oppositio-\r\nnen här har påstått i anföranden - är grundvalen för\r\nen utveckling där både rikstäckande strukturer och\r\nregionalt förankrade innovationer är framträdande\r\ndrag. Det är de sistnämnda dragen som moderaterna\r\nbrukar kalla för bygdehögskolor.\r\nDen internationelle och neutrale betraktaren av\r\nsvensk utbildningspolitik har uppenbarligen en helt\r\nannan verklighetsbild än den som sprids av modera-\r\nterna och deras borgerliga eftersägare.\r\nDagens betänkande spänner över ett mycket brett\r\nregister från frågor som huvudmannaskap och styr-\r\nningsprinciper till utbildningarnas mål och innehåll.\r\nGamla kära motionsbekanta återkommer. Vad gäller\r\nfrämst moderaterna är det ofta den gamla visan med\r\nsamma poänger och samma refränger. I inte så få fall\r\nslår man också in öppna dörrar, eftersom det nu pågår\r\ninte bara ett dynamiskt skeende i form av propositio-\r\nner och konkreta förslag utan också på utredningssi-\r\ndan för att skaffa ett bättre underlag för kommande\r\nbeslut.\r\nJag skall begränsa mina kommentarer till en mind-\r\nre del av de sammanlagt 12 reservationer som fogats\r\ntill utskottets betänkande.\r\nI reservation 1 fortsätter moderaterna med sin\r\ngamla käpphäst och kräver fler högskolor i stiftelse-\r\nform, skyddade från insyn och inflytande från det\r\nomgivande samhället. Skillnaden är nu den att galten\r\nSärimner, dvs. allmänna pensionsmedel i de s.k. lön-\r\ntagarfonderna, inte längre befinner sig i jordelivet.\r\nNågon finansiering av stiftelseförlusten återfinns inte i\r\nvare sig motion eller reservation, varför man kan ana\r\nen återgång till den av moderaterna anförda lånepoli-\r\ntiken som, för att använda partiets eget favorituttryck,\r\nkom Sverige att inrangeras bland de ekonomiska\r\nrandstaterna.\r\nI samma reservation avvisar Moderaterna tanken\r\npå att personer med politiska förtroendeuppdrag\r\nskulle kunna vara kvalificerade för uppdrag som le-\r\ndamöter i högskolornas styrelser. Detta yrkande blir\r\nsmått fantastiskt när det framförs av Moderaternas\r\ntalesman i högskolefrågor, Rune Rydén, som själv har\r\nett förflutet i Lunds universitetsstyrelse och liksom\r\nvår folkpartistiska kollega Margitta Edgren gjorde att\r\nalldeles utomordentligt arbete där. Har Rune Rydén\r\ninte något inflytande på Moderaternas högskolepoli-\r\ntik, har han helt ändrat uppfattning eller var det han\r\nsjälv som ansåg sig vara överflödig i styrelsen? Och\r\nvad säger Folkpartiet om en sådan nedvärdering av\r\nkunskap om utbildningssamhället inhämtad i t.ex.\r\nriksdagens utbildningsutskott, Margitta Edgren?\r\nI reservationerna 2 och 4 påstås att centralstyr-\r\nningen av högskolan ökat, och att de nya reglerna för\r\nurval till högskolan lett till en minskad mångfald i\r\nutbildningsutbudet. I själva verket är urvalsgrunderna\r\ndesamma som tidigare, och vad gäller antagningen av\r\nstudenter så är den skärpning som genomförs enbart\r\nbetingad av hänsynen till studenternas rättssäkerhet.\r\nVad slutligen gäller reservation 9 där rättssäker-\r\nhetsfrågor i ett brett perspektiv tas upp, gör utskottet\r\nsom framgår av betänkandet en mycket grundlig ge-\r\nnomgång av gällande regelverk. Avsaknaden av na-\r\ntionell reglering på vissa områden innebär ingalunda\r\natt studenterna saknar rättsskydd. T.ex. kan ett lärosä-\r\ntes beslut vad gäller rätten att tillgodoräkna sig ut-\r\nbildning vid utomnordiskt lärosäte överklagas hos\r\nÖverklagandenämnden för högskolan. Högskoleför-\r\nordningen har nyligen ändrats vad gäller antagnings-\r\nfrågor, vilket bl.a. innebär en skyldighet för universi-\r\ntet och högskolor att ha en antagningsordning. En\r\nproposition om forskarutbildningen kommer senare i\r\når, och i avvaktan på denna finns det nu ingen anled-\r\nning att ta ställning till frågan om rätten att överklaga\r\ntillsättning av doktorandtjänst.\r\nFru talman! Jag ber att få yrka avslag på samtliga\r\nreservationer och bifall till utskottets hemställan på\r\nsamtliga punkter.</pre><pre>Anf.  188  RUNE RYDÉN (m) replik:\r\nFru talman! Jag vill inledningsvis yrka bifall till\r\nreservation nr 1 vad avser mom. nr 1.\r\nSedan vill jag något kommentera Bengt Silfver-\r\nstrands anförande. Han sade att den eftergymnasiala\r\nutbildningen i Sverige är bra. Det kan vi hålla med\r\nom, men det beror bl.a. på den mycket stora satsning\r\nsom skedde under de borgerliga regeringsåren för tre\r\når sedan, och som nu har lett till de här resultaten. Vi\r\nkan hoppas att en sådan satsning får fortsätta också i\r\nframtiden. Vad vi är oroliga för är att det är så pass få\r\nsom avlägger högre examina vid universiteten. Om\r\ndetta talade Bengt Silfverstrand inte med ett enda ord.\r\nHan besvarade inte heller mina frågor i något avseen-\r\nde, och jag förutsätter att det beror på att han inte har\r\nnågonting att svara med.\r\nJag tror också att det resonemang Bengt Silfver-\r\nstrand förde om stiftelserna innebär att han inte förne-\r\nkar att stiftelserna vid Chalmers och i Jönköping\r\nfungerar mycket bra. Om det nu är så att han anser att\r\nde fungerar mycket bra, anser han då inte att de skall\r\nfå fortsätta och att man kan utvidga de här exemplen\r\ntill ytterligare högskolor och universitet? Det kan\r\ngälla exempelvis Kungliga Tekniska Högskolan, som\r\njag nämnde i mitt inlägg.\r\nJag vill påpeka för Bengt Silfverstrand, vilket han\r\ntycks glömma i den här debatten, att vi befinner oss i\r\nen rätt allvarlig situation för högskolan eftersom re-\r\ngeringen har gjort den största neddragningen i modern\r\ntid på tillsammans ungefär 1 miljard kronor. Forsk-\r\nning och grundutbildning är nämligen kommunice-\r\nrande kärl. Detta sade Bengt Silfverstrand ingenting\r\nom. Han kommenterade följaktligen inte heller min\r\noro för kvaliteten inom högskolan.</pre><pre>Anf.  189  BENGT SILFVERSTRAND (s)\r\nreplik:\r\nFru talman! Jag skall gärna besvara Rune Rydéns\r\nfrågor när det gäller lärarutbildningen. Han har själv\r\nstått och läst upp hur man åtminstone delvis skulle\r\nkunna lösa problemen, genom de synpunkter som har\r\nframförts av statssekreteraren i Utbildningsdeparte-\r\nmentet. Inom kort kommer en proposition där tjäns-\r\ntestruktur, anställningsförhållanden och organisation\r\ninom högskolan tas upp. Den kommer också att inne-\r\nbära en stimulans för fler lärare.\r\nJag skall kommentera stiftelsefrågan. Stiftelserna\r\nkommer att finnas kvar. Vi har en stiftelsehögskola i\r\nJönköping och en i Göteborg, nämligen Chalmers.\r\nVad vi nu har gjort är att vi har öppnat dessa stiftelse-\r\nhögskolor, så att det är samma demokratiska insyn\r\nsom framöver kommer att gälla för dem som gäller\r\nför den av skattebetalarna finansierade högskolevärl-\r\nden i övrigt.\r\nForskningen i Sverige har inte fått minskade an-\r\nslag, utan bevisligen sammantaget ökade anslag. Det\r\nkunde Rune Rydén själv konstatera vid den hearing\r\nutskottet hade för några veckor sedan. Bilden var mer\r\npositiv och nyanserad än den nidbild som på gator\r\noch torg och i salonger sprids av Moderata samlings-\r\npartiet.\r\nSvara på min fråga också, Rune Rydén! Varför\r\nanser han sig själv okvalificerad att sitta i en högsko-\r\nlestyrelse?</pre><pre>Anf.  190  RUNE RYDÉN (m) replik:\r\nFru talman! Det var några intressanta upplysningar\r\nsom Bengt Silfverstrand lämnade - nämligen att det\r\nskall komma en proposition inom kort. Detta vet vi\r\nväldigt väl, Bengt Silfverstrand. Vi vet att det kom-\r\nmer en proposition om tjänsteförslagen och tjäns-\r\ntestrukturen inom universiteten och högskolorna. Men\r\npå ingen enda punkt, vad jag kan förstå, kommer detta\r\natt svara på de frågor som statssekreteraren väckte i\r\nUniversitetsläraren nr 9 av den 2 maj i år. Bengt Sil-\r\nfverstrand svarar inte heller på mina frågor om hur\r\nman verkligen skall lösa det här. Om man gör särskil-\r\nda satsningar på forskarutbildningen innebär det\r\nnämligen att man tillfälligtvis drar bort lärare som nu\r\ntjänstgör och som i stället skall ägna sig åt forskning\r\nunder forskarutbildningsskedet, som jag påpekade i\r\nmitt anförande. Hur löser man det, Bengt Silfver-\r\nstrand?\r\nMan skall rekrytera lärare utomlands ifrån. Jag\r\nfrågade Bengt Silfverstrand redan i mitt anförande:\r\nHur gör man med danskar som har 50 % mer i lön och\r\ntyskar som har dubbelt så hög lön? Vill de komma till\r\nSverige, med det skattesystem om vilket även andra\r\nföretagsledare har uttalat sig att det inte är särskilt\r\nfördelaktigt?\r\nNär får vi se förslaget om att pensionärerna skall\r\narbeta på universiteten och högskolorna, Bengt Sil-\r\nfverstrand? Kommer det i den proposition som läggs\r\nfram nu i maj månad?\r\nJag vill ha svar på de här frågorna, och det har jag\r\ninte fått av Bengt Silfverstrand. Han riktar i stället\r\nfrågor till mig.</pre><pre>Anf.  191  BENGT SILFVERSTRAND (s)\r\nreplik:\r\nFru talman! Man kan naturligtvis agera på det sätt\r\nsom Rune Rydén gör; att stå och läsa upp samma\r\nsaker ett par gånger och sedan inte lyssna på vad jag\r\nsäger. Jag säger att i den proposition som kommer tas\r\ntjänstestrukturer och förhållanden mellan de akade-\r\nmiska lärarnas forskning och undervisning upp. Det\r\nkommer en proposition om forskarutbildning som\r\nockså belyser de här problemen.\r\nSjälvfallet går det att rekrytera lärare också utom-\r\nlands. Jag råkar känna utomordentligt förträffliga\r\nforskare och vetenskapsmän, exempelvis inom histo-\r\nriska institutionen vid Lunds universitet, som råkar\r\nkomma just från Danmark.\r\nRune Rydén har ingen ytterligare replik, och kan\r\nalltså inte svara på min fråga.</pre><pre>Anf.  192  MARGITTA EDGREN (fp) re-\r\nplik:\r\nFru talman! Låt mig börja med att säga att jag var\r\nmycket glad över att sitta i styrelsen för Lunds uni-\r\nversitet, Bengt Silfverstrand. Jag tyckte att jag gjorde\r\nett utomordentligt arbete där, och jag hade med stor\r\nglädje suttit kvar och blivit omvald och invald igen.\r\nÄr jag nu oerhört tydlig på den punkten?\r\nJag tycker att Bengt Silfverstrand försöker nära en\r\nmyt att det är i och med det socialdemokratiska rege-\r\nringsinnehavet från det senaste valet som utbyggna-\r\nden av högskolan har satt i gång. Glöm aldrig att den\r\ninleddes 1990/91 mot den dåvarande socialdemokra-\r\ntiska ministerns önskan och vilja! Det var utbild-\r\nningsutskottet som tog initiativ och inledde utbyggna-\r\nden av högskolan. Den fortsatte mycket kraftfullt och\r\nmycket tydligt under den borgerliga regeringen under\r\nledning av Per Unckel. Där har vi basen till den ut-\r\nveckling som Bengt Silfverstrand här försöker säga\r\nhelt är Socialdemokraternas förtjänst under de senaste\r\n2-3 åren.\r\nJag vet att jag inte har någon replik på Gunnar\r\nGoude, men jag vill ändå för protokollet tala om att\r\näven jag tycker att det finns kompetenser och excel-\r\nlenser som är viktiga i högskolan och som inte fångas\r\ni en doktorsavhandling utan kan fångas på annat sätt.\r\nDärför bör det också finnas utrymme för dessa excel-\r\nlenser och kompetenser.</pre><pre>Anf.  193  BENGT SILFVERSTRAND (s)\r\nreplik:\r\nHerr talman! Det är glädjande att konstatera att\r\nFolkpartiet och Moderaterna i alla fall inte har samma\r\nuppfattning på en väsentlig punkt, nämligen den som\r\nMargitta Edgren, å Folkpartiets vägnar hoppas jag,\r\ngör sig till tolk för. Man kan inhämta kunskap och\r\nkompetens och vara alldeles lämplig som ledamot i en\r\nuniversitetsstyrelse om man råkar tillhöra utbild-\r\nningsutskottet som Margitta Edgren och Rune Rydén\r\ngör.\r\nMargitta Edgren är en konstruktiv debattör, och\r\njag skall gärna ge henne rätt på den punkten att det\r\nsjälvfallet har varit satsningar av både socialdemo-\r\nkratiska och borgerliga regeringar. Sammantaget har\r\ndetta inneburit en mycket kraftig expansion av den\r\nsvenska högskolan. När man nu bejakar detta från\r\nborgerligt håll, och samtliga partier står ju bakom\r\ndetta, är det rent fantastiskt att andra partier samtidigt\r\nondgör sig över lärarutbildningen.\r\nDet pågår också en utredningen över hela linjen\r\nom lärarutbildningen över huvud taget och satsningar\r\npå högskolan. I konsekvens med detta - om man nu\r\nvar orolig för lärarutbildningen - skulle man ju yrka\r\navslag, eller åtminstone något dämpa den expansion\r\npå utbildningssidan som nu sker. Det är någonting\r\nsom inte stämmer. Det är alltså en motsägelse som är\r\nalldeles uppenbar, åtminstone från en del av de bor-\r\ngerliga partierna.</pre><pre>Anf.  194  MARGITTA EDGREN (fp) re-\r\nplik:\r\nHerr talman! Jag blev tillfrågad av Bengt Silfver-\r\nstrand om jag ansåg mig kompetent att sitta i Lunds\r\nuniversitets styrelse. Det är det jag har yttrat mig om.\r\nJag har ingen aning om mitt parti tyckte att jag var\r\ndet, men det utgår jag ifrån. Det är det jag har svarat\r\npå.</pre><pre>Anf.  195  GUNNAR GOUDE (mp) replik:\r\nHerr talman! Jag har en kort fråga till Bengt Sil-\r\nfverstrand. Han talar varmt och vackert om utbyggna-\r\nden av Sveriges universitet och högskola och antyder,\r\nvilket är alldeles riktigt, att vi, om satsningen med de\r\n60 000 platserna genomförs, nästan kommer att nå\r\nmålet om att 50 % av de som lämnat gymnasiet kan\r\nberedas plats på en eftergymnasial utbildning vid\r\nhögskolor och universitet.\r\nMen jag tycker också att det finns ett behov av att\r\nBengt Silfverstrand uppmärksammar att det som då\r\npågår är en revolution när det gäller högre utbildning i\r\nSverige. Det går alltså inte att föreställa sig att det är\r\ndet gamla universitetet och den gamla högskolan med\r\nde strukturer och den undervisningsmetodik vi har\r\nsom skall kunna ta hand om dessa kullar. De kommer\r\ninte att få den undervisningssituation som de så väl\r\nbehöver. Där har vi ett stort problem som man inte får\r\nsopa under mattan.\r\nJag tycker att det vore bra om vi fick litet tydligare\r\nanvisningar om hur man tänker lösa det här proble-\r\nmet. Jag tycker att det nästan är på gränsen till litet\r\nskamligt när departementet slänger ut att vi får väl\r\nskaffa pensionerad och utländsk arbetskraft som kla-\r\nrar lärarsituationen. Problemet är betydligt större än\r\nså.</pre><pre>Anf.  196  BENGT SILFVERSTRAND (s):\r\nHerr talman! Jag håller med om en del av det\r\nGunnar Goude har sagt om behovet av att också ta\r\nhänsyn till andra faktorer, t.ex. lärarutbildning och\r\norganisation, nu när vi har något av en utbildningsre-\r\nvolution. Det är precis detta som är på gång. Men\r\neftersom expansionen är så kraftig och det är så stor\r\nuppslutning bakom denna dynamiska utveckling, är\r\ndet väl också rimligt att man utnyttjar alla möjligheter\r\ntill lärarrekrytering. Det handlar dels om att förbättra\r\nutbildningen, dels om att utnyttja de reserver som\r\nonekligen finns och att se över hela tjänstestrukturen\r\nså att det blir mer attraktivt att kombinera en forska-\r\nrinsats med en undervisningsinsats. Det är alltså re-\r\nformer över hela linjen.\r\nSedan har jag en kommentar till det Gunnar Gou-\r\nde sade tidigare. Det sker ju en försöksverksamhet\r\nsom också expanderar när det gäller kvalificerad\r\neftergymnasial utbildning. Därmed har ju Gunnar\r\nGoude också fått svar på frågan ??att sker förändring-\r\nar. Man har alltså ett särskilt angreppssätt just för den\r\nyrkesinriktade utbildningen. Det är också en förnyelse\r\nsom tar hänsyn till förändringarna i Sverige och i\r\nomvärlden.</pre><pre>Anf.  197  GUNNAR GOUDE (mp):\r\nHerr talman! Jag skall inte försöka hålla något\r\nslags räfst- och rättarting över vad man har missat.\r\nMen det är litet förvånansvärt att man inte anade att\r\nman skulle göra denna kraftiga insats och därför i god\r\ntid, t.ex. för två år sedan, startade med lärarutbild-\r\nningar och en genomtänkt omorganisation av\r\ngrundutbildningen vid högskolor och universitet. Man\r\nhar missat det. Det må vara förlåtet, men litet förvå-\r\nnansvärt är det med tanke på de erfarenheter vi har\r\nhaft t.ex. från utbyggnaden på 60-talet. Då gjorde man\r\njust de här misstagen. I viss mån har vi sett samma\r\nmisstag upprepas när gymnasiereformen genomfördes\r\nutan ordentliga förberedelser.\r\nJag skulle vilja ha litet klarare tecken på vad man\r\ntänker göra. Det duger inte med att bara referera till\r\npensionärer, utländska lärare och sittande utredningar.\r\nDet vore bra med någon liten antydan om hur man\r\nskall ta hand om dessa stora skaror.</pre><pre>Anf.  198  BENGT SILFVERSTRAND (s):\r\nHerr talman! Man skall självfallet agera över hela\r\nlinjen. Man skall förstärka lärarutbildningen. Man\r\nskall göra det mer attraktivt att bli lärare och verka\r\nsom lärare. När det gäller högskolevärlden skall man\r\nge möjligheter till både forskning och undervisning,\r\neftersom det är kommunicerande kärl, som flera har\r\nvarit inne på.\r\nI den proposition som läggs fram i dagarna kom-\r\nmer det förslag om en förändrad tjänstestruktur som\r\ninnebär väsentligt ändrade möjligheter och bättre\r\nförutsättningar för att bedriva undervisning. Det\r\nkommer att positivt stimulera rekryteringen.\r\nDet här går hand i hand. Men det är ganska fan-\r\ntastiskt att höra det från borgerligt håll och från Mil-\r\njöpartiet sedan de har ställt upp och i vissa samman-\r\nhang även kommit med överbud när det gäller ut-\r\nvecklingen och platsantalet. Vi ser det inte minst när\r\ndet gäller motionerna. Nu har vi inte haft någon för-\r\ndelningsdiskussion, men vi kommer att få en sådan\r\ndebatt igen. I de sammanhangen är det överbuden när\r\ndet gäller platserna det handlar om. Det handlar aldrig\r\nom lärarutbildningen i de sammanhangen. Man kan\r\nsäga att jästen kommer efter brödet även hos Miljö-\r\npartiet.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>26 §  Lokala styrelser med elevmajoritet</pre><pre>Föredrogs\r\nUtbildningsutskottets betänkande 1996/97:UbU10\r\nLokala styrelser med elevmajoritet (prop.\r\n1996/97:109)</pre><pre>Anf.  199  TOMAS HÖGSTRÖM (m):\r\nHerr talman! Utbildningsutskottets betänkande\r\nhandlar om regeringens förslag om inrättande av\r\nlokala styrelser med elevmajoritet för gymnasieskolan\r\noch den kommunala vuxenskolan.\r\nEn majoritet av utskottet föreslår nu riksdagen att\r\nanta förslaget. Avsikten är att öka elevinflytandet i\r\nskolan, säger man. Att elevinflytande behöver öka tror\r\njag att vi alla är överens om. Riksdagen har även\r\ntidigare uttalat sig för att elevinflytandet skall öka.\r\nSamtidigt visar utredningar att eleverna anser att de\r\nhar litet att säga till om i skolan. Nu försöker man\r\nalltså att tillgodose elevernas och riksdagens önske-\r\nmål.\r\nDet är viktigt att öka elevernas inflytande över\r\nundervisningens innehåll och arbetsform. Det skriver\r\näven regeringen i propositionen. Men man väljer ändå\r\natt lägga fram ett förslag som inte rör det som anses\r\nmest väsentligt för att skapa verkligt elevinflytande.\r\nMan väljer nämligen styrelsevägen.\r\nMajoriteten har valt att formalisera framför att ta\r\nelevernas berättigade krav om ökat inflytande på\r\nallvar. Den väg man valt leder till en återvändsgränd.\r\nVi förleds lätt att tro att regeringen medvetet valt den\r\ninslagna vägen därför att man inte vill ge eleverna de\r\ninstrument som är nödvändiga för att utöva verkligt\r\ninflytande. Det utskottsmajoriteten nu gör är att bygga\r\nupp kulisser - Potemkinkulisser. Där för avvisar vi\r\nförslaget.\r\nVad som är viktigt är inte styrelsemajoritet eller\r\nrepresentation i nya styrelseformer. Det riskerar i\r\nstället att skapa bilden av att verkligt inflytande utöv-\r\nas bäst i form av sammanträden, av representation i\r\nsnöpta styrelser. Det är en felsyn som leder arbetet\r\nmed elevinflytande bakåt, inte framåt. Det begränsade\r\ninflytande som det möjligtvis kan bli fråga om är\r\ndessutom förbehållet några få som återfinns i styrel-\r\nsen. Övriga får vackert stå vid sidan om.\r\nMinderåriga, som det kan bli fråga om i dessa nya\r\nstyrelser med elevmajoritet, är bara ett av problemen.\r\nDessutom skapas nya konfliktsituationer, nya pro-\r\nblem. Elevens tid i skolan är relativt kort. Det uppstår\r\nett konkurrensförhållande mellan studier och led-\r\nningsfunktionen för skolan. Detta anser vi vara till\r\nnackdel för såväl elever som är engagerade i styrel-\r\nserna med elevmajoritet som det flertal som inte ges\r\ndenna möjlighet. Det uppstår även nya konfliktsitua-\r\ntioner mellan elever i majoritet och personalgrupper i\r\nskolan.\r\nSkolkommittén ligger ursprungligen bakom för-\r\nslaget. Jag har hela tiden ställt mig undrande till för-\r\nslaget om nya styrelser med elevmajoritet. Som jag\r\nuppfattar det har diskussionen med eleverna handlat\r\nom att utveckla inflytandet när det gäller elevernas\r\nstudier och vardag. Det har inte handlat om att forma-\r\nlisera.\r\nHerr talman! För oss moderater är elevinflytande\r\nmycket av en process. Det handlar om att lägga ut\r\narbetsuppgifter som rör elevernas vardag och deras\r\nstudier. Det är en process eftersom det handlar om att\r\nutveckla skolans arbetsformer. Det finns många fram-\r\ngångsrika exempel runt om i landet som visar att detta\r\nsynsätt är riktigt. Jag har besökt skolor som från att ha\r\nvarit problemskolor numera framstår som bra exem-\r\npel på hur ökat elevinflytande och delaktighet har\r\nburit frukt. Gemensamt är att de har processat sig\r\nfram till framgång.\r\nMen elevinflytande måste också handla om att\r\neleverna skall ha möjlighet att välja skola och skol-\r\nform. Inflytande handlar till mycket stor del om att\r\nkunna välja något annat när man inte är nöjd med det\r\nsom erbjuds. Det naturliga är att positivt arbeta för det\r\nfria valet av skola. Jag antar att det är något som även\r\nTomas Eneroth ställer sig bakom, åtminstone om han\r\nmenar allvar med att leva upp till bilden av sig som en\r\nförnyare av den socialdemokratiska utbildningspoliti-\r\nken.\r\nMen det handlar också om att utveckla friskolor,\r\natt skapa möjligheter för friskolor, att ta vara på\r\nfriskolornas utvecklingskraft, att öka inslaget av ent-\r\nreprenadformer i skolan och därmed ge inflytandet\r\nden yttersta form det kan ta sig. En skola som inte\r\nhåller måttet väljer eleverna bort.\r\nAvslutningsvis, herr talman, vill jag yrka bifall till\r\nreservation 1 under mom. 1.</pre><pre>Anf.  200  MARIE WILÉN  (c):\r\nHerr talman! Centerpartiet anser att frågorna om\r\nökat elev- och föräldrainflytande i skolan är mycket\r\nviktiga. I dag när människor ser det som en självklar-\r\nhet att få ta ansvar, att ha möjlighet att välja och be-\r\nstämma själva, måste detta också gälla skolans områ-\r\nde.\r\nVi ser därför positivt på den försöksverksamhet\r\nsom pågår i grundskolan med lokala skolstyrelser med\r\nföräldramajoritet. I slutet av februari hade 15 skolor\r\nanmält försöksverksamhet till Skolverket och i slutet\r\nav april 28 skolor. Men jag skulle önska att ännu fler\r\nhade kommit i gång redan nu. Från riksdagens sida\r\nborde man ge tydliga signaler om att försöksverksam-\r\nheten med föräldrastyrelser bör leda fram till en per-\r\nmanentning av verksamheten. Det skulle ge föräldrar-\r\nna och skolorna besked om att det är denna utveckling\r\nsom riksdagen vill se på lång sikt, och det skulle mo-\r\ntivera flera att komma i gång med lokala skolstyrelser.\r\nHerr talman! Jag vill därmed yrka bifall till reser-\r\nvation 4.\r\nJag vill också i detta sammanhang ställa en fråga\r\ntill socialdemokraterna i riksdagen, främst Tomas\r\nEneroth. Vilken ambition har man långsiktigt när det\r\ngäller att öka föräldrainflytandet i grundskolan?\r\nHerr talman! I likhet med det jag nämnt inled-\r\nningsvis anser Centerpartiet att det är positivt att det\r\näven lagts fram förslag om att införa försöksverksam-\r\nhet med lokala styrelser med elevmajoritet inom gym-\r\nnasieskolan och komvux. Centerpartiet ser det som ett\r\nsätt att öka elevinflytandet.\r\nVi är också, liksom de flesta andra partier och\r\nremissinstanser, positiva till att rektor skall komma att\r\nges ett särskilt ansvar för att utvecklingen av skolans\r\narbetsformer gynnar ett aktivt elevinflytande.\r\nMånga elever i gymnasieskolan saknar i dag infly-\r\ntande. Det skrivs ju också tydligt i både propositionen\r\noch utskottsbetänkandet. De känner sig inte sedda och\r\ninte hörda. En sammanfattande bild av den forskning\r\nsom är gjord angående elevinflytande visar att elever-\r\nna inte har något egentligt inflytande på undervis-\r\nningen, varken i grundskolan eller i gymnasieskolan.\r\nUndersökningen som Skolverket har gjort visar att\r\neleverna vill ha inflytande över arbetssituationen,\r\nämnenas innehåll och uppläggning.\r\nSkolan måste utvecklas för att kunna fylla sin\r\nuppgift och de krav som ställs på dagens skola. Ele-\r\nverna är en viktig kraft för förändring i skolan. Ele-\r\nverna är de som bäst vet hur det är att vara ung i da-\r\ngens samhälle. Deras erfarenheter behövs för att ut-\r\nveckla skolan. Elever och vuxna har olika perspektiv\r\npå verksamheten i skolan. Men de är inte varandras\r\nmotparter, även om det kan tyckas så ibland. De är\r\nberoende av varandra.\r\nElevinflytande är en rättvise- och demokratifråga,\r\nmen också en fråga om utbildningskvalitet. Med infly-\r\ntande över det egna lärandet blir eleven mer motive-\r\nrad att omvandla lärarens undervisning till kunskaper\r\nsom kan användas för fortsatt lärande.\r\nDet formella inflytandet behöver också utvecklas.\r\nDet markerar att eleverna är kompetenta att ta ett\r\nstörre ansvar. Genom att ge eleverna mer ansvar och\r\nfå dem att känna delaktighet i organisation och plane-\r\nring förbereds de bättre för de uppgifter som vuxenli-\r\nvet medför, samtidigt som motivationen i skolarbetet\r\nökar.\r\nJag tycker också att ett TV-inslag i helgen om\r\nelevinflytande i gymnasieskolan var ganska talande.\r\nEn gymnasietjej sade att på de flesta platser i samhäl-\r\nlet betraktas hon som vuxen, men inte i skolan.\r\nBarnombudsmannen har uttalat sitt stöd för rege-\r\nringens förslag till försöksverksamhet, men under-\r\nstryker att det endast skall ses som en del i arbetet\r\nmed att förbättra elevinflytandet i skolan.\r\nJag tycker att vi skall ge eleverna möjlighet till en\r\nstark ställning. Arbetet med lokala styrelser med\r\nelevmajoritet i gymnasieskolan tror jag kan vara ett\r\nsätt. Det har från olika håll framförts oro angående\r\ndenna försöksverksamhet. Centerpartiet har uppfattat\r\nden oron. Men vi ser försöksverksamheten som en\r\nmöjlighet till ökat inflytande och som en möjlighet att\r\nöka motivationen i skolarbetet.</pre><pre>Anf.  201  TOMAS HÖGSTRÖM (m) replik:\r\nHerr talman! Jag är litet förvånad över den redo-\r\nvisning som Marie Wilén har lämnat av Centerns syn\r\npå medinflytande. Det är en prestation att kunna dis-\r\nkutera det utan att komma in på något som åtminstone\r\nför mig är en självklarhet, nämligen det fria valet av\r\nskola. Eller skall jag se tystnaden från Centerns sida i\r\nden debatten så att Centern, som åtminstone i en tidi-\r\ngare regering har framstått som en vän till utvecklan-\r\nde av andra skolformer, värnande av elevens fria val\r\noch förkovran av friskolorna, nu tar avstånd från den\r\npolitiken?</pre><pre>Anf.  202  MARIE WILÉN (c) replik:\r\nHerr talman! Nej, det skall Tomas Högström inte\r\ngöra. Det räcker med att läsa i betänkandet, där vi\r\nklart har redovisat vår hållning i friskolefrågorna. Det\r\nfördes en mycket stor friskoledebatt vid antagandet av\r\nfriskolebeslutet, som vi inte tyckte var bra. Vi håller\r\nfast vid den åsikt som vi har om friskolorna. Det bor-\r\nde vara bra också för Tomas Högström att det finns\r\nen samsyn i de frågorna. Det finns alltså ingen åsikts-\r\nskillnad när det gäller friskolorna.</pre><pre>Anf.  203  TOMAS HÖGSTRÖM (m) replik:\r\nHerr talman! Det hade varit bra om man från\r\nCentern under behandlingen av det här ärendet hade\r\nredovisat den synen, i stället för att nu i efterhand mer\r\neller mindre be om ursäkt för att man inte har gjort\r\ndet.</pre><pre>Anf.  204  MARIE WILÉN (c) replik:\r\nHerr talman! Jag ber inte om ursäkt för att vi inte\r\nhar gjort det. I det här betänkandet behandlas främst\r\nlokala styrelser med elevmajoritet i gymnasieskolan.\r\nJag tyckte att det var rimligt att diskutera den frågan,\r\ninte att nu ta upp en ny friskoledebatt.</pre><pre>Anf.  205  OLA STRÖM (fp):\r\nHerr talman! Det blev ingen guldmedalj till Sveri-\r\nge i ishockey-VM i kväll, och det blir inte heller nå-\r\ngon guldmedalj för utskottsmajoritetens förslag. Jag\r\ntycker att förslaget i betänkandet är ett svar på en\r\nfråga som aldrig har ställts.\r\nBetänkandet är rubricerat \"Lokala styrelser med\r\nelevmajoritet\". Det skulle lika gärna kunna heta Lo-\r\nkala styrelser med skolledare i minoritet eller Lokala\r\nstyrelser med professionella lärare i minoritet. Det\r\nhandlar faktiskt också om det, något som det sällan\r\nhar talats om i debatten.\r\nDet svaras på en fråga som aldrig har ställts. Jag\r\nhar aldrig hört en skolledare säga: Det här med bud-\r\ngetfrågor är så svårt att det skulle vara väldigt skönt,\r\nom jag slapp sitta i majoriteten och besluta om dem.\r\nEller: Profilen för den skola som jag är ansvarig för\r\növerlåter jag gärna till eleverna. Eller: Vilka ekono-\r\nmiska prioriteringar vi vill ha på vår skola är för svårt\r\nför mig - det överlåter jag gärna till eleverna.\r\nJag har faktiskt aldrig heller hört elever som har\r\nsagt: Jag känner att jag vill ha inflytande över min\r\nskola - inte alls över min egen studiesituation. Vad\r\njag vill är att sitta i en styrelse, och det är inte nog\r\nmed det. Jag vill vara i majoritet, så att jag kan köra\r\növer rektor och skolpersonal.\r\nDet gäller här alltså ett svar på en fråga som aldrig\r\nhar ställts. Jag tycker att det är mycket märkligt och\r\nfaktiskt litet skrämmande att det just inom skolområ-\r\ndet är politiskt tillåtet att komma med alla möjliga\r\nförslag till hur verksamheten skall styras. Man kallar\r\ndet elevdemokrati och annat. Jag tycker att man måste\r\nslå fast och stärka det som är det viktiga: skolledarnas\r\nprofessionella ansvar, lärarnas fostrande roll gentemot\r\neleverna för att dessa skall kunna komma in i samhäl-\r\nlet osv.\r\nIngen har kommit på tanken att föreslå patient-\r\nstyrda sjukhus eller värnpliktsstyrda regementen, men\r\njust inom skolområdet är det fritt fram. Skolområdet\r\när politikens experimentlåda. Jag tycker att skolan är\r\nalldeles för viktig för att man skall utveckla sådant\r\nhär.\r\nJag tycker också att det kan vara fråga om att göra\r\nde här eleverna, framför allt på gymnasiet, en stor\r\notjänst. Det är ju ett oerhört ansvar som de kan få. Det\r\nhandlar om att ta ansvar i budgetfrågor för tiotals\r\nmiljoner kronor. Det handlar också om att en handfull\r\nelever skall representera kanske 1 000 eller 2 000\r\nelever på en gymnasieskola. Det är ett mycket tungt\r\nansvar. Alla vi som är förtroendevalda vet hur svårt\r\ndet kan vara att jämka samman olika viljor. Dessutom\r\när en del av de här eleverna inte myndiga.\r\nOm man skall tillämpa demokrati måste man vara\r\ntydlig när det gäller spelreglerna. Vi skulle inte kunna\r\nkalla oss demokratiskt valda eller en demokratisk\r\nriksdag, om vi bara fanns här utan några regler för hur\r\nvi väljs, för hur vi avsätts och för hur ansvar skall\r\nkunna utkrävas av oss. Vi är ändå myndiga männi-\r\nskor. Jag hoppas att det inte blir så, men det finns en\r\nrisk för att det som kallas demokrati kan bli anarki.\r\nJag tycker att man skulle ha koncentrerat sig på\r\ndet som är viktigt och som Tomas Högström var inne\r\npå: rätten att välja skola också inom och mellan\r\nkommuner, rätten att få en studiegång som är anpas-\r\nsad efter studieförmågan, rätten att få en individuali-\r\nserad utbildning i ett tempo som man klarar och rätten\r\natt friare få välja i ett kursutbud.\r\nDetta är i alla fall det som jag möter när jag träffar\r\nelever. Man vill påverka sin egen vardag och sina\r\negna studier, inte sitta och bestämma i en styrelse.\r\nJag tycker, för att sammanfatta mitt resonemang,\r\natt det egentligen finns tre huvudsakliga problem med\r\ndetta.\r\nMan kan för det första i detta sammanhang göra\r\nelever en otjänst. Det är fråga om ett tungt ansvar. Det\r\nkan gå fel. Man vet inte hur ansvar skall utkrävas, och\r\nen del av eleverna är omyndiga. De skall dessutom\r\nsamtidigt klara av studierna.\r\nFör det andra: Demokrati kräver tydliga regler,\r\noch sådana finns inte här.\r\nDet viktigaste är, för det tredje, att man begränsar\r\nden professionella skolpersonalens möjligheter att\r\nstyra sin skola - samma personal vilken vi sedan\r\nställer mot väggen och som ansvariga politiker skall\r\nställa mot väggen för vad den åstadkommer i skolan.\r\nJag vill säga nej till elevstyrelse. Jag säger starkt\r\nja till elevinflytande och yrkar bifall till reservation 1\r\nunder mom. 1.</pre><pre>Anf.  206  BRITT-MARIE DANESTIG-\r\nOLOFSSON (v):\r\nHerr talman! Vänsterpartiet ställer sig helt bakom\r\nregeringens förslag om en fyraårig försöksverksamhet\r\nmed lokala styrelser med elevmajoritet i gymnasiesko-\r\nlorna. Vi tycker att det är ett bra förslag.\r\nVi har fört fram några ytterligare förslag, som\r\nskulle förstärka och förtydliga elevernas ställning. Jag\r\nhar tittat litet grand i Ungdomskommitténs betänkan-\r\nde Ungdom och makt, och där säger man att demo-\r\nkrati i praktiken främst kräver att eleverna är delakti-\r\nga i planeringen och genomförandet av själva under-\r\nvisningen. Vi tycker att det är riktigt.\r\nEleverna måste få ett direkt inflytande över un-\r\ndervisningen, och klassrumsdemokratin måste funge-\r\nra. Men tyvärr är det så att ju mer man nalkas skolar-\r\nbetets kärna, själva undervisningen, desto mindre\r\nupplever eleverna att deras utrymme för påverkan är.\r\nGymnasieskolan måste därför i större utsträckning\r\nän nu utveckla ett elevdemokratiskt arbetssätt, där\r\nförmågan till självständigt arbete och ett kritiskt för-\r\nhållningssätt prioriteras. Det är självklart att en skola\r\nsom skall fostra till demokrati måste vara demokratisk\r\ni sina arbetsformer. Det får inte finnas en skillnad\r\nmellan det man säger att man vill göra och det man\r\nfaktiskt gör. Därför tycker jag också att det är viktigt\r\natt man försöker bryta den hierarkiska struktur som\r\nfortfarande råder inom skolan. Den och den objekts-\r\nsyn på eleverna som ännu finns företrädd i många\r\nskolor försvårar det elevdemokratiska arbetet, både i\r\noch utanför klassrummet.\r\nVi har i vår motion också pekat på att många av\r\nde traditionella arbetsformerna och även betygen\r\nhindrar eleverna från att bli medaktiva och delaktiga i\r\nundervisningens planering och genomförande, alltså\r\nfrån att få makt över sitt eget lärande.\r\nVi vet att betygen har en i hög grad styrande effekt\r\npå skolans arbete. Lärarna utgår oftare från betygskri-\r\nterierna än kursplanerna när de planerar undervis-\r\nningen. Nu skall lärarna sätta betyg på varje avslutad\r\nkurs i gymnasieskolan. Det är ibland kurser som har\r\nen liten omfattning, kanske 30 undervisningstimmar.\r\nVi vet faktiskt inte hur detta påverkar uppläggningen\r\nav undervisningen och elevernas möjligheter till infly-\r\ntande.\r\nVi menar att en betygsfri skola är en viktig förut-\r\nsättning för en demokratisk skola. Vi tror att det är\r\nförst när betygen avskaffas som eleverna på allvar kan\r\nifrågasätta rådande strukturer inom skolan. Då finns\r\ndet ingen risk längre att bestraffas. Då kommer ele-\r\nvinflytandet att bli en realitet.\r\nI likhet med vad Barnombudsmannen föreslog i\r\nsitt remissvar på Skolkommitténs betänkande, anser vi\r\ni Vänstern att eleverna skall ges en lagstadgad rätt att\r\nutvärdera sin egen utbildning.\r\nEtt annat kriterium som Ungdomskommittén tog\r\nupp är just elevernas möjligheter att delta som full-\r\nvärdiga medlemmar i den formella beslutsprocessen i\r\nskolan. Det är det som dagens ärende handlar om. Till\r\nskillnad från Tomas Högström, tror jag faktiskt att\r\nden formella sidan av skoldemokratin även kan vara\r\nett stöd för elevernas direktinflytande över undervis-\r\nningen och för demokratin i klassrummet.\r\nVi anser också att det borde finnas klart formule-\r\nrade mål för elevdemokrati i skol- och arbetsplaner.\r\nDet är inte alltid så. Vi tycker också att det är viktigt\r\natt det elevfackliga arbetet stärks. Där kanske rege-\r\nringen bör överväga att verkligen erkänna Elevorgani-\r\nsationen som en facklig organisation.\r\nVi har också sagt att det i kommunens anmälan till\r\nSkolverket om deltagande i försöksverksamheten bör\r\ningå en redogörelse för hur verksamheten skall kunna\r\ngöras till en angelägenhet för så många som möjligt.\r\nDet finns kanske en risk för att de som sitter i styrel-\r\nserna inte kommer att vara representativa för hela\r\ngymnasieskolan. Jag vet inte om det finns en risk för\r\natt eleverna på de s.k. teoretiska programmen kan\r\nkomma att dominera styrelserna.\r\nVi har också upprepat ett tidigare förslag vi lade\r\nfram när betänkandet om föräldramajoritet i lokala\r\nstyrelser på grundskolan behandlades. Vi tycker att en\r\nregel borde införas som garanterar eleverna fr.o.m.\r\nårskurs 7 att delta som ledamöter i lokala styrelser.\r\nVad vi förstår finns det inget formellt hinder för detta.\r\nDet flaggas för möjligheten, men den slås inte fast.\r\nTill slut en sak som inte har berörts men som ock-\r\nså gäller elevdemokratin, nämligen att få en bra un-\r\ndervisning i demokrati under skoltiden. Det gäller\r\neleverna både på grundskolan och på gymnasieskolan.\r\nMed detta vill jag yrka bifall till reservation 2 un-\r\nder mom. 5. Men jag står givetvis bakom övriga re-\r\nservationer från partiet.</pre><pre>Anf.  207  OLA STRÖM (fp) replik:\r\nHerr talman! Jag vill ta upp en aspekt på det Britt-\r\nMarie Danestig-Olofsson sade, nämligen att fostra till\r\ndemokrati. Jag tycker att det är oerhört viktigt - jag\r\ntror alla tycker det. Men det kan inte vara liktydigt\r\nmed \"Elevdemokrati - rätten att köra över rektor\".\r\nDet kan inte vara det enda tecknet på att det råder\r\nelevdemokrati.\r\nDet är litet urvattnat med ordet fostra. Det innebär\r\nfaktiskt en form av träning inför nya begrepp. Jag\r\ntycker t.ex. att man kan fostra barn i trafikkunskap\r\nutan att automatiskt tycka att alla barn skall ha kör-\r\nkort. En vuxen måste kunna dricka alkohol utan att\r\nbarnen automatiskt ges rätt att dricka alkohol. Ni\r\nförstår min princip: Skolan har en viktig roll att fostra\r\ni demokratiska frågor. Men det behöver inte nödvän-\r\ndigtvis betyda att eleverna skall ha majoritet på sin\r\nskola. Det finns många andra sätt att fostra i demo-\r\nkrati som är betydligt mer verksamma.</pre><pre>Anf.  208  BRITT-MARIE DANESTIG-\r\nOLOFSSON (v) replik:\r\nHerr talman! För mig är det viktigt att eleverna får\r\nmöjligheten att verbalisera sina önskemål och krav,\r\natt kunna kommunicera med sina lärare. Att ingå i\r\ndessa styrelser är en viktig del i en demokratisk pro-\r\ncess och ger demokratiskt kunnande. Det handlar om\r\natt lära sig litet grand om föreningsteknik och, inte\r\nminst, att ta konsekvenserna och ansvaret för sina\r\nbeslut. Jag ser stora möjligheter där.\r\nJag är inte rädd för att ge eleverna majoritet.\r\nMånga av eleverna i gymnasieskolan är myndiga och\r\nskall rösta. En del av dem har röstat in både Ola\r\nStröm och mig i den här församlingen. Ger vi dem det\r\nförtroendet och tilliten, tror jag också att de klarar av\r\natt inneha majoriteten i de lokala styrelserna på den\r\nskola och verksamhet de känner väl.</pre><pre>Anf.  209  OLA STRÖM (fp) replik:\r\nHerr talman! Jag tror säkert att många elever\r\nkommer att klara detta. Det här testet kommer att gå\r\nbra på en del skolor. Men detta är inte min huvudpo-\r\näng till varför jag är kritisk. Det handlar mer om\r\nprinciperna för hur man styr verksamhet och för vilket\r\nansvar som ges eleverna.\r\nJag kan ställa upp på allt det Britt-Marie Danestig-\r\nOlofsson sade, dvs. vikten av att elever får känna\r\ndelaktighet, inflytande, påverkan, att man lyssnar på\r\ndem osv. Men det här betänkandet handlar om att\r\npolitiker i ansvarig nämnd avsäger sig rätten att ingri-\r\npa. Eleverna ges rätt att köra över övrig skolpersonal.\r\nDet handlar inte bara om inflytande. Det handlar om\r\nrätten att köra över övrig skolpersonal. Det är en\r\noerhört väsentlig maktförskjutning på skolpersonalens\r\nbekostnad. Det är en allvarlig utveckling.</pre><pre>Anf.  210  BRITT-MARIE DANESTIG-\r\nOLOFSSON (v) replik:\r\nHerr talman! För mig är det en viktig demokratisk\r\nprincip att de som är berörda i första hand skall ha\r\nmöjlighet att fatta beslut om det de är berörda av - sin\r\negen verklighet. Gymnasieskolan är till för eleverna,\r\ninte för rektor och lärare. Jag är övertygad om att\r\nbåde rektor och lärare, med erfarenhet och kunnande,\r\ninte kommer att ha några som helst  svårigheter att\r\nkommunicera med eleverna i dessa styrelser. Nu har\r\nvi snarare tvärtom försökt sprida makten litet grand,\r\neftersom den har varit så koncentrerad till lärargrup-\r\npen och rektor på skolan. Det är jättebra.\r\nJag förstår inte riktigt detta att \"köra över\". Man\r\nmåste ju skapa majoriteter i en representativ demo-\r\nkrati. En av demokratins viktigaste principer är att\r\nskapa majoritetsbeslut. Man bör, givetvis, sträva efter\r\nsamförstånd mellan de människor som sitter i styrel-\r\nsen. Det skall man göra i alla sammanhang - även i en\r\nsådan församling.</pre><pre>Anf.  211  TOMAS HÖGSTRÖM (m) replik:\r\nHerr talman! Vi är uppenbarligen överens om att\r\neleverna skall ha större inflytande. Sedan skiljer det\r\nsig åt i fråga om vilka former detta skall uttryckas i.\r\nEn förutsättning för var det hela landar är om man\r\nmenar allvar med elevinflytande. Jag påstår att Väns-\r\ntern gör sig skyldig till en direkt felsyn som motarbe-\r\ntar verkligt elevinflytande.\r\nMan pratar om att utveckla demokrati i skolan.\r\nSedan inrättar man denna typ av elevstyrelser. Då har\r\nman formaliserat. Man har förbehållit bestämmandet,\r\ninflytandet över elevsituationen, till vissa elever när\r\ndet finns möjligheter att ge alla elever ökat inflytande.\r\nMan säger att man skall utveckla det elevfackliga\r\narbetet och pratar i det sammanhanget om Elevorga-\r\nnisationen. Bevare oss för en sådan utveckling - med\r\ntanke på de erfarenheter som vi har av den organisa-\r\ntionen och dess sätt att arbeta!\r\nJag tror inte att elevens inflytande i skolan främjas\r\nav någon form av facklig tillhörighet. Dessutom\r\nframgår det av läroplanen att varje elev successivt\r\nutövar ett allt större inflytande över sin utbildning och\r\ndet inre arbetet i skolan. Men Vänstern pratar om att\r\nandra skall göra detta, inte eleven själv.</pre><pre>Anf.  212  BRITT-MARIE DANESTIG-\r\nOLOFSSON (v) replik:\r\nHerr talman! I mitt anförande började jag med att\r\ntala om den viktiga informella demokratin och att det\r\nkanske viktigaste i skolan är att eleverna får direkt\r\ninflytande över planeringen och genomförandet av sin\r\nundervisning i de grupper som de befinner sig i. Men\r\nden formella delen är inte heller oviktig.\r\nFormalisering av makt är ibland en nödvändighet.\r\nJag vet faktiskt inte vad Tomas Högström menar.\r\nTomas Högström säger att vissa elever skulle kunna\r\nfå alldeles för mycket makt i förhållande till andra.\r\nJag har inget emot stormöten. Tycker Tomas Hög-\r\nström att det är en lösning på det här problemet tror\r\njag att Vänstern kan ställa upp på det.\r\nSedan till frågan om det fackliga engagemanget.\r\nJag tycker att det är viktigt att man redan under ut-\r\nbildningstiden möter olika maktkonstellationer i sam-\r\nhället. Jag till skillnad från Tomas Högström tror på\r\natt de fackliga organisationerna har en väldigt stor\r\nbetydelse i det svenska samhället. Jag har inget emot\r\natt stärka deras inflytande och intressera unga männi-\r\nskor för att också senare engagera sig fackligt.</pre><pre>Anf.  213  TOMAS HÖGSTRÖM (m) replik:\r\nHerr talman! Jag hade uppskattat om Britt-Marie\r\nDanestig-Olofsson hade kunnat bejaka och se det\r\npositiva i att varje elev successivt utövar ett allt större\r\ninflytande över sin utbildning och det inre arbetet i\r\nskolan. Men det väljer hon att inte göra. Hon väljer att\r\ni stället instämma i någon tolkning som hon vill göra\r\ngällande att jag har gett uttryck för, nämligen att man\r\nkan ha stormöten. Jag ser det mer som en bekräftelse\r\npå att 1968 års män och kvinnor inte bara har över-\r\nvintrat i skolkommittén utan på sina håll även finns\r\nrepresenterade i Sveriges riksdag.\r\nDet finner jag inte vara bra med tanke på att vi\r\njust nu diskuterar elevinflytande. Det måste handla\r\nom att varje elev ges inflytande över sin skolsituation.\r\nDet Britt-Marie Danestig-Olofsson gör sig skyldig till\r\nnu är att inrätta en ny form av styrelse som skall re-\r\npresentera eleverna. Men mandatet från eleven, ut-\r\ntrycket från den enskilde eleven, begränsas samtidigt\r\ngenom det förfaringssättet.</pre><pre>Anf.  214  BRITT-MARIE DANESTIG-\r\nOLOFSSON (v) replik:\r\nHerr talman! Jag skulle vilja citera perceptions-\r\npsykologerna: Helheten är faktiskt större än summan\r\nav delarna. Det är väldigt viktigt att eleverna kom-\r\nmunicerar med varandra och att de inte bara som\r\nindivider utan också som grupp kan fatta gemensam-\r\nma beslut och komma fram till gemensamma stånd-\r\npunkter. Själva den processen är oerhört viktig för\r\ndemokratins utbyggnad och utveckling. Det är det\r\nsom Tomas Högström missar när han misstänkliggör\r\ndetta förslag på det sätt som han gör.\r\nVarje elev har givetvis betydelse. Men varje elev\r\nskall verka tillsammans med andra elever. Det är i den\r\nkommunikationen och i den dialogen som någonting\r\ndynamiskt sker. Den är den dialogen som är grunden\r\nför all demokrati.</pre><pre>Anf.  215  INGER DAVIDSON (kd):\r\nHerr talman! Alla vill och har behov att påverka\r\nsin egen arbetssituation. Det gäller också elever. Där-\r\nför är arbetet med att utveckla elevdemokratin någon-\r\nting i grunden mycket positivt. Redan i första klass\r\nkan barnen mycket väl vara med och bestämma om\r\nolika frågor inom klassens ram. Efterhand kan ansvar-\r\nsområden utvidgas så att alltfler frågor beslutas till-\r\nsammans med eleverna.\r\nUtvecklingen på detta område har hittills gått all-\r\ndeles för långsamt. Ibland har jag en känsla av att\r\nförstaklassarna har mer inflytande än gymnasisterna.\r\nUr den synpunkten kan jag förstå att regeringen kan\r\nvilja göra någonting drastiskt för att få igång proces-\r\nsen ordentligt. Men den väg regeringen har valt, att ge\r\neleverna majoritet i skolstyrelsen, tror vi kristdemo-\r\nkrater är helt fel.\r\nAtt det skulle vara ett bra sätt att skola eleverna i\r\ndemokrati förstår jag inte. Tvärtom. Att inrätta styrel-\r\nser med otydligt mandat och ansvar och låta omyndi-\r\nga personer utgöra majoritet i dessa styrelser skapar i\r\nstället en bristande respekt för de demokratiska insti-\r\ntutionerna. Det blir ett slags låtsasdemokrati. I vilket\r\nannat demokratiskt sammanhang överlåts de avgöran-\r\nde besluten till de nyaste och minst erfarna i en\r\ngrupp?\r\nVem kan begära att en elev som kommer direkt\r\nfrån grundskolan skall ha möjlighet att snabbt skaffa\r\nsig överblick över så viktiga frågor som vilka kurser\r\noch lokala grenar som skall finnas i skolan, hur bud-\r\ngeten skall läggas upp och ett antal andra frågor som\r\nrör driften av en skola samtidigt som hon eller han\r\nskall sätta sig in i allt som rör de egna studierna och\r\nuppläggningen av dem? Det är helt enkelt inte möjligt\r\natt ha överblick över en utbildning som befinner sig\r\nmitt uppe i.\r\nI alla sammanhang efterlyser ungdomar i dag fler\r\nvuxenkontakter. Om regeringen får som den vill väl-\r\njer vi vuxna i stället att abdikera från ytterligare ett\r\nområde och ge en liten grupp ungdomar vuxenansvar\r\npå ett område som de flesta varken har tillräckliga\r\nkunskaper eller tillräcklig mognad och livserfarenhet\r\nför att klara. Jag anser att det är att göra dem en\r\nbjörntjänst. I stället borde vi ge eleverna det de själva\r\nefterlyser, mer tid tillsammans med lärare och andra\r\nvuxna i skolan så att de får en chans att bli sedda och\r\nuppmärksammade på ett helt annat sätt än vad som är\r\nmöjligt i dag.\r\nI Ungdomsbarometen, som är en återkommande\r\nundersökning bland ett representativt urval ungdomar,\r\nefterlyser ungdomarna vuxna som vågar vara vuxna.\r\nVad de vill ha av de vuxna är normer, förebilder och\r\nvägledning, inte vuxna som lämnat över ansvar till\r\ndem och som de får makt att köra över i en styrelse.\r\nMer inflytande över sin egen arbetssituation och sina\r\nstudier vill däremot ungdomarna ha. Den rätten måste\r\nbetonas tydligare i varenda skolplan. Framför allt är\r\ndet något som skall följas upp och utvärderas. Jag tror\r\natt bristen i dag oftast ligger där.\r\nDet skall framgå i arbetsplanen för varje enskild\r\nskola i vilken form tid och utrymme skall avsättas för\r\nelevernas och lärarnas gemensamma planering i frå-\r\ngor som rör det dagliga arbetet. Arbetet i de styrelser\r\ndär eleverna finns med, som t.ex. hälsolag, matråd,\r\narbetsmiljökonferenser, skolkonferenser och yrkesråd\r\nbehöver också utvecklas. Elevernas synpunkter skall\r\ntas på lika stort allvar som övriga styrelsemedlem-\r\nmars, och alla åsikter skall sedan vägas mot varandra.\r\nDet bästa i sådana sammanhang är givetvis att ef-\r\ntersträva konsensusbeslut. Det gagnar en sådan verk-\r\nsamhet som en gymnasieskola bäst. Rektors ansvar\r\nför ett utvecklat elevinflytande behöver förtydligas i\r\nläroplanen om dessa förändringar skall komma till\r\nstånd. Elevernas möjligheter att välja skola, som flera\r\ntalare har varit inne på, är också ett sätt att öka deras\r\ninflytande.\r\nDet finns alltså mycket att göra för att förbättra\r\nelevernas inflytande över sin arbetssituation. Det\r\nkommer vi kristdemokrater att fortsätta att arbeta för\r\npå olika sätt. Men regeringens förslag, som stöds av\r\nCentern, Miljöpartiet och Vänstern, avvisar vi. Jag\r\nyrkar bifall till reservation nr 1.</pre><pre>Anf.  216  TOMAS ENEROTH (s):\r\nHerr talman! Debatten om elevinflytandet i skolan\r\när faktiskt jämngammal med mig, skulle jag vilja\r\npåstå. Det var i slutet på 60-talet som diskussionen på\r\nallvar vaknade om vikten av att eleverna i också sko-\r\nlan får något inflytande under skoltiden. Under hela\r\nmin skoltid gjorde såväl riksdag som regering flera\r\nuttalanden om vikten att eleverna skall få mer att säga\r\ntill om.\r\nSom elev märkte inte jag av detta i någon större\r\nutsträckning. Det var rektorn och läraren som bestäm-\r\nde min och mina klasskamraters vardag, och våra\r\nåsikter hade inte i någon större utsträckning någon\r\nbetydelse. Ju längre upp i åldern som jag kom under\r\nmin skoltid, desto mindre blev mina möjligheter att\r\npåverka och desto mer styrd var jag av läroböcker och\r\nschemastyrning.\r\nJag minns faktiskt bara en framgång. Det var när\r\njag och alla andra barn på låg- och mellanstadieskolan\r\ni Kosta demonstrerade för att få se Ingmar Stenmarks\r\nandra åk. Vi stod på klätterställningen och vägrade gå\r\nin till lektionen om inte rektorn garanterade oss denna\r\nyttersta av rättigheter. Kombinationen av slagord som\r\n\"vi vill se Stenmark\" och vädjande barnaögon blev\r\ntill slut för mycket för rektorn. Vi vann kampen om\r\nandra åket i Kitzbühel.\r\nDet var väl knappast någon bra sedelärande histo-\r\nria att den enda framgången kom när vi tog till civil\r\nolydnad. Men det kanske också visar att mycket av\r\ndet som sagts, beslutats, önskats och uttalats om vik-\r\nten av elevinflytande har fått väldigt liten betydelse i\r\nverkligheten.\r\nMina erfarenheter är dessutom knappast unika.\r\nSkolverkets undersökningar bekräftar bilden av den\r\nobefintliga inflytandet men visar också på det stora\r\noch växande intresse dagens skolelever faktiskt har av\r\natt få ökat inflytande. Det gäller inte bara inflytande\r\növer den egna undervisningen och situationen i klass-\r\nrummet utan också över skolan som helhet.\r\nDet finns som jag ser det två huvudskäl för ele-\r\nvinflytande i skolan.\r\nDet ena är det demokratiska - skolan skall fostra\r\nkritiskt tänkande, aktiva och engagerade medborgare\r\noch kan knappast göra det med trovärdighet om de\r\nsom tillbringar hela sin ungdomstid i skolan inte får\r\nutöva något inflytande där. Brist på påverkansmöjlig-\r\nheter skapar bara vanmakt, ointresse och foglighet.\r\nDet andra skälet är minst lika viktigt, nämligen att\r\nelevinflytande förbättrar kvaliteten i skolan. Eleverna\r\ntrivs bättre, får större motivation och presterar faktiskt\r\nbättre om de känner att de kan påverka. I propositio-\r\nnen refereras en mängd undersökningar som alla visar\r\nhur utökade påverkansmöjligheter förbättrar kvalite-\r\nten i skolan.\r\nDet är nu dags att gå från ord till handling, och det\r\när vad propositionen gör. Det förslag som nu förelig-\r\nger ger möjlighet för de skolor som vill att inrätta\r\nlokala styrelser med elevmajoritet. Förslaget liknar i\r\nstort det som gäller för föräldrastyrelser inom grund-\r\nskolan, dvs. det ger en relativt stor frihet att lokalt\r\nutforma hur arbetet skall gå till under försöksverk-\r\nsamheten.\r\nPå samma sätt som i fallet med föräldrastyrelser\r\nanger vi också här att de lokala styrelserna inte över-\r\ntar det övergripande ansvaret som styrelsen för ut-\r\nbildningen i kommunen har. De övertar heller inte det\r\nmyndighets- eller ledningsansvar som skolledningen\r\nhar och för den delen inte heller det professionella\r\nansvaret för undervisningen som lärarna har. Men\r\ninom dessa ramar finns ändå ett relativt utrymme för\r\neget bestämmande på skolan om alltifrån resurstill-\r\ndelning och prioriteringar till skolans arbetsmiljö,\r\nmobbning eller profilering. I den processen bör ele-\r\nverna och deras representanter ha ett stort inflytande.\r\nEn majoritet av elevrepresentanter i styrelsen är en\r\ngod utgångspunkt för en dialog som alltför länge har\r\nsaknats i gymnasieskolan.\r\nDen rädsla som en del har anfört - anmärknings-\r\nvärt stor, måste jag säga efter att ha hört inläggen -\r\nför att eleverna skulle ta över det politiska ansvaret\r\neller skolledningens och lärarnas roll ser jag som helt\r\nobefogad. Det handlar ju dessutom om en försöks-\r\nverksamhet på skolor där det redan finns ett genuint\r\nintresse för lokala styrelser! Av mångas argumenta-\r\ntion kan man nästan tro att vi nu vill införa obligato-\r\nriska styrelser i varenda skola från och med i morgon.\r\nSå är det inte - det är en försöksverksamhet. Vi kan\r\naldrig tvinga fram den här typen av engagemang.\r\nDäremot kan vi stimulera engagemanget och un-\r\ndanröja de hinder som finns i dag. Ett nej till betän-\r\nkandet innebär ett nej till att de som vill pröva, ett nej\r\ntill initiativkraften och ett nej till engagemanget. För\r\nmig är det helt obegripligt att några partier här tar\r\nställning mot detta. Att dessutom säga nej med argu-\r\nmentet att inflytandet i huvudsak bör ske på annat\r\nsätt, helst genom att välja andra skolor, är för mig\r\nännu obegripligare.\r\nJag är väl medveten om att en lokal styrelse inte är\r\nenda vägen till elevinflytande. Minst lika viktigt är\r\nelevernas möjlighet att påverka i klassrummet, att\r\ntillsammans med lärarna planera undervisningen, osv.\r\nMen detta, Tomas Högström och framför allt Ola\r\nStröm, står ju knappast i motsatsställning till lokala\r\nstyrelser! Jag ser det som att de snarare kompletterar\r\nvarandra. Ett försöksarbete med lokala styrelser ger\r\nockså effekter i klassrummet och ger det stöd som\r\neleverna behöver för att på allvar kunna ta ansvar för\r\nundervisningen tillsammans med sina lärare.\r\nJag kan hålla med om att rätten att välja skola är\r\nviktig. Men när väl valet är gjort måste man väl rim-\r\nligtvis ändå ha mer att säga till om? Om inte skolan\r\nman valt motsvarar den glättiga färgbroschyr man fick\r\nnär man valde skolan, är det väl ännu viktigare att det\r\nskapas vägar för förändring inom skolan? Det kan\r\nvara väl sent att välja en annan skola efter ett eller två\r\når.\r\nJag skall inte förlänga debatten utan yrkar bifall\r\ntill utskottets hemställan och avslag på alla reserva-\r\ntioner. Jag gläds åt att det ändå är en relativt stor\r\nmajoritet som nu vill öppna vägar för förnyelse och\r\nengagemang inom gymnasieskolan.</pre><pre>Anf.  217  OLA STRÖM (fp) replik:\r\nHerr talman! Jag skulle vilja förlänga debatten.\r\nJag har egentligen saker att säga Tomas Eneroth.\r\nDet blir så att säga fel i slutändan för Tomas Ene-\r\nroth. Det han säger i hela den argumentation han\r\nbygger upp är att en förutsättning för att få elevinfly-\r\ntande och demokrati i skolorna faktiskt är att eleverna\r\nsitter i majoritet. Säger man det, säger man indirekt\r\natt man inte tror professionell skolpersonal, skolledare\r\noch andra om att kunna skapa en demokratisk skola\r\nmed inflytande och annat. Man vill t.o.m. markera det\r\nså mycket att det är viktigt att sätta dem i minoritet.\r\nDet är faktiskt nästan litet oförskämt.\r\nMin andra fråga är: Om styrelser nu är så fantas-\r\ntiskt och viktigt för inflytandet i den här verksamhe-\r\nten, skulle Tomas Eneroth rent principiellt kunna\r\ntänka sig patientstyrda sjukhus eller värnpliktsstyrda\r\nregementen? På vilket sätt skulle dessa verksamheter\r\nskilja sig från verksamheten i en skola?</pre><pre>Anf.  218  TOMAS ENEROTH (s) replik:\r\nHerr talman! Jag måste säga att det är fantastiskt\r\nså oerhört rädd för elevinflytande herr Ola Ström\r\nframträder i sitt anförande. Han räknar bara upp fel,\r\nrisker, brister och problem och ser inte den unika\r\nmöjlighet som en försöksverksamhet ändå innebär.\r\nSkolan är till för eleverna, som går där med\r\nskolplikt. 98 % av eleverna går i dag i gymnasieskola.\r\nDet vore orimligt att då inte ge dem möjlighet till\r\nnågot större inflytande över den helhet som präglar\r\nhela deras vardag och deras liv. Det är den möjlighe-\r\nten vi nu ger. Jag tror på dialog, till skillnad från\r\nresonemanget om att rektorer och lärare skulle köras\r\növer.\r\nTidigare sade Ola Ström att vi gör eleverna en\r\notjänst genom att instifta den här typen av styrelser.\r\nSå sade även högern om arbetarklassen när man in-\r\nförde rösträtt. Det är oerhört viktigt att öppna möjlig-\r\nheter att skapa dialog. Detta är som sagt inte enda\r\nvägen, men det är en väg. I kombination med utökade\r\nmöjligheter till påverkan i klassrummet tillsammans\r\nmed läraren är detta något oerhört viktigt för att ele-\r\nverna skall få större inflytande över sin skola och den\r\nvardag de lever i under 12-14 års tid.</pre><pre>Anf.  219  OLA STRÖM (fp) replik:\r\nHerr talman! Jag tycker att Tomas Eneroth har fel.\r\nHan säger att det är viktigt med dialog, men förslaget\r\ninnebär faktiskt att skolpersonal och skolledarna inte\r\nklarar av en dialog. Därför måste man ändra till ett\r\nsystem där eleverna får majoritet, och först då kan\r\nman få en dialog. Detta är den logiska konsekvensen\r\nav det Tomas Eneroth säger. Jag tycker inte att den\r\nhär verklighetsbilden stämmer, och jag är inte särskilt\r\nrädd för förslaget - jag tycker bara att det är fel.\r\nMin fråga kvarstår. Tomas Eneroth sade att skolan\r\när till för eleverna, och det är klart att den är. Sjukhu-\r\nsen är till för patienterna. Skall Tomas Eneroth ha\r\npatientstyrelser på sjukhusen eller inte?</pre><pre>Anf.  220  TOMAS ENEROTH (s) replik:\r\nHerr talman! Den dag Ola Ström kan visa mig att\r\ngenomsnittstiden för patienter inneliggande på sjuk-\r\nhus är någonting i stil med 12, 13 år skulle jag i och\r\nför sig fundera på att överväga den möjligheten. Men\r\nmed dagens polikliniska möjligheter är man väl snara-\r\nre inne några timmar.\r\nOla Ström menar att man mycket väl skulle kunna\r\nföra en dialog utan att eleverna var i majoritet. Men\r\nerfarenheterna av detta är ganska dåliga.\r\nI dag känner elever att de inte har någon större\r\nmöjlighet att framföra sina synpunkter. I dag känner\r\nelever att de inte  lyssnas på. Jag tror faktiskt att det\r\nfaktum att man kan bilda majoritet i en styrelse inne-\r\nbär att man tas på större allvar, att man känner att man\r\nfaktiskt har något i ryggen. I dag tas inte elever på\r\nallvar. I dag lyssnar inte lärare på sina elever. I dag\r\ntar inte skolledningen elevernas åsikter på allvar. Det\r\när t.o.m. så att ju äldre eleverna är, och ju större deras\r\nförutsättningar för ansvarstagande egentligen borde\r\nvara, desto mindre inflytande får de över skolan,\r\ndesto mindre lyssnar lärare och skolledning på dem,\r\noch desto mindre respekteras de som vuxna individer.\r\nDet är för att vi skall uppgradera elevernas bety-\r\ndelse som jag tycker att det är viktigt att ge dem den\r\nhär möjligheten på de skolor där man vill, de skolor\r\ndär man säger att vi är beredda att pröva detta. Det är\r\ninget obligatoriskt, men på de skolor där man vill,\r\nskall man kunna göra det. Jag begriper inte varför\r\nFolkpartiet med sina liberala traditioner vill stoppa\r\ndenna möjlighet, stoppa entusiasmen och stoppa en-\r\ngagemanget. Det är för mig fortfarande obegripligt.</pre><pre>Anf.  221  TOMAS HÖGSTRÖM (m) replik:\r\nHerr talman! Vi vill utveckla elevinflytandet. Men\r\ndet gäller att göra det på ett sådant sätt att det för\r\neleverna innebär just att de får ett inflytande, att de\r\nges ett inflytande. Det gäller att de känner att nu kan\r\nvi vara med och påverka. Nu kan vi vara med och ge\r\nuttryck för våra åsikter. Nu lyssnar man. Det är många\r\ndelar i det här som skall samspela, särskilt i processen\r\natt lära skolan det här. Jag tror att man gör eleverna\r\nen björntjänst genom att säga: Titta, det här är lös-\r\nningen!\r\nNu säger visserligen regeringen i propositionen att\r\ndessa styrelser kan vara ett sätt att stärka elevernas\r\ninflytande. Men när jag lyssnar på debatten, och jag\r\nhar även talat med Skolkommitténs företrädare, foku-\r\nseras detta som den lösning som skall finnas. Det\r\nandra blir något underordnat. Här lurar man eleverna.\r\nI propositionen uttrycks detta t.o.m. så här: Långt\r\nviktigare är dock att öka elevernas inflytande över\r\nundervisningens innehåll och arbetsformer.\r\nMin fråga blir då naturligtvis, Tomas Eneroth: Gör\r\nman inte då felaktig prioritering från regeringens sida\r\nnär man så att säga lägger fram en sak som anses vara\r\nmindre viktig, och utelämnar det som är långt viktiga-\r\nre?</pre><pre>Anf.  222  TOMAS ENEROTH (s) replik:\r\nHerr talman! Om man läser regeringens proposi-\r\ntion noggrant, och också läser vårt kära betänkande,\r\nså ser man att vi nu ger ett uppdrag, ett särskilt an-\r\nsvar, till rektorn att utveckla skolans arbetsformer så\r\natt de gynnar ett aktivt elevinflytande. Jag begär inte\r\natt Högström skall ha läst detta, men jag har åtmins-\r\ntone påpekat det.\r\nArgumentationen att det endast blir några få elever\r\nsom får inflytande är ju ganska märklig. Med den\r\nargumentationen skulle ju vi här i Sveriges riksdag ha\r\nåtta och en halv miljoner ledamöter. Vi är ju endast\r\nnågra få. Och bara det faktum att vi har inrättat riks-\r\ndagen måste ju då automatiskt innebära att det inte\r\nfinns några möjligheter i Sveriges samhälle att kunna\r\npåverka, eftersom vi tycker att riksdagen är oerhört\r\nviktig som institution. Jag hoppas att Tomas Hög-\r\nström förstår liknelsen. Det är oerhört viktigt att man\r\ninom skolan har förtroendevalda som kan representera\r\näven andra kamrater i skolan, föra fram åsikter och\r\ndemokratiskt diskutera dem. Det är också oerhört\r\nviktigt att man skapar en arena där skolans problem\r\noch angelägenheter - inte minst mobbning eller ar-\r\nbetsmiljöproblem - faktiskt lyfts upp och blir synliga\r\nså att debatten blir åskådliggjord för alla. Det missar\r\nman om man tar bort denna arena.\r\nJag kan inte förstå varför Tomas Högström är så\r\noerhört rädd för dessa möjligheter, och framför allt:\r\nVarför vill ni moderater stoppa detta? Varför vill ni\r\nstoppa de skolor som vill införa inflytande? Varför\r\nvill ni stoppa de elever som säger att de tycker att\r\ndetta är bra, de föräldrar som säger att det här är bra\r\noch de lärare och den skolledning som säger att det\r\nhär är bra? Varför vill ni säga att vi i riksdagen skall\r\nförbjuda detta, att vi inte vill öppna den här möjlighe-\r\nten? Det är som sagt obegripligt.</pre><pre>Anf.  223  TOMAS HÖGSTRÖM (m) replik:\r\nHerr talman! I vår reservation och våra motioner\r\nmed anledning av propositionen har vi anvisat och\r\nredovisat större möjligheter och vägar som leder till\r\nett verkligt elevinflytande. Det anser vi saknas i pro-\r\npositionen och  utskottsmajoritetens betänkande.\r\nJag trodde att vi var överens om att utgångspunk-\r\nten skall vara att varje elev skall utöva större inflytan-\r\nde över sin utbildning och det inre arbetet i skolan.\r\nDå är det det som är det centrala och det som måste\r\nvara utgångspunkten när vi pratar om elevinflytande.\r\nDet är den ena delen.\r\nSedan till den andra delen. Jag vill inte ha någon\r\nfriskoledebatt, låt det stå klart. Men elevinflytande\r\nmåste handla om att eleverna skall ha möjlighet att\r\nvälja skola och skolform. Det är så att säga den ytters-\r\nta formen av elevinflytande. Om jag uppfattade To-\r\nmas Eneroth rätt, så ställde han sig bakom synen på\r\ndet fria valet av skola som något positivt i alla fall när\r\ndet gäller elevinflytande.</pre><pre>Anf.  224  TOMAS ENEROTH (s) replik:\r\nHerr talman! Jag skall glädja Tomas Högström\r\nmed att säga att jag är oerhört positiv till rätten att\r\nvälja skola. I den meningen är jag, liksom Tomas\r\nHögström, en förnyare. Men jag skulle aldrig sträcka\r\nmig så långt att jag säger att rätten och möjligheten\r\nför elever att välja skola är den yttersta formen av\r\nelevinflytande. Det är ett citat från Tomas Högström\r\nDet måste vara något underligt med det där valet. Jag\r\nkan hålla med om att det är viktigt. Men när man väl\r\ngjort valet, när man väl har kommit till skolan och\r\nbörjat där, det är ju då elevinflytandet börjar. Det är\r\ndå det är viktigt att man kan påverka både i klass-\r\nrummet, i sin läroprocess, och på skolan som helhet.\r\nInte byter man skola efter ett år eller två. Jag tycker\r\natt det uttalandet är underligt.\r\nDet visar också hur verklighetsfrämmande den\r\nmoderata bilden är när det gäller möjligheten att ut-\r\nnyttja det som inom statskunskapen och sociologin\r\nkallas voice där man uttrycker enbart exit - dvs. att\r\nrösta med fötterna. Det är en marknadsmekanism som\r\nkanske kan fungera och vara bra i ett land, men när\r\nman väl är inne, måste man kunna påverka. Det gäller\r\nkonsumentinflytande, elevinflytande, medborgarinfly-\r\ntande. Det är oerhört viktigt. Läs på, Tomas Hög-\r\nström!</pre><pre>Anf.  225  INGER DAVIDSON (kd) replik:\r\nHerr talman! Det har ju alltid ansetts nödvändigt\r\nmed någon typ av kunskapsöverföring från generation\r\ntill generation, att man har delat med sig av sin livser-\r\nfarenhet, som faktiskt stiger i takt med att man mog-\r\nnar. Frågan är om det inte längre gäller. Jag tycker att\r\ndet här exemplet med Stenmark som Tomas Eneroth\r\ntog upp är rätt intressant. Jag kommer ju också ihåg\r\nmin egen skoltid, och jag ville se alla åken. Varför\r\nskulle gränsen dras vid ett åk eller två åk. Man ville ju\r\nse alla. Det kanske var just därför att de här åsikterna\r\nkunde vägas mot varandra, och rektorn kunde göra\r\nden här kompromissen, som det blev bra i det här\r\nfallet. Frågan är om eleverna, om de själva hade rätt\r\natt besluta om det här, kunde se så långt som man\r\nfaktiskt är tvungen att göra; att det inte handlar om\r\nden omedelbara tillfredsställelsen utan om mycket\r\nmer än så. Jag tror att de vuxna behöver finnas med i\r\nbeslutsprocessen.\r\nJag träffade en gymnasielärare vid ett av Sveriges\r\nstörsta gymnasier häromdagen. Hon sade: Jag vet\r\nvilka de två första besluten skulle bli i en sådan här\r\nstyrelse på min skola. Elevrådet har under några år nu\r\nmycket aktivt drivit två frågor. Den ena handlar om\r\natt få röka inomhus, den andra handlar om att få sitta\r\npå borden. Det skulle bli de två första besluten i en\r\nsådan styrelse. Det kan låta som en parodi, och jag är\r\nden första att tro att det finns betydligt mognare\r\nelevråd än det här, men faktum kvarstår. Det är ett\r\nelevråd vid en av Sveriges största gymnasieskolor\r\nsom har detta som de första punkter de skulle vilja\r\ndriva fram.\r\nJag är rädd för att detta blir en låtsasdemokrati. I\r\nen demokrati måste man värva röster för att få majori-\r\ntet för sina åsikter, men här skall eleverna få majoritet\r\nsig tilldelad.</pre><pre>Anf.  226  TOMAS ENEROTH (s) replik:\r\nHerr talman! Jag skall ansluta till det senaste,\r\nnämligen att man i en demokrati måste få förvärva de\r\nröster man har. Poängen är ju att de som i dag styr\r\nskolan och som styr hundratusentals elevers vardag\r\növer huvud taget inte blivit tillsatta genom någon\r\nomröstning. Vilka möjligheter har elever i dag att\r\nvälja rektorer eller lärare? Det är klart att de inte är\r\nvalda. Jag tycker att det är oerhört viktigt att elever\r\nfår ett utökat inflytande.\r\nJag håller med Inger Davidson om att det är vik-\r\ntigt att äldre delger sina erfarenheter. Det är just där-\r\nför som jag vill skapa den arena som det innebär att\r\nman inrättar lokala styrelser, annars undanröjer man\r\nibland den dialog som denna arena faktiskt skapar.\r\nArenan uteblir. Det är ju det som 20 års erfarenheter\r\nvisar, och det är det som mina skolerfarenheter visar,\r\natt den enda gången som dialogen fick något utlopp\r\nvar när vi tog till sådana dåliga saker som strejker.\r\nDialogen fanns inte. Det fanns inga incitament och\r\ninga drivkrafter för att diskutera med eleverna.\r\nEpisoden med eleverna på en gymnasieskola som\r\nvill driva igenom två beslut - att få röka inomhus och\r\natt få sitta på borden - är intressant. Den skulle i så\r\nfall följa tesen att demokrati är något farligt, eftersom\r\nbesluten kan bli fel. Jag delar inte den uppfattningen.</pre><pre>Anf.  227  INGER DAVIDSON (s) replik:\r\nHerr talman! Skillnaden mellan den vuxna perso-\r\nnalen och eleverna är att de vuxna har yrkeskompe-\r\ntens, kunskap och livserfarenhet som de har valt att\r\ntillägna sig för att sedan på olika sätt försöka förmed-\r\nla detta till den uppväxande generationen. Det är en\r\noerhört stor skillnad. Att göra jämförelser mellan\r\nolika vuxna befolkningsgrupper är fullständigt snett.\r\nDet handlar om huruvida det skall finnas några grän-\r\nser över huvud taget mellan barndom, ungdom och\r\nvuxenliv och om de vuxna har något att tillföra sam-\r\nhället och att de kanske också skall ha ett avgörande\r\nbeslut när det gäller frågor som berör så stora områ-\r\nden som det handlar om i detta sammanhang, nämli-\r\ngen hela budgeten för en stor gymnasieskola.\r\nEn sak som vi inte heller har varit inne på är vilket\r\nberoendeförhållande som elever får till varandra när\r\nnågra beslutar över skolan och då andra elever är\r\nberoende av den styrelsen. Som det nu är kan eleverna\r\nvända sig till de vuxna i skolan. Men nu skall de alltså\r\nkunna påverka sina kamrater. Den beroendeställning-\r\nen tror jag kan bli mycket märklig för eleverna.\r\nHuvudfrågan är emellertid: Anser vi att vuxen-\r\nvärlden inte har något att tillföra utan att barn kan\r\nfostra barn? Om vi anser det tycker jag att vi skall\r\nanta detta förslag.</pre><pre>Anf.  228  TOMAS ENEROTH (s) replik:\r\nHerr talman! Inger Davidson, det är väl ändå att\r\nförgrova debatten att hävda att barn fostrar barn. Det\r\när självklart på det sättet att det är vuxenvärlden som i\r\nstörst utsträckning anger de normer och de regler som\r\nfinns. För att förstärka det har vi både här i riksdagen\r\noch i kommunerna och styrelsen för utbildningen ett\r\nantal regler och förordningar som ganska ordentligt\r\nreglerar vilka möjligheter som den lokala styrelsen\r\nfaktiskt har att utöva inflytande. Den får inte ta över\r\nmyndighetsutövande. Den får inte ta över den profes-\r\nsionella rollen i undervisningen. Den kan inte heller ta\r\ndet fullständiga och övergripande ekonomiska ansva-\r\nret för verksamheten. Det är både hängslen och livrem\r\ni fråga om denna verksamhet. Men i utrymmet där-\r\nemellan måste man ändå ge möjligheter.\r\nFörsöksverksamheten gäller enbart gymnasiesko-\r\nlan. När man går på gymnasiet har man ändå en gans-\r\nka stor livserfarenhet som är nog så viktig att beakta.\r\nDen skiljer sig väsentligt från Inger Davidsons och\r\nmin livserfarenhet. Men den är nog så viktig att beak-\r\nta. Det kan ju vara så att vi i vår iver att hävda att ju\r\näldre man blir, desto mer erfaren blir man ibland\r\nmissar något nytt och något som kanske är ännu vikti-\r\ngare än de erfarenheter som vi själva gärna vill höja\r\ntill skyarna.\r\nNär det gäller grundskolan har vi i huvudsak sagt\r\natt det skall handla om föräldrastyrelse. Där har Inger\r\nDavidson och jag ungefär samma åsikt.\r\nJag tror att det är viktigt att vi ändå politiskt mar-\r\nkerar att 20 års velande i frågan om elevinflytande\r\nmåste få ett slut. Vi måste ändå ange att det finns\r\nmöjlighet att våga ta steget t.o.m. till elevmajoritet på\r\nskolan, även om jag säkert tror att den största effekten\r\nav förslaget kommer att bli alla de debatter som\r\nkommer att ske lokalt om huruvida man skall inrätta\r\ndessa styrelser eller inte. Förslaget kommer att få\r\neffekter på hur elevinflytandet egentligen fungerar på\r\nrespektive skola. Jag tror inte att landets alla gymna-\r\nsieskolor kommer att inrätta lokalstyrelser med det\r\nsamma. Det tror jag inte ett dugg på. Men jag tror att\r\nman i väsentligt fler gymnasiskolor än i dag kommer\r\natt debattera elevinflytande. Bara det är guld värt i en\r\nsituation som dagens, då eleverna i gymnasiskolan\r\nsäger att de inte har något inflytande. Om denna riks-\r\ndagsdebatt kan leda dit är jag oerhört nöjd.</pre><pre>Anf.  229  TOMAS HÖGSTRÖM (m):\r\nHerr talman! Anledningen till att jag begärde or-\r\ndet är att jag inte hade möjlighet att bemöta Tomas\r\nEneroths avslutningsreplik, eftersom jag inte hade\r\nnågon mer replikrätt.\r\nTomas Eneroth raljerar. Läs på säger han. Läs\r\npropositionen. Ja, jag har läst på. Jag har läst propo-\r\nsitionen, och jag har varit med och motionerat i den\r\nhär frågan. Jag tycker att den är mycket viktig, alltför\r\nviktig, vill jag påstå, för att avfärdas med den propo-\r\nsition som regeringen nu redovisar.\r\nDet finns drivkrafter i skolan mot en process som\r\npågår redan nu, och som jag också redovisade i mitt\r\nanförande, där skolor bygger vidare på ett verkligt\r\nelevinflytande och delaktighet. Det är bra, och det är\r\nviktigt.\r\nDet är fel, som Tomas Eneroth säger, att vi tilläm-\r\npar något slags exitresonemang. Vi gör mer än så. Vi\r\nredovisar i vår motion, och jag har från talarstolen\r\nredovisat olika sätt att utveckla elevinflytandet.\r\nEtt viktigt inslag, som jag uppfattar att vi inte är\r\növerens om, är just möjligheten att, när man inte ges\r\ninflytande och när man tycker att lärarna i skolan inte\r\nlever upp till kravet på elevinflytande, välja en annan\r\nskolform, där man ser att det finns andra former av\r\nelevinflytande som skulle kunna passa. Den möjlighe-\r\nten är viktig.</pre><pre>Anf.  230  TOMAS ENEROTH (s):\r\nHerr talman! Jag håller med om åtminstone de se-\r\nnare delarna av Tomas Högströms anförande. Jag\r\ntycker också att det är oerhört viktigt att man kan\r\nvälja skola. Men orsaken till det som jag sade tidigare\r\nom exitresonemanget var att Tomas Högström själv\r\nanförde att det yttersta av elevinflytande är rätten att\r\nvälja skola. Då gjorde jag kanske det försynta påpe-\r\nkandet att det kanske kan vara så att det är en viktig\r\ndel, precis som en viktig del är att bilda en styrelse.\r\nMen det huvudsakliga och viktiga inflytandet kom-\r\nmer, precis som det står i propositionen och i betän-\r\nkandet och som Tomas Högström och jag säkert är\r\neniga om, sker också i klassrummen, i den dagliga\r\nprocessen mellan elever och lärare. Men man gör det\r\nnågot för enkelt om man säger att det yttersta av ele-\r\nvinflytande är rätten att välja skola. Det var det för-\r\nsynta påpekandet som jag gjorde.</pre><pre>Anf.  231  TOMAS HÖGSTRÖM (m):\r\nHerr talman! Jag anser att möjligheten att välja\r\nskola är det yttersta av elevinflytande. Det är först då\r\nsom man kan få sin egen bild av elevinflytande tillgo-\r\ndosett.\r\nSedan är det på det sättet, vilket många också har\r\nredovisat här, att det finns problem som jag tyvärr tror\r\nkommer att uppfattas och fungera försvårande när det\r\ngäller elevinflytandet just med det förslag som nu\r\nföreligger med elevmajoriteter. Det skapar nya kon-\r\nfliktsituationer. Det skapar nya problem. Det uppstår\r\nkonkurrensförhållanden för eleverna, mellan studier\r\noch ledningsfunktioner för skolan, och det är inte bra.\r\nOm konfliktsituationer uppstår mellan en styrelse med\r\nelevmajoritet och stora personalgrupper, vill jag påstå\r\natt man de facto har gjort elevinflytandet en björn-\r\ntjänst.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>27 §  Riksbankens Jubileumsfonds verksamhet\r\nunder år 1996</pre><pre>Föredrogs\r\nUtbildningsutskottets betänkande 1996/97:UbU11\r\nRiksbankens Jubileumsfonds verksamhet under år\r\n1996 (redog. 1996/97:RJ 1 och RR 6)</pre><pre>Tredje vice talmannen konstaterade att ingen tala-\r\nre var anmäld.</pre><pre>(Beslut skulle fattas den 15 maj.)</pre><pre>28 §  Hemspråk</pre><pre>Föredrogs\r\nUtbildningsutskottets betänkande 1996/97:UbU12\r\nHemspråk (prop. 1996/97:110)</pre><pre>Anf.  232  ULF MELIN (m):\r\nHerr talman! I propositionen Vissa skolfrågor\r\nm.m., som för ett tag sedan lades fram på riksdagens\r\nbord, anger regeringen att man avser att ersätta be-\r\nnämningen hemspråk med benämningen modersmål.\r\nSkälet till detta namnbyte är att man vill förstärka\r\nämnets ställning.\r\nVi anser dock att det egentligen mera är fråga om\r\nen ändring av kosmetisk natur. Det verkliga skälet till\r\ndenna förändring är egentligen, som det står i propo-\r\nsitionen, att antalet elever som läser hemspråk har\r\nminskat. Kommunerna har gjort besparingar som\r\ndrabbat hemspråksundervisningen. Vidare är det svårt\r\natt rekrytera studenter till lärarutbildning med den här\r\ninriktningen. Då blir det problem för hemspråkslärare\r\nmed fortbildningen och bristen på läromedel. Men\r\njust av de skälen har vi väldigt svårt att se att det\r\nskulle hjälpa att byta namn, från benämningen\r\nhemspråk till benämningen modersmål. Förstärks det\r\ndå på läromedelssidan och förstärks då exempelvis\r\nrekryteringen av studenter? Och skulle kommunerna\r\ndå anslå mera pengar osv.? Nej, det tror inte vi. Det\r\nfinns ingen anledning att blanda bort korten på det\r\nsätt som här görs. Det är kanske ganska svenskt\r\nibland att tro att ett problem löses genom att man\r\nbyter namn, men så är det ju inte.\r\nBegreppet hemspråk är, menar vi, ett vedertaget\r\nbegrepp. Hemspråk är det språk som talas i hemmet, i\r\nfamiljen - i motsats till det språk som talas i samhället\r\nrunt omkring. Beträffande barn som är boende i Sve-\r\nrige och som har en eller två föräldrar som talar ett\r\nannat språk - men det finns ju också familjer där\r\nföräldrarna kommer från olika länder - menar man att\r\nsvenska är språket i skolan och i samhället runt om-\r\nkring. Då är faktiskt benämningen hemspråk relevant.\r\nAv det skälet motsätter vi oss regeringens förslag.\r\nMed detta yrkar jag bifall till den moderata reser-\r\nvationen i betänkandet.</pre><pre>Anf.  233  MAJVI ANDERSSON (s):\r\nHerr talman! Jag har en kort tid, några månader,\r\nsuttit i riksdagen som ersättare. Det är nu första gång-\r\nen som jag står i denna talarstol. Mitt, som det heter,\r\njungfrutal kommer att bli ganska kort, eftersom jag\r\ninte vill ta så mycket av ledamöternas tid i anspråk\r\ndenna sena timme.\r\nJag tänkte först bara kort och gott yrka bifall till\r\nhemställan i utbildningsutskottets betänkande när det\r\ngäller att ersätta benämningen hemspråk med benäm-\r\nningen modersmål. Därmed yrkar jag alltså avslag på\r\nmoderaternas reservation. Sedan vill jag säga några\r\nord om hemspråksundervisningen.\r\nI Skolverkets rapport Hemspråksundervisningen -\r\nen översyn redovisas forskningsresultat som visar hur\r\nviktigt det är med hemspråksundervisning, inte bara\r\nför elevernas språkutveckling utan också för deras\r\nmöjligheter att lära sig svenska eller andra språk. Det\r\när glädjande att det med forskningsresultat är belagt\r\natt det är på det sättet.\r\nAtt då fortsätta att använda begreppet hemspråk,\r\nsom leder tanken till att det är fråga om ett språk som\r\ntalas hemma och som är mindre värt än vad ett mo-\r\ndersmål är - modersmål är något som man talar ute i\r\nsamhället - motverkar elevernas lust och vilja att ta\r\ntill sig det stöd som hemspråksundervisningen faktiskt\r\när. Ett namnbyte är kosmetika, säger Ulf Melin. Möj-\r\nligen kan ett namnbyte ses på det sättet, men kosmeti-\r\nka är faktiskt inte så dumt ibland. Ett namnbyte kom-\r\nmer troligen att öka ämnets betydelse, inte bara för\r\neleverna själva utan också för skolpersonalen och\r\nföräldrarna.\r\nHerr talman! Jag yrkar alltså bifall till hemställan i\r\nutskottets betänkande.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>29 §  Ändrade regler för anmälan av företags-\r\nförvärv enligt konkurrenslagen</pre><pre>Föredrogs\r\nNäringsutskottets betänkande 1996/97:NU13\r\nÄndrade regler för anmälan av företagsförvärv enligt\r\nkonkurrenslagen (prop. 1996/97:82)</pre><pre>Anf.  234  EVA GOËS (mp):\r\nHerr talman! Det var intressant att lyssna på ut-\r\nbildningsdebatten. Det är nästan så att jag längtar\r\ntillbaka till utbildningsutskottet. Jag har en enorm\r\ntilltro till eleverna. Så sent som i måndags var jag\r\nt.ex. med om en miljödag som högstadieelever anord-\r\nnade för 350 elever. Det var nio fjorton- eller femton-\r\nåringar som ordnade detta helt perfekt.\r\nJag skall nu gå över till något så krasst som anmä-\r\nlan om företagsförvärv enligt konkurrenslagen.\r\nDet handlar om att förenkla rutinerna vid förvärv\r\nav ett företag. Det sägs att det inte är nödvändigt med\r\nen anmälan när man köper ett företag om omsättning-\r\nen understiger 100 miljoner kronor. Vi i Miljöpartiet\r\nhar kontrollerat vad Konkurrensverket tycker om\r\ndetta. Det har nämligen funnits två ärenden bara här i\r\nStockholm där det handlat om förvärv av företag vars\r\nomsättning understiger 100 miljoner kronor. Det ena\r\nfallet gällde ett filmlaboratorium och det andra fallet\r\ngällde kaffeautomater. När det gällde kaffeautomater-\r\nna köpte det största bolaget upp det näst största.\r\nOm den regel som föreslås i näringsutskottets be-\r\ntänkande nr 13 infördes, skulle det innebära att man\r\nväldigt sent skulle upptäcka att företag håller på att\r\nköpa upp varandra. Därför tycker vi att formen för\r\nrapportering kunde förenklas. Det har vi varit ensam-\r\nma om att tycka. I betänkandet säger man att det tar\r\ntid, att det blir krångligt osv. När vi talade med Kon-\r\nkurrensverket fick vi beskedet att i stället för att faxa\r\nin information om att man går in i ett företag skall\r\nlokaltidningar granskas; detta för att titta på förvärv,\r\nköp o.d. Det om något måste väl ta tid. Vi tycker\r\nalltså att det här verkar väldigt ineffektivt. Det är väl\r\nbra att ha den enkla rutinen att faxa in information om\r\nolika köp.\r\nDet är mot den bakgrunden som vi skrivit vår mo-\r\ntion. Jag tycker således att vår reservation äger sin\r\ngiltighet. Därför yrkar jag bifall till Miljöpartiets\r\nreservation - den enda reservationen i betänkandet.</pre><pre>Anf.  235  DAG ERICSON (s):\r\nHerr talman! Näringsutskottets betänkande nr 13\r\nhandlar om ändrade regler för anmälan av företags-\r\nförvärv enligt konkurrenslagen. Redan från början vill\r\njag att det skall stå klart att jag yrkar bifall till hem-\r\nställan i betänkandet i dess helhet. Samtidigt yrkar jag\r\navslag på reservationen. Skälen kommer att framgå av\r\nmitt anförande.\r\nI dag är det så enligt reglerna att alla företagsför-\r\nvärv, där omsättningen för de inblandade företagen\r\ntillsammans överstiger 4 miljarder, skall anmälas.\r\nDetta har lett till att många anmälningar om företags-\r\nförvärv gjorts, trots att det uppköpta företaget kanske\r\nvarit ett litet företag och ingen som helst fara för\r\nnegativa effekter från konkurrenssynpunkt har funnits.\r\nDetta i sin tur har lett till att stora resurser lagts\r\nned dels från de anmälda företagens sida, dels från\r\nKonkurrensverkets sida - i många fall helt i onödan.\r\nI regeringens proposition föreslås att 4-\r\nmiljardersgränsen skall slopas. I stället skall anmälan\r\ntill Konkurrensverket endast behöva ske om det upp-\r\nköpta företagets omsättning det senaste verksamhets-\r\nåret överstiger 100 miljoner kronor.\r\nUtöver detta har Konkurrensverket även möjlighet\r\natt ålägga en part i samband med ett förvärv att anmä-\r\nla förvärvet till Konkurrensverket även om summan\r\nunderstiger 100 miljoner kronor på det uppköpta\r\nföretaget, om Konkurrensverket anser att samhället\r\nhar ett skyddsbehov eller att en dominerande ställning\r\nskapas på den svenska marknaden i samband med ett\r\nsådant förvärv. Förutom detta finns det också möjlig-\r\nhet att en part alltid har rätt att frivilligt göra en anmä-\r\nlan till Konkurrensverket om förvärvet.\r\nMed de här nya reglerna kommer avsevärt mindre\r\narbete att behöva läggas ned från företagen och Kon-\r\nkurrensverket. De nya reglerna ligger helt i linje med\r\ndet arbete som pågår att genom regelförenklingar ta\r\nbort så mycket onödigt arbete som möjligt.\r\nVi socialdemokrater anser att klara och enkla\r\nregler är nödvändiga för att kunna utveckla näringsli-\r\nvet och skapa förutsättningar för flera arbeten. Den\r\nhär föreslagna regelförändringen är en bit på den\r\nvägen.\r\nMiljöpartiet har väckt en motion som sedan blivit\r\nen reservation i frågan och som går ut på att en för-\r\nenklad anmälan för alla företagsförvärv skall göras till\r\nKonkurrensverket. Man vill att alla förvärv skall\r\nanmälas på något sätt. Skälet till detta, som motionä-\r\nrerna säger, är att tvivelaktiga förvärv kan ske när\r\nKonkurrensverket inte har information om alla för-\r\nvärv. Utskottets majoritet anser att det inte finns nå-\r\ngon fara med de nya reglerna. Dessutom kommer\r\nvinsten med mindre arbete för företagen och Konkur-\r\nrensverket att utebli om vi tillstyrker reservationen.\r\nTroligtvis kommer det att bli mer arbete både för\r\nKonkurrensverket och för företagen, och man kom-\r\nmer att lägga ned mycket arbete på helt felaktiga\r\nsaker. Detta i sin tur gör att de verkligen stora förvär-\r\nven kan bli dåligt undersökta och att det drar ut på\r\ntiden innan man får något svar på grund av resurs-\r\noch tidsbrist hos Konkurrensverket. Som tidigare\r\nsagts har Konkurrensverket fortfarande möjlighet att\r\nålägga en part att göra en anmälan. Med det skälet vill\r\nvi avslå reservationen.\r\nHerr talman! Än en gång vill jag tillstyrka utskot-\r\ntets förslag och avstyrka reservationen.</pre><pre>Anf.  236  EVA GOËS (mp):\r\nHerr talman! Stockholms tingsrätt har två ärenden\r\nredan nu där det här inte skulle ha upptäckts om inte\r\nförvärvet hade meddelats. Det står helt uttryckligen,\r\nsom Dag Ericson säger, att det här i onödan skall ej\r\nbelastas med anmälningsskyldigheten. Men är det inte\r\nen otrolig belastning att läsa lokaltidningarna för att ta\r\nreda på vilka som skall ingå i ett förvärv? Det blir för\r\nsent när man väl har ingått affären. Då börjar proces-\r\nsen. Är det inte lättare med en förenklad informa-\r\ntionsplikt, som Konkurrensverket har föreslagit, fax?</pre><pre>Anf.  237  DAG ERICSON (s):\r\nHerr talman! Jag förstår precis vad reservationen\r\ngår ut på, men vi tycker att det innebär ett helt onödigt\r\narbete. Har man satt gränsen till 100 miljoner kronor\r\nupplever vi att det inte är någon fara i det här sam-\r\nmanhanget. Att göra en enkel anmälan kommer na-\r\nturligtvis inte att bli så enkelt, utan det skall följa med\r\nnågra papper och instruktioner om vad det innebär,\r\ninformation om omsättning och hur det hela skall gå\r\ntill. Det blir fortfarande ett jobb. Då vill ni att det\r\nskall göras i alla sammanhang. Det kommer att bli en\r\nny och stor byråkrati för vartenda företag som av\r\nnågot skäl kommer att bli uppköpt. Vi tycker att det är\r\nonödigt. Det behövs inte. Man kan säkerställa det hela\r\nändå. Fortfarande har Konkurrensverket möjlighet,\r\nom man vet att det är något problem i sammanhanget,\r\natt ta upp en anmälan och begära att någon av parter-\r\nna skall redovisa sitt uppköpsalternativ.\r\nDärför avstyrker vi reservationen, den anser vi är\r\nhelt onödig.</pre><pre>Anf.  238  EVA GOËS (mp):\r\nHerr talman! På vilket sätt skulle man komma åt\r\ndetta att det största företaget köper upp det näst\r\nstörsta, och så finns det kanske kvar några små före-\r\ntag som har kaffeautomater. Det finns faktiskt också\r\nsmå företag för vilka man slår ut marknaden. Det blir\r\ningen konkurrens, det kanske finns max ett litet före-\r\ntag kvar. Det är mindre belastning att sortera in i\r\nalfabetisk ordning allteftersom meddelandena kom-\r\nmer in i stället att för att läsa lokaltidningarna. Det\r\nlåter fruktansvärt ineffektivt. Jag skulle inte ha skrivit\r\nreservationen om jag inte hade tagit direktkontakt\r\nmed Konkurrensverket som tycker att det är en väl-\r\ndigt bra idé.</pre><pre>Anf.  239  DAG ERICSON (s):\r\nHerr talman! Eva Goës tror att man kan göra en\r\nanmälan till Konkurrensverket om alla företagsupp-\r\nköp genom att faxa in ett meddelande. Meddelandena\r\nligger där sedan på en hög, och man gör ingenting.\r\nDet är väl ganska onödigt att göra det. Det måste\r\nnaturligtvis läggas ned ett arbete, det måste göras\r\nnågonting åt dessa anmälningar, för annars är det\r\nmeningslöst. Det arbetet och upplägget runt det un-\r\ndersökningsförfarandet anser vi onödigt. Det leder\r\nbara till merarbete. Det viktiga i sammanhanget är\r\nnaturligtvis att kontrollera och gå igenom de stora\r\nuppköpen av företagen, de som kommer att ha en\r\ndominerande ställning i samhället och som kommer\r\natt göra att några konkurrensförhållanden inte kom-\r\nmer att finnas kvar. Det tycker vi är väsentligt att det\r\nskall finnas kvar. Vi behöver inte gå in på de minsta\r\nföretagen.</pre><pre>Överläggningen var härmed avslutad.\r\n(Beslut skulle fattas den 15 maj.)</pre><pre>30 §  Bordläggning</pre><pre>Anmäldes och bordlades\r\nSkrivelse\r\n1996/97:125 Redovisning för fördelningen av medel\r\nfrån Allmänna arvsfonden under budgetåret\r\n1995/96</pre><pre>Socialförsäkringsutskottets betänkanden\r\n1996/97:SfU10 Systembrister och missbruk inom\r\nsocialförsäkringsystemen\r\n1996/97:SfU15 Det reformerade pensionssystemet</pre><pre>Trafikutskottets betänkande\r\n1996/97:TU9 Skandinavisk luftfartspolitik och för-\r\nlängning av SAS-samarbetet</pre><pre>31 §  Anmälan om interpellationer</pre><pre>Anmäldes att följande interpellationer framställts</pre><pre>den 13 maj</pre><pre>1996/97:306 av Isa Halvarsson (fp) till statsrådet\r\nThomas Östros\r\nServicecheckar\r\n1996/97:307 av Kia Andreasson (mp) till miljöminis-\r\ntern\r\nUtsläppsvillkoren av försurande kväveoxider</pre><pre>den 14 maj</pre><pre>1996/97:308 av Karin Falkmer (m) till kulturminis-\r\ntern\r\nInternationell konst</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 20 maj.</pre><pre>32 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 14 maj</pre><pre>1996/97:508 av Siw Persson (fp) till justitieministern\r\nSkyddad identitet\r\n1996/97:509 av Margitta Edgren (fp) till utbild-\r\nningsministern\r\nSvux till YTH-utbildningar\r\n1996/97:513 av Owe Hellberg (v) till jordbruksminis-\r\ntern\r\nFärskost\r\n1996/97:515 av Gudrun Lindvall (mp) till jord-\r\nbruksministern\r\nRovdjursrivna tamdjur</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 20 maj.</pre><pre>33 §  Kammaren åtskildes kl. 22.37.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 5 § anf. 23 (delvis),\r\nav tredje vice talmannen därefter t.o.m. 7 § anf. 75\r\n(delvis),\r\nav andre vice talmannen därefter t.o.m. voteringen\r\nkl. 13.41,\r\nav förste vice talmannen därefter t.o.m. 18 § anf. 129\r\n(delvis),\r\nav talmannen därefter t.o.m. 25 § anf.  191 (delvis)\r\noch\r\nav tredje talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}