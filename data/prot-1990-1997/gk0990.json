{"dokumentstatus":{"dokument":{"hangar_id":"2349000","dok_id":"GK0990","rm":"1996/97","beteckning":"90","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"90","slutnummer":"0","datum":"1997-04-16 00:00:00","systemdatum":"2005-10-27 13:14:14","publicerad":"1997-04-16 00:00:00","titel":"Riksdagens snabbprotokoll 1996/97:90 Onsdagen den 16 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{0B5E86AE-BE1B-43D0-A2F5-6E57A085B75C}","dokument_url_text":"http://data.riksdagen.se/dokument/GK0990/text","dokument_url_html":"http://data.riksdagen.se/dokument/GK0990","dokumentstatus_url_xml":"http://data.riksdagen.se/dokumentstatus/GK0990","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:90</div>\r\n<div class=\"sidhuvud_datum\">Onsdagen den 16 april</div>\r\n<div class=\"sidhuvud_klockslag\">Kl. 9.00 - 16.37</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-------------------------------------------------------------</pre><pre>\r\n1 §  Justering av protokoll</pre><pre>Justerades protokollet för den 10 april.</pre><pre>2 §  Anmälan om kompletteringsval till utrikes-\r\nutskottet</pre><pre>Talmannen meddelade att Centerpartiets riksdags-\r\ngrupp under Helena Nilssons ledighet anmält hennes\r\nersättare Anna Corshammar-Bojerud som suppleant i\r\nutrikesutskottet fr.o.m. den 21 april.</pre><pre>Talmannen förklarade vald till</pre><pre>suppleant i utrikesutskottet\r\nAnna Corshammar-Bojerud (c)</pre><pre>3 §  Meddelande om ändringar i kammarens\r\nsammanträdesplan</pre><pre>Talmannen meddelade att ett meddelande om\r\nändringar i kammarens sammanträdesplan delats ut\r\ntill kammarens ledamöter.</pre><pre>4 §  Anmälan om inkommen faktapromemoria\r\nom förslag från Europeiska kommissionen</pre><pre>Talmannen meddelade att följande faktaprome-\r\nmoria om förslag från Europeiska kommissionen\r\ninkommit och delats ut till kammarens ledamöter:\r\nFörslag till rådsdirektiv om en omstrukturering av\r\ngemenskapens regler för beskattning av energi-\r\nprodukter KOM (97) 30</pre><pre>5 §  Hänvisning av ärenden till utskott och be-\r\nslut om förlängd motionstid</pre><pre>Föredrogs och hänvisades\r\nPropositioner\r\n1996/97:63 till socialförsäkringsutskottet\r\n1996/97:117 till skatteutskottet\r\n1996/97:150 till finansutskottet</pre><pre>Skrivelse\r\n1996/97:118 till finansutskottet</pre><pre>Kammaren biföll talmannens förslag att motions-\r\ntiden för ovanstående ärenden skulle förlängas till\r\nfredagen den 2 maj.</pre><pre>6 §  Beslut rörande utskottsbetänkanden som\r\nslutdebatterats den 9 april</pre><pre>SfU13 Socialavgifter\r\nMom. 2 (vinstandelsstiftelser)\r\n1. utskottet\r\n2. res. 1 (m, c, fp, kd)\r\nVotering:\r\n177 för utskottet\r\n127 för res. 1\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 19 v, 14 mp\r\nFör res. 1:     71 m, 21 c, 22 fp, 13 kd\r\nFrånvarande:    17 s, 9 m, 6 c, 4 fp, 3 v, 4 mp, 2 kd</pre><pre>Mom. 3 (allmänna egenavgifter)\r\n1. utskottet\r\n2. res. 2 (v)\r\nVotering:\r\n271 för utskottet\r\n19 för res. 2\r\n14 avstod\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 22 fp, 13 kd\r\nFör res. 2:     19 v\r\nAvstod: 14 mp\r\nFrånvarande:    17 s, 9 m, 6 c, 4 fp, 3 v, 4 mp, 2 kd</pre><pre>Mom. 4 (arbetsgivaravgifter som en inkomstpost)\r\n1. utskottet\r\n2. res. 3 (mp)\r\nVotering:\r\n288 för utskottet\r\n15 för res. 3\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 71 m, 21 c, 22 fp, 18 v, 13 kd\r\nFör res. 3:     15 mp\r\nFrånvarande:    18 s, 9 m, 6 c, 4 fp, 4 v, 3 mp, 2 kd</pre><pre>Övriga moment\r\nKammaren biföll utskottets hemställan.</pre><pre>SoU13 Äldreomsorg\r\nMom. 1 (konkurrens och valfrihet)\r\n1. utskottet\r\n2. res. 1 (m, c, fp, kd)\r\nVotering:\r\n180 för utskottet\r\n125 för res. 1\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 m, 1 c, 19 v, 15 mp\r\nFör res. 1:     70 m, 20 c, 22 fp, 13 kd\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Mom. 3 (bättre vårdkedjor och rehabiliteringsinsatser)\r\n1. utskottet\r\n2. res. 3 (m, c, fp, kd)\r\nVotering:\r\n159 för utskottet\r\n126 för res. 3\r\n19 avstod\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 1 c, 15 mp\r\nFör res. 3:     71 m, 20 c, 22 fp, 13 kd\r\nAvstod: 19 v\r\nFrånvarande:    18 s, 9 m, 6 c, 4 fp, 3 v, 3 mp, 2 kd</pre><pre>Mom. 7 (vård i livets slutskede)\r\n1. utskottet\r\n2. res. 6 (m, c, fp, mp, kd)\r\nVotering:\r\n160 för utskottet\r\n142 för res. 6\r\n1 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 19 v\r\nFör res. 6:     71 m, 21 c, 22 fp, 15 mp, 13 kd\r\nAvstod: 1 s\r\nFrånvarande:    19 s, 9 m, 6 c, 4 fp, 3 v, 3 mp, 2 kd</pre><pre>Mom. 9 (avgifter inom äldreomsorgen m.m.)\r\n1. utskottet\r\n2. res. 9 (v)\r\nVotering:\r\n183 för utskottet\r\n21 för res. 9\r\n99 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 3 m, 20 c, 2 fp, 15 mp, 1 kd\r\nFör res. 9:     2 m, 19 v\r\nAvstod: 2 s, 65 m, 20 fp, 12 kd\r\nFrånvarande:    17 s, 10 m, 7 c, 4 fp, 3 v, 3 mp, 2 kd</pre><pre>Mom. 10 (anhörigstödet)\r\n1. utskottet\r\n2. res. 10 (fp, v, kd)\r\nVotering:\r\n249 för utskottet\r\n55 för res. 10\r\n1 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 13 mp\r\nFör res. 10:    22 fp, 19 v, 1 mp, 13 kd\r\nAvstod: 1 mp\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Övriga moment\r\nKammaren biföll utskottets hemställan.</pre><pre>SoU14 Prioriteringar inom hälso- och sjukvården\r\nMom. 1 (valfrihet)\r\n1. utskottet\r\n2. res. 1 (m)\r\nVotering:\r\n235 för utskottet\r\n70 för res. 1\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 m, 21 c, 22 fp, 19 v, 15 mp, 13\r\nkd\r\nFör res. 1:     70 m\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Mom. 2 (resurser i vården)\r\n1. utskottet\r\n2. res. 2 (kd)\r\nVotering:\r\n292 för utskottet\r\n13 för res. 2\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 22 fp, 19 v, 15 mp\r\nFör res. 2:     13 kd\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Mom. 4 (patientlag)\r\n1. utskottet\r\n2. res. 3 (fp, v)\r\nVotering:\r\n264 för utskottet\r\n41 för res. 3\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 15 mp, 13 kd\r\nFör res. 3:     22 fp, 19 v\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Mom. 5 (utgångspunkt för prioriteringar)\r\n1. utskottet\r\n2. res. 4 (mp)\r\nVotering:\r\n290 för utskottet\r\n15 för res. 4\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 22 fp, 19 v, 13 kd\r\nFör res. 4:     15 mp\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Mom. 8 (vård och resurser för olika sjukdomar)\r\n1. utskottet\r\n2. res. 6 (fp)\r\nVotering:\r\n280 för utskottet\r\n24 för res. 6\r\n1 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 21 c, 19 v, 13 mp, 12 kd\r\nFör res. 6:     22 fp, 1 mp, 1 kd\r\nAvstod: 1 mp\r\nFrånvarande:    17 s, 9 m, 6 c, 4 fp, 3 v, 3 mp, 2 kd</pre><pre>Övriga moment\r\nKammaren biföll utskottets hemställan.\r\nMeddelande om samlad votering</pre><pre>Talmannen meddelade att jordbruksutskottets be-\r\ntänkande JoU11, näringsutskottets betänkande NU10\r\noch arbetsmarknadsutskottets betänkande AU10\r\nskulle avgöras i ett sammanhang efter avslutad debatt.</pre><pre>7 §  På väg mot ett ekologiskt hållbart samhäl-\r\nle</pre><pre>Föredrogs\r\nJordbruksutskottets betänkande 1996/97:JoU11\r\nPå väg mot ett ekologiskt hållbart samhälle (skr.\r\n1996/97:50)</pre><pre>Anf.  1  GÖTE JONSSON (m):\r\nFru talman! Jag ber inledningsvis att få yrka bifall\r\ntill reservationerna 1 och 3, som är fogade till betän-\r\nkandet.\r\nNär det gäller miljöfrågan i dess helhet är det vis-\r\nsa faktorer som vi från moderat sida speciellt vill slå\r\nfast. Det första är att miljöarbetet är ett internationellt\r\nuppdrag. Det innebär att vi måste driva miljöarbetet i\r\nhela dess bredd och hela dess längd på bred bas i\r\ninternationella fora. Vi har FN utifrån Riokonferensen\r\noch vi har EU, som faktiskt är ett av de viktigaste\r\ninstrumenten när det gäller möjligheten att föra en\r\naktiv och bra miljöpolitik i vår egen världsdel - i\r\nEuropa.\r\nVi vill också slå fast att det finns ett klart samband\r\nmellan ett effektivt miljöarbete och synen på en fram-\r\ntida utveckling när det gäller tillväxt och när det gäl-\r\nler välfärd. I den synen på miljöarbetet ligger också\r\nkampen mot fattigdomen. I den synen ligger ett effek-\r\ntivt resursval och liknande. Det är fel att tro att brist\r\npå tillväxt skulle vara positivt i miljöarbetet. Detta\r\ngäller såväl nationellt som internationellt. Det är\r\ntvärtom på det sättet att en positiv ekonomisk utveck-\r\nling och ett positivt miljöarbete måste gå hand i hand.\r\nDet finns en del mycket alarmerande problem när\r\ndet gäller det internationella arbetet. Jag vill bara\r\npeka på en sådan faktor som användningen av fossila\r\nbränslen - fossil energi - bl.a. när det gäller elpro-\r\nduktionen. Utifrån de utvecklingsdiagram som finns\r\npå den internationella arenan vet vi t.ex. att använd-\r\nningen av fossila bränslen kraftigt kommer att öka\r\ninternationellt i samband med en utveckling som är\r\nberäknad utifrån dessa faktorer. Detta ställer givetvis\r\nspeciella krav på Sverige. Det ställer speciella krav på\r\nde länder som har möjlighet att klara sina energibehov\r\npå annat sätt än genom att använda fossila bränslen.\r\nEn annan viktig faktor är råvaruresurserna. Här\r\ngäller det både att hushålla, att förnya och att återan-\r\nvända. Här måste vi från svensk sida försöka hitta\r\ngemensamma nämnare när det gäller synen på förny-\r\nbara råvaruresurser. Skogen är en av de viktigaste.\r\nDebatten är för närvarande ganska splittrad när det\r\ngäller synen på skogen som råvara och synen på sko-\r\ngen utifrån den biologiska mångfalden.\r\nÅtervinning och producentansvar är givetvis också\r\nangelägna i detta sammanhang.\r\nBättre miljö och effektivare resursanvändning är\r\nnågonting som vi alla ställer upp på. Här finns inga\r\ndelade uppfattningar när det gäller målen. När det\r\ndäremot gäller metoder kan det finnas, och det finns,\r\ndelade uppfattningar om hur vi skall uppnå målen. Då\r\nvill vi från vår sida bl.a. slå fast de olika rollerna när\r\ndet gäller arbetet mot långsiktiga miljömål. Den poli-\r\ntiska rollen måste vara att slå fast de långsiktiga må-\r\nlen och också besluta om och använda sig av olika\r\nstyrmedel i dessa sammanhang. Det kan gälla lag-\r\nstiftning. Det kan gälla ekonomiska styrmedel. Det\r\nkan gälla stimulans och liknande. Producenterna, våra\r\nföretag och även konsumenter måste hitta de riktiga\r\noch vettiga metoderna för att uppnå dessa mål.\r\nVi har faktiskt, fru talman, gjort stora framsteg på\r\ndet området i och med att miljön och miljöarbetet har\r\ngenomsyrat företagen i praktiskt taget alla producent-\r\nled. Vi har inte uppnått våra mål, men det pågår ett\r\nmycket positivt och konstruktivt arbete ute i företagen\r\noch likaså ute i olika konsumentorganisationer. Med-\r\nvetenheten när det gäller miljön har ökat. Detta är den\r\nstörsta tillgången i det framtida, och även i det nuva-\r\nrande, miljöarbetet.\r\nDet gäller också för oss politiker att arbeta kon-\r\nsekvent. Om vi har uppfattningen att vi skall lägga\r\nfast mål, men att producentansvaret sedan skall lyftas\r\nfram, måste vi också i vårt arbete markera den formen\r\nav metod.\r\nUtan att vi från vår sida har tagit ställning till den\r\nproposition om ramar som lades fram på riksdagens\r\nbord i går kan jag ändå säga att det finns en del inslag\r\nsom vi tycker att det finns anledning att diskutera\r\ningående. Det gäller att man från regeringens sida tror\r\natt man genom att gå ut med bidrag på vissa områden\r\nskall klara miljöfrågan.\r\nOm man ger kommuner och vissa företag sådana\r\npunktvisa bidrag och tror att man på det sättet skall\r\ngynna ett positivt långsiktigt miljöarbete kan effekten\r\nfaktiskt bli precis tvärtom. Det kan i stället innebära\r\natt såväl kommuner som företag lägger miljöarbetet\r\npå is och bara sitter och väntar på ytterligare bidrag.\r\nVi måste i stället se till så att miljöarbetet blir själv-\r\ngående, så att olika verksamheter inser att miljöarbete\r\nlönar sig utan att vi via skatter kommer med vissa\r\nbidrag.\r\nRisken är stor för felinvesteringar och felsatsning-\r\nar om vi från riksdagens sida kommer med styrningar\r\nnär det gäller investeringar och inriktningen på miljö-\r\narbetet.\r\nDet är också viktigt att vi inte använder miljön\r\nsom kamouflage om vi vill uppnå andra mål. Också\r\nhär innebär budgetpropositionen en risk. Vi vet att\r\nkampen mot arbetslösheten är viktig. Alla partier\r\nlyfter fram den frågan. Det finns mycket klara tenden-\r\nser i propositionen. Nu försöker man med miljöargu-\r\nment komma till rätta med vissa delar beträffande\r\narbetslösheten. Man talar om gröna jobb. Man säger\r\natt det är inom den sektorn som de nya arbetstillfälle-\r\nna skall ges.\r\nFru talman! Väldigt mycket av detta är kamou-\r\nflage. Vi måste i stället inrikta vårt miljöarbete på att\r\nalla jobb skall vara miljövänliga. Vi kan inte fortsätta\r\natt etikettera olika arbetsuppgifter och säga att en del\r\narbeten är gröna, andra svarta och andra grå.\r\nVi har hört diskussionen i svenska Naturskyddsfö-\r\nreningen. Man försökte klassificera el och bestämma\r\nvad grön el är. Man hamnade i den situationen att\r\nvissa ansåg att el från vattenkraft var grön el under det\r\natt andra ansåg att el från vattenkraft inte alls var grön\r\nel.\r\nOm vi nu går ut och driver påståendena om att\r\nvissa jobb är gröna och att andra inte är det hamnar vi\r\nslutligen i omöjliga gränsdragningsproblem. Från\r\nmoderat sida har vi den klara målsättningen att all\r\nproduktion skall ha miljöinriktning. Vi kan inte etiket-\r\ntera olika arbetsuppgifter på detta sätt.\r\nDen biologiska mångfalden är en av de viktiga\r\nfaktorerna i miljöarbetet. Vi är överens om det. Mil-\r\njöersättningarna via EU är en väldigt viktig faktor.\r\nJag måste säga att jag är utomordentligt besviken på\r\nkammarmajoriteten. Man har misshandlat denna frå-\r\nga. Vi fick i utskottet så sent som i tisdags bekräftat\r\ndenna misshandel. Världsnaturfondens representanter\r\nsäger att vi har dragit upp regler när det gäller an-\r\nvändning av miljöpengar från EU som innebär att den\r\nbiologiska mångfalden i många viktiga fall motverkas.\r\nDet är precis det som vi har sagt från moderaternas\r\nsida. Gång på gång, oaktat vem som har varit jord-\r\nbruksminister, har vi sagt att vi omgående måste änd-\r\nra reglerna, så att vi får vettiga och smidiga regler\r\nsom kan anpassas till de miljöfrågor som finns på den\r\nlokala nivån.\r\nJag hoppas att riksdagsmajoriteten är beredd att så\r\nsnabbt som möjligt rätta till de här problemen. Det\r\nkan inte vara rimligt att bidrag och anslag som skall\r\nvärna biologisk mångfald i vissa fall får motsatt ef-\r\nfekt. Den politiska centralstyrningen har inneburit att\r\nvi i stället för en biologisk mångfald får en byråkra-\r\ntisk mångfald.\r\nFru talman! Det är också väldigt viktigt med tro-\r\nvärdighet i miljöpolitiken. Jag saknar representanten\r\nfrån regeringen, som skulle sitta på en av bänkarna\r\nhär. Men detta är inget nytt. Det handlar, som sagt,\r\nom trovärdigheten i miljöpolitiken. Jag kommer in på\r\nenergifrågan och koldioxidfrågan. Vi är ju alla över-\r\nens om att klimatfrågan är den viktigaste globala\r\nmiljöfrågan. Vi har varit med och slagit fast detta i\r\nolika sammanhang, i olika forum, även internationel-\r\nla.\r\nDet paradoxala är nu att regeringen och riksdags-\r\nmajoriteten gör avsteg från klimatmålet. I alla andra\r\nsammanhang, ärade ledamöter i denna kammare, har\r\nvi en miljöinriktning som innebär att vi skall minska\r\nden negativa miljöpåverkan. Jag kan inte dra mig till\r\nminnes ett enda politiskt beslut under de senaste åren\r\ndär målsättningen har varit att vi skall nonchalera\r\nmiljöfrågan. Men när det gäller ändringen av energi-\r\npolitiken är majoriteten medveten om negativa miljö-\r\neffekter av detta beslut.\r\nLåt mig visa en tidningsrubrik från Smålandstid-\r\nningen. Miljöministern var så sent som i förra veckan\r\ni Vetlanda kommun. Det står: Anna Lindh talade sig\r\nvarm för naturgas.\r\nDen miljöminister som i internationella forum sä-\r\nger att vi skall komma till rätta med klimatpolitiken\r\nåker alltså ut i Sverige och talar sig varm för naturgas\r\noch fossilgas. Vem kan få förtroende för den formen\r\nav miljöpolitik? Jag hade hoppats att ministern hade\r\nvarit här för att svara på mina frågor: Hur mycket\r\nnaturgas eller fossilgas anser miljöministern att vi av\r\nmiljöskäl skall ha i Sverige? Hur mycket kommer\r\nkoldioxidutsläppen och andra utsläpp att öka när vi\r\nväxlar in i ett fossilgassamhälle? Det handlar ju om\r\ndet. Miljöministern kan inte tala sig varm för fossilgas\r\noch samtidigt tala sig varm för att man skall minska\r\nkoldioxidutsläppen. Vi vet ju att energiproduktionen,\r\nelproduktionen, är en av de viktigaste faktorerna när\r\ndet gäller koldioxidutsläppen i hela världen och i\r\nEuropa. Detta håller inte.\r\nVilka miljöeffekter får energipolitiken, den upp-\r\ngörelse som föreligger? Hur mycket ökar utsläppen?\r\nVi har ställt den frågan till miljöministern tidigare\r\nmen inte fått något svar. Nu måste Miljödepartemen-\r\ntet ge svar. Det är ingenting annat än en skandal om\r\nMiljödepartementets representant, miljöministern, har\r\nsuttit i en regering som accepterar en omläggning av\r\nenergipolitiken och samtidigt inte vet vilka miljöef-\r\nfekter detta får när det gäller bl.a. växthuseffekten. Nu\r\nstår frågan öppen eftersom miljöministern inte är här.\r\nVi är också kritiska mot att det finns två koldiox-\r\nidmål inom den nuvarande politiken, ett i Sverige och\r\nett i EU. Det visar också hur knepigt regeringen\r\nhandlägger hela denna fråga. I en reservation, till-\r\nsammans med Folkpartiet, markerar vi detta klart.\r\nFru talman! Långsiktighet, trovärdighet och kon-\r\nsekvens är utomordentligt viktiga faktorer i ett kon-\r\nstruktivt miljöarbete. Trots att de unga, pigga statsrå-\r\nden har suttit i en miljödelegation de senaste veckorna\r\nsaknar vi mycket av dessa komponenter i regeringens\r\nmiljöpolitik.</pre><pre>Anf.  2  EVA ERIKSSON (fp):\r\nFru talman! Fokusering, tydlighet och konsekvens\r\när nödvändiga inslag i en modern miljöpolitik. Den\r\nmiljöpolitik som blir klart definierad är också en\r\nframåtsyftande miljöpolitik.\r\nDen skrivelse och det betänkande som vi skall be-\r\nhandla i dag handlar om en lägesbeskrivning från\r\nregeringen av vad som händer i miljöpolitiken i dag.\r\nMan kan karakterisera det litet grand som att det är\r\nmånga bollar i luften. De motioner som har väckts\r\nunder en lång tid och som finns med i det här betän-\r\nkandet blir till ett uppsamlingsheat inför framtida\r\nmiljödebatter. Man definierar också vad det är vi\r\nväntar på i framtiden: en miljöbalk, en miljöproposi-\r\ntion, Agenda 21-kommitténs betänkande m.m. Det är\r\nlitet symtomatiskt för miljöpolitiken i dag att vi stän-\r\ndigt väntar på nya propositioner och annat. Det kan\r\nman ha olika uppfattningar om. Vid en frågeställning i\r\nveckan uttryckte jordbruksministern det som att det är\r\nså här för att det skall komma väl genomarbetade\r\npropositioner till riksdagen.\r\nJag hoppas att det är så även på miljöområdet, att\r\nde stora viktiga miljöstrategiska frågorna som kom-\r\nmer till riksdagen i framtiden är väl genomarbetade.\r\nJag hoppas också att miljöministern är närvarande vid\r\nde debatterna. Miljön är en central och viktig fråga,\r\ninte bara när vi diskuterar miljöpolitiken som en del\r\nav politikens sektorer utan också i ett större samman-\r\nhang.\r\nI betänkandet står det att det finns en bred enighet\r\nom miljöpolitiken i Sverige. Jag tror att det är så och\r\natt det är viktigt att understryka det. Vi är också alla\r\nberedda att delta aktivt i miljöarbetet. Från Folkpar-\r\ntiets sida vill jag understryka att ett tålmodigt arbete\r\nmed att successivt flytta fram positionerna på miljö-\r\nområdet mot en hållbar utveckling är avgörande. Det\r\när vi naturligtvis beredda att delta aktivt i.\r\nUnder hösten presenterades OECD:s rapport om\r\ndet svenska miljöarbetet. Den bekräftar att Sverige\r\nhar kommit långt när det gäller miljöskydd. Men vi\r\nhar nått betydligt sämre resultat än flera andra in-\r\ndustriländer när det gäller naturskydd och skydd av\r\nhotade arter. I den här rapporten belyser man särskilt\r\nproblemet med att klara av de negativa miljöeffekter-\r\nna i skogsbruket och jordbruket.\r\nRegeringens skrivelse innehåller inte några kon-\r\nkreta förslag när det gäller den här delen; det är kan-\r\nske inte heller meningen. Men jag vill ändå hänvisa\r\ntill den motion som Folkpartiet väckte inför 1997 års\r\nstatsbudget. Vi pekade på de felaktiga bedömningar\r\noch prioriteringar som regeringen har gjort i sitt mil-\r\njöarbete. Detta gör jag eftersom vi även i det här\r\nbetänkandet tar upp alla de motioner som väcktes\r\nunder motionstiden vad gäller miljöområdet.\r\nFör att man skall kunna ha en framåtsyftande\r\nmiljöpolitik krävs det tydliga liberala utgångspunkter.\r\nDet gäller att sätta marknad före plan och ramar före\r\ndetaljer. Det pågår nu ett gigantiskt miljöarbete, med\r\nstora satsningar under flera år framöver. Man avsätter\r\nmånga miljarder för miljön. Syftet är bra. Det handlar\r\nom att bygga det ekologiskt hållbara samhället. Men\r\nvarför skall man satsa så mycket pengar i gigantiska\r\nsubventionsprojekt, när inte ens vanlig hederlig mil-\r\njövård kan ges en bråkdel av pengarna? Man har inte\r\nkommit ifrån plantänkandet och gått mot mer indivi-\r\nduellt ansvar. Jag är som liberal helt övertygad om att\r\ndet väldigt mycket handlar om enskilda individers\r\ninsatser när man når resultat. Det visar sig också när\r\nman tittar närmare på detta både i Sverige och inter-\r\nnationellt. Det gäller att stimulera Agenda 21-arbete,\r\natt se till att man ger kunskap och kompetens inom\r\nmiljöområdet. Vad får de insatta åtgärderna för resul-\r\ntat? Vad får de för konsekvenser? Där har vi framöver\r\nen stor uppgift att fylla.\r\nI statsbudgeten för 1997 skar regeringen och deras\r\nstödpartier ned på så gott som allt i Miljödepartemen-\r\ntets budget, på område efter område. Naturreservat,\r\nforskning och kalkning är som ni vet de stora slagpå-\r\nsarna i debatten. Naturvårdsverket tvingades banta.\r\nMånga av verkets experter uttryckte det genom att\r\nsäga att det var en veritabel slakt av grunden för flera\r\nav miljövårdens kärnområden. Jag hoppas att detta\r\nrättas till.\r\nDetta är ändå ett exempel på en annorlunda vari-\r\nant av ett hållbart samhälle. Men jag tycker också att\r\ndet är ett tydligt exempel på att retorik och praktisk\r\npolitik inte alltid stämmer överens när regeringen\r\nskall lägga fram förslag.\r\nFru talman! I den rapport om det svenska miljöar-\r\nbetet som jag tidigare nämnde framgår det tydligt att\r\nmiljöexperter världen över är oroliga över Sverige\r\noch att man inte har lyckats bättre med naturskyddet.\r\nSverige har t.ex. endast skyddat 6,6 % av landets yta.\r\nGenomsnittet för OECD-länderna är 9,1 %.\r\nDet som följer av ett bristande naturvårdsskydd är\r\nen allvarlig utarmning av den biologiska mångfalden i\r\nden svenska naturen. Alla arter på jorden, med männi-\r\nskan överst i näringskedjan, ingår på något sätt i det\r\nkomplicerade system som lägger grunden för allt liv\r\npå jorden. Då är bevarandet av den biologiska mång-\r\nfalden, eller bättre uttryckt den biologiska rikedomen,\r\nen garanti för att ekosystemen även i framtiden skall\r\nfortsätta att fungera utan för stora störningar.\r\nMan kan till den här bilden också lägga genetiska,\r\nsociala, ekonomiska, vetenskapliga och estetiska\r\nvärden av en rik biologisk mångfald i vår natur. Man\r\nkan inte se den biologiska mångfalden enbart ur ett\r\nsvenskt perspektiv, man måste också se den ur ett\r\nglobalt perspektiv. Om en art försvinner från jordens\r\nyta är det en oersättlig förlust, till skillnad från många\r\nandra miljöskador, som trots allt på längre sikt kan\r\nläkas.\r\nDen biologiska mångfalden i Sverige är hotad. Vi\r\nhar sett rapporter om det. Artdatabanken i Uppsala\r\nkommer ständigt ut med olika rapporter. Man kan\r\nockså läsa i facktidningar om olika arter som hotas av\r\nväxthusförändringar, koldioxidutsläpp och andra\r\nutsläpp i vår natur.\r\nEftersom hoten mot den biologiska mångfalden i\r\nhög grad är ett globalt miljöproblem har Sverige\r\nskrivit under många konventioner. Alla vi som sitter i\r\nsalen känner till Bonn-, Bern- och Rio de Janeiro-\r\nkonventionerna. Även medlemskapet i EU har gjort\r\natt vi har fått skriva under konventioner. De konven-\r\ntionerna och de avtal och förbindelser som vi har\r\nskrivit under är det naturligtvis nödvändigt att följa\r\nom Sverige skall ha en trovärdighet i framtiden. Pre-\r\ncis som Göte Jonsson också påpekade och som i den\r\nhär talarstolen har påpekats flera gånger är det nöd-\r\nvändigt att se till att vi har ett trovärdigt ledarskap i\r\nmiljöfrågor i det internationella sammanhanget.\r\nJag yrkar bifall till reservation 7 med anledning av\r\nden biologiska mångfalden.\r\nFru talman! Jag vill återkomma till koldioxidut-\r\nsläppen. Riksdagen fastställde ju ett mål, och det\r\nmålet hoppas jag fortfarande ligger fast. Ibland blir\r\njag litet orolig inför de beslut regeringen fattar i olika\r\nsammanhang. Jag känner ibland att man inte tar kli-\r\nmathotet på allvar. Jag menar att det finns anledning\r\natt ta klimathotet på allvar. Vi vet att ett stort antal\r\nforskare liksom forskningsråden i FN har pekat på att\r\ndet finns klara belägg för klimatförändringsproblema-\r\ntik i dag, för temperaturhöjningar. De har framkallats\r\nfrämst genom att man har haft en omfattande för-\r\nbränning av kol, olja och gas.\r\nVad är det som kommer att hända nu? Kommer\r\nregeringen återigen att fatta beslut som kommer att\r\npåverka koldioxidutsläppen? Jag har redan tre sådana\r\nexempel som jag kan peka på. Energipolitiken är ett.\r\nVi vet inte riktigt än. Jag har fått svar av miljöminis-\r\ntern en gång. Hon lovar att det inte skall bli några\r\nökade koldioxidutsläpp. Samtidigt kan man läsa i\r\nmedierna att andra ministrar i regeringen säger att\r\nman skall ha en droppe olja och att man skall använda\r\nsig av kolkraftverk i Danmark. Man skall också intro-\r\nducera naturgas. Vad blir det för resultat av det?\r\nJag hade tänkt fråga miljöministern i dag om hon\r\nstår fast vid sitt löfte, att vi i Sverige inte skall använ-\r\nda det utrymme som vi har fått i avtalen med EU när\r\ndet gäller koldioxidnivåer. Det skall vara en bank som\r\nvi har till vårt förfogande. Vad vi skall använda den\r\ntill vore också intressant att höra. Tyvärr kan jag inte\r\nfå svar på det i dag.\r\nDet andra exemplet är att man inte hårt har drivit\r\npå om gemensamma miniminivåer för koldioxidskat-\r\nten i EU. Det är också ett svek mot koldioxidfrågan.\r\nEtt konkret exempel, det tredje, är när man under\r\nförra budgetarbetet införde beskattning av förmånsbi-\r\nlar. Det stimulerar till att använda förmånsbilen ännu\r\nmer.\r\nSjälvklart finns det en grund för att vara orolig för\r\nhur man skall hantera det utrymme som Sverige har\r\nfått genom den fördelningsmodell som man har\r\nkommit överens med de andra europeiska länderna\r\nom i koldioxidfrågan.\r\nFru talman! Det känns mycket angeläget för mig\r\natt här i dag slå vakt om att riksdagens koldioxidmål\r\nstår fast. Står regeringen fast vid detta? Kommer man\r\natt kunna stå här i kammaren om ett och ett halvt år\r\noch säga: Vi klarade energiomställningen. Vi klarade\r\nmiljöpolitiken. Vi klarade att leva upp till riksdagens\r\nsatta mål.\r\nFru talman! Jag slutar med att yrka bifall till re-\r\nservation 3.</pre><pre>Anf.  3  HANNA ZETTERBERG (v):\r\nFru talman! Vi har ett betänkande framför oss i\r\ndag som en utskottsmajoritet bestående av alla partier\r\ntill största delen står bakom. Det finns som vanligt,\r\ntycker jag, ganska många bra saker i det här betän-\r\nkandet. Det består av många fina ord. Men verklighe-\r\nten är inte riktigt så enkel. Vi väntar på mycket, precis\r\nsom Eva Eriksson sade. Vi väntar och vi väntar. Jag\r\nhoppas att vi inte väntar förgäves. Det viktiga är ju att\r\nomsätta de fina orden till en verklighet.\r\nTrots att Vänsterpartiet står bakom de reservatio-\r\nner som vi har fogat till betänkandet tänker jag i dag\r\ninte yrka bifall till någon av dem, dels därför att dessa\r\ndiskussioner har förts tidigare, dels därför att de åter-\r\nkommer. Det finns ingen anledning att ta upp kamma-\r\nrens tid för att slå in öppna dörrar, även om vi natur-\r\nligtvis står bakom reservationerna.\r\nJag tänkte försöka att föra debatten litet längre i\r\ndag, att inte fastna i det man så ofta fastnar i här i\r\nkammaren och i liknande debatter. Men först vill jag\r\nställa tre konkreta frågor till Ingemar Josefsson, som i\r\ndag skall försvara socialdemokraterna och majorite-\r\nten.\r\nEn fråga handlar om batterier. Vi förde en diskus-\r\nsion i utskottet om den frågan, och det står i betän-\r\nkandet att det under första halvåret skall införas en ny\r\nlagstiftning. Jag skulle vilja ha ett besked på den\r\npunkten. Hur ser läget ut i dag? Vet vi någonting\r\nmera nu än vi visste när betänkandet skrevs?\r\nEn annan sak som behandlas i utskottets betän-\r\nkande är amalgam, men vi har ingen reservation i det\r\nfallet. Det står att användningen minskar. Jag har\r\ntvärtom hört oroande rapporter från olika delar av\r\nlandet. Beroende på den ekonomiska situation som\r\nmånga enskilda familjer och enskilda personer har\r\nanvänder man mer amalgam därför att det helt enkelt\r\när billigare. Jag skulle vilja ha en kommentar till\r\ndetta, om det är någon som har hört någonting liknan-\r\nde därför att det är litet oroväckande. Eva Eriksson\r\nvar inne på detta med det individuella ansvaret. Det\r\nkan faktiskt vara så att det, beroende på ekonomin, är\r\nväldigt svårt att ta ett individuellt ansvar. Detta kan\r\nvara ett tydligt sådant exempel, om det jag har hört nu\r\nstämmer.\r\nDen tredje frågan handlar om miljösanering av\r\nförorenade områden. Det har väckts en motion som\r\nbehandlas i betänkandet. I svaret säger man att rege-\r\nringen skall återkomma i den vårproposition som\r\nlades fram i går. Jag har läst vårpropositionen, men\r\nkanske inte tillräckligt noga, för jag hittar ingenting\r\nom miljösanering. Det finns en hel del pengar till\r\nprojekt liknande de projekt som finns i dag och som\r\nman i utskottsbetänkandet hävdar är försöksverksam-\r\nhet och ny verksamhet som man tar till för att skapa\r\ndet ekologiska samhället. Det är ett jättebra initiativ,\r\nmen vi måste också ta ansvar för de föroreningar i\r\nnaturen som inte bara vi utan också andra före oss har\r\nåstadkommit. Det måste finnas pengar också till den\r\ntypen av åtgärder. Men jag hittar ingenting sådant i\r\nvårbudgeten. Ingemar Josefsson kan kanske hjälpa\r\nmig att hitta rätt sida.\r\nSedan tänkte jag prata litet grand om producen-\r\ntansvaret, som är en av de viktigaste frågorna i dag.\r\nMånga av de miljöproblem som vi har att hantera\r\nhandlar inte längre om utsläpp i naturen utan till väl-\r\ndigt stor del om de varor som produceras, hur vi an-\r\nvänder dem och tar hand om dem. Producentansvaret\r\ninnebär att producenterna har ansvaret för produkter\r\noch varor så att säga från vaggan till graven. Det är en\r\njättebra princip som vi alla står bakom.\r\nJag undrar: Hur gör vi med de delar som i prakti-\r\nken inte finns med i producenternas ansvar, t.ex.\r\ntransporterna? Hur redovisar företag eller affärer hur\r\nde olika varorna har transporterats till butiken? Det är\r\nockså en del i att ta ansvar från vaggan till graven.\r\nDet som jag främst tänkte prata om är konsumen-\r\nternas roll. De måste lära sig mycket nytt om hur man\r\nkällsorterar, vilka ämnen som hör till vad och vad\r\nman skall göra med olika ämnen. Det är väldigt bra\r\natt vi som konsumenter får lära oss det. Men det tar\r\ntid att vara miljömedveten. Det tar tid att gå till pap-\r\npersinsamlingen, sortera, skölja ur mjölkförpackning-\r\nar och gå och lämna tillbaka dem. Dessutom kostar\r\ndet pengar för konsumenterna. Många barnfamiljer\r\nhar inte råd att köpa ekologisk mat. De har inte råd att\r\nköpa de nya produkterna även om det bara handlar\r\nom några ören som läggs på produktens pris, är det\r\nnågra ören i varje led, vilket gör att miljövänligare\r\nprodukter ofta blir dyrare i affärerna.\r\nJag skulle vilja att utskottet diskuterade hur man\r\nskall få producenterna att faktiskt ta ansvar för hela\r\nkedjan, också för det arbete som konsumenterna i dag\r\nutför till en större kostnad för dem själva. Kan man\r\ntänka sig att företag och producenter är med och fi-\r\nnansierar t.ex. sex timmars arbetsdag för att möjliggö-\r\nra för enskilda familjer och enskilda personer i vårt\r\nland att ta det miljöansvar som krävs?\r\nProducentansvaret skulle kunna innebära att det är\r\nArlas skyldighet att åka runt och knacka på hos varje\r\nbarnfamilj och begära att få tillbaka mjölkförpack-\r\nningarna. Det skulle man kunna tänka sig. Nu funge-\r\nrar det inte så och det vore också orealistiskt om det\r\nskulle fungera så. Däremot måste man hitta ett system\r\ndär barnfamiljer som kanske konsumerar uppemot\r\n20-30 liter mjölk i veckan får kompensation för det\r\narbete som de utför. Man kan tänka sig en annan\r\nkompensation, nämligen sänkta priser, eftersom man\r\nutför ett arbete.\r\nJag tycker att diskussionen om den sänkta arbets-\r\ntiden är nödvändig i vårt samhälle. Den är också nöd-\r\nvändig ur miljöperspektivet. Skall vi klara att kom-\r\npostera, återvinna och gå tillbaka med saker till\r\nkällsorteringsstationerna behövs det tid till det, tid\r\nsom i dag kanske inte finns.\r\nVi talar mycket om att man skall vara miljövänlig\r\noch att man inte skall gå in i återvändsgränder. Det är\r\njätteviktigt. Men jag tror att vi är inne i en återvänds-\r\ngränd där vi ser som det viktigaste att man återvinner,\r\ninte att man återanvänder. Vi måste prata om återan-\r\nvändning och också om minskad konsumtion av varor\r\nsom ger stora sopberg och minskad konsumtion av\r\nsådana varor som vi egentligen inte behöver, t.ex. av\r\nlyxvaror. Framför allt ur ett internationellt perspektiv\r\när det enormt viktigt att ta reda på vad vi lever över\r\nvåra gränser med. Skulle vi kunna förändra det?\r\nGöte Jonsson sade många fina saker här. Men han\r\nsade också mycket som jag inte riktigt kan hålla med\r\nom. I Moderaternas förslag till miljöpolitiskt program\r\nfinns först en diskussion om att jorden inte kommer\r\natt gå under och att miljövänner ofta överdriver mil-\r\njöhoten, och det må vara hänt ibland att man överdri-\r\nver för att få i gång en diskussion, även om jag inte\r\nhåller med Göte Jonsson generellt. Längre fram står\r\ndet: Däremot finns det inte skäl att tro att mänsklighe-\r\nten är en fara för sig själv eller att det krävs byte av\r\nlivsstil i den fria världen för att rädda miljön. Där tror\r\njag att Moderaterna biter sig själva i svansen, för det\r\när precis det som vi behöver göra. Vi behöver föränd-\r\nra vår livsstil. Om man inte inser det är det nog väl-\r\ndigt svårt att få den trovärdighet som både Göte Jons-\r\nson och Eva Eriksson talade om och som också jag\r\ntycker är väldigt viktig.\r\nFör att få denna trovärdighet tycker jag att man\r\nskall ta upp koldioxiddiskussionen på allvar. Jag hör\r\ntill dem som säger att de internationella konventioner\r\noch regler som vi har skrivit under och det som vi har\r\nförbundit oss att göra - nämligen att inte öka koldiox-\r\nidutsläppen - ligger fast. Det måste vi hålla fast vid.\r\nMen att hävda att den energipolitik som bedrivs i dag\r\nskulle vara något slags nonchalans eller att den auto-\r\nmatiskt leder oss in i ett ökat beroende av fossila\r\nbränslen behöver inte vara sant. Den viktigaste frågan\r\ni Sverige i dag när det gäller koldioxidutsläppen är ju\r\ntrafikfrågan. Det är där vi kan och måste göra någon-\r\nting.\r\nRätta mig om jag har fel, Göte Jonsson, men det\r\nstår ingenting om trafiken i Moderaternas miljöpoli-\r\ntiska program, och jag tyckte inte heller att han\r\nnämnde någonting om det i sitt anförande. Trafiken är\r\nnog den viktigaste frågan och den fråga som vi i jord-\r\nbruksutskottet har pratat minst om. Men det är en av\r\nde frågor som vi i framtiden kommer att behöva prata\r\nmest om. På så sätt kan vi visa att vi ser allvarligt på\r\nkoldioxidutsläppen.\r\nFru talman! Jag skall avsluta med att säga att detta\r\nbetänkande trots allt är ganska bra, även om det av\r\nförklarliga skäl finns mycket att återkomma till. Vi\r\nväntar och väntar. Men för att vinna tid i kammaren\r\nyrkar jag i dagens läge inte bifall till några av Väns-\r\nterpartiets reservationer.</pre><pre>Anf.  4  GÖTE JONSSON (m) replik:\r\nFru talman! Det är alltid litet besvärligt att som\r\nbegrepp använda livsstil. Vad lägger vi in i begreppet\r\nlivsstil?\r\nNär vi talar om livsstil tänker vi på det väster-\r\nländska demokratiska samhället med välfärd, trygg-\r\nhet, rörlighet, kontakt och kommunikation.\r\nI begreppet livsstil kan man också lägga in väldigt\r\nmycket annat. Man kan lägga in frågan om teknisk\r\nutveckling, frågan om framåtskridande när det gäller\r\nolika faktorer på olika områden. Vi menar att vi inte\r\nbehöver lägga om den formen av livsstil. Däremot\r\nmåste vi bli betydligt bättre på att inrikta teknikut-\r\nveckling, råvaruval och producentansvar och annat\r\nmot miljömålen. Vi behöver därför inte ändra den\r\növergripande livsstilen, utan det är fråga om vilka\r\nvaror vi väljer och vilka metoder vi väljer för att\r\nuppnå de övergripande målen, även miljömålen.\r\nHanna Zetterberg säger att Moderaterna nämner\r\ningenting om trafiken. Jo, det gör vi visst. Vi nämner\r\nbåde trafik och kommunikation. Vad vi har sagt när\r\ndet t.ex. gäller bilen är att vi inte tror att bilarna kan\r\nskrotas. Bilen kommer även i fortsättningen att vara\r\ndet viktigaste kommunikationsmedlet för människor.\r\nVår inriktning är att behovet av bränsle skall\r\nminskas och att den tekniska utvecklingen av bilar\r\nmåste gå framåt. Jag tror att det finns goda förutsätt-\r\nningar att i framtiden finna drivmedelsmetoder för\r\nbilen, som innebär att bilen inte behöver bli miljöför-\r\nstörande. Det är den formen av inriktning som vi ser i\r\nden moderata miljöpolitiken, och jag tror faktiskt att\r\nden ligger väl i linje med vad majoriteten av svenska\r\nfolket tycker i dessa sammanhang.</pre><pre>Anf.  5  HANNA ZETTERBERG (v) replik:\r\nFru talman! Göte Jonsson säger att vi inte behöver\r\nändra på vår livsstil, och han räknar upp en hel del\r\nsaker. Naturligtvis ingår välfärd och demokrati också\r\ni det som jag lägger i begreppet livsstil. Men vad jag\r\ntänker på är framför allt vår konsumtionsnivå. Jag\r\nskulle kunna säga att vår konsumtionsnivå ligger högt\r\növer nästan alla andra länders konsumtionsnivå lik-\r\nsom vår energiförbrukning osv. ligger över andra\r\nländers nivå. Välfärd är för mig så mycket mer. Men\r\njag saknar den definition av livsstil som Göte Jonsson\r\ntalar om här. Jag tror inte att det är riktigt så enkelt\r\nsom Moderaterna ofta framställer det, men jag ser\r\nfram emot en fortsatt diskussion i frågan.\r\nVad gäller bilismen tycker jag, och det var därför\r\njag tog upp frågan här i dag, att diskussionen om\r\nkoldioxid framför allt handlar om bilismen. Vi ser\r\nmånga stora problem med trafikfrågorna, som vi kan-\r\nske inte har sett tidigare och som vi behöver åtgärda.\r\nAtt i det läget diskutera att en avstängning av kärn-\r\nkraftverk, som ju är Göte Jonssons dilemma, skulle\r\nhöja våra totala koldioxidutsläpp och samtidigt inte\r\nnämna bilarna tycker jag ger en felaktig bild av verk-\r\nligheten.\r\nGöte Jonsson! Jag vill inte heller skrota alla bilar.\r\nJag vill förändra bilismen, framför allt i våra stora\r\nstäder, därför att det är där det är samhällsekonomiskt\r\nlönsamt och det är där som situationen håller på att bli\r\nkritisk.</pre><pre>Anf.  6  GÖTE JONSSON (m) replik:\r\nFru talman! Jag tror att det är lika svårt för Hanna\r\nZetterberg som för mig att konkretisera begreppet\r\nlivsstil. Hanna Zetterberg säger att hon vill ändra\r\nlivsstilen. Men vad vill då Hanna Zetterberg ändra?\r\nHon säger att hon anser att vi skall använda mindre\r\nenergi. Givetvis är det också min målsättning att vi\r\nskall ha möjlighet att spara energi i olika samman-\r\nhang. Samtidigt vet vi att bl.a. de partier som nu står\r\nbakom energiöverenskommelsen konstaterar att elbe-\r\nhovet för näringsliv och industri kommer att öka\r\nframöver.\r\nNär det gäller frågan om konsumtion: Visst skall\r\nvi försöka minska slit-och-släng-principen. Visst kan\r\nvi använda nya metoder för att minska t.ex. förpack-\r\nningar och finna nya modeller så att mindre råvaror\r\ngår åt på förpackningssidan. Det är sådant som ligger\r\ni hela producentansvaret. Men för den skull behöver\r\nvi inte ändra en övergripande livsstil.\r\nFrågan om bilen är intressant. Hanna Zetterberg\r\nsäger att bilen är det stora problemet. Bilen är en del\r\nav problemet. När det gäller målsättningen att minska\r\nkoldioxidutläppen från bilen är vi ju överens. Men det\r\nabsurda är ju att vi inte är överens om att vi skall\r\nminska koldioxidutsläppen från elproduktionen. Han-\r\nna Zetterberg vill nämligen öka koldioxidutsläppen.\r\nVar finns konsekvensen? Det går inte att gå ut och\r\nsäga att när vi nu måste öka koldioxidutsläppen från\r\nelproduktionen, skall vi lägga ännu mer restriktioner\r\npå bilismen. Det går inte. Bilismen klarar aldrig att\r\nkompensera ökade koldioxidutsläpp från elproduktio-\r\nnen. Detta är Hanna Zetterbergs dilemma. Om man\r\ninte inser detta, blir det också Sveriges miljöpolitiska\r\ndilemma framöver.</pre><pre>Anf.  7  HANNA ZETTERBERG (v) replik:\r\nFru talman! Göte Jonsson säger att man inte kan\r\nkompensera ett ökat utsläpp med ett annat, men det\r\nkan man naturligtvis göra. Frågan är om det behövs i\r\ndet här fallet. Jag är inte alldeles säker på att så är\r\nfallet.\r\nI diskussionen om bilarna är det möjligt att jag var\r\nlitet otydlig. Det är inte bara bilarna det gäller utan\r\nockså tunga transporter. Det handlar då inte om bilar\r\nutan om lastbilar. Naturligtvis handlar det om många\r\nandra energifrågor. Vad skall vi använda den totala\r\nmängden olja som vi förbrukar till? Den kan ju förde-\r\nlas. Det finns ju många olika idiotiska saker som vi\r\nanvänder oljan till. Jag tror och vet att bilismens och\r\ntransporternas energiförbrukning måste förändras.\r\nBåde Göte Jonsson och jag vet att den totala\r\nenergikonsumtionen går att minska med hjälp av ny\r\nteknik och annat. Här tror jag att vi är helt överens om\r\natt den nya tekniken skall användas. Däremot tror jag\r\ninte att vi är överens om hur mycket vi skall spara när\r\ndet gäller att också minska bilismen, inte bara minska\r\nmängden bensin som förbrukas per mil. Jag tror att vi\r\när tvungna att på olika sätt minska antalet bilar på\r\nvåra vägar. Det gäller att finna alternativ, t.ex. kollek-\r\ntivt åkande osv. Men det finns två delar i detta, dels\r\ngäller det att se till att bilarna blir bättre för miljön,\r\ndels att det blir färre bilar på våra vägar. Här tror jag\r\ninte att vi är överens. Men jag skulle tycka att det\r\nvore kul om vi var överens.</pre><pre>Anf.  8  EVA ERIKSSON (fp) replik:\r\nFru talman! Hanna Zetterberg tar upp ett exempel\r\nnär det gäller amalgam och hanteringen av detta. Jag\r\nkänner inte till exemplet. Om det är så att de regler\r\nsom finns inte följs är det naturligtvis olyckligt.\r\nI detta sammanhang pekar Hanna Zetterberg på\r\nmitt inlägg om den enskilde individens ansvar, vilket\r\njag vill förtydliga. Jag hoppas att Hanna Zetterberg\r\noch jag inte är oeniga om detta. Vår uppgift är själv-\r\nfallet att sätta upp ramverk, stifta lagar och ge den\r\nenskilde individen möjlighet att ta det ansvar som är\r\nnödvändigt i miljöarbetet. Här brister det i Sverige i\r\ndag, vilket jag är väl medveten om. Vi har inte de\r\ntydliga miljökvalitetsnormer som jag hoppas att vi får\r\nfram ett förslag om framöver. Det är svårt för den\r\nenskilde individen att veta var gränsen går för den\r\nenskildes agerande. Hur skall den enskilde individen\r\nkunna vara med och påverka miljöpolitiken, om vi\r\ninte bejakar den enskildes möjligheter att göra det.\r\nHela Agenda 21-arbetet handlar ju om den enskilde\r\nindividens möjligheter. Det handlar om arbete för\r\njämställdhet mellan kvinnor och män. Det handlar om\r\nbarns situation, kretslopp, varor, vatten, biologisk\r\nmångfald och också om kommunernas planmonopol.\r\nVi kommer inte att lyckas med detta, om vi politiker\r\ninte kan finna ett system där individen kan vara del-\r\naktig utan hela tiden lockas in i stora projekt där vi\r\nvill detaljstyra allting.\r\nJag hoppas att jag missuppfattade Hanna Zetter-\r\nberg, så att hon inte vill återgå till något slags plansys-\r\ntem i miljöpolitiken. Vi måste försöka finna en lag-\r\nstiftning, en reglering och en ram som gör att den\r\nenskilde individen får ett stort inflytande i detta arbe-\r\nte.</pre><pre>Anf.  9  HANNA ZETTERBERG (v) replik:\r\nFru talman! Ja, Eva Eriksson missuppfattade mig.\r\nJag ser också att de enskilda individerna i vårt sam-\r\nhälle driver miljöfrågorna framåt, och det är en nöd-\r\nvändighet. Eva Eriksson tar Agenda 21 som exempel,\r\noch här tror jag att vi är överens. Agenda 21 är något\r\nav det bästa som har hänt. Här är det väldigt viktigt\r\natt jobba vidare. Det handlar ju inte bara om miljöfrå-\r\ngor utan också om demokratifrågor, som är enormt\r\nviktiga.\r\nDet som jag ville påpeka var att enskilda individer\r\noch enskilda familjer inte alltid har möjligheten att\r\ndriva miljöfrågorna framåt, framför allt av ekonomis-\r\nka skäl. Det är inte så mycket beroende på att de inte\r\nvet vad de skulle vilja göra. Men Kravodlad mat kos-\r\ntar mer, och enligt de uppgifter som jag har fått kostar\r\ndet mer att använda alternativen till amalgam. Tand-\r\nvårdskostnaderna har ju ökat för de allra flesta. Det\r\nvar detta som jag ville lyfta fram.\r\nDärför handlar miljöfrågor och demokrati också\r\nom ekonomisk fördelning.</pre><pre>Anf.  10  EVA ERIKSSON (fp) replik:\r\nFru talman! Ja, Hanna Zetterberg, Kravodlad mat\r\nexempelvis är dyr. Nu skall vi ju inte ha en jord-\r\nbrukspolitisk debatt, men det handlar i alla fall om\r\nmiljöinriktningen i jordbruket. Det är bra att miljöstö-\r\ndet finns och att vi skall gå över till ekologisk odling\r\ninom jordbruket osv. Jag anser dock att vi har missat\r\nen stor del här. Varenda lantbrukare/jordbrukare går -\r\ntror jag, utan att överdriva - mot ett miljövänligare\r\njordbruk.\r\nDet finns ju olika vägar i dag i miljöpolitiken på\r\njordbrukets område, liksom olika förutsättningar och\r\nolika stöd. Om man går den breda vägen mot ett mil-\r\njövänligare jordbruk räknas man inte in i det stödsys-\r\ntem som finns för ekologisk odling. Väljer man där-\r\nemot den smala vägen och direkt går över till ekolo-\r\ngiskt jordbruk har man möjligheter. Det är klart att de\r\ndiskrepanserna gör att kostnader knyts till varorna.\r\nJag hoppas, Hanna Zetterberg, att vi i jordbruksut-\r\nskottet i den jordbruksdiskussion som vi framöver\r\nskall ha också lyfter fram de här frågorna. Kanske kan\r\ndå Vänsterpartiet och Folkpartiet hitta en väg här.</pre><pre>Anf.  11  HANNA ZETTERBERG (v) re-\r\nplik:\r\nFru talman! Eva Eriksson tar upp en väldigt viktig\r\nfråga, nämligen frågan om vilka ekonomiska hjälp-\r\nmedel som ges t.ex. till jordbrukare för att kunna\r\npressa priserna. Det är, såvitt jag förstår, den vägen\r\nsom vi måste gå för att kunna skapa ett ekologiskt\r\nhållbart jordbruk för alla - ett jordbruk som är sådant\r\natt alla har möjlighet att köpa varorna, men också att\r\nproducera dem. Också jag hoppas att vi där kan hitta\r\nen bra lösning. Den typen av lösningar gör det möjligt\r\nför alla människor att delta i det här sammanhanget\r\noch även för Sverige att vara ett föregångsland för\r\nandra länder i världen. Det tror jag är väldigt viktigt,\r\nframför allt när det gäller det ekologiska jordbruket.</pre><pre>Anf.  12  GUDRUN LINDVALL (mp):\r\nFru talman! Jag vill börja med att yrka bifall till\r\nreservationerna 2, 8 och 17, men givetvis står jag\r\nockså bakom alla andra reservationer från Miljöpar-\r\ntiet.\r\nDet är mycket bra att riksdagen varje år får en\r\nskrivelse av det här slaget. Det innebär att vi får en\r\nstor miljödebatt. Vi följer det här med intresse och\r\nhoppas att detta med en miljöskrivelse fortsätter även\r\ni framtiden och också blir bättre. Det är nämligen en\r\nhel del områden som vi skulle vilja ha med, men som\r\nsaknas här.\r\nEn förutsättning för att vi skall kunna växla in på\r\nvägen mot ett ekologiskt samhälle - skrivelsen heter\r\nju På väg mot ett ekologiskt hållbart samhälle - är att\r\nvi knyter ihop ekologi och ekonomi, dvs. att vi ser till\r\natt de ekonomiska styrmedlen används på ett sådant\r\nsätt att vi i längden får ett ekologiskt hållbart samhäl-\r\nle. Vi menar att det måste ske via skatteväxling.\r\nI dag utnyttjar 20 % av jordens befolkning 80 %\r\nav resurserna. Det är alldeles självklart att om de\r\nresterande åttio procenten av världens befolkning\r\nville komma upp till den standard som vi i dag har\r\nskulle jorden kollapsa. I alla fall skulle det då inte\r\nvara så lätt för oss människor att finnas kvar på jor-\r\nden. Vi måste alltså ändra livsstil och se till att vi drar\r\nned på konsumtionen för att ge ett utrymme åt de\r\nländer som i dag har en betydligt sämre standard än vi\r\noch som behöver höja sin levnadsstandard.\r\nVi hade gärna sett att skrivelsen mera präglades av\r\nett internationellt seende, för miljöproblemen måste\r\nlösas både nationellt och internationellt. För att verk-\r\nligen sätta Sverige i fokus och visa var vi på en inter-\r\nnationell skala befinner oss hade vi gärna sett att det i\r\nskrivelsen fanns redovisningar av hur det är per capi-\r\nta. Då hade vi kunnat se att vi svenskar per person\r\nfaktiskt släpper ut ganska mycket, trots att vi är få.\r\nSett till landet är det totala utsläppet litet, men sett till\r\nhur det är per individ blir det betydligt högre tal. Vi\r\nhoppas att det i en kommande miljöskrivelse finns en\r\nsådan redovisning. Då får vi en bättre bild av var vi\r\nbefinner oss.\r\nVi i Miljöpartiet vill alltså skatteväxla. En förut-\r\nsättning för att få ett ekologiskt hållbart samhälle är,\r\nenligt vår uppfattning, att vi ser till att ekonomin gör\r\ndetta möjligt för företagen och helt enkelt skapar\r\n\"morötter\" så att det blir lönsamt att handla ekolo-\r\ngiskt långsiktigt riktigt.\r\nDet pratas mycket om gröna jobb, men det är helt\r\nklart att de länder som går före i det här avseendet\r\noch som ger företag möjligheter så att bättre gröna\r\noch långsiktiga jobb skapas kommer att ha fördelar i\r\nett internationellt konkurrenssammanhang.\r\nI skrivelsen talas det om att vi beträffande in-\r\ndustriutsläppen har nått långt och att vi har löst pro-\r\nblemet. Men vi i Miljöpartiet menar att vi inte alls har\r\ngjort det. Problemet är att industriutsläppen i dag\r\nkommer ut via fabriksgrindarna. Det finns ju en\r\nmängd kemikalier i varorna som vi i efterhand får\r\nstora problem med. Här återstår mycket att göra för\r\natt åstadkomma den förbättring som måste till. Tyvärr\r\när det fortfarande så att allergierna ökar i Sverige,\r\nvilket är ett tecken på att kemikaliesamhället har en\r\nomfattande negativ baksida. Vi menar t.ex. att mil-\r\njöskadade områden måste börja saneras. Här har vi,\r\nprecis som Hanna Zetterberg, efterlyst de åtgärder\r\nsom förutspåddes komma i vårpropositionen men som\r\nvi inte har hittat.\r\nVi måste också lägga om kemikaliepolitiken och\r\nse till att toxiska, persistenta och bioackumulerande\r\nämnen försvinner. Det skall helt enkelt räcka med att\r\nvissa kriterier finns hos ämnena för att dessa skall\r\nförbjudas. Om ämnena är giftiga, resistenta och inte\r\nnedbrytbara och om de också är bioackumulerande\r\nskall det i sig vara tillräckligt för att de inte skall vara\r\ntillåtna. I dag är vi människor försökskaniner i ett\r\nkemikaliesamhälle. Det är helt oacceptabelt. Vi har\r\nutvecklat detta resonemang i vår motion och ser fram\r\nemot den kemikalieutredning som kommer och hop-\r\npas att man där tar fasta på de åsikter som vi har fram-\r\nfört.\r\nI dag kan vi se att bekämpningsmedel som tidigare\r\nhar ansetts ofarliga nu återfinns såväl i grundvatten\r\nsom i ytvatten. Det är en utveckling som är mycket\r\noroande. Roundup är ett ämne som används mycket.\r\nNu har man i Danmark kunna påvisa att det finns\r\nsåväl i ytvatten som i grundvatten.\r\nInga gifter är ogiftiga och inga gifter försvinner.\r\nNågonstans måste den insikten leda till att vi hanterar\r\nämnen annorlunda.\r\nNordsjödeklarationen säger t.ex. att inom en gene-\r\nration om 25 år skall utsläppen av många ämnen ligga\r\npå vad som är naturligt. Den här deklarationen anser\r\nvi skall utformas som ett svenskt mål, därför att den\r\nskulle ge utvecklingen en rejäl skjuts, om man nu\r\nmenar allvar med detta.\r\nEtt annat område som vi saknar i skrivelsen är den\r\nbiologiska mångfalden. I dag finns det i Sverige\r\n55 000 arter. Enbart bland ryggradsdjuren är 145 arter\r\nrödlistade, dvs. hotade. Vi skulle vilja att det här\r\navsnittet blev ett eget kapitel i en kommande miljö-\r\nskrivelse. Tittar man på den biologiska mångfalden\r\nkan man mycket väl se vad som händer i Sverige.\r\nOlika arter kan användas som en indikation på om det\r\ngår åt rätt eller åt fel håll. Vi skulle i en kommande\r\nskrivelse vilja ha en redogörelse för de hotade bioto-\r\nperna och arterna. Vi skulle också vilja ha en redogö-\r\nrelse som visar vad som händer med de mera normala\r\nbiotoperna.\r\nT.ex. kan man se att sedan 70-talet har var tredje\r\nsädesärla och mer än varannan ladusvala och tofsvipa\r\nförsvunnit i jordbrukslandskapet. Det tyder på att här\r\ngår utvecklingen åt fel håll. Det handlar om det kon-\r\nventionella lantbruket och de gifter som används.\r\nFörutsättningarna har helt enkelt förstörts för fågel-\r\nfaunan genom att alla insekter slagits ut. Det är helt\r\nklart. Här måste vi vända på utvecklingen. En sådan\r\nbeskrivning skulle alltså vara mycket bra.\r\nOECD:s kritik är högst väsentlig. Den visar t.ex.\r\natt Sverige ligger långt efter när det gäller skyddet av\r\nexempelvis en sådan biotop som urskogen. Där vill vi\r\nha ett moratorium. Vi kommer så småningom att mera\r\ndiskutera frågan i ett betänkande som handlar om\r\nskogen.\r\nUtbildningen är också oerhört väsentlig. För att\r\nuppnå ett samhälle som är på väg mot det ekologiskt\r\nhållbara gäller det att det inte stannar vid fina ord. I\r\nfråga om den utvärdering som gjordes av förra rege-\r\nringen kunde Naturskyddsföreningen konstatera att\r\ndet bara blev ord. Nu, Anna Lindh, är sanningens\r\nminut kommen. Nu gäller det att det blir handling,\r\nmen än så länge befinner sig regeringen i illussioner-\r\nnas väntrum.</pre><pre>Anf.  13  DAN ERICSSON (kd):\r\nFru talman! I dagens betänkande behandlas bl.a.\r\nett antal kristdemokratiska miljömotioner. Vi krist-\r\ndemokrater är ju inte representerade med en ordinarie\r\nledamot i jordbruksutskottet, varför jag har att lägga\r\nvåra yrkanden direkt här i kammaren. Jag skall inte\r\nyrka bifall till alla våra motioner, även om vi i sak\r\nfortfarande står fast vid våra olika krav. I dag tänkte\r\njag i stället ta upp tre frågeställningar som vi tycker\r\natt det är angeläget att lyfta fram. Det handlar då om\r\nklimatfrågan, kretsloppet stad-land och sophante-\r\nringsfrågor.\r\nI aprilnumret av Naturvårdsverkets tidning Miljö-\r\naktuellt beskrivs hur växthuseffekten nu ger en tydlig\r\nekologisk kollaps i södra Ishavet. Det är faktiskt en\r\ndramatisk läsning - jag rekommenderar den för alla -\r\nom vad som händer i dag på grund av växthuseffek-\r\nten.\r\nTidigare i år kom den årliga miljörapporten från\r\nWorld Watch Institute State of the World  97 med\r\ndramatiska beskrivningar av vad som händer med vårt\r\ngemensamma jordklot om vi inte lyckas hejda fossil-\r\nförbränningen och därmed följande koldioxidutsläpp,\r\nnågot som leder till ökad medeltemperatur på jorden.\r\nMan räknar med en fortsatt medeltemperaturförhöj-\r\nning på en till tre och en halv grad de närmaste hund-\r\nra åren, om vi fortsätter att förorena lufthavet. Det\r\ninnebär att havsytan kommer att stiga. Oväder som\r\norkaner blir vanligare och har dessutom en ökad styr-\r\nka. Över hela världen kommer vädret att bli mer ex-\r\ntremt. Torka, översvämningar och värmeböljor väntas\r\nöka. Uppräkningen av effekter av klimatförändringar-\r\nna kan göras lång. Jag vill ge några exempel.\r\nNederbörden påverkas, vilket bidrar till att torkan\r\ni Afrika, Europa och i andra områden ökar. Även\r\nrelativt svag torka kan leda till att växternas tillväxt\r\nförsämras, insektsangreppen ökar eller att sjukdomar\r\nsprids. Effekten blir ökade problem med livsmedels-\r\nförsörjning till en ökande världsbefolkning. I värsta\r\nfall kan torkan leda till att det bildas ny öken.\r\nDe marina ekosystemen störs allvarligt, och be-\r\nlastningen på världshavens kommersiella fiskbestånd\r\nökar. När havsytan stiger översvämmas våtmarkerna\r\nvid kusterna, vilka redan i dag är jordens mest hotade\r\nnaturområden. I tropiska och subtropiska områden\r\nkommer den stigande havsytan att hota mangrovesko-\r\ngarna som stabiliserar kusterna och utgör livsmiljö för\r\nett mycket stort antal av både havslevande och land-\r\nlevande arter.\r\nHos vissa djurarter spelar temperaturvariationen\r\nen fundamental roll för populationens utveckling.\r\nUppvärmningen kan leda till att vissa djurarter utro-\r\ntas.\r\nOm stormarnas förstörelsekraft ökar med 50 %\r\nbetyder det slutet för många öar och tropiska skogar.\r\nÅrstiderna förskjuts, vilket kan få förödande effek-\r\nter på arter och vegetation.\r\nUppräkningen skulle kunna göras mycket lång.\r\nDet är alltså dramatiska förändringar på jordklotet det\r\nhandlar om.\r\nFör att förhindra en utveckling i enlighet med\r\ndetta scenario måste alla länder, också Sverige, ta\r\nansvar för att hejda utsläppen av koldioxid och snabbt\r\nminska desamma. Givetvis måste Sverige agera också\r\ninternationellt och därvidlag inte skicka ut signalen\r\nom att Sverige skall öka sina koldioxidutsläpp med\r\n5 %. Ett sådant flagrant brott mot klimatkonventionen\r\när inte ägnat att öka det svenska miljöanseendet.\r\nTvärtom kan det få förödande konsekvenser för den\r\ninternationella uppslutningen kring strävan att minska\r\nkoldioxidutsläppen i det globala perspektivet. Varken\r\ninom energi eller inom transportsektorn kan vi tillåta\r\nökade utsläpp, utan tvärtom måste ett kraftfullt hand-\r\nlingsprogram upprättas och genomföras, ett program\r\nför att minska utsläppen.\r\nDet handlar om utfasning av fossilbränslen inom\r\nsåväl energiproduktionen och transportsektorn. Det\r\nhandlar om begränsning av metanavgång, åtgärder för\r\natt öka kolbindningen samt återvinning och lagring av\r\nkoldioxid.\r\nFru talman! Vi har presenterat en skiss till ett så-\r\ndant program i våra motioner som finns med i betän-\r\nkandet.\r\nDen föreliggande energiuppgörelsen leder dess-\r\nvärre i motsatt riktning mot vad som är nödvändigt.\r\nÖkad olje-, kol- och fossilgasförbränning står i direkt\r\nstrid mot ett effektivt arbete för att få ned koldiox-\r\nidutsläppen. Det blir inte en övergång till förnybara\r\nutan till miljöförstörande energislag.\r\nTydliga beslut med lagstiftning måste till för att\r\nklargöra för bilindustrin att man måste finna andra\r\ndrivmedel än fossilbränslen. Bilindustrin måste sna-\r\nrast redovisa hur bidraget till växthuseffekten genom\r\nkoldioxidutsläpp från nyproducerade bilar skall upp-\r\nhöra. Med mer varsamma metoder vid brukandet av\r\njorden kan den organiska substansen tillåtas öka och\r\npå så sätt binda kolet igen genom växternas fotosyn-\r\ntes. I dag finns exempel på ekologiska odlingssystem\r\nsom ökar jordens mullhalt. Bl.a. visar ett tioårigt\r\nstorskaligt försök med plöjningsfri odling, där grön-\r\ngödsling och spannmål varvats, att kolhalten i matjor-\r\nden ökat med 3 000 kilo per hektar och år i jämförelse\r\nmed ett konventionellt odlingssystem, där plöjning\r\ntillämpas och handelsgödsel tillförts under samma\r\nperiod. Enligt ett tankeexperiment att översätta detta\r\ntill hela Sveriges åkerareal, ca 2,8 miljoner hektar,\r\nskulle det innebära att mer än hälften av utsläppen av\r\nkoldioxid från förbränningen av fossila bränslen årli-\r\ngen skulle kunna bindas i jordens organiska substans\r\noch dessutom binda ca 300 kilo kväve per hektar.\r\nLösningen för att ge spannmålen kväve när de bäst\r\nbehöver det har varit att tillföra humanurin. För att\r\ndetta skall kunna bli ett realistiskt alternativ i större\r\nskala måste samverkan mellan stad och land vara\r\nstark. De hinder som EU lagt ut mot denna samverkan\r\nmåste undanröjas. I denna fråga har jag nyligen haft\r\nen interpellationsdebatt med jordbruksministern, som\r\njag inte tycker agerar för att möjliggöra att sluta\r\nkretsloppet i det här avseendet. Regeringen kommer\r\nbara till ombyggnadsdelen av va-system utan att den\r\nmöjliggör en effektiv användning av det separerade\r\nhumanurinet. Det blir bara ett halvt kretslopp.\r\nFru talman! Vad gäller klimatfrågorna vill jag\r\nställa frågan till miljöministern om hon nu inte vill\r\nmedverka till att upprätta ett konkret handlingspro-\r\ngram som verkligen kan leda till minskade koldiox-\r\nidutsläpp. Vilken dignitet ger miljöministern klimat-\r\nfrågorna? Är det riktigt som det står i Miljöaktuellt\r\noch är det riktigt som det står i miljörapporten måste\r\nnågonting göras omedelbart. Det handlar om drama-\r\ntiska förändringar. Hur trycker miljöministern på för\r\natt kunna sluta kretsloppet stad-land och undanröja\r\nde hinder som EU satt upp?\r\nJag vill under mom. 18 om miljömålen och klimat-\r\nfrågorna yrka bifall till motion Jo16 yrkandena 1 och\r\n2 samt till motion Jo708. Det finns en fp- och m-\r\nreservation på denna punkt som jag inte tycker är\r\ntillräckligt offensiv. Man måste se över hela fältet vad\r\ngäller att bekämpa koldioxidökningen och få en\r\ndämpning till stånd. Det ligger faktiskt en viss poäng i\r\ndet Hanna Zetterberg sade tidigare i debatten i sin\r\nkritik mot moderaterna, att man se över hela fältet och\r\ninte bara se på energisektorn isolerat.\r\nVidare yrkar jag under mom. 27 bifall till motion\r\nJo16 yrkande 3 och till motion Jo710. Det är förslag\r\nom att underlätta kretsloppet stad-land.\r\nVad gäller sophanteringen har jag tidigare haft en\r\ninterpellationsdebatt med miljöministern om transpor-\r\nter av avfall från andra EU-länder till Sverige för\r\nförbränning. Jag uppfattade det så att ministern delar\r\nmin syn att den här verksamheten inte innebär en\r\nmiljömässigt riktig hantering. Jag vet att ministern\r\nockså tagit upp frågan i EU. Det skulle vara värdefullt\r\nom Anna Lindh här kunde redovisa sin uppfattning\r\nom detta och, om hon har den uppfattning som jag\r\ntror att hon har, redovisa vilka resultat som är upp-\r\nnådda i diskussionen i EU. Inte minst är det viktigt att\r\nskicka ut mycket tydliga signaler till de värmeverk\r\nrunt om i landet som i dag importerar avfall i stället\r\nför att satsa inhemska biobränslen om att det faktiskt\r\ninte är en acceptabel ordning.\r\nJag vill under mom. 41 yrka bifall till motion\r\nJo707 och motion Jo714 yrkande 3 som berör dessa\r\nfrågor.\r\nFru talman! Vi fick en vårproposition på bordet i\r\ngår. Jag har inte hunnit läsa hela propositionen. Vad\r\ngäller införande av avfallsskatt, en fråga som jag\r\ndrivit under flera år, för att få en förbättrad situation i\r\ndenna fråga står det något diffust om att förslag kan\r\nväntas under det närmaste året. Innebär det att ett\r\nförslag kommer om ett år, eller innebär det att förslag\r\nkommer att presenteras för riksdagen så att en sådan\r\nskatt kan gälla från den 1 januari 1998?</pre><pre>Anf.  14  LENNART DALÉUS (c):\r\nFru talman! Jag vill gärna yrka bifall till hemstäl-\r\nlan i jordbruksutskottets betänkande 11. Jag gör det\r\ndärför att det är ett bra betänkande och därför att den\r\nskrivelse i denna fråga som riksdagen har fått från\r\nregeringen behandlas korrekt i betänkandet. Med\r\nkorrekt och riktig hantering menar jag att utskottet på\r\nett berättigat sätt summariskt har hanterat frågor som\r\ngäller miljölagstiftningen. Vi kommer så småningom\r\natt få ta ställning till det samlade förslaget till miljö-\r\nbalk som jag vet att miljöministern och regeringen\r\nkommer att lämna ifrån sig snart.\r\nVi har också gjort en summarisk hantering av\r\nAgenda 21-arbetet. Men det är inte för att det skulle\r\nvara ointressant eller oviktigt, fru talman, utan därför\r\natt på samma sätt kommer det arbetet att hanteras\r\nunder valperioden. Arbetet har också tidigare hante-\r\nrats i utskottet. Vi för litet av en sammanfattande\r\ndiskussion vad gäller kretsloppsfrågorna. De är för-\r\nvisso viktiga frågor. Vi har naturligtvis, fru talman,\r\ngått igenom flera av motionerna. Dessa frågor har\r\nåterkommit från tid till annan i utskottet. Resone-\r\nmangen är förhållandevis väl kända.\r\nJag kan understryka att även om flera av frågorna\r\nhar fått en summarisk hantering, innebär det ingen\r\nskillnad i åsikt om vad som är viktigt och inte viktigt.\r\nMen det är just karaktären av skrivelse som gör att vi\r\ni utskottet har detta förhållningssätt.\r\nI anslutning till utskottets material kan jag redovi-\r\nsa den uppfattning man kan och bör ha om det framti-\r\nda miljöarbetet. Vi vet ju att ekosystemen kommer att\r\nutsättas för stora påfrestningar i framtiden. Det finns\r\nmånga skäl till det. En snabb befolkningsökning på\r\njorden och växande ekonomier i befolkningsrika\r\nregioner är två tunga faktorer som spelar en roll i\r\nekosystemens kraft framöver.\r\nDenna situation kommer att kräva ett helt nytt tän-\r\nkande - en helt ny livsstil på flera håll - för att frågan\r\nom jordens överlevnad skall kunna hanteras på rätt\r\nsätt. Det kan vara fråga om nya innovativa lösningar\r\noch tekniksprång för att kunna klara framtida behov\r\nav bl.a. varor.\r\nUtmaningen ligger naturligtvis i att hitta sådana\r\nlösningar som är snålare i resursåtgången. Jag tror att\r\nendast en tiondel av den resursåtgång vi har i dag i\r\nden rika världen för att tillgodose våra behov kommer\r\natt visa sig nödvändig. En sådan omställning till ef-\r\nfektivare tänkande kommer att innebära stora föränd-\r\nringar. Det blir naturligtvis en minskning av använ-\r\ndandet av fossila bränslen. Det blir en återföring av\r\nmetaller i slutna kretslopp. Det blir nödvändigt med\r\navgiftning av giftiga ämnen och metaller.\r\nBiomassa, mark och vatten måste användas så att\r\nden biologiska mångfalden inte utarmas och så att\r\nåterväxten och vattnets tillgänglighet garanteras. So-\r\nlenergi, vatten och biomassa kommer att vara nyckel-\r\nresurserna i framtiden.\r\nFru talman! Förändringsprocessen kommer att\r\nkräva ett brett och medvetet arbete från många aktö-\r\nrer. Det kommer att kräva nya verktyg och nya styr-\r\nmedel. Den politiska ledningen, såväl i landet som i\r\nlandsting, regioner och kommuner, kommer att behö-\r\nva ta nya initiativ. Naturligtvis, fru talman, måste EU\r\nanvändas som motor. Det är viktigt att Sverige agerar\r\nför att få en utveckling av EU:s inre marknad till ett\r\nmedel för att nå en hållbar utveckling.\r\nI Sverige kommer överläggningar, resonemang,\r\nmellan olika aktörer att vara nödvändiga. Vi måste se\r\növer skattereglerna så att de blir kraftfulla instrument.\r\nJag tror att det är nödvändigt att se över myndighets-\r\nstrukturen och anpassa miljöpolitiken till de nya kra-\r\nven på hur samhället skall vara organiserat.\r\nEn intressant ny faktor - i bokstavlig bemärkelse -\r\nbör föras in i miljöarbetet, nämligen faktor 10. Det\r\nfaktum att vi använder för mycket av resurserna i den\r\nrika världen leder till den enkla iakttagelsen att vi\r\nmåste minska resursuttaget. Vi måste bli effektivare.\r\nFrågan har diskuterats bland vetenskapsmän och\r\nföreträdare för näringslivet under senare år. Faktor\r\n10-klubben har bildats, med forskare från ett stort\r\nantal länder och företrädare för näringslivet. Den har\r\njust inriktningen att på 10-20 års sikt, en del säger 30,\r\nminska resursåtgången med just en faktor 10. Det kan\r\ntyckas orealistiskt. Men det är nödvändigt, om vi skall\r\nklara både att tillgodose våra önskemål och behov,\r\nmen också den långsiktigt hållbara utvecklingen.\r\nFru talman! Jag tror att det är litet av sådant nytt\r\ntänkande av resursåtgång och resursanvändning som\r\nmåste till i det framtida arbete. Tyvärr märks det litet i\r\nnågra av de reservationer som har fogats till betän-\r\nkandet från jordbruksutskottet. Tydligast och mest\r\nuppenbart är, självklart, den moderata reservationen.\r\nDär ryms de vanliga resonemangen, framför allt foku-\r\nserat på energiområdet och koldioxidutsläppen.\r\nVi har, fru talman, olika uppfattning om var det\r\nfinns problem. Några av oss anser att kärnkraften\r\nutgör ett problem och att kärnkraften bör avvecklas.\r\nDet leder till att vi hanterar den frågan med minst lika\r\nstor omsorg som andra miljöfrågor - om jag får ut-\r\ntrycka mig litet försiktigt.\r\nMen om man, som Moderaterna, inte uppfattar\r\nkärnkraften som ett problem och som skall avvecklas,\r\ndå intar man den attityd som Göte Jonsson hos Mode-\r\nraterna har gjort i synen på problemen med koldioxid.\r\nMen, fru talman, man går för långt i sin iver att\r\nbekämpa det energibeslut som är på väg att fattas i\r\nriksdagen. Göte Jonsson och Moderaterna skriver i\r\nreservationen: \"Avvecklingen kommer också att öka\r\nbehovet av import av elkraft från Danmark - - -.\"\r\nDetta är en av de myter som sprids kring frågan. Hur\r\nhar Göte Jonsson och Moderaterna tagit reda på att\r\navvecklingen av kärnkraften kommer att öka behovet\r\nav import av elkraft från Danmark? Jag har inte sett\r\ndetta i något av det underlagsmaterial som fanns när\r\nuppgörelsen utarbetades. Jag skulle uppskatta en\r\nprecision i framställningen från Moderaternas sida.\r\nDan Ericsson valde att lämna energiöverläggning-\r\narna. Han har en likartad syn på koldioxidproblemet\r\noch balansen i kärnkraften. Det är intressant att han\r\ntar fram som underlag för ståndpunkten den senaste\r\nårsrapporten från World Watch Institute. Det kan\r\nverka vara en tillfällighet som ser ut som en tanke.\r\nChefen för World Watch Institute var i Sverige och\r\npresenterade för jordbruksutskottet innehållet i mate-\r\nrialet den dag materialet offentliggjordes i Sverige.\r\nHan uppehöll sig, fru talman, kring en märklig utvik-\r\nning. Han fäste störst uppmärksamhet vid seminariet\r\ntill att gratulera Sverige till att på detta sätt påbörja\r\nkärnkraftsavvecklingen. Detta gjorde han mot bak-\r\ngrund av hans egen och World Watch Institute's be-\r\ndömning av kopplingen mellan kärnkraft och utsläpp\r\nav koldioxid.\r\nJag skulle vilja fråga Dan Ericsson vad han tror\r\nskälet var att Leister Brown, chefen för World Watch\r\nInstitute, tyckte att det var framför allt detta inom\r\nenergiområdet han ville gratulera Sverige till, om\r\ndetta skulle leda till de bekymmer Dan Ericsson anser\r\natt World Watch Institute pekar på.\r\nFru talman! Gudrun Lindvall har resonerat klokt\r\nkring flera frågor. Mycket pekar på att vi väntar på\r\nsaker och ting. Ja, det är riktigt att vi väntar på resul-\r\ntatet av den politiska hanteringen av skatteväxlingsut-\r\nredningen. Vi väntar naturligtvis på materialet om\r\nmiljölagstiftningen osv. Men mycket av detta väntan-\r\nde är orsakat av Miljöpartiets och Gudrun Lindvalls\r\neget agerande i kammaren. Det har lett till att flera av\r\nsakerna har förskjutits tidsmässigt.\r\nVi bör vänta på saker som behöver en beredning.\r\nJag vill därmed genast anlägga ett mjukare tonfall. Vi\r\nbehöver vänta på hantering av skatteväxlingsmaterial.\r\nVi behöver få en gedigen hantering av en miljöbalk\r\nosv.\r\nJag kan inte se något motsatsförhållande i att man\r\nser till att materialet kommer fram, med undantaget\r\natt det var en onödigt tidsutdräkt i fråga om miljöbal-\r\nken.\r\nHanna Zetterberg efterfrågade ett bättre krets-\r\nloppstänkande och ett utvecklat producentansvar samt\r\ni det sammanhanget ett konsumentperspektiv. Jag\r\ndelar den uppfattningen och vill understryka att\r\nmycket av detta diskuteras i det betänkande som\r\nKretsloppsdelegationen för några dagar sedan lämna-\r\nde till miljöministern. Där finns just tankar kring att\r\nutveckla producentansvaret och konsumentens roll i\r\ndetta.\r\nFru talman! Eva Eriksson var inne på kostnaderna\r\nför miljöarbetet och vilka resurser man är beredd att\r\nlägga på det. Det beror naturligtvis på vilka problem\r\nman uppfattar som stora. Från kritikernas hålls sägs\r\natt kärnkraftsavvecklingen kommer att kosta pengar.\r\nMöjligen. Men för oss som skrivit på energiuppgörel-\r\nsen är det naturligtvis ett uttryck för vår ambition att\r\ngenom starka insatser bli av med ett miljöproblem.\r\nDärmed har vi också markerat vilken inriktning vi vill\r\nha på energiförsörjningen framöver. Ett uthålligt\r\nenergisystem är en viktig det i ett uthålligt samhälle.\r\nJag yrkar än en gång bifall till utskottets hemställan i\r\nbetänkandet.</pre><pre>Anf.  15  GÖTE JONSSON (m) replik:\r\nFru talman! I fråga om resursanvändningen förstår\r\njag inte riktigt vad Lennart Daléus läser ut av vår\r\nreservation. Vi pekar på att vi fortfarande tror på en\r\npositiv utveckling. I detta ligger också en vettig an-\r\nvändning av resurser, såväl de icke-förnybara som de\r\nförnybara. Vi kommer också att tvingas minska re-\r\nsursanvändningen inom ramen för ny teknik och nya\r\nmetoder. På den punkten delar jag Lennart Daléus\r\nuppfattning, även om jag inte i alla stycken instämmer\r\ni de metodresonemang som Lennart Daléus för.\r\nLennart Daléus frågade vad det konkret är som\r\ngör att Göte Jonsson och moderaterna säger att vi\r\nmåste importera dansk kolel. Det är egentligen två\r\nsaker.\r\nDet första är att ni själva inte har redovisat hur ni\r\nskall ersätta kärnkraften. När ni avvecklar aggregaten\r\ni Barsebäck kan ni inte trovärdigt redovisa varifrån\r\nersättningselen skall komma så snabbt.\r\nDet andra är det faktum att vi nu är på väg att\r\nbygga upp en elenergiring runt Östersjön. Om det då\r\ninträder ett underskott i ett land - vilket det troligtvis\r\ngör i Sverige när vi avvecklar två reaktorer - måste\r\nunderskottet ersättas med överskott från andra länder\r\ninom denna elring. Det är faktiskt på det sättet, Len-\r\nnart Daléus - man må gilla det eller inte.\r\nVi vet nu att man i Danmark bygger ut nya\r\nkolkraftverk. Det är ett projekt som bl.a. Sydkraft är\r\nengagerade i. Givetvis gör de detta därför att de tror\r\natt den totala elförsörjningen för länderna runt Öster-\r\nsjön kommer att medföra att andra länder producerar\r\nmer elkraft i sina anläggningar när Sverige avvecklar\r\nsina utan att ha trovärdiga ersättningsmodeller inom\r\nramen för inhemsk produktion. Det är ett ganska\r\nlogiskt resonemang, Lennart Daléus!</pre><pre>Anf.  16  LENNART DALÉUS (c) replik:\r\nFru talman! Det där bygger på en missuppfattning.\r\nAvvecklingen av kärnkraften innebär inte att kärn-\r\nkraftsel med nödvändighet skall ersättas med annan el\r\nutan med andra energiformer. Det är den bärande\r\npoängen i den uppgörelse som jag hoppas blir kam-\r\nmarens beslut så småningom. Man konverterar från en\r\nelanvändning som i stor utsträckning utgörs av upp-\r\nvärmning.\r\nJag skulle kunnat hålla med Göte Jonsson om han\r\nsagt att man, när man t.ex. stänger av de avkopplings-\r\nbara elpannorna i Sydsverige, kanske under en kortare\r\nperiod kan återgå till oljeanvändning i de fjärrvärme-\r\nnäten. Jag tror att det kan bli så: Under en mycket\r\nbegränsad period kan vi få en begränsad användning\r\nav olja på det sättet. Om jag skall vara alldeles öp-\r\npenhjärtig kan jag säga att jag kan tänka mig att några\r\nkommuner på västkusten kan koppla sig till gasled-\r\nningen. Jag kan tänka mig att detta kan ske i begrän-\r\nsad omfattning.\r\nMen att vi skulle öka importen av kolkraftsprodu-\r\ncerad el från Danmark är inte sant, fru talman. Det\r\nfinns inte någon sådan bedömning. Vi har ett utbyte\r\nav el i Norden och Europa. Så fort vi importerar el\r\nfrån något land numera kan Göte Jonsson alltid säga\r\natt det har slunkit in litet kolkraftsproducerad el från\r\nDanmark. Men det är ett barockt sätt att räkna - så\r\nfungerar det inte.\r\nGöte Jonsson instämde i mycket av det jag sade,\r\nmen det blir så passivt. Han säger ofta att vi skall hitta\r\nnya lösningar, men det fungerar inte så. Vi måste\r\nstötta och forcera fram nya lösningar genom ett klokt\r\npolitiskt arbete, med användning av kloka politiska\r\nstyrmedel. Det behöver vi diskutera mycket framöver.</pre><pre>Anf.  17  GÖTE JONSSON (m) replik:\r\nFru talman! Ett klokt politiskt arbete - det skriver\r\njag under på! Jag konstaterar att Lennart Daléus -\r\nsom representerar Centern, ett av de partier som står\r\nför energiuppgörelsen - säger: Jag kan tänka mig att\r\nvi behöver använda mer inhemsk fossil energi när vi\r\navvecklar Barsebäck.\r\nDetta är karakteristiskt för hela uppgörelsen. Här\r\nsäger Daléus \"jag kan tänka mig\" när han givetvis\r\nskulle ha sagt: Så här är det, och så här blir det. Detta\r\nligger i energiuppgörelsen. Lennart Daléus har själv\r\nvidimerat vår misstro mot uppgörelsen genom att säga\r\n\"jag kan tänka mig\".\r\nVi kan inte \"tänka oss\" på samma sätt som Len-\r\nnart Daléus. Det är skillnaden. Vi tror nämligen inte\r\npå de beräkningar ni gör, t.ex. för den snabba konver-\r\nteringen från eluppvärmning till uppvärmning med\r\nandra energikällor. Det tar tid, och det kostar pengar.\r\nHur lång blir då övergångstiden?\r\nVi står nu inför en avreglering av elmarknaden i\r\nNordeuropa, länderna runt Östersjön. Om vi inte\r\nklarar den egna elförsörjningen är det självklart att vi\r\nfår el från andra länder inom ramen för denna fria\r\nmarknad. Och vi vet att man i Danmark har en elpro-\r\nduktion som till 95 % baseras på kolkraft. Detta\r\nskrämmer mig, Lennart Daléus. Jag kan inte tänka\r\nmig att vi i Sverige skall ha elproduktion från danska\r\nkolkraftverk. Det skrämmer mig.</pre><pre>Anf.  18  LENNART DALÉUS (c) replik:\r\nFru talman! Det där är inte heller rimligt. Vi har\r\nimporterat el från danska kolkraftverk i årtionden,\r\nfrån tid till annan. Det fungerar ju så.\r\nGöte Jonsson invände mot att jag sade \"jag kan\r\ntänka mig\". Att jag säger så beror på att jag kanske\r\nhar litet större ödmjukhet inför en del faktorer än\r\nGöte Jonsson har. Skulle vi få ett våtår till skillnad\r\nfrån ett torrår innebär skillnaden i vattenkraftspro-\r\nduktion ungefär 15 TWh om året. Det motsvarar\r\nungefär tre och en halv Barsebäcksreaktorer. Jag\r\nråder inte över regnandet och snöande - dessvärre,\r\nkan man tycka. Men så fungerar det. Får vi en ökad\r\nvattenkraft på det sättet förändras behoven av annan\r\nelproduktion.\r\nVi har kanske också en större öppenhet inför aktö-\r\nrernas val. Jag hoppas och tror att många av aktörerna\r\nkommer att ge sig på biobränslen direkt vid en snabb\r\növergång. Men skulle några kommuner utmed väst-\r\nkusten t.ex. välja att koppla på en begränsad använd-\r\nning av gas, vore det svårt att styra de kommunerna.\r\nJag vet inte om Göte Jonsson vill ha något planin-\r\nstrument som tvingar kommuner till ett visst beteende.\r\nDet vore ett originellt politiskt uppslag från hans sida\r\ni sådana fall.\r\nAnnars har vi möjliggjort en övergång till ett nytt\r\nenergisystem. Om Gud är god så att det regnar och\r\nblir ett våtår, blir det på ett sätt. Då har vi resurser.\r\nMen vi har också en planläggning som innebär att vi\r\nmed uthållighet kommer att klara den här omställ-\r\nningen. Det är jag glad över.</pre><pre>Anf.  19  DAN ERICSSON (kd) replik:\r\nFru talman! Lennart Daléus sade att han inte råder\r\növer vädret. Men dessvärre börjar det bli så att Len-\r\nnart Daléus och vi andra faktiskt påverkar också det\r\nhär området långsiktigt. Det var det jag försökte tala\r\nom i mitt anförande. Vi påverkar hur klimatet, de\r\nolika vädertyperna, utvecklas på jordklotet. Vi har\r\nnog kommit förbi den tidpunkt då vi kunde säga att\r\npolitiker åtminstone inte kunde påverka vädret. Vi är\r\ndär nu, fru talman.\r\nLennart Daléus ställde en fråga till mig om Lester\r\nBrown. Mitt svar är att jag var med vid presentationen\r\noch uppfattade det som att han av vänlighet mot vär-\r\nden, ordföranden i jordbruksutskottet, säkert tyckte att\r\ndet var en bra uppgörelse. Men han var inte informe-\r\nrad om hur man skulle ersätta den första reaktorn.\r\nDet är precis som Lennart Daléus själv nu säger -\r\ndet blir ökad oljeanvändning och det blir ökad fossil-\r\ngasanvändning. Dessvärre kan vi också få - och det\r\nkanske beror på vädersituationen - en omfattande\r\nkolimport och därmed ökade koldioxidutsläpp också\r\nfrån den delen.\r\nLennart Daléus har precis här nu själv bekräftat att\r\ndet blir ökade fossilutsläpp. Det är detta som vi krist-\r\ndemokrater vänder oss emot. Det är inte på det sättet\r\nvi skall ställa om energisystemet, utan vi skall gå över\r\ntill någonting som är ekologiskt hållbart. Detta är fel\r\nväg.</pre><pre>Anf.  20  LENNART DALÉUS (c) replik:\r\nFru talman! Det är kanske att hårdra det politiska\r\ninflytandet om man tror att det också sträcker sig till\r\natt gälla klimatförändringarna.\r\nJag tycker att Dan Ericsson är, om inte oartig, så i\r\nalla fall inte riktigt vänlig mot Lester Brown. Han\r\nsäger dels att Lester Brown hycklade när han sade att\r\nhan tyckte att den svenska kärnkraftsavvecklingen var\r\nbra, dels att han inte var informerad. Båda sakerna är\r\nnaturligtvis fel. Lester Brown vet mycket väl hur den\r\nsvenska energipolitiken är uppbyggd och vilka kom-\r\nponenter den har. Dessutom brukar han vara en san-\r\nningssägande person.\r\nHar man flera tunga mål på energi- och miljöom-\r\nrådet anstränger man sig att förvalta och bedriva arbe-\r\ntet på ett sådant sätt att man når alla de målen. Det vet\r\nDan Ericsson, och det är ingen överraskning för ho-\r\nnom att jag och Centerpartiet tycker att det är bra att\r\nman avvecklar kärnkraften. Det tycker vi fortfarande.\r\nVi har naturligtvis ansträngt oss att åstadkomma ett\r\narbete som leder till att vi uppnår alla de energipoli-\r\ntiska målen: att se till att näringslivet får el, att se till\r\natt älvarna förblir outbyggda, att se till att hålla nere\r\nkoldioxidutsläppen och att se till att avveckla kärn-\r\nkraften.\r\nDet är det här som har spruckit för Dan Ericsson,\r\nfru talman. Han har inte klarat av att hålla tungan rätt\r\ni munnen och se till alla de här målen samtidigt. Jag\r\när glad över energiuppgörelsen och det beslut som\r\ninnebär just den här inriktningen. Det innebär alltså\r\ninte att Sverige skall öka sina koldioxidutsläpp - och\r\ndet vet nog också Dan Ericsson innerst inne, fru tal-\r\nman.</pre><pre>Anf.  21  DAN ERICSSON (kd) replik:\r\nFru talman! Jag sade inte att Lester Brown var en\r\nhycklare. Jag sade att han inte var fullt informerad om\r\nvilka effekterna blir av energiuppgörelsen.\r\nJag och kristdemokraterna tycker också att det är\r\nväsentligt att kärnkraften fasas ut ur energisystemet,\r\noch det vet Lennart Daléus. Vår oro gäller att den här\r\nuppgörelsen inte leder dit, att vi bygger fast oss och\r\natt det blir en misslyckad omställning. Vi bygger fast\r\noss med mer fossilbränsle - det är det som är proble-\r\nmatiken. I grundfrågan, att kärnkraften skall fasas ut,\r\när vi överens. Vi vill göra det snarast möjligt, utan att\r\nskada miljön.\r\nJag vill ställa samma fråga till Lennart Daléus som\r\njag ställde tidigare till Anna Lindh. Den handlar om\r\ndigniteten i den miljörapport som Lester Brown står\r\nbakom. Vilken dignitet tillmäter Lennart Daléus den,\r\noch den beskrivning jag gav i mitt anförande? Är det\r\ninte så att vi måste samla oss och snabbt dämpa kol-\r\ndioxidutsläppen? Lennart Daléus bekräftade ju nyss\r\natt han nu bidrar till att vi skall öka koldioxidutsläp-\r\npen i Sverige. Har inte den här miljörapporten den\r\ndignitet som jag trodde att Lennart Daléus faktiskt har\r\ntillmätt den tidigare? Hur förhåller sig Centern egent-\r\nligen i klimatfrågorna? Vi kristdemokraterna har\r\nföreslagit ett omfattande handlingsprogram. Det finns\r\ni betänkandet - i våra motioner, som Lennart Daléus\r\navslår.\r\nMin fråga till Lennart Daléus är: Varför skall vi\r\ninte ta rapporterna på allvar?</pre><pre>Anf.  22  LENNART DALÉUS (c) replik:\r\nFru talman! Detta är orimligt. Dan Ericsson försö-\r\nker smita ifrån vad han säger om Lester Brown. Han\r\nsäger att Lester Brown sade saker av artighet, som\r\nhan uppenbarligen inte menade. Det är att kalla en\r\nmänniska hycklande, även om man inte använder just\r\ndet ordvalet.\r\nSjälvfallet tar Centern problemen med klimatför-\r\nändringarna på stort allvar - mycket stort allvar. Vi\r\nhar demonstrerat det i många sammanhang, bl.a. i den\r\nkanske tyngsta frågan, nämligen synen på trafiken och\r\ndess utbredning. Jag säger inte, och har inte sagt -\r\näven om Dan Ericsson försöker använda de orden -\r\natt det kommer att bli en ökning av koldioxidutsläp-\r\npen i Sverige. Jag har använt det ordval Göte Jonsson\r\npekade på, dvs. det kan bli på det sättet. Under vissa\r\nomständigheter kan det under en kort övergångsperi-\r\nod bli en ökning av användningen av fossila bränslen i\r\nenergiproduktionen. Vi är beredda på det, och det är\r\nheller ingen nyhet. Energiministern använde ett litet\r\nannat ordval vid presskonferensen när detta presente-\r\nrades: han talade om droppar. Men det var alldeles\r\nuppenbart att vi redan då var på det klara med att det\r\nkunde komma att innebära detta.\r\nSedan är det naturligtvis miljöministerns sak att\r\ntala om var de här fem procenten kommer ifrån och\r\nvad de innebär. Men det här är inget imperativ, fru\r\ntalman! Det är inget tvång för Sverige att öka koldiox-\r\nidutsläppen med 5 %. Det är andra som har givit oss\r\nett utrymme, som jag inte tycker att vi skall använda.\r\nFru talman! Självfallet kan vi vidta åtgärder, fram-\r\nför allt i trafiken, för att se till att Sverige befinner sig\r\npå samma eller lägre nivå än den vi med ganska hårt\r\narbete uppnått tidigare. Man kan klara av att göra två\r\nsaker samtidigt, Dan Ericsson. Man kan avveckla\r\nkärnkraften och hålla nere koldioxidutsläppen. Hjälp\r\ntill med det i stället!</pre><pre>Anf.  23  GUDRUN LINDVALL (mp) re-\r\nplik:\r\nFru talman! Lennart Daléus menar att vi i Miljö-\r\npartiet har varit med om att se till att inget beslut\r\nfattades om den borgerliga miljöbalken. Det är helt\r\nriktigt, och det är vi mycket glada för.\r\nI det förslag som nu kommer finns det med som\r\nMiljöpartiet ansåg saknades tidigare. Det gäller t.ex.\r\nvattenlagen, gentekniklagen och lagen om areella\r\nnäringar. Balken är heltäckande för all miljöpåverkan.\r\nDen innehåller gemensamma hänsynsregler och stärkt\r\nförsiktighetsprincip och substitutionsprincip. Den\r\ninnehåller dessutom miljökvalitetsnormer med rätts-\r\nverkan och den ger möjlighet för miljöorganisationer\r\natt få talerätt. Den ger också kommunerna bättre möj-\r\nlighet att agera i Agenda 21-anda osv.\r\nVi miljöpartister är alltså mycket nöjda med det\r\nsom har kommit. Naturligtvis kan man alltid vilja\r\nkomma längre, men alla vi som åhör den här debatten\r\ninser att det finns starka motsättningar mellan Centern\r\noch Moderaterna i synen på miljön. Det gavs mycket\r\ntydligt uttryck för detta i den borgerliga balken som\r\npresenterades. Det var nämligen mycket som sakna-\r\ndes i den. Jag kan tänka mig att man i Centerpartiet\r\nhade problem att komma så långt som man kanske\r\nville i den borgerliga balken.\r\nJag tycker att det är dags att titta på det här försla-\r\nget till balk med fräscha ögon, Lennart Daléus. Man\r\nmåste inse att det nu föreligger något som är bättre.\r\nJag tycker att det vore mycket bra om vi kunde få en\r\nbred majoritet i kammaren för balken. Det är dags att\r\ninse att det här beslutet var bra för miljön, Lennart\r\nDaléus. Det hade inte den borgerliga balken varit. Det\r\när kanske också dags att släppa det som ni i många\r\nandra sammanhang har släppt - nämligen blockpoliti-\r\nken.</pre><pre>Anf.  24  LENNART DALÉUS (c) replik:\r\nFru talman! Det är klart att det fanns problem när\r\nman pratade med andra partier i den förra regeringen\r\nom olika saker. Men det kom fram ett balkförslag,\r\nsom vi i Centern naturligtvis stod bakom. Det hade,\r\nmilt uttryckt, många bra poänger utöver den samman-\r\nfattade miljölagstiftningen och innebar ett steg i rätt\r\nriktning.\r\nGudrun Lindvall! Det jag sade var att Miljöpartiet\r\ninte bara medverkade till att balken drogs tillbaka -\r\ndet kan man ju ha idémässiga synpunkter på - utan\r\nockså gav tidsangivelser som, litet försiktigt uttryckt,\r\ninte riktigt har hållits. Jag kan inte avgöra om ifall de\r\ninte har hållits, och ifall arbetet har försenats, på\r\ngrund av att man från Miljöpartiet medverkat på det\r\nsätt man deklarerade redan tidigare eller på grund av\r\nnågot annat. Men det är uppenbart att Miljöpartiet har\r\nmedverkat till en försening. Samtidigt står Gudrun\r\nLindvall i dag i kammaren och säger att vi bara tving-\r\nas vänta på saker och ting. Det är det som är min\r\npoäng: man kan inte säga så och samtidigt medverka\r\ntill detta väntande.\r\nFru talman! Jag har ännu inte sett något förslag till\r\nmiljöbalk från regeringen här i kammaren. Vi får se\r\nvad det innehåller. Det Gudrun Lindvall refererar till\r\när, vad jag förstår, lagrådsremissen. Jag har heller inte\r\nsett hur hanteringen sker av den och vilka slutsatser\r\nLagrådet kommer att dra. Utan att gå för långt i den\r\ndiskussionen är det väl ändå så att vi får vänta och se,\r\nfru talman, innan vi säger att vi skall ställa upp hel-\r\nhjärtat bakom balken. Det kanske kan finnas någon\r\nsynpunkt på den vid riksdagens behandling.</pre><pre>Anf.  25  GUDRUN LINDVALL (mp) re-\r\nplik:\r\nFru talman! Det tycker jag var mycket bra att höra.\r\nCentern kan tydligen tänka sig att släppa blockpoliti-\r\nken när det gäller miljöbalken. Det är ju alldeles up-\r\npenbart att det förra förslaget som lades fram var\r\nsämre än dagens lagstiftning. Vi har hört många kun-\r\nniga miljöjurister säga just det. Miljöpartiet har gjort\r\nen sammanställning som jag gärna presenterar för\r\nLennart Daléus vid tillfälle. Där kan man finna en rad\r\npunkter där det borgerliga förslaget faktiskt hade fört\r\noss ett bra steg tillbaka. Jag vill inte alls påstå att det\r\nvar Centerpartiets fel, utan jag tror att det berodde på\r\nde stora motsättningar som fanns om miljöpolitiken\r\nunder den tiden då man tänkte sig det hela i block.\r\nInom det dåvarande borgerliga blocket kanske parti-\r\nerna i vissa fall låg långt ifrån varandra. Det hör man\r\nju i dag i debatten, där Moderaterna har en helt annan\r\nuppfattning.\r\nDet är ganska uppenbart att vi väntar på en pro-\r\nposition som skall handla om kemikaliepolitiken\r\neftersom utredningen inte ens är klar där. Jag kan inte\r\nse annat än att vi måste vänta.\r\nVi har ju nu också fått en proposition om biolo-\r\ngisk mångfald som vi skall hantera. Jag kan inte rik-\r\ntigt påminna mig vad det var jag sade att vi väntade\r\npå mer. Men jag ser naturligtvis fram emot att det\r\nförslag till en ny kemikalielagstiftning som kommer -\r\noch det väntar jag verkligen på, inte för att det är\r\nförsenat utan för att det är välkommet - och hoppas\r\natt det blir ett mycket radikalt förslag. Det jag hittills\r\nförstått av utredningen är att det skulle kunna vara\r\nradikalare. Jag hoppas att Lennart Daléus kan hjälpa\r\ntill så att det förslag som utredningen nu snart lägger\r\nsista handen vid blir radikalt och ser till att vi får en\r\nmöjlighet att fasa ut farliga kemikalier i framtiden.\r\nNu är det ju så på kemikalieområdet, Lennart\r\nDaléus, att Sverige tyvärr står still och väntar på att\r\nEU skall acceptera att vi får behålla de undantag vi\r\nhar. Men det borde snarare vara så att vi skulle fort-\r\nsätta att fasa ut kemiska ämnen som vi vet är bioac-\r\nkumulerande, toxiska och som kommer att finnas kvar\r\nlång tid och med största sannolikhet orsaka problem.\r\nDet gäller t.ex. de hormonpåverkande ämnena. Jag\r\nhoppas att vi gemensamt kan jobba för det.</pre><pre>Anf.  26  LENNART DALÉUS (c) replik:\r\nFru talman! Det är inte så att vi bedriver miljöpo-\r\nlitik som någon blockpolitik. Det har vi inte gjort och\r\nkommer inte att göra. Vi försöker att behandla miljö-\r\nfrågorna utifrån deras egna meriter och med vår egen\r\nidévärld som grund. Det skall nog lyckas också när\r\ndet gäller att hantera miljöbalken när vi får se den här\r\ni kammaren. Det skall bli spännande. Jag tror också\r\natt det kan bli så att Kemikommitténs material kan bli\r\nintressant och framåtsyftande. Jag utgår ifrån och\r\nhoppas att det är på det sättet.\r\nMen låt oss återvända till det betänkande vi har\r\ndiskuterat i dag. Det kan väl vara så, herr talman, att\r\nvi behöver söka nya instrument och utnyttja EU-\r\nmedlemskapet, skatteväxling och allt detta som vi,\r\näven om vi inte väntar på det, ändå behöver diskutera\r\nmer. Det kan också möjligen utgöra en grund för ett\r\nnytt miljöarbete. Jag tror att den folkliga förankring-\r\nen, Agenda 21-arbetet, kretsloppstänkandet, de nya\r\ninstrumenten och den motor som EU utgör ändå kan\r\nsamlas till något bra för framtiden.</pre><pre>Anf.  27  EVA ERIKSSON (fp) replik:\r\nHerr talman! I slutet av Lennart Daléus anförande\r\nrefererade han till mig och det jag sade om insatsen av\r\nresurser i miljöarbetet. Jag hoppas att Lennart Daléus\r\ninte menade att jag inte var medveten om att det kos-\r\ntar pengar. Jag vet att det kostar pengar med en om-\r\nställning till ett ekologiskt hållbart samhälle. När det\r\ngäller energipropositionen som det relateras till, har vi\r\ni Folkpartiet därför också sagt att det är viktigt med\r\nde pengar och de åtgärder som man nu är beredd att\r\nsatsa på forskning och utveckling av alternativa ener-\r\ngikällor. Tid för utveckling av icke fossila bränslen\r\nvore bra för miljön. Det kommer naturligtvis att göra\r\natt vi på sikt kommer att kunna fasa ut kärnkraften.\r\nMen jag förbehåller mig ändå rätten att oroa mig\r\nför CO2 och växthuseffekten. Det gör jag, som jag\r\nockså sade i mitt anförande, med anledning av tidiga-\r\nre ageranden när det gäller vissa saker - jag nämnde\r\nt.ex. beskattningen av förmånsbilar och annat - och\r\nde uttalanden som gjorts av olika ministrar när det\r\ngäller En droppe olja och introduktionen av fossilgas\r\nunder den perioden som energipropositionen har\r\nbehandlats på olika sätt. Och det är väl inte bra för\r\nmiljön, Lennart Daléus? Det kan vi väl ändå vara\r\növerens om? Nu säger Lennart Daléus att det kanske\r\nblir nödvändigt att använda sig av fossila bränslen för\r\nen kortare period.\r\nJag tycker också att det finns skäl att hitta former\r\nför samverkan och långtgående övergripande samtal\r\nom detta. Men jag är litet förvirrad över att Gudrun\r\nLindvall vill göra upp om miljöbalken här i kamma-\r\nren. Det är ett nytt sätt att agera.</pre><pre>Anf.  28  LENNART DALÉUS (c) replik:\r\nHerr talman! Det jag sade om kostnader hängde\r\nlitet samman med en tidigare diskussion om att vi vill\r\nlägga resurser, ansträngningar och pengar på att bli av\r\nmed kärnkraften eftersom vi uppfattar den som ett\r\nproblem. Sedan finns det ju de som inte uppfattar den\r\nsom ett problem och som därmed inte kan förstå var-\r\nför man anstränger sig och lägger resurser på det\r\narbetet. De vill i stället lägga resurser på andra saker\r\npå miljöområdet. Jag tycker att man skall lyfta fram\r\ndet här motsatsförhållandet. Möjligen är ambitionerna\r\nlika stora, men prioriteringarna är olika. Jag har stor\r\nrespekt för det och accepterar att det är på det sättet.\r\nMen vi tycker att stora ansträngningar och resursåt-\r\ngång är angeläget för att ställa om energisystemet bort\r\nfrån kärnkraften. Det är en av utgångspunkterna i vårt\r\nenergiarbete.\r\nDet hindrar inte att vi tycker att de andra frågorna\r\npå miljöområdet skall rymmas i ett offensivt miljöar-\r\nbete. Det är självklart att energiomställningen är vik-\r\ntig. Vi tycker att den förtjänar resurser, ansträngning-\r\nar och engagemang.</pre><pre>Anf.  29  EVA ERIKSSON (fp) replik:\r\nHerr talman! Det var ett klargörande som jag är\r\nglad för. Det gläder mig verkligen att Lennart Daléus\r\nockså har respekt för att man kan gå andra vägar för\r\natt fasa ut kärnkraften. Jag vill understryka att vi har\r\npresenterat en annan väg. Det är inte samma sak som\r\natt vi inte vill fasa ut kärnkraften.</pre><pre>Anf.  30  INGEMAR JOSEFSSON (s):\r\nHerr talman! Ärade ledamöter! Jag skall försöka\r\natt inte upprepa allt vad andra har sagt utan försöka\r\nrensa bort det som jag hade tänkt säga i mitt anföran-\r\nde som ni andra har varit inne på. Mycket av det jag\r\ntänkt säga överensstämmer med vad Daléus här har\r\nframfört, och jag instämmer till stora delar i hans\r\ninledningsanförande.\r\nJag tycker att det är viktigt att man i den här de-\r\nbatten trots allt erinrar sig vad som har hänt. Ibland\r\nkan det i diskussionen framstå som om det inte har\r\nskett några framsteg på miljöområdet. Om vi tittar på\r\nmiljöarbetet under en tjugofemårsperiod visar det sig\r\natt de fortgående miljöförsämringarna har bromsats\r\nupp och vi har fått väsentliga förbättringar i viktiga\r\navseenden. Industriutsläppen har fortsatt att minska,\r\noch luft och vatten har blivit allt renare.\r\nEnergianvändningen - det har talats en del om\r\nenergi här - har ju i stort sett varit konstant sedan\r\nmitten av 70-talet. Samtidigt har produktionen ökat.\r\nDen uppvärmda ytan av bostäder och lokaler har\r\nockså ökat med 40 %, och vi har ändå klarat att hålla\r\nenergianvändningen nere. I debatten verkar det så\r\nhopplöst emellanåt, men detta är ett bevis på att det är\r\nmöjligt att göra insatser för att få förbättringar.\r\nUnder de 25 år som jag nu gick tillbaks kan man\r\nsäga att miljöfrågan har internationaliserats. Det är\r\npåtagligt hur frågan blir mer och mer internationalise-\r\nrad och att våra insatser lokalt får en mindre och\r\nmindre roll för utvecklingen också i Sverige. Det är\r\nden internationella lösningen som måste sökas också\r\nur svenska utgångspunkter.\r\nJag vill ändå påstå att vårt medlemskap i EU, oav-\r\nsett vad vi tycker om EU i övrigt, kan hjälpa till att\r\nockså påverka svenska förhållanden. Det är uppenbart\r\natt vi via EU kan vara med och påverka miljöförhål-\r\nlandena på ett positivt sätt i Europa och framför allt i\r\nNordeuropa, vilket naturligtvis är vårt influensområde\r\nom man ser till klimatförhållanden och luftburna\r\nföroreningar.\r\nEU räcker inte heller längre. Man måste gå längre\r\noch titta på detta utanför EU. Det som sker med luften\r\növer hela vår jord kommer också att påverka miljö-\r\nförhållandena i Sverige. Där tycker jag att det har\r\nblivit svårare att se hur vi skall kunna påverka med\r\nmetoder och system för att få det globala miljöarbetet\r\natt bli så bra som möjligt. Där står vi inför problem\r\nsom vi kanske skyggar inför eller kanske inte låtsas\r\nom ibland. Det kan kännas litet strutsaktigt emellanåt.\r\nVi har kanske som liten nation också små förutsätt-\r\nningar att påverka. Det behövs en större samling från\r\nnationen för att vi globalt sett skall kunna påverka\r\nmer.\r\nSer jag på mina erfarenheter från miljöarbete\r\nmåste jag säga att det i stor utsträckning bygger på att\r\nkatastrofer och tillfälliga rapporter kommer att styra.\r\nNär det hände något med kärnkraften, när vi fick\r\nproblem efter Tjernobylolyckan, var det en akut fråga\r\nför alla politiker. När vi fick rapporter om farligheten\r\nav vissa utsläpp var det aktuellt. Men i den allmänna\r\nopinionen trycks detta tillbaka vartefter, när det\r\nkommer en lugn period. Det kan vi se när det gäller\r\nkärnkraften. Tyvärr förefaller det som om olyckor är\r\ndet enda sättet att få allmänheten, medborgarna, med-\r\nvetna om miljöproblemen.\r\nOm det är så ökar dock ansvaret för partierna att\r\nförsöka se längre än till det här med katastrofer. Där-\r\nför förvånar det mig att också partier följer med när\r\ndet gäller avstånd till miljökatastrofer och miljöpro-\r\nblems aktualitet. Det blir aktuellare ju närmare kata-\r\nstrofen man är, ju närmare en rapport om katastrof\r\nman är. Också politikerna faller för det som kanske är\r\nlätt för medborgarna.\r\nJag tycker faktiskt att Moderata samlingspartiet är\r\ndet parti som har lättast för att på detta sätt försöka\r\nnegligera känd kunskap och kända erfarenheter.\r\nUnder hela mitt politiska arbete med miljöfrågor\r\nhar det alltid varit många som sagt att det inte går. Det\r\nhar varit genomgående. Det går inte, har man sagt.\r\nDen första fråga jag kom i närheten av i Stock-\r\nholms kommun - de äldre kommer väl ihåg det -\r\ngällde bullret när man borrade i gatorna med tryck-\r\npressar. Sedan fick man ljuddämpade tryckkompres-\r\nsorer. Men de kom inte därför att marknaden ville ha\r\ndem. De kom på grund av ett beslut av hälsovårds-\r\nnämnden om att man inte fick bullra så. Genom beslu-\r\ntet kom tekniken. Genom den tekniken, som kom att\r\nutvecklas här i Stockholm, fick också företaget en\r\nprodukt som blev världsledande. Man låg före på\r\nexportområdet.\r\nDetta är ett litet exempel, men vi kan se hur detta\r\nhar följt svenskt näringsliv hela vägen på miljöområ-\r\ndet. Alla de krav som har ställts i Sverige, som nä-\r\nringsliv och andra har sagt är onödiga, har sedan lett\r\ntill produkter som motsvarande företag har haft glädje\r\nav internationellt. Det finns ett uppenbart samband\r\nmellan framgång på företagarsidan och krav på miljö-\r\nområdet. Under de 25 år som jag talade om tidigare\r\nhar vi gått en lång väg. Man kan se precis samma\r\nmönster: Krav på miljön har inneburit framgångar för\r\nsvensk företagsamhet. Det tycker jag att man inte\r\nskall glömma bort.\r\nFör en vecka sedan när bilmässan i Älvsjö öppna-\r\ndes såg jag på TV en partiledare som var där och\r\npropagerade för ett bilmärke. Det kan alltid diskuteras\r\nom man skall göra på det sättet. Partiledaren sade att\r\nbilen var bättre eftersom den drar mindre bränsle.\r\nSamtidigt frågade man en av de svenska tillverkarna\r\nom vad han tyckte om det uttalandet. Han sade:\r\nSvenska politiker skall slå vakt om svenska produkter.\r\nDet låter väl sig sägas, men jag är faktiskt kritisk\r\ntill ett sådant uttalande från svensk industri. Det före-\r\nkommer alldeles för ofta att man inom svensk industri\r\nförväntar sig att man skall få stöd bara för att indust-\r\nrin är svensk, utan att man har en produkt att komma\r\nmed. Svenska bilar är inte så bra som man vill göra\r\ngällande i dag. De kanske är säkra, men på miljöom-\r\nrådet ligger de efter.\r\nPå andra områden har det funnits svenska företag\r\nsom har haft glädje av miljödebatten och som har\r\nkommit fram med nya produkter. Jag vill faktiskt säga\r\natt svensk bilindustri inte har klarat den delen. Andra\r\ngår före. Det är ett bekymmer för oss politiker, men\r\ndet är också ett bekymmer för svensk bilindustri.\r\nGöte Jonsson sade att vi är överens om de lång-\r\nsiktiga målen. Jag undrar egentligen om det är så.\r\nSedan kom han också in på vad han vill uppnå. Han\r\nsade t.ex. att man i vårbudgeten vill föra in subven-\r\ntioner och att Moderata samlingspartiet är emot det.\r\nMotsatsen till subventioner är ju avgifter eller att\r\nman fattar beslut och förbjuder olika saker. Vill Göte\r\nJonsson avskaffa alla de metoderna? Vilka av meto-\r\nderna är okej? Är det okej med avgifter? Är det okej\r\nmed förbud? Eller tror Göte Jonsson, vilket nästan\r\nframgår av reservationen, att marknaden fixar det här\r\nbara den får sköta det på sitt sätt?\r\nJag tvivlar på det. Det finns ingenting som tyder\r\npå att marknaden klarar det själv. Jag tror, Göte Jons-\r\nson, att man skall använda alla metoder: förbud, sub-\r\nventioner, stimulanser, avgifter och bidrag. Sedan\r\ngäller det att sätta in dem vid rätt tillfälle. Men att\r\nmönstra ut ett system och säga att vi inte skall använ-\r\nda oss av det, tycker jag är helt fel.\r\nHanna Zetterbergs frågor överlåter jag till miljö-\r\nministern. De var väl avsedda för henne, om jag för-\r\nstod Hanna Zetterberg rätt. Jag behöver alltså inte\r\nsvara på dem.\r\nDan Ericsson tog upp en diskussion om kärnkraf-\r\nten. Han säger själv att han tycker att det är väsentligt\r\natt den fasas ut. Men med detta har han ju också er-\r\nkänt att kärnkraften är ett problem - ett problem som\r\nman faktiskt inte har redovisat någon lösning på. Jag\r\ndelar Dan Ericssons uppfattning om problemen med\r\nklimatet, om att det är viktigt att komma till rätta med\r\ndet. Men kärnkraften är också ett problem.</pre><pre>Anf.  31  DAN ERICSSON (kd) replik:\r\nHerr talman! Jag begärde replik när Ingemar Jo-\r\nsefsson tyckte att vi är litet för dystra och att vi inte\r\nser att det ur ett tjugofemårsperspektiv har skett\r\nmycket som är bra.\r\nDet är möjligt att det blir så. Men under de här 25\r\nåren har det också skett en utveckling och vi har\r\nkommit till ny insikt genom nya råd och fakta om vad\r\ndet här industrisamhället leder till i form av miljöför-\r\nstöring och nya miljöproblem. Det är uppenbart att\r\nklimatfrågan alltmer tornar fram som den stora och\r\navgörande frågan.\r\nJag måste återigen få hänvisa till Lester Brown.\r\nNär han var här och presenterade miljörapporten sade\r\nhan bl.a. så här:\r\nFN:s miljökonferens i Rio 1992 blev inte den his-\r\ntoriska vändpunkt som så många hade hoppats på.\r\nMiljöhoten kvarstår och har blivit allt starkare under\r\nde fem år som gått sedan konferensen.\r\nDet är alltså inte så oerhört ljust. Vi har ett nytt\r\nstort miljöhot som hänger över oss och som det gäller\r\nför oss att agera mot, nämligen växthuseffekten. I\r\növrigt har vi inte nått de framgångar som vi kanske\r\nhade hoppats på sedan Rio. Då är det vår uppgift att\r\ntala om detta och föreslå förändringar.\r\nKlimatfrågorna behandlas i det här betänkandet.\r\nVi har från vår sida lagt fram ganska många förslag\r\nom ett offensivt handlingsprogram som inte bara\r\nberör energifrågor och transportfrågor utan också\r\nflera andra frågor. Det är ett program som skulle\r\nkunna leda till minskade koldioxidutsläpp.\r\nNi vill inte ta i detta. Ni tycker att det räcker med\r\nde tidigare besluten. Är det inte dags, Ingmar Josefs-\r\nson, att vi faktiskt lyfter upp klimatfrågan och sätter\r\nden överst på den miljöpolitiska dagordningen? Är\r\ndet inte dags att vi försöker finna nya former för att\r\njobba aktivt med att få ned utsläppen?</pre><pre>Anf.  32  INGEMAR JOSEFSSON (s) replik:\r\nHerr talman! Dan Ericsson försöker ge sken av att\r\ndet bara är kds som jobbar med klimatfrågorna. Det är\r\nen helt orimlig tanke. Alla jobbar med det. EU, FN -\r\nalla jobbar med det, inte bara kds.\r\nJag försöker visa att om vi går tillbaka i tiden kan\r\nvi se att t.ex. energianvändningen har kunnat pressas\r\ntillbaka. Detta har stor betydelse för koldioxidutsläp-\r\npen. Varför skulle detta helt plötsligt upphöra nu?\r\nVarför skulle det vi har uppnått hittills inte kunna\r\nupprepas igen?.\r\nDetta betyder inte att vi har alla svar. Det skall vi\r\ninte ha som politiker. Vi skall ställa kraven.</pre><pre>Anf.  33  DAN ERICSSON (kd) replik:\r\nHerr talman! Givetvis skall vi arbeta för detta. Det\r\när precis detta som vi har föreslagit och kommer att\r\nverka för i diskussionen om energipolitiken. Det gäl-\r\nler också effektiviseringar och liknande åtgärder för\r\natt minska utsläppen.\r\nMen vi får här dubbla signaler från regeringens\r\nsida. Som Lennart Daléus tidigare sade kommer man\r\nnu att bidra till att öka fossilbränsleanvändningen i\r\nenergisystemet. Förändringen innebär inte att vi går\r\ndirekt in i ett ekologiskt hållbart energisystem, utan vi\r\nskall nu späda på koldioxidutsläppen.\r\nJag vill citera ur Miljöaktuellt den 9 april, där det\r\nom medeltemperaturen i Södra ishavet bl.a. anförs:\r\n\"- En grads ökning kan verka obetydligt, men\r\nforskarna här fruktar att det är tillräckligt för att välta\r\nhela världens ekosystem, säger Jeremy Smith, som\r\nsjälv är övertygad om att världen nu står inför en\r\nframtida ödeläggande växthuseffekt.\r\n- Allt liv blir oförutsägbart på grund av de stora\r\nmiljöförändringarna - - -.\"\r\nDetta är den dramatiska förändring som under ett\r\nantal år har växt fram i miljödiskussionen. Vi ser\r\ntydligt, precis som i Södra ishavet, hur man får en\r\nekologisk kollaps på grund av växthuseffekten. Vi har\r\ndå inte råd att på något område riskera eller bidra till\r\nökad fossilbränsleanvändning. Det är det som vi vän-\r\nder oss emot. Vi står inte ensamma i detta, utan jag\r\ntror att alla inser problemet. Det gäller att lägga fram\r\nprogram och att vidta åtgärder för att konkret få ned\r\nkoldioxidutsläppen, och det är det som vi har före-\r\nslagit i våra motioner.</pre><pre>Anf.  34  INGEMAR JOSEFSSON (s) replik:\r\nHerr talman! Det är viktigt, Dan Ericsson, att man\r\nlyssnar på varandra och inte missförstår varandra.\r\nOckså jag lyssnade på Lennart Daléus, och det rör sig\r\ninte om ett korrekt referat av det som han sade. Det är\r\nfråga om en medveten vantolkning för att det som\r\nDaléus säger skall uppfattas på ett annat sätt.\r\nJag vill säga till Dan Ericsson: Använd historien\r\nför att se att det går att göra förändringar som kan bli\r\npositiva för miljön! Vi kan återkomma till detta i en\r\nsenare debatt - vi har nämnt detta tidigare. Låt mig\r\nfråga Dan Ericsson: Är inte kärnkraften farlig? Det\r\nframstår som om den vore det säkraste som finns och\r\nsom om inget annat än klimatfrågorna är viktiga. Så\r\nhar jag aldrig uppfattat kristdemokraterna tidigare.</pre><pre>Anf.  35  GUDRUN LINDVALL (mp) re-\r\nplik:\r\nHerr talman! Jag tycker att det som Ingemar Jo-\r\nsefsson sade var mycket bra, men jag skulle vilja\r\nställa några frågor.\r\nIngemar Josefsson säger att det som vi gör natio-\r\nnellt blir allt mindre viktigt och att det som vi gör\r\ninternationellt blir alltmer viktigt. Jag undrar då: Tror\r\nIngemar Josefsson att det är en slump att allergiföre-\r\nkomsten hos barn i Baltikum är mellan 6 och 7 % och\r\natt den inom vissa områden i Sverige är upp till 50 %?\r\nTror Ingemar Josefsson att det är en slump att man i\r\nBaltikum har kvar många av de arter som vi här har\r\nförlorat, t.ex. svart stork, mellanspett och blåkråka?\r\nTror Ingemar Josefsson att det är en slump att indi-\r\nvidantalet hos de vanliga arterna är betydligt större i\r\nBaltikum än i Sverige?</pre><pre>Anf.  36  INGEMAR JOSEFSSON (s) replik:\r\nHerr talman! Jag skulle kunna göra det enkelt för\r\nmig och på den frågan svara att jag inte tror att det är\r\nen slump. Men jag skall inte göra det så enkelt för\r\nmig.\r\nVad tror Gudrun Lindvall att det är som gör att\r\nvattnet i Baltikum inte är badbart? Varför, Gudrun\r\nLindvall, motsvarar de kärnkraftverk som finns i\r\nBaltikum inte de säkerhetskrav som vi ställer upp?\r\nDet går att räkna upp en rad av problem som har att\r\ngöra med miljön i Baltikum.\r\nI mitt inledningsanförande tog jag upp svenska\r\nförhållanden. Jag sade att vi har bromsat upp utveck-\r\nlingen och har problem som fortfarande ligger kvar.\r\nDet är ingen slump att vi nu lider av dessa, och vi\r\nförsöker nu komma till rätta med dem.</pre><pre>Anf.  37  GUDRUN LINDVALL (mp) re-\r\nplik:\r\nHerr talman! Jag tror att skälet till att vattnet i\r\nBaltikum inte är badbart är att man inte har vidtagit\r\nnationella åtgärder. Jag tror också att det faktum att\r\nallergiförekomsten är lägre i Baltikum än i Sverige\r\nberor på att man där inte har haft alla de kemikalier\r\nsom vi har. Det faktum att de baltiska länderna ligger\r\nså nära oss visar att det som sker nationellt har\r\nmycket stor inverkan. Det är därför som jag ställer\r\nmina frågor.\r\nJag tror också att det förhållandet att man har kvar\r\nsina hotade arter och har ett större in dividantal\r\ninom sina icke hotade arter beror på att man har haft\r\nen helt annan kemikaliehantering. Skälet till det är\r\ninte att man har velat ha det så, utan det har blivit så\r\npå grund av det system som man har.\r\nJag menar att det på kemikaliesidan fortfarande är\r\nde nationella åtgärderna som har den största effekten.\r\nI mycket av den diskussion som vi i dag har låter det\r\nsom om det är viktigare att agera internationellt än\r\nnationellt. Man kan när det gäller allergiförekomsten\r\nse att människor som flyttat från östra Tyskland till\r\nvästra Tyskland plötsligt har fått ett helt annat aller-\r\ngimönster, nämligen samma som vi har.\r\nJag menar att de kemikalier som vi har i samhället\r\npåverkar t.ex. allergiförekomsten. Det är nationella\r\nåtgärder som kommer att avgöra om vi t.ex. skall ha\r\nen hög förekomst av allergi eller om vi skall ha kvar\r\nde hotade arterna eller inte. Jag tror inte att vi skall\r\nundervärdera de möjligheter som vi har och de åtgär-\r\nder som nödvändigtvis måste till nationellt för att vi\r\nskall kunna komma vidare i kampen. Det var också\r\ndärför som jag ville ställa mina frågor.\r\nJag vill till sist säga att växthuseffekten alls inte\r\nbara handlar om koldioxid. Den påverkas t.ex. av en\r\ngas som finns i idrottsskor men vars namn jag tyvärr\r\ninte minns. Den har flera tusen gånger större inverkan\r\npå växthuseffekten än vad koldioxid har. Det är\r\nmånga gånger fråga om vilka kemikalier vi accepterar\r\nen hantering med. Skulle vi verkligen vilja börja job-\r\nba med växthuseffekten, skall vi inte alls bara inrikta\r\noss på koldioxid utan på en mängd olika kemikalier\r\nsom är oerhört aggressiva och som vi faktiskt skulle\r\nkunna leva utan.</pre><pre>Anf.  38  INGEMAR JOSEFSSON (s) replik:\r\nHerr talman! Gudrun Lindvall uppfattade att jag\r\nsade att man bara skall jobba internationellt med\r\nmiljöfrågorna och inte arbeta med dem i Sverige. Jag\r\nhoppas att hon var den enda som uppfattade mig på\r\ndet sättet. Jag kan nästan slå vad om att hon, om jag\r\nhade sagt motsatsen, skulle ha beskyllt mig för att inte\r\nbry mig om de internationella frågorna.</pre><pre>Anf.  39  Miljöminister ANNA LINDH (s):\r\nHerr talman! Vi som arbetar med miljöfrågor i\r\nSverige borde nu onekligen känna en viss glädje med\r\ntanke på att det faktiskt händer väldigt mycket. När vi\r\nser tillbaka på det senaste året kan vi finna att en rad\r\nstora systemfrågor börjar få en helt annan vändning.\r\nNär Göran Persson för drygt ett år sedan i sitt tal\r\nsom ny statsminister sade att Sverige skulle bli en\r\ninternationell föregångare när det gäller att skapa ett\r\nekologiskt hållbart samhälle möttes han av en mycket\r\nstor entusiasm. När han ungefär ett år senare visade\r\natt han verkligen menade allvar - med energiomställ-\r\nningen, med avvecklingen av Barsebäck och med att\r\ninte genomföra Dennispaketet, mötte han en väldigt\r\nstor ilska. Jag undrar vad alla de som för ett år sedan\r\napplåderade entusiastiskt egentligen trodde. Trodde\r\nde att vi inte menade allvar?\r\nMen regeringen menade allvar, och det har efter\r\ndet att miljöskrivelsen lades fram också skett andra\r\nsaker som jag tycker att det är viktigt att stryka under\r\ni dag. Det har tillsatts en statsrådsgrupp med fem\r\nstatsråd, som skall försöka både att definiera det håll-\r\nbara samhället och att utveckla riktlinjer och ett\r\nhandlingsprogram med krav på de olika sektorerna.\r\nVi har lagt förslag om ett investeringsprogram för\r\nkommunerna för att få dessa att ytterligare utveckla\r\nt.ex. sitt Agenda 21-arbete. Vi har också tagit ett\r\nannat viktigt steg framåt. Jag tror att lagrådsremissen\r\npå miljöbalken kommer från tryckeriet i dag. Även\r\nom den är ett par månader försenad är det fråga om ett\r\nrejält steg framåt för miljöarbetet när vi nu kan pre-\r\nsentera en samlad, skärpt och tydlig miljölagstiftning.\r\nVi kan konstatera att Sverige nu har återtagit sin\r\ninternationella tätposition på miljöområdet. Det här är\r\nviktigt inte bara för Sverige. Vi hade för några veckor\r\nsedan Malaysias miljöminister på besök. Han var bl.a.\r\ni Nyköping, där han intresserat lyssnade på allt som vi\r\nsade sker i Sverige på miljöområdet. Men det som\r\nväckte hans största intresse var när han fick se en\r\näldre dam komma med en soppåse och verkligen\r\nsortera upp avfallet på återvinningsstationen. Han\r\nsade då: Ah, det fungerar i praktiken!\r\nDen allra största entusiasmen väcktes när en fiska-\r\nre drog upp en lax ur Nyköpingsån och ministern\r\ninsåg att den faktiskt gick att äta. Han visste att mot-\r\nsvarande inte gällde vad avser vattendragen i städerna\r\ni Malaysia.\r\nDet här är faktiskt viktigt. Han kommer från en\r\nregion i Asien tio gånger så tätbefolkad som Europa\r\noch med dubbelt så hög tillväxt. Trycket på naturen är\r\noerhört stort. På många håll förekommer en rovdrift\r\npå skog och på färskvatten, på mark och på fiske.\r\nMen bilden är inte svartvit. Vi kan samtidigt se att\r\nman i utvecklingsländerna och i de här regionerna i\r\nAsien kraftigt har ökat levnadsstandarden för de fatti-\r\nga. Man har gjort framsteg när det gäller medellivs-\r\nlängd, barnadödlighet och läskunnighet, framsteg som\r\ndet tog Europa tre generationer att göra.\r\nSverige och Europa har erfarenheter av hur man\r\nmöter industrialismens baksida och hur man bemäst-\r\nrar problemen med industrialismen. Även om mycket\r\nfortfarande är ogjort även här vet vi hur man kan\r\nhantera många miljöproblem. Jag tror att vi kan se\r\nfram emot att inom 25 år kunna lösa våra mil-\r\njöproblem inom Europa. Men vi skall vara medvetna\r\nom att under samma 25 år kommer antalet bilar, kyl-\r\nskåp, frysar och flygresor att explodera i Sydostasien;\r\ni Kina, Vietnam, Indien och Malaysia.\r\nEn politik för en hållbar utveckling och tillväxt\r\nhandlar om att låta våra erfarenheter av miljön och\r\nvåra kunskaper möta Asiens tillväxt för att visa hur\r\nman klarar en hållbar tillväxt så att vi faktiskt kan ge\r\nalla invånare på jorden möjlighet till en dräglig lev-\r\nnadsstandard och samtidigt ge de kommande genera-\r\ntionerna möjlighet till samma utveckling.\r\nSkall vi klara det krävs det mycket. Det krävs bl.a.\r\natt vi kan utnyttja både råvaror och energi mycket\r\neffektivare än i dag. Det krävs det som jag tror Len-\r\nnart Daléus nämnde, nämligen den s.k. faktor 10. Tio\r\ngånger effektivare behöver vi kunna utnyttja råvaror\r\noch energi för att ge alla människor på jorden, inklu-\r\nsive kommande generationer, möjligheter till ett gott\r\nliv.\r\nDet här väckte förvåning när vi första gången tog\r\nupp det i EU för närmare ett år sedan. I dag har vi\r\nmånga EU-länder med på att driva detta inför den\r\nstora FN-konferensen i sommar, den stora UNGAS-\r\nkonferensen, där vi skall följa upp Rio-konferensen.\r\nJag tycker att det här är ett nytt åtagande som vi i\r\nEuropa och OECD-länderna skall göra, både för oss\r\nsjälva och för utvecklingsländerna. Vi bör arbeta för\r\nen faktor 10, och vi bör åta oss det vid FN-\r\nkonferensen i sommar.\r\nSedan, herr talman, skulle jag vilja ta upp en del\r\nav de frågor som kom upp med anledning av skrivel-\r\nsen. Jag ber de inledande talarna om ursäkt; jag hade\r\nförstått att debatten skulle börja kl. 10.30, och därför\r\nmissade jag ett par av er, men jag får väl ta era frågor\r\ni efterhand.\r\nJag tror att det var Gudrun Lindvall som tog upp\r\nfrågan om skrivelsen och om vad skrivelsen skall\r\ninnehålla. Jag ser fram emot att vi skall kunna utveck-\r\nla miljöskrivelsen till riksdagen varje år för att verkli-\r\ngen visa hur arbetet mot ett ekologiskt hållbart Sveri-\r\nge fortskrider. Regeringen har ju sagt att vi skall åter-\r\nkomma om arbetslösheten regelbundet till riksdagen.\r\nJag vill också göra det när det gäller miljön. Min\r\ntanke är att vi skall ha mål - vi kommer nu att lägga\r\nfast nya miljömål - och tydliga indikatorer som visar\r\noss åt vilket håll det går och vad som utvecklas rätt\r\noch fel. Varje sektor skall varje år redovisa hur arbe-\r\ntet mot ett ekologiskt hållbart Sverige går på dess\r\nområde. Det är bara ett första försök vi gör i årets\r\nmiljöskrivelse - mål och indikatorer saknas här - men\r\nvi kommer alltså tillbaka med en mer heltäckande\r\nskrivelse i framtiden.\r\nJag vill också ta upp klimatfrågan, som ju är en av\r\nvåra allra viktigaste miljöfrågor. Sverige är ett av de\r\nländer som har gjort mest. Vi har bland de lägsta\r\nkoldioxidutsläppen per capita, vi har minskat våra\r\nkoldioxidutsläpp kraftigt sedan 1970-talet, vi har\r\ninfört åtgärder, t.ex. en skatt på koldioxidutsläpp, och\r\nvi har drivit denna fråga internationellt.\r\nSverige skall självklart fortsätta driva klimatfrå-\r\ngorna. Riksdagens mål, att vi skall fortsätta minska\r\nkoldioxidutsläppen, ligger fast. Vi skall fortsätta\r\nminskningarna även efter år 2000. Vilket nytt mål vi\r\nskall ha och hur det skall uppnås kommer riksdagen\r\natt få ta ställning till i framtiden. Vi skall inte utnyttja\r\nden möjlighet till ökning som EU har givit oss, utan vi\r\nskall tvärtom fortsätta minska koldioxidutsläppen. Det\r\ngör vi genom att spara energi - det inbegriper dess-\r\nutom ny, bra, svensk teknik, så det är positivt på alla\r\nsätt - och använda förnybara energikällor, och på lång\r\nsikt, för att fasa ut all kärnkraft, handlar det också om\r\natt samarbeta med länderna runt om i Östersjöregio-\r\nnen för att använda naturgas i stället för både farliga\r\nkärnkraftverk och kol runt Östersjön.\r\nAlternativet till detta skulle vara att göra en snab-\r\nbavveckling av kärnkraften när den är gammal eller\r\natt börja bygga nya kärnkraftverk redan nu. Inget av\r\ndetta tror jag egentligen att moderaterna vill. Ändå\r\nprotesterar man mot att vi inleder avvecklingen. Mo-\r\nderaterna tycks tro att kärnkraften är ett slags evig-\r\nhetsmaskin som bara går och går. Sådana evighetsma-\r\nskiner drömde jag om när jag var liten och läste sago-\r\nböcker, men jag tror fortfarande inte att de existerar.\r\nKärnkraften är definitivt ingen evighetsmaskin. Den\r\när tvärtom mycket farlig om vi försöker använda den\r\nsom en sådan.\r\nVill vi göra något åt koldioxidutsläppen skall vi\r\nframför allt ge oss på trafiken. Där finns 40 % av våra\r\nkoldioxidutsläpp i dag. Bilarna borde halvera sin\r\nbränsleförbrukning på 10 år. När vi arbetar för det,\r\nbl.a. genom höjda bensinskatter, säger moderaterna\r\nnej. Det ger ingen större trovärdighet för moderater-\r\nnas klimatpolitik.\r\nDan Ericsson tog upp frågan om vad vi gör åt ök-\r\nningen. Ja, gör vi ingenting får vi en ökning av koldi-\r\noxidutsläppen, men vi skall inte sitta passiva. Vi sat-\r\nsar nu på energisparande, biobränsle, ytterligare öka-\r\nde skatter på utsläppen, minskade utsläpp och ny\r\nteknikupphandling. Vi räknar med att vi därmed\r\nkommer att kunna fortsätta minska de svenska koldi-\r\noxidutsläppen och samtidigt agera för att länderna\r\nrunt omkring oss också minskar sina koldioxidut-\r\nsläpp.\r\nHerr talman! Jag hade räknat med att jag skulle\r\nhinna svara på några fler frågor som jag fick i debat-\r\nten, men jag får ta upp dem under replikstunden i\r\nstället.</pre><pre>Anf.  40  LENNART DALÉUS (c) replik:\r\nHerr talman! Jag hade faktiskt tänkt fråga om\r\nmiljöministerns syn på detta med faktor 10, men det\r\nkom hon ju självmant in på i sitt anförande.\r\nJag hade också tänkt att bara för ordningens skull\r\nsäga att flera av de frågor som miljöministern nämnde\r\n- Barsebäck, Dennisleden och mycket annat - kanske\r\nkunde verka nyupptäckta under de senaste åren. Utan\r\nnågon jämförelse i övrigt har man under de senaste\r\nveckorna kunnat se annonser från Miljöpartiet på\r\nkommunikationsmedlen i Stockholm där man bockar\r\nav Barsebäck och Dennislederna som om det var\r\nMiljöpartiets förtjänst att vi nu kommer till riktiga\r\nbeslut på dessa områden.\r\nVad jag vill ha sagt, herr talman, är att vi från\r\nCenterpartiets sida under en följd av år - väldigt\r\nmånga år i själva verket - har haft synpunkter, för att\r\nuttrycka det försiktigt, på kärnkraften, Barsebäck och\r\nDennislederna och faktiskt även på den ekologiska\r\nomställningen, även om vi har givit den andra namn -\r\nvi har talat om kretsloppsutveckling. Agenda 21 lik-\r\nsom konventionen om biologisk mångfald och kli-\r\nmatkonventionen var sådana dokument som den cen-\r\nterpartistiske miljöministern och partiledaren skrev\r\nunder i Rio 1992.\r\nJag är glad att man nu kommer till en skördetid i\r\nde här frågorna - det är bra för sakfrågan. Jag kan\r\nmed detta bara säga att vi kommer att fortsätta från\r\nCenterns sida, herr talman, att driva frågor av det\r\nslaget, oavsett vem som sedan skördar lagrarna i\r\nhanteringen av det.</pre><pre>Anf.  41  Miljöminister ANNA LINDH (s):\r\nHerr talman! Jag ger gärna både Lennart Daléus\r\noch Centern erkännandet att detta är frågor som ni har\r\ndrivit aktivt och som vi har drivit tillsammans. Det\r\nvisar väl bara att vi trivs bättre i varandras sällskap än\r\ni moderaternas.</pre><pre>Anf.  42  GÖTE JONSSON (m) replik:\r\nHerr talman! Jag tar talarstolen i anspråk därför att\r\njag vill visa ett tidningsurklipp.\r\nDet är intressant att lyssna till Anna Lindh. Det är\r\nbra att hon är framtidsoptimist. Jag tror också att vi\r\nlöser miljöfrågorna. Men då måste vi vara konsekven-\r\nta.\r\nDet tidningsurklipp jag har här är från en små-\r\nlandstidning. Anna Lindh besökte Småland i förra\r\nveckan. Det står att Anna Lindh talade sig varm för\r\nnaturgas. Det är ju intressant att konstatera att Anna\r\nLindh gjorde det också här, litet i förbifarten. Det är\r\ntydligen inte bara Sverige som skall koppla in på\r\nfossilgasspåret, utan hela norra Europa inklusive\r\nBaltikum. Jag måste fråga: Är det verkligen miljömi-\r\nnisterns mening? Är det så att vi skall ersätta kärn-\r\nkraften med fossilgas?\r\nDet är intressant att se dubbeltydigheten i vad An-\r\nna Lindh säger. Anna Lindh säger att Sverige är det\r\nland som har haft de lägsta koldioxidutsläppen sedan\r\n1970-talet. Vad är orsaken till det? Jo, det är att vi har\r\nanvänt mindre fossilenergi för att få fram el än vad\r\nmånga andra länder har gjort. Anna Lindh säger sedan\r\natt vi skall fortsätta med den utvecklingen och samti-\r\ndigt ställa om till ett fossilgassamhälle. Jag måste då\r\nfråga: Hur mycket fossilgas skall Sverige använda?\r\nHur mycket kommer koldioxidutsläppen att öka, när\r\nvi växlar om till fossilgassamhället? Svara mig bara\r\npå denna fråga, Anna Lindh: Blir det svårare eller\r\nlättare att uppnå koldioxidmålet genom avvecklings-\r\nbeslutet?\r\nVi tror naturligtvis inte på några evighetsmaski-\r\nner. Den formen av debatt är ganska meningslös. Vi\r\nhar också sagt att kärnkraften skall avvecklas, men\r\nden skall avvecklas när vi har andra, hållbara alterna-\r\ntiv. Fossilgas är inte något hållbart alternativ från\r\nmiljösynpunkt.</pre><pre>Anf.  43  Miljöminister ANNA LINDH (s):\r\nHerr talman! Den här debatten handlar faktiskt\r\ninte bara om Barsebäck, Göte Jonsson. Barsebäck\r\nklarar vi utan någon naturgas. Det handlar inte heller\r\nbara om hur vi skall klara att avveckla de svenska\r\nreaktorerna, utan det handlar om vilken energipolitik\r\nvi skall ha i framtiden för hela norra Europa. Vi som\r\ninte känner oss särskilt trygga med Ignalina - vad\r\nskall vi ha i stället för det kärnkraftverket? Vad skall\r\nvi ha i stället för de ryska kärnkraftsreaktorer, som vi\r\nkanske inte heller känner oss trygga med?\r\nVad skall vi ha i stället för kolanvändningen i\r\nBaltikum? Vad skall vi ha i stället för kolanvändning-\r\nen i Polen, Tyskland och England? Hade vi inte ko-\r\nlanvändning i dessa länder i dag och runt hela jordklo-\r\ntet skulle vi inte heller ha något klimatproblem. Det är\r\ninte kopplat till den svenska kärnkraftsavvecklingen -\r\ndet är kopplat till en omfattande användning av kol\r\nrunt om i världen, bl.a. i Nordeuropa.\r\nGenom en naturgassatsning skulle vi kunna av-\r\nveckla kolanvändningen och de farligaste kärnkrafts-\r\nreaktorerna runt om i Östersjöregionen. Därför ger\r\nnaturgasen på medellång sikt den bästa möjligheten\r\natt lämna kolsamhället och att avveckla den farliga\r\nkärnkraften i öst.\r\nPå riktigt lång sikt tror jag att vi klarar hela Nord-\r\neuropa med förnybara energikällor, men jag tycker att\r\ndet är viktigt att vi har ett realistiskt alternativ till\r\nkolet. Ersätter vi kolet med naturgas så minskar vi\r\nockså klimatproblemen.</pre><pre>Anf.  44  GÖTE JONSSON (m) replik:\r\nHerr talman! Miljöministern får ursäkta, men jag\r\ntycker att miljöministerns uttalanden blir mer och mer\r\nvirriga. Här säger miljöministern nu helt plötsligt att\r\nvi skall avveckla både kol och kärnkraft och ersätta\r\ndem med fossilgas. I och med detta klarar vi klimat-\r\nproblemet, säger hon. Miljöministern vet väl att även\r\nnaturgas och fossilgas innebär koldioxidutsläpp. Det\r\nrör sig om ungefär 50 % i förhållande till kolenergin.\r\nVi ser i och för sig med tillfredsställelse att de\r\nländer som i dag använder smutsigt kol växlar om till\r\nfossilgas. Det är ett steg i rätt riktning. Men att snab-\r\nbavveckla säker kärnkraft och ersätta den med fossil-\r\ngas är ett steg i fel riktning. Vi har i Moderata sam-\r\nlingspartiet faktiskt en sådan framtidsoptimism att vi\r\ntror att om vi använder våra kärnkraftverk så länge de\r\när driftssäkra så lyckas vi under den tiden få fram\r\nförnybar, säker energi utan att behöva växla över till\r\nfossilgassamhället.\r\nJag konstaterar att Sveriges miljöminister är på\r\ndefensiven när det gäller klimatmålet. Jag beklagar att\r\nSveriges miljöminister 1997 har en så defensiv in-\r\nställning till den viktigaste övergripande miljöfrågan.\r\nMen nu har vi fått besked: Sverige skall växla om och\r\nbli ett fossilgassamhälle - inte på kort sikt, som bl.a.\r\nLennart Daléus har sagt, utan på lång sikt. Det är det\r\nsom är miljöministerns ambition. Det är en helt felak-\r\ntig ambition, om vi utgår från det övergripande kli-\r\nmatproblemet.</pre><pre>Anf.  45  Miljöminister ANNA LINDH (s):\r\nHerr talman! Göte Jonsson får ursäkta - jag tycker\r\ninte att hans uttalanden är virriga; däremot tycker jag\r\natt de är mycket okunniga.\r\nOm vi skall kunna avveckla kolanvändningen i\r\nhela Nordeuropa både på kort sikt och på medellång\r\nsikt, krävs det att vi använder också naturgas. Om vi\r\nskall kunna avveckla kärnkraften, inklusive de farliga\r\nkärnkraftverken i Östeuropa, krävs det också att vi\r\nanvänder naturgas. Jag har tidigare inte hört att Göte\r\nJonsson har sagt att Ignalina är ett bra kärnkraftverk,\r\nsom Göte Jonsson vill ha till en evighetsmaskin. Jag\r\nhar tidigare inte hört att kärnkraften i Ryssland är bra\r\noch säker. Nu får vi alltså besked om att Ignalina och\r\nde ryska kärnkraftverken är bra och säkra och skall\r\nbehållas för framtiden, i stället för att ersättas med\r\nbl.a. naturgas.\r\nMedan bl.a. Sverige, EU och Världsbanken försö-\r\nker få Östeuropa att inte fortsätta att satsa på kärnkraf-\r\nten utan att ersätta den med bl.a. naturgas går alltså\r\nmoderaterna sin egen väg och vill att man i Östeuropa\r\ni stället fortsätter att driva kärnkraftverken. Det be-\r\nklagar jag mycket, herr talman. Jag hoppas bara att\r\nmoderaterna inte får styra energipolitiken, vare sig i\r\nSverige eller i dessa andra regioner.</pre><pre>Anf.  46  GUDRUN LINDVALL (mp) re-\r\nplik:\r\nHerr talman! Jag vill först tacka för att mycket av\r\ndet som vi har framfört i vår motion kommer att fin-\r\nnas i kommande skrivelse - jag förmodar att det är så\r\njag skall uppfatta det som miljöministern säger.\r\nVi har bl.a. tagit upp att det behövs ett speciellt\r\nkapitel för den biologiska mångfalden. Den blir inte\r\nsynlig om man väver in den i alla andra kapitel, och\r\nden behöver därför lyftas ut. Vi kan se effekter av\r\nmånga av miljöproblemen på den biologiska mång-\r\nfalden. Vi kan också få en indikation på vilket håll vi\r\när på väg mot. Det faktum att var tredje sädesärla och\r\nmer än varannan ladusvala och tofsvipa har försvunnit\r\nfrån jordbrukslandskapet visar att kemikaliejordbru-\r\nket inte är ekologiskt hållbart och inte är förenligt\r\nmed den biologiska mångfald som vi vill ha.\r\nNordsjödeklarationen är en oerhört radikal dekla-\r\nration. Den säger att vi på 25 års sikt - ungefär en\r\ngeneration - skall ha kommit nära en nollkoncentra-\r\ntion för av människan tillverkade syntetiska ämnen.\r\nAvser miljöministern att se till att detta blir ett natio-\r\nnellt mål? Det skulle jag gärna vilja veta.\r\nJag skulle också vilja veta vad miljöministern av-\r\nser att göra åt det faktum att man i dag börjar hitta\r\nbekämpningsmedel i grundvatten. I Danmark har man\r\nt.ex. hittat Roundup, ett medel som vi nu kan se att\r\nmånga växter genmanipuleras för att tåla - en mycket\r\nobehaglig utveckling. Även Basta, som i princip är\r\nsamma sak fastän ett ammoniumsalt av glyfosat, har\r\nåterfunnits.\r\nVissa forskare säger att ju duktigare man blir på\r\natt analysera, desto mer hittar man. Somliga säger\r\nockså att allt som man söker efter vid analysen finner\r\nman. Nu undrar jag: Vilka åtgärder avser miljöminis-\r\ntern att vidta för att vi skall få veta hur det ser ut? I en\r\nbrunn i Skåne har man hittat 25 gånger högre halt än\r\nvad EU:s norm tillåter av atrazin, ett ämne som fak-\r\ntiskt har varit förbjudet i Sverige i ett tiotal år. Vilka\r\nåtgärder får vi se framöver, och när kommer pengarna\r\nför att börja åtgärda de miljöskadade områdena?</pre><pre>Anf.  47  Miljöminister ANNA LINDH (s):\r\nHerr talman! När det gäller hur resultatet av\r\nNordsjökonferensen, som var en viktig och bra konfe-\r\nrens, också skall översättas till svenska mål vill jag\r\nsvara att vi kommer att få en del av förslagen av Ke-\r\nmikommittén i sommar. Vi kommer även i övrigt att\r\nta upp både kommitténs förslag och regeringens för-\r\nslag till nya miljömål i den miljöproposition som vi\r\nhar lovat till riksdagen nästa vår, 1998.\r\nSkall vi veta hur det ser ut med miljögifterna i\r\nnaturen skall vi naturligtvis ha en bra miljöövervak-\r\nning. Men jag skulle faktiskt också vilja stryka under\r\nvårt EU-arbete. Det har ju visat sig att många mil-\r\njögifter, som vi inte ens använder i Sverige, ändå\r\nkommer till oss via både vatten och luft och finns här.\r\nDet handlar alltså inte enbart om gamla försyndelser,\r\nutan det är också sådant som kommer från andra län-\r\nder.\r\nDärför menar jag att en viktig del av vår framtida\r\nkemipolitik är att arbeta via EU. Vi skall själva gå\r\nföre och visa att vi kan och att det går, och vi skall\r\nockså driva på i EU-arbetet för att minska kemikalie-\r\nanvändningen i andra europeiska länder.</pre><pre>Anf.  48  GUDRUN LINDVALL (mp) re-\r\nplik:\r\nHerr talman! Jag fick inget svar på frågan om vil-\r\nka åtgärder miljöministern avser att vidta för att vi\r\nskall få reda på vilka bekämpningsmedel som finns i\r\ndet svenska grundvattnet. Det visar sig att det kommer\r\nnu. Många kommuner börjar analysera, men det är\r\noerhört dyra analyser. Jag skulle vilja se ett förslag till\r\nett system där man kan söka pengar för att komma till\r\nrätta med detta. Jag skulle vilja se ett förslag till hur\r\nvi skall kunna klara de riktvärden som EU har.\r\nDet är riktigt, som miljöministern säger, att EU\r\nmedför olika saker när det gäller kemikalier. Så t.ex.\r\nser EU just nu över den typ av bekämpningsmedel\r\nsom vi pratar om. Man testar i första omgången 87\r\nstycken. Av dem är 37 godkända i Sverige. Det finns\r\nalltså en risk för att 50 medel som vi har förbjudit\r\ndärför att de har varit för giftiga åter blir tillåtna att\r\nanvända i Sverige. Jag kan mycket väl hålla med om\r\natt det är ett problem. Jag hoppas att miljöministern\r\nhar mycket stor framgång i det arbetet. Om inte lär\r\nSverige översvämmas av gifter som vi definitivt inte\r\nvill ha: atrazin, lindan osv.\r\nJag fick inget svar på frågan om den biologiska\r\nmångfalden kommer att utgöra ett eget kapitel i skri-\r\nvelsen nästa år. Det skulle vara mycket bra. Det är på\r\ndet området det sker någonting. Det är just om vi tittar\r\npå den biologiska mångfalden som vi ser om vi är på\r\nväg åt rätt håll eller inte vad gäller miljöeffekterna.\r\nJag skulle bara vilja poängtera en sak. Från Miljö-\r\npartiets sida anser vi inte att fossilgas är det som skall\r\nersätta energisystemen i framtiden. Vi anser att det\r\nskall vara förnybara ämnen som biobränsle. Det\r\nskulle faktiskt gå mycket bra för Baltikum att ersätta\r\nsitt kol med fossilgas österifrån. Det man nu diskute-\r\nrar är en ledning över Sverige. Det förutsätter att\r\nmånga av de värmeverk som i dag eldar med\r\nbiobränsle konverterar till fossilgas. Vi tror inte alls\r\natt det skulle vara en framtid. Det låser snarare fast\r\noss i ett samhälle som skjuter undan det samhälle vi\r\nvill ha, nämligen ett samhälle baserat på biobränslen.\r\nJag skulle vilja ha en kommentar till detta.</pre><pre>Anf.  49  Miljöminister ANNA LINDH (s):\r\nHerr talman! Som svar på den sista frågan kan jag\r\nsäga att jag tror att det inte bara är Sverige utan även\r\nländerna omkring oss som skall klara sig med förny-\r\nbara energikällor på lång sikt. Naturgasen är en paren-\r\ntes, men jag tror ändå att det är en nödvändig parantes\r\nunder en period. Jag har inte heller tagit ställning till\r\nhuruvida detta skall ske via ledningar över Sverige\r\neller om man skall ta gasen österifrån, men det är\r\nviktigt att man får en avveckling av kolanvändningen\r\ni de Baltiska länderna. Det måste ske relativt snart för\r\natt vi skall klara klimatfrågorna.\r\nKolanvändningen för också med sig många andra\r\nmiljöproblem - inte minst försurningen, som vi drab-\r\nbas av i Sverige.\r\nNär det gäller den biologiska mångfalden kan jag\r\nsäga att vi ännu inte har bestämt hur nästa års skrivel-\r\nse skall se ut. Jag är däremot litet tveksam till att inte\r\nhålla fast vid att de olika sektorerna skall redovisa sitt\r\nmiljöarbete. Det innebär att den biologiska mångfal-\r\nden blir en del av redovisningen av hur det går i sko-\r\ngen, hur det går i jordbruket osv. Detta finns det möj-\r\nlighet att diskutera vidare.\r\nVad beträffar kemikaliereglerna tycker jag inte att\r\nman skall måla fan på väggen när det gäller EU och\r\nEU:s diskussion om bekämpningsmedel. Varken jag\r\neller jordbruksministern anser att vi skall behöva ta in\r\nnågra medel i Sverige som inte är tillåtna här i dag,\r\nmen det gäller att vara mer offensiv än så. Det gäller\r\natt utnyttja EU-medlemskapet till att se till att de\r\nfarligaste medlen försvinner också ifrån andra länder.\r\nVi kan se att vi redan har haft framgångar i vårt kemi-\r\nkaliearbete, som vi räknar med skall fortsätta. Vi har i\r\nSverige visat att det går att kraftigt minska bekämp-\r\nningsmedlen i jordbruket. Därmed tycker vi att även\r\ndetta är ett bra exempel för andra länder.</pre><pre>Anf.  50  DAN ERICSSON (kd) replik:\r\nHerr talman! Också jag häpnade något över Anna\r\nLindhs franka uttalande om att kärnkraft skall ersättas\r\nmed naturgas. Nu är det inte bara en restpost, vilket vi\r\nhar hört tidigare när det gäller ökad fossilbränslean-\r\nvändning. Jag undrar just vad Centerpartiet och\r\nVänsterpartiet säger om det.\r\nVad gäller kolhanteringen vill jag läsa ur ett rela-\r\ntivt färskt TT-meddelande: Den danska energiför-\r\nbrukningen och elproduktionen steg explosivt under\r\n1996. Detta innebar i sin tur att utsläppen av koldiox-\r\nid i Danmark steg för första gången under detta årti-\r\nonde. En av orsakerna bakom den markant ökade\r\ndanska energiförbrukningen är att Norge och Sverige\r\nde senaste två åren har köpt mycket dansk el. Netto-\r\nexporten av dansk el till Sverige och Norge har legat\r\npå omkring 50 % av den totala danska elförbrukning-\r\nen.\r\nDet är alltså vi som har bidragit till ökad kolför-\r\nbränning. Vi har en nettoimport av kol motsvarande\r\nfem terawattimmar. Det kan omsättas i utsläppen av\r\nkoldioxid från en miljon tvåhundratusen bilar. Det är\r\ndetta som är dubbelspelet från er sida. Nu får vi det\r\nfranka beskedet att kärnkraften skall ersättas med\r\nnaturgas. Dessutom får vi en ökad oljeanvändning och\r\nökad kolförbränning. Det är mycket tydligt i det dans-\r\nka exemplet. Det går inte ihop. Nu förstår jag litet\r\nbättre varför man i betänkandet avslår tankar om att\r\nsätta klimatfrågan överst på agendan, skapa ett effek-\r\ntivt handlingsprogram för att begränsa koldioxidav-\r\ngången och hitta metoder för att binda kolet. Det\r\ngäller kretsloppet stad-land. Nu börjar jag förstå och\r\nbli litet orolig. Ni menar inte riktigt allvar när det\r\ngäller att bekämpa koldioxidutsläppen. Man satsar\r\nlångsiktigt på att öka koldioxidutsläppen via naturgas.\r\nMan satsar på fossilbränslen.\r\nVad svarar egentligen Anna Lindh på detta? Jag\r\nhoppas att det var ett oövertänkt uttalande och att hon\r\ntar tillfället att ta tillbaka påståendet att vi skall bygga\r\nfast oss med naturgas. Det förhindrar det ekologiskt\r\nuthålliga energisystemet.</pre><pre>Anf.  51  Miljöminister ANNA LINDH (s):\r\nHerr talman! Jag visste inte att debatten i en\r\nsvensk riksdags kammare skulle vara så begränsad att\r\nden inte fick röra något som händer utanför Sveriges\r\ngränser. Mycket av det som sker i Sverige påverkas\r\nfaktiskt av det som sker utanför våra gränser. Hade\r\nDan Ericsson lyssnat och velat förstå vad jag talade\r\nom hade han hört att jag talar om att vi måste använda\r\nnaturgasen mer i Nordeuropa - i Östersjöregionen -\r\ninte på grund av att kolanvändningen är stor i Sverige\r\nutan på grund av att kolanvändningen är stor i Polen,\r\nTyskland och Baltikum. Det är där jag menar att na-\r\nturgasen skall användas. Vi skall inte använda den för\r\natt avveckla Barsebäck - det sade jag mycket tydligt -\r\nmen för att avveckla t.ex.  Ignalina. Vi skall inte låta\r\nbli de förnybara energikällorna eller energisparandet i\r\nSverige. Vi skall se till att vi på medellång sikt får en\r\nbättre och säkrare utveckling i hela Nordeuropa.\r\nDet är svaret på frågan om naturgasen. Jag tror\r\ndock inte att det handlar om att Dan Ericsson, som\r\ntrots allt kan en del om dessa frågor, inte inser att\r\nnaturgasen behövs för att avveckla kolanvändning och\r\nfarliga kärnkraftverk i Östeuropa. Dan Ericsson tyck-\r\ner att det är roligare att försöka begränsa debatten till\r\natt bara handla om Sverige, därför att han inser att\r\nhans argument inte håller annars.</pre><pre>Anf.  52  DAN ERICSSON (kd) replik:\r\nHerr talman! Det nya i debatten är Anna Lindhs\r\nfranka uttalande om att kärnkraften skall ersättas med\r\nnaturgas. Ett sådant tydligt uttalande har inte gjorts\r\ntidigare. Anna Lindh har tidigare varit försiktig i\r\ndessa frågor. Nu får vi en ny deklaration. Det är det\r\nsom är det allvarliga.\r\nHur ser Anna Lindh på kolimporten? Kolimporten\r\nfrån Danmark innebär en ökad utsläppsmängd från\r\nenergisystemet motsvarande utsläppen från en miljon\r\ntvåhundratusen bilar. Ministern säger att vi skall job-\r\nba för att dämpa utsläppen. Det går inte ihop. Det blir\r\nde facto ökade utsläpp. Sveriges möjlighet att öka\r\nutsläppen av koldioxid med 5 % måste användas om\r\ndenna politik genomförs.\r\nJag vet inte om Anna Lindh själv riktigt förstod\r\ndigniteten i vad hon sade, men jag ser det som en\r\noerhört alarmerande signal. Nu börjar fördämningarna\r\nsläppa. Nu skall man satsa mycket kraftfullt på natur-\r\ngas. Vi vet att det förhindrar framväxten av en\r\nbiobränslemarknad. Får vi ett naturgassystem får vi\r\ninte in de förnybara bränslena. Det är elementärt.\r\nAvslutningsvis: Jag ställde ett antal frågor som jag\r\ninte har lyckats få svar på. Kan jag få ett kort svar på\r\nfrågan om sophanteringen? Nås det resultat i kampen\r\nmot handel med sopor och bränning av tyska sopor i\r\nde svenska värmeverken? Jag vill ha stopp på det. Jag\r\nhoppas att Anna Lindh också vill det. Når vi resultat\r\ndär? När kommer förslaget om avfallsskatt?</pre><pre>Anf.  53  Miljöminister ANNA LINDH (s):\r\nHerr talman! Som vi tidigare har sagt räknar vi\r\nmed att avfallsskatten skall kunna träda i kraft den 1\r\njanuari 1998.\r\nDet är olyckligt att man bränner t.ex. tyska sopor i\r\nSverige och därmed förlorar en del av de miljövinster\r\nsom vi försöker få med dagens avfallshantering. Den\r\nhär frågan driver vi inom EU. Jag hoppas att vi får\r\nupp frågan igen vid miljöministermötet i juni.\r\nDan Ericsson tar upp kolimport från Danmark un-\r\nder 1996. Men, Dan Ericsson, kärnkraften var inte\r\navvecklad då. Nu har vi lagt fram förslag om hur vi\r\nskall satsa på energisparande, biobränsle, förnybara\r\nenergikällor och även trafiken för att på olika sätt\r\nminska koldioxidutsläppen. Vi ser alltså fortfarande\r\nfram emot en minskning av de svenska koldioxidut-\r\nsläppen.\r\nHerr talman! Jag ger gärna mina sista sekunder till\r\nDan Ericsson för att få reda på hur han vill ersätta\r\nkolanvändningen och kärnkraftverken i Östeuropa.</pre><pre>Anf.  54  HANNA ZETTERBERG (v) re-\r\nplik:\r\nHerr talman! Jag tänker börja med att tacka Anna\r\nLindh för att hon för upp den här debatten på en bra\r\noch internationell nivå. Miljöfrågorna är internationel-\r\nla och många av de problem som vi behöver tackla\r\nhär handlar just om det. Hur kan vi hjälpa inte bara\r\noss själva utan också andra? Hur kan vi se till att den\r\nteknik som behövs i hela världen kommer fram?\r\nFaktor 10-diskussionen är jätteviktig. Jag har bara\r\nen liten fråga. Anna Lindh sade att det handlar om en\r\neffektivisering när det gäller användningen. Jag und-\r\nrar om Anna Lindh med effektivisering också menar\r\nminskning av konsumtionen. Jag tror att det är viktigt\r\natt föra upp den debatten. Jag är nämligen övertygad\r\nom att det till en stor del också handlar om att vi\r\nmåste minska konsumtionen, det som egentligen är\r\nvästvärldens överflöd.\r\nI själva betänkandet finns det egentligen en stor\r\nenighet om miljöfrågorna. I den här debatten har\r\ndäremot moderaterna tydligt profilerat sig. Men det\r\nfinns några konkreta frågor som jag tog upp i mitt\r\nanförande som jag gärna skulle vilja ha svar på. En\r\nfråga gällde batterierna. Enligt vad regeringen tidigare\r\nhar sagt skall det hända någonting under det första\r\nhalvåret 1997. Dagarna går. Jag undrar vad som\r\negentligen händer.\r\nEn annan fråga gäller miljösaneringen. I det här\r\nbetänkandet står det att regeringen tänker återkomma\r\ni vårpropositionen. Nu har jag läst vårpropositionen.\r\nDet står ingenting där. Har Anna Lindh någon kom-\r\nmentar till det? När återkommer ni?</pre><pre>Anf.  55  Miljöminister ANNA LINDH (s):\r\nHerr talman! Jag hann inte svara på frågorna från\r\nHanna Zetterberg tidigare. Därför gör jag det nu.\r\nNär det gäller batterierna tror jag att Ingemar Jo-\r\nsefsson var litet blygsam. Det var därför som han inte\r\nville svara på frågan. Han gjorde ju utredningen, och\r\nvi fick ett bra förslag. Vi räknar med att vi skall åter-\r\nkomma och lägga fram ett förslag under våren. Vi har\r\nhaft det notificerat i EU. Därmed har det tagit litet tid.\r\nMen vi ser inga problem, utan regeringen återkom-\r\nmer, som sagt, med förslag under det här halvåret.\r\nHanna Zetterberg frågade också om amalgamet.\r\nVi ser att användningen har minskat, men nu har\r\nminskningen liksom kommit av sig. Vi vill diskutera\r\ndessa frågor ihop med hela kvicksilverfrågan. Vi\r\nräknar med att vi skall komma tillbaka med förslag\r\nefter det att Kemikommittén har lagt fram sina förslag\r\nom kemikalier. Men detta är en viktig signal även till\r\ntandläkarna. Om kvicksilver är ett mycket farligt\r\nmiljögift skall också tandläkarna göra allt de kan för\r\natt avveckla sin användning av amalgam.\r\nNär det gäller miljösaneringen ber jag också att få\r\nåterkomma. Vi försöker se över vad vi kan göra. Kan\r\nvi t.ex. låta kommunerna söka anslag när det gäller\r\ndet ekologiskt hållbara programmet? Med kommu-\r\nnernas medverkan skulle man då kunna ta itu med en\r\ndel av de förorenade områdena. Men vi får, som sagt,\r\nåterkomma till detta.\r\nNär det gäller faktor 10 tror jag att vi måste bli tio\r\ngånger effektivare. Om vi inte klarar av det måste vi\r\nockså minska konsumtionen. Men det är inte säkert att\r\nvi bara behöver inrikta oss på att minska konsumtio-\r\nnen. Det handlar faktiskt också om att utnyttja både\r\nenergi och råvaror tio gånger effektivare.</pre><pre>Anf.  56  HANNA ZETTERBERG (v) re-\r\nplik:\r\nHerr talman! Tack så mycket för svaren. De var\r\nklargörande, åtminstone på en del punkter.\r\nNär det gäller faktor 10 är jag medveten om att det\r\nhandlar om både-och. Jag tror att vi är överens i den\r\nfrågan. Men det är viktigt att poängtera för folk att en\r\nstor del av den konsumtion som vi har i vårt samhälle\r\ni dag, och som vi är vana vid, faktiskt handlar om en\r\nlivsstil. Vi pratade om det tidigare. Jag tror att vi\r\nbehöver ifrågasätta den ganska rejält.</pre><pre>Anf.  57  GÖTE JONSSON (m):\r\nHerr talman! Jag har i och för sig förståelse för om\r\nmiljöministern blir stressad av den här debatten. Men\r\nom man är miljöminister och har ansvaret för en\r\nlångsiktig och övergripande miljöpolitik måste man\r\nför det första stå för det man säger. För det andra skall\r\nman inte tillvita sina med- eller motdebattörer någon-\r\nting som de inte har sagt.\r\nDet unika i miljöministerns besked i dag är det\r\nfaktum att miljöministern säger att vi skall växla in i\r\nett fossilgasberoende, inte bara på kort sikt utan också\r\npå längre sikt. Sedan spelar det ingen roll om miljö-\r\nministern utgår från Dan Ericssons kunskap och kun-\r\nnande och min brist på kunskap i dessa frågor. Det\r\nkan vi lämna därhän.\r\nDet intressanta är att miljöministern utifrån sin\r\nposition nu talar om för kammaren och Sveriges riks-\r\ndag att regeringens miljöambition är att man skall\r\nväxla över från kärnkraft till fossilgas på det nationel-\r\nla planet.\r\nVi begränsar inte debatten om energi- och miljö-\r\nfrågorna i Nordeuropa. Om miljöministern hade varit\r\nhär när jag höll mitt anförande skulle hon ha hört att\r\njag tog upp den frågan mycket klart. Jag har givetvis\r\ninte sagt att de farliga aggregaten skall vara kvar i\r\nÖsteuropa. Jag har sagt att vi skall se till att vi växlar\r\nom från kärnenergi till förnybar och säker framtidse-\r\nnergi. Miljöministern är mig svaret skyldig på den här\r\npunkten.</pre><pre>Anf.  58  Miljöminister ANNA LINDH (s):\r\nHerr talman! Jag skall försöka mig på en ny peda-\r\ngogisk förklaring.\r\nVad betyder vår energipolitik? Till att börja med\r\nhar vi åtagit oss att stabilisera våra koldioxidutsläpp\r\ntill år 2000. Det innebär att vi ersätter Barsebäck\r\ngenom att spara energi och genom att börja satsa på\r\nförnybara energikällor. Vi satsar t.ex. mycket på\r\nbiobränslen under de kommande åren. Det är viktigt.\r\nJag tror att vi även kan klara av att ersätta ytterligare\r\nreaktorer genom sparande, biobränsle och förnybara\r\nenergikällor.\r\nVi kan titta i ett litet längre perspektiv - men fort-\r\nfarande är det inte ett långsiktigt perspektiv. Nästa\r\nklimatmål skall enligt den internationella klimatkon-\r\nventionen vara uppnått 2010. Låt oss titta fram till år\r\n2010. Hur skall vi i Europa kunna åstadkomma en 15-\r\nprocentig koldioxidreduktion till år 2010? Om vi skall\r\nminska koldioxidutsläppen i hela Europa med 15 %\r\ntill år 2010 krävs det att vi avvecklar en stor del av\r\nkolanvändningen. Vi bör dessutom, av säkerhetsskäl,\r\nha ersatt en hel del av de farliga kärnkraftverk som\r\nfinns i Östeuropa till år 2010. I det perspektivet ser\r\njag naturgasen som en viktig ersättning för kolet och\r\nför farliga kärnkraftverk i Östeuropa. Jag ser fortfa-\r\nrande inte naturgas som en stor ersättningskälla i\r\nSverige.\r\nOm ytterligare låt säga 15 år tror jag att en stor del\r\nav Nordeuropa kommer att vara självförsörjande när\r\ndet gäller förnybar energi. Då kommer t.ex. solener-\r\ngin att spela en mycket större roll än någon av oss tror\r\ni dag. Men det gäller att uppfylla klimatmålen år\r\n2000, år 2010 och år 2025.</pre><pre>Anf.  59  GÖTE JONSSON (m) replik:\r\nHerr talman! Jag konstaterar att miljöministern\r\nändrar sina uttalanden för varje gång hon talar. Första\r\ngången miljöministern tog upp fossilgasen var det i\r\nSverige den skulle användas som ersättning. Nu för-\r\nsöker hon svänga sig och säger att det är kolkraftver-\r\nken ute i Östeuropa och i andra delar av Europa som\r\nskall ersättas med fossilgas.\r\nDet jag sade var att jag mycket väl kan tänka mig\r\natt man ersätter kolkraft med fossilgas. Sverige har\r\negentligen ingen kolkraft, endast begränsad sådan i\r\nvissa sammanhang. Danmark däremot har mycket,\r\nvilket Dan Ericsson påpekade. Det intressanta är att\r\nom vi gör på det sättet med kolkraften minskar vi\r\nkoldioxidutsläppen, men om vi ersätter de svenska\r\nkärnkraftverken med fossilgas ökar vi koldioxidut-\r\nsläppen. Det är i det avseendet som miljöministerns\r\nresonemang inte fungerar. Påståendet att vi, samtidigt\r\nsom vi introducerar fossilgas i Sverige, skall klara en\r\nminskning av koldioxidutsläppen stämmer helt enkelt\r\ninte.\r\nDet skulle ha varit intressant om Anna Lindh hade\r\nsvarat på de frågor som jag ställde inledningsvis. Hur\r\nmycket fossilgas skall vi ha? Hur mycket kommer\r\nkoldioxidutsläppen i Sverige att öka i anslutning till\r\navvecklingen av Barsebäck och kärnenergin? Min\r\nsista fråga, som egentligen var en kompromiss redan\r\ndå det gällde frågan, var: Blir det större eller mindre\r\nmöjligheter för Sverige att uppnå koldioxidmålet när\r\nvi avvecklar kärnkraften och ersätter den med fossil-\r\ngas?\r\nJag har ännu inte fått något besked från miljömi-\r\nnistern när det gäller de här frågorna.</pre><pre>Anf.  60  Miljöminister ANNA LINDH (s):\r\nHerr talman! Sverige skall klara sitt koldioxidmål.\r\nDet blir lättare för oss att uppnå koldioxidmålet när vi\r\nfår en långsiktigt planerad, strategisk avveckling av\r\nkärnkraften, än om vi hade väntat 15 år och fått göra\r\nen snabbavveckling av kärnkraften.\r\nVi kommer att klara omställningen av energisys-\r\ntemet utan en omfattande naturgasanvändning. Jag\r\ntror att vi kommer att behöva en viss mängd naturgas\r\nför de sista reaktorerna. Men jag tror inte att det blir\r\nnågon omfattande användning i Sverige. Däremot kan\r\njag se att länderna runt omkring oss bör ha en ganska\r\nomfattande användning.\r\nHade Göte Jonsson lyssnat bättre på mitt första\r\ninlägg, hade nog Göte Jonsson hört att det fanns en\r\nmycket tydlig tråd rätt igenom alla mina inlägg. Men\r\ndet kanske var en hämnd för att jag inte var här alls\r\nunder Göte Jonssons inlägg. Jag vet inte vad det be-\r\nrodde på.\r\nDäremot har Göte Jonsson och Moderaterna fort-\r\nfarande inte förklarat vad man gör åt vårt största kli-\r\nmatproblem i dag. Vad gör man åt trafiken? Transpor-\r\nterna står för 40 % av koldioxidutsläppen i Sverige.\r\nTransporterna är hela tiden det som ökar koldiox-\r\nidutsläppen. När Göte Jonsson nu entusiastiskt argu-\r\nmenterar för hur vi skall minska koldioxidutsläppen,\r\nskulle jag också vilja höra Göte Jonsson entusiastiskt\r\nargumentera för hur vi skall minska koldioxidutsläp-\r\npen från trafiken.</pre><pre>Anf.  61  GÖTE JONSSON (m) replik:\r\nHerr talman! Hämnd finns inte inom ramen för\r\nmin läggning.\r\nNär det gäller trafiken har vi flera gånger sagt att\r\nvi kommer att ha kvar bilen. Vi skall klara minsk-\r\nningen av utsläppen genom ny teknik och genom\r\nmindre volymer av bränsleförbrukning, inte genom att\r\nbeskatta bilen så att vanliga inkomsttagare inte har råd\r\natt ha bil i framtiden. Jag är övertygad om att vi inom\r\nloppet av några tiotal år har den totalt miljövänliga\r\nbilen. Det är det moderata svaret på Anna Lindhs\r\nfrågor.\r\nJag har mycket noga lyssnat på det Anna Lindh\r\nhar sagt. I sitt förra anförande sade hon ungefär så\r\nhär: Gas skall vi ha under en kort tid. Men om 15-20\r\når har vi säkerligen fått så förnybara energikällor att\r\nvi inte behöver någon gas. Då avvecklar vi vårt till-\r\nfälliga gasberoende.\r\nSedan frågade hon mig: Vad vill Göte Jonsson ha\r\nför någonting? Om Anna Lindh tror att vi om 15-20\r\når har förnybara energikällor som gör att vi kan av-\r\nveckla det gasberoende som Anna Lindh har introdu-\r\ncerat oss i, kan jag svara att jag tror att vi om 15-20\r\når faktiskt har förnybar energi så att vi på ett förnuf-\r\ntigt sätt kan avveckla kärnkraften.\r\nRisken med Anna Lindhs gasberoende är ju att när\r\nhon har byggt ut gasledningar i Sverige slår hon un-\r\ndan benen för bioenergin, som är den viktigaste för-\r\nnybara energikällan. Samtidigt låser hon fast oss i ett\r\ngasberoende som innebär att det inte går att växla om\r\nfrån gas till förnybar energi. Det är ju en fruktansvärd\r\nmisshushållning med ekonomiska medel att först\r\navveckla kärnkraften för dyra pengar och bygga ut\r\ngaskraften, sedan avveckla gaskraften för dyra pengar\r\noch övergå till förnybar energi. Så kan vi inte hantera\r\nvare sig miljöproblem eller ekonomiska frågor.</pre><pre>Anf.  62  MIKAEL ODENBERG (m):\r\nHerr talman! Talman Birgitta Dahl brukar ibland\r\nefterlysa en ökning av riksdagens spänst och aktualitet\r\ngenom att statsråd väljer att deklarera viktiga politiska\r\nnyheter i riksdagen i stället för i debattartiklar. Jag får\r\nsäga att talmannen har blivit bönhörd. Det besked\r\nsom miljöministern gav om att det är fossilgas som på\r\nlängre sikt skall ersätta kärnkraften är ett dramatiskt\r\nbesked och, som Dan Ericsson sade, ett uppseende-\r\nväckande besked.\r\nRedan före detta besked var vi alla påfallande\r\nslagna av den defensiva miljöpolitik som regeringen\r\nnumera för. Det finns ingen pedagogik i världen som\r\nkan hjälpa miljöministern att överskyla detta faktum.\r\nMedan vi diskuterar hur andra länder skall kunna\r\nminska sina koldioxidutsläpp åker Anna Lindh till\r\nBryssel och förhandlar till sig en rätt för Sverige att\r\nöka utsläppen med 5 % fram till år 2010. Den energi-\r\npolitiska proposition som har presenterats för riksda-\r\ngen innehåller också en mängd uppräkningar av alla\r\nrestriktioner och svårigheter som uppstår om Sverige\r\nskall minska sina koldioxidutsläpp. Den förmedlar ett\r\nintryck av att de kostnadseffektiva åtgärderna kan\r\nåstadkommas någon annanstans i stället.\r\nDet är precis som om det förhållandet att den rena\r\nkärnkraften och vattenkraften, som har gjort att vi kan\r\nproducera el med mycket små koldioxidutsläpp, på\r\nnågot sätt skulle innebära att vi nu kan ta oss ökade\r\nfriheter. Men för oss moderater är klimatfrågan en\r\nglobal överlevnadsfråga. Det förhållandet att vi har en\r\ndel meriter i det förflutna kan aldrig tas till intäkt för\r\natt bedriva en energipolitik som innebär medvetet\r\nökade utsläpp av koldioxid. Vi anser att det är oan-\r\nsvarigt. Anna Lindh är personligen exponenten för\r\ndenna oansvariga politik.\r\nNu kommer också Barsebäckavvecklingen att få\r\nklimateffekter. Då säger Anna Lindh att vi nog kan\r\nklara oss utan någon fossilgas. Det är sedan, i den\r\nfortsatta kärnkraftsavvecklingen, som fossilgasen\r\nskall komma. Barsebäck kan vi nog spara bort.\r\nDet är inte sant. Det erkänns också i de proposi-\r\ntioner som regeringen själv har lagt fram på riksda-\r\ngens bord. Det går inte att spara bort Barsebäck. Det\r\nblir en väsentligt ökad kolanvändning, genom import\r\nfrån Danmark, som skall ersätta Barsebäck. Det är\r\nden kolanvändningen som är det stora klimathotet,\r\nenligt Anna Lindhs tidigare redogörelse här i kamma-\r\nren. Det går åt tre ton stenkol i minuten bara för att\r\nersätta en reaktor i Barsebäck.\r\nBeskedet om att det är fossilgas som långsiktigt\r\nskall ersätta kärnkraften är ett uppseendeväckande\r\nbesked. Anna Lindh backade litet från det, när hon\r\nsjälv insåg hur uppseendeväckande det var, och sade\r\natt det nog är kolkraften som är det stora bekymret\r\noch att det är där fossilgasen skall komma in som\r\nersättning. Då är det onekligen paradoxalt att det\r\nförsta steg som regeringen tar i den ekologiska ut-\r\nvecklingen innebär att vi ersätter utsläppsfri kärnkraft\r\nmed just kolbaserad el från Danmark.\r\nDet är också så att regeringens energipolitik har en\r\npåverkan på Finland, vars i utgångsläget ansträngda\r\nenergibalans blir ytterligare ansträngd. Det ökar ris-\r\nkerna för att finländarna i ökad utsträckning måste\r\nutnyttja sina kolbaserade reservkraftaggregat. Möjli-\r\ngen kommer man i stället att välja att bygga en ny\r\nkränkraftsreaktor, men det är nog inte det som Anna\r\nLindh anser som eftersträvansvärt.\r\nSlutligen hade Anna Lind ett fullständigt häpnads-\r\nväckande meningsutbyte med Göte Jonsson där hon\r\ndessutom på ett mycket fult sätt utnyttjade ett sista\r\ninlägg som Göte Jonsson inte hade möjlighet att re-\r\nplikera på för att försöka ge uttryck för uppfattningen\r\natt andra partier i kammaren i allmänhet och Modera-\r\nterna i synnerhet inte skulle vara oroade över säker-\r\nhetssituationen i reaktorerna i Ignalina och Sosnovyj\r\nBor. Men det skulle då regeringen vara.\r\nDetta är en djupt oärlig argumentation av det\r\nenkla skälet att det är regeringens energipolitik som\r\nökar risken för en förlängd driftstid för reaktorerna i\r\nSosnovyj Bor. Redan förra vintern importerade Sveri-\r\nge indirekt elkraft som var producerad utanför S:t\r\nPetersburg, alltså rysk kärnkraftsel, via det finländska\r\nelsystemet. När vi avvecklar inhemska elproduktions-\r\nresurser i landet i form av fullt fungerande kärnkraft-\r\nverk ökar detta avsättningsmöjligheterna också för\r\nden ryska kränkraftselen.\r\nNär elförbindelserna runt Östersjön är utbyggda\r\nkommer det också att föreligga en direkt utbytbarhet\r\nmellan den svenska kärnkraften och kärnkraften i\r\nLitauen. Då innebär varje avställning av säkra funge-\r\nrande kärnkraftverk i Sverige en ökad avsättnings-\r\nmöjlighet och risk för förlängd driftstid för de reakto-\r\nrer av Tjernobyltyp som finns i vårt östra grannland\r\nLitauen. För den politiken bär Anna Lindh ett ansvar.\r\nDet är beklagligt att se de steg tillbaka i klimat-\r\npolitiken som regeringen nu raskt tar. Vår indignation\r\ndärvidlag påspäds möjligen ytterligare av att det var\r\ngenom agerande från Moderata samlingspartiet i\r\ndenna kammare som riksdagen i mitten eller slutet av\r\n80-talet fattade sitt första klimatpolitiska beslut. Vi\r\nser nu hur Anna Lindh och resten av regeringen viker\r\nbort ifrån denna linje och bedriver en energipolitik\r\nsom medvetet ökar koldioxidutsläppen. Därmed svi-\r\nker också regeringen sitt ansvar i en av miljöpoliti-\r\nkens allra största frågor.</pre><pre>Anf.  63  Miljöminister ANNA LINDH (s):\r\nHerr talman! Det här blir en litet trist debatt. Det\r\nhandlar ju faktiskt inte om miljöpolitik, om klimat-\r\npolitik och inte om kärnkraftssäkerhet egentligen utan\r\ndet handlar om att Moderaterna vill angripa överens-\r\nkommelsen om en energiomställning. Det är inte\r\nomtanken om miljön, klimatet eller kärnkraftssäkerhe-\r\nten som har lett till detta utan det är Moderaternas\r\nangreppslust när det gäller överenskommelsen om\r\nenergipolitiken. Det är trist.\r\nDet som däremot inte bara är trist utan även upp-\r\nrörande är att Mikael Odenberg och Göte Jonsson i\r\ndag gör ett häpnadsväckande hopp. I sin kamp för den\r\nsvenska kärnkraften tar man tydligen en kamp också\r\nför den östeuropeiska kärnkraften. Nu skall inte Igna-\r\nlina och Sosnovyj Bor kunna ersättas med naturgas,\r\nutan nu är också Ignalina och Sosnovyj Bor säkra\r\nkärnkraftverk som skall drivas vidare.\r\nHur vill ni ersätta den östeuropeiska kärnkraften?\r\nHur vill ni se till att utsläppen från trafiken minskar?\r\nDe frågorna måste ni nog kunna ge svar på om er\r\nklimatpolitik skall kunna ha någon trovärdighet.</pre><pre>Anf.  64  MIKAEL ODENBERG (m) replik:\r\nHerr talman! Jag vet inte hur brutalt man får ut-\r\ntrycka sig inom ramen för kammarens etikett. Min\r\nuppfattning är att miljöministern pratar strunt.\r\nJag undanber mig recensioner av mina politiska\r\nambitioner. Vad har miljöministern för grund för att\r\nsäga att det inte är omtanke om miljöpolitiken som\r\ngör att vi tar till orda i den här debatten? Det är klart\r\natt det är av omtanke om miljöpolitiken. Regeringens\r\nenergipropositionen förtjänar visserligen angrepp,\r\nmen det är inte det som driver oss utan det är just\r\nomsorg om miljöpolitiken. Anledningen till att den\r\nhär debatten uppstår - och inte bara med moderater\r\npå andra sidan - är ju miljöministerns häpnadsväck-\r\nande besked från talarstolen i denna kammare, att det\r\när fossilgas som långsiktigt skall ersätta kärnkraften.\r\nDet är ett helt nytt besked som bryter mot de tidigare\r\nbesked som har givits. Det tror attan att det då blir\r\ndebatt i kammaren. Det krävs inte någon angreppslust\r\nhos företrädare för andra partier för att få till stånd en\r\ndebatt i kammaren när man gör så häpnadsväckande\r\navslöjanden.\r\nJag vill ånyo understryka att det är regeringens\r\nenergipolitik som är den främsta riskfaktorn som kan\r\nleda till en förlängd driftstid för de osäkra reaktorerna\r\ni Ryssland och i Litauen. Det är genom att avveckla\r\ninhemska elproduktionsresurser i Sverige som rege-\r\nringen riskerar att öka avsättningsmöjligheterna och\r\nförsena nedläggningen av reaktorerna i öster. Det är\r\njust därför som vi är så oroliga, att regeringens ener-\r\ngipolitik är skadlig också från kärnsäkerhetssynpunkt.\r\nEr politik riskerar att leda till en försämrad kärnsä-\r\nkerhet i norra Europa.</pre><pre>Anf.  65  Miljöminister ANNA LINDH (s):\r\nHerr talman! Jag har gett svar. Jag har sagt att vi\r\nskall fortsätta att spara och att vi skall fortsätta att\r\nanvända förnyelsebara energikällor, bioenergi i dag\r\noch kanske solenergi i morgon. Jag har sagt att vi\r\nskall satsa på att också försöka hitta en nordeuropeisk\r\nenergipolitik så att vi stöder ansträngningarna att\r\navveckla både kolanvändning och farliga kärnkraft-\r\nverk genom att utnyttja naturgas i ett medellångt per-\r\nspektiv. Både länderna i Nordeuropa och Sverige\r\nborde kunna klara sig utan alla fossilbränslen i ett\r\nlångsiktigt perspektiv när t.ex. solenergin har blivit en\r\nännu viktigare energikälla. Därmed har jag svarat på\r\nfrågorna ur det kortsiktiga perspektivet, det medel-\r\nlånga perspektivet och vad jag ser som den långsikti-\r\nga nödvändiga utvecklingen.\r\nModeraterna kan inte ge några svar på frågan vad\r\nvi skall göra i Sverige. Man tror fortfarande att kärn-\r\nkraften är en evighetsmaskin, precis som de som trod-\r\nde på ångloken trodde. Man kan inte svara på hur man\r\nskall kunna avveckla kolanvändningen och kärnkraft-\r\nsanvändningen i Östeuropa. Tydligen är allt utanför\r\nSveriges gränser ointressant för Moderaterna, men det\r\när det inte för miljöpolitiken och klimatpolitiken ef-\r\ntersom det är där som de stora problemen finns.\r\nNär det gäller Sverige kan inte Moderaterna ge\r\nbesked om det största klimatproblem som vi har,\r\nnämligen vad man skall göra åt trafikens utsläpp. Det\r\nvisar, Mikael Odenberg, att det inte finns något inne-\r\nhåll i er klimatpolitik.</pre><pre>Anf.  66  MIKAEL ODENBERG (m) replik:\r\nHerr talman! Vi har åtminstone en klimatpolitik.\r\nDet har inte regeringen längre.\r\nAnna Lindh säger att vi skall spara el. Ja, det är\r\nklart att vi skall hushålla med våra resurser. Nu är inte\r\nen minskad elanvändning i sig det som är det allra\r\nviktigaste utan det viktiga, om vi skall ha ett ekolo-\r\ngiskt hållbart samhälle, är naturligtvis att vi minimerar\r\nresursslöseriet i stort. En minskad elanvändning som\r\nsker till priset av ökat resursslöseri på annat håll är ju\r\ninte särskilt ekologiskt hållbart.\r\nMen det går inte att spara bort den svenska kärn-\r\nkraften. Det är ju litet lattjo att miljöministern inte har\r\nläst regeringens egen energiproposition. Den bygger\r\nnämligen på förutsättningen och antagandet att elef-\r\nterfrågan i Sverige kommer att fortsätta att öka fram\r\ntill år 2010. Det är också ur det perspektivet som det\r\när intressant att miljöministern så oförbehållsamt\r\nerkänner att det är fossilgas som långsiktigt kommer\r\natt ersätta kärnkraften. I detta ligger en djup tragik.\r\nVi tog kärnkraften och Barsebäck i anspråk för att\r\nkomma bort från beroendet av fossila bränslen. Vi tog\r\nreaktorerna i anspråk i avvaktan på att förnybar energi\r\nskulle kunna bli en ersättning. Nu stänger man av i\r\nförtid, innan målet har nåtts. Då krävs fossilgasen som\r\nen parentes i energiförsörjningssystemet. Det får\r\nnegativa effekter för miljön, och det är djupt tragiskt.</pre><pre>Anf.  67  LENNART DALÉUS (c) replik:\r\nHerr talman! Moderaterna försöker plötsligt\r\nframställa sig som Sveriges främsta miljöaktivister.\r\nMen det är inte så. Det vet också folk som lyssnar.\r\nModeraterna har aldrig haft kraften att ta itu med den\r\nfråga som en samlad miljörörelse och ett samlat mil-\r\njöengagerat Sverige har diskuterat i många år, nämli-\r\ngen kärnkraften. Man har inte förmått att ta till sig det\r\nbeskedet. Man har inte direkt sprungit benen av sig\r\nför att minska utsläppen från bilarna eller genom\r\nkoldioxidavgifter t.ex. medverka till att hålla nere\r\nkoldioxidutsläppen.\r\nMen jag är mer intresserad av framtiden, herr tal-\r\nman. Därför vill jag ställa en väldigt tydlig fråga till\r\nMikael Odenberg. Det verkar som om han inte vill att\r\nBarsebäck skall avvecklas Barsebäck. Då undrar jag:\r\nOm vi nu skulle klara av omställningen, besluten\r\nfattas, Barsebäck stängs och det blir klart att en reak-\r\ntor skall stängas också nästa mandatperiod och det\r\nskulle bildas en regering i vilken Moderaterna skulle\r\nkomma att ingå efter nästa val, kommer då en sådan\r\nregering att göra allt man kan för att riva upp beslu-\r\nten, eller hur kommer man att förhålla sig till dem?</pre><pre>Anf.  68  MIKAEL ODENBERG (m) replik:\r\nHerr talman! Lennart Daléus sade att vi moderater\r\nminsann inte är de främsta miljöaktivisterna. Jag får\r\nväl då förbehållsamt be om ursäkt, för det är klart att\r\nLennart Daléus är den främste miljöaktivisten. Han\r\näter gräddtårta hos Naturskyddsföreningen och gör\r\nallt möjligt aktivt.\r\nVi känner en stolthet över att tillhöra det parti som\r\ndrev fram det första klimatpolitiska beslutet i denna\r\nriksdag. Vi tycker att det förpliktar. Vi kommer att\r\nvaksamt bedöma klimatpolitiken från varje regering,\r\noavsett färg, därför att vi tycker att detta är en oerhört\r\ncentral miljöfråga. Det en miljöfråga som har karaktä-\r\nren av global överlevnadsfråga. Det är därför vi rea-\r\ngerar så oerhört starkt när vi ser att regeringen vack-\r\nlar, tar steg tillbaka och uppenbarligen slår in på en\r\nlinje där man medvetet är beredd att öka utsläppen.\r\nNu tycker jag kanske, herr talman, att det är litet\r\ntidigt att börja bilda regering redan nu. Vi bör väl\r\navvakta valet först. Men det är ju ingen hemlighet att\r\nden avvecklingslag som nu är ute på remiss är oaccep-\r\ntabel för oss moderater. Det gäller inte bara från\r\nenergipolitiska utgångspunkter utan från en rad prin-\r\ncipiella utgångspunkter. Om den föranleder proposi-\r\ntion och beslut i riksdagen kan inte jag se någon an-\r\nnan möjlighet än att lagen måste upphävas så snart\r\nmöjlighet ges. Det är en lagstiftning som har bäring\r\npå privat äganderätt, på svensk grundlag och på inter-\r\nnationella konventioner. Det är ett hafsverk som vi\r\ninte anser kan bli föremål för något beslut i riksdagen\r\ni höst. Skulle det mot förmodan bli en sådan lag,\r\nkommer jag i vart fall att arbeta för att den upphävs.\r\nSedan är det en fråga för säkerhetsmyndigheterna och\r\nägarna till Barsebäckverket att avgöra dess framtid.</pre><pre>Anf.  69  LENNART DALÉUS (c) replik:\r\nHerr talman! Mikael Odenberg ägnar sig åt onödi-\r\nga personangrepp. Jag talade om Moderaterna, och\r\nMikael Odenberg talar om mig. Nu är det så att det\r\nparti som jag tillhör inte bärs upp av enskilda perso-\r\nners arbete, utan det är partiet som har ståndpunkter\r\noch agerar med dessa som utgångspunkt för det poli-\r\ntiska arbetet. Jag skall inte lägga mig i hur det är hos\r\nModeraterna.\r\nMikael Odenberg smiter från frågan, herr talman,\r\nvilket alla som lyssnar kan höra. Det är väl alldeles\r\nriktigt att man inte skall bilda regeringar eller diskute-\r\nra sådana frågor förrän ett val är avklarat. Men det är\r\nalltid intressant att veta hur enskilda partier förhåller\r\nsig till sakfrågor.\r\nDet går ju att svara väldigt tydligt på min fråga,\r\nherr talman. Om Moderaterna skulle hamna i en rege-\r\nring efter valet, skulle en sådan regering göra allt man\r\nkunde föra att riva upp de fattade besluten och åtgär-\r\nderna om avveckling eller skulle man det inte? Mikael\r\nOdenberg måste väl ändå ha modet att svara på en\r\nsådan fråga.</pre><pre>Anf.  70  MIKAEL ODENBERG (m) replik:\r\nHerr talman! Jag är ledsen om jag blev alltför per-\r\nsonlig, men jag trodde just att det inom Centern var så\r\natt politiken bars upp av enskilda personer. Det är så\r\njag har uppfattat nyligen timade händelser i Centerns\r\ninterna arbete.\r\nJag försökte svara på Lennart Daléus fråga och\r\ngjorde tydligt klart att den avvecklingslag som har\r\naviserats skall fastställas av riksdagen och att den från\r\nen rad principiella utgångspunkter är oacceptabel för\r\noss. För oss är kärnkraft dock inget självändamål. Vår\r\nenkla uppfattning är att vi skall utnyttja de resurser\r\nsom står till vårt förfogande.\r\nSedan kan man fråga sig om jag tycker att man\r\nborde ladda och starta Barsebäck igen efter valet. Det\r\när ganska ointressant, men låt mig bara konstatera att\r\nCentern ju har varit med och laddat Barsebäck förr\r\noch kan väl göra det igen möjligen.</pre><pre>Anf.  71  INGEMAR JOSEFSSON (s):\r\nHerr talman! I början av denna debatt förde vi en\r\ndiskussion om miljöpolitiken i stort. Jag vet inte om\r\nMikael Odenberg har lyssnat på diskussionen eller om\r\nhan har kommit in därefter. Han började sitt anföran-\r\nde med att säga att regeringen för en defensiv miljö-\r\npolitik. Det måste ju då föras ihop med vad som har\r\nsagts tidigare i debatten, där Göte Jonsson så mycket\r\nhan har kunnat har försökt säga att vi är överens om\r\nde långsiktiga målen. Vi andra i debatten har snarare\r\nförsökt visa på att Moderaterna kanske inte har varit\r\nså överens med oss andra om den långsiktiga miljö-\r\npolitiken. Därför skall det möjligen uppfattas som att\r\nMikael Odenberg med ett desperat inlägg försöker att\r\nrädda vad som räddas kan.\r\nVi ställde en rad frågor till moderaterna. Jag ställ-\r\nde frågor till moderaterna om hur man ville ställa upp\r\nför att klara miljöpolitiken och vilka metoder man\r\nskulle använda. Jag har inte fått något svar från Göte\r\nJonsson. Men då får väl Mikael Odenberg, som up-\r\npenbarligen är Moderaternas miljörepresentant, svara\r\npå frågan, om han så säkert vet att vi har en defensiv\r\nmiljöpolitik och att Moderaterna har någonting annat.\r\nGe mig då svar på de frågor jag har ställt! Någon\r\nmoderat skall väl ändå kunna ge ett svar.</pre><pre>Anf.  72  MIKAEL ODENBERG (m):\r\nHerr talman! Tyvärr kan jag inte svara på Ingemar\r\nJosefssons frågor av det enkla skälet att jag inte har\r\nhört dem. Anledningen till att jag begärde ordet var\r\natt jag fann miljöministerns uttalanden om att fossil-\r\ngasen skall bli den långsiktiga ersättningen för kärn-\r\nkraften så pass uppseendeväckande att jag fann det\r\nför gott att lämna mitt arbetsrum och gå till kamma-\r\nren.\r\nDet är mycket möjligt att mitt uttalande om rege-\r\nringens utomordentligt defensiva hållning stämmer på\r\nmiljöpolitiken i stort. Det överlåter jag dock till Göte\r\nJonsson och andra att bedöma. Vad jag framför allt\r\nsyftade på var klimatpolitiken, därför att det är här\r\nsom regeringen så uppenbart tar steg tillbaka och\r\növerger målsättningar som vi tidigare har varit över-\r\nens om. Man har inte modet att erkänna att man över-\r\nger de klimatpolitiska målen, utan man försöker att\r\nmörka denna omständighet.\r\nJag finner energipropositionen vara ett utomor-\r\ndentligt defensivt dokument när det gäller den centra-\r\nla miljöpolitiska frågan om klimateffekterna.</pre><pre>Anf.  73  INGEMAR JOSEFSSON (s):\r\nHerr talman! Jag vill till Mikael Odenberg medde-\r\nla att vi här sedan klockan halv tio har diskuterat både\r\nmiljöpolitiken i stort och energipolitiken. Jag tycker\r\natt det är vanskligt och äventyrligt att hoppa in i en\r\ndebatt utan att ha hört hela debatten under förmidda-\r\ngen. Det är en nonchalans mot ledamöter och kamma-\r\nre att inte lyssna på debatten utan direkt hoppa in i\r\ndebatten, inleda med att säga att regeringen för en\r\ndefensiv miljöpolitik och därefter inte kunna stå för\r\ndet.</pre><pre>Anf.  74  MIKAEL ODENBERG (m):\r\nHerr talman! Detta är fullständigt häpnadsväckan-\r\nde. Den omständigheten att jag inte har haft möjlighet\r\noch från början inte ens haft tanken att delta i dagens\r\ndebatt förhindrar givetvis inte mig som ledamot att\r\nanmäla mig till debatten, när jag hör att landets mil-\r\njöminister i denna kammare gör häpnadsväckande och\r\ndramatiska avslöjanden om en ny politisk kurs. Själv-\r\nfallet har jag då möjlighet att gå in i debatten.\r\nJag uttalar mig i klimatpolitikfrågan, där regering-\r\nens agerande är utomordentligt defensivt. Huruvida\r\nregeringen är lika defensiv i andra miljöfrågor överlå-\r\nter jag gärna till Ingemar Josefsson och Göte Jonsson\r\natt fortsätta debattera i ytterligare någon timme.</pre><pre>Överläggningen var härmed avslutad.\r\n(Beslut fattades efter 9 §.)</pre><pre>8 §  Vissa näringspolitiska frågor</pre><pre>Föredrogs\r\nNäringsutskottets betänkande 1996/97:NU10\r\nVissa näringspolitiska frågor (förs. 1996/97:RR2)</pre><pre>Anf.  75  KARIN FALKMER (m):\r\nHerr talman! Det måste skapas utrymme för privat\r\nnäringsliv i Sverige.\r\nVi behöver i vårt land fler företagare som vill och\r\nvågar starta och driva företag och anställa medarbeta-\r\nre. Om Sverige åter skall bli framgångsrikt och kunna\r\nhävda sig i den internationella konkurrensen, måste\r\nföretag och människor få möjligheter att växa av egen\r\nkraft. Skall vi komma till rätta med dagens situation,\r\ndär alltfler människor riskerar att hamna i permanent\r\narbetslöshet, måste tillväxten ligga på en betydligt\r\nhögre nivå än under senare år. Förändringar som\r\nunderlättar för företagande och anställning måste\r\ngenomföras. Det måste föras en näringspolitik för\r\ntillväxt i Sverige.\r\nModerata samlingspartiet, Folkpartiet och Krist-\r\ndemokraterna har en gemensam strategi för att åstad-\r\nkomma ett bättre näringsklimat. Vi ger uttryck för\r\ndetta i reservation nr 1 i betänkandet, vilken jag yrkar\r\nbifall till.\r\nRegeringen har sedan valet fattat en rad beslut\r\nsom går på tvärs med näringslivet. Företagarna har\r\nundersökt detta och konstaterar att av 36 beslut som\r\npåverkar investeringarna är 24 negativa. Av 23 åtgär-\r\nder som påverkar sysselsättningen är 15 negativa.\r\nSamtliga beslut som rör kompetensutveckling är ne-\r\ngativa för företagandet. Det har lett till att Sverige\r\nalltmer rutschat utför i tillväxthänseende. Vi har kanat\r\nned från tredje plats till sjuttonde plats i välståndsli-\r\ngan. Oförstående för vad det är för faktorer som ska-\r\npar tillväxt och jobb har regeringen bedrivit en före-\r\ntagarfientlig politik, ofta med Centern som stödparti.\r\nRegeringen har misslyckats. Statsminister Göran\r\nPersson har själv sagt att 1996 är ett förlorat år. Ar-\r\nbetslösheten stiger dag för dag och vecka för vecka.\r\nNyligen redovisades den öppna arbetslösheten, som\r\nligger på rekordhöga 8,4 %. 41 000 fler människor är\r\nutan jobb nu jämfört med mars månad förra året.\r\nTrots mycken retorik om sysselsättningens betydelse\r\nför företagen och om företagens betydelse för rege-\r\nringen en politik som avvecklar arbeten. Under går-\r\ndagens debatt om vårpropositionen framgick det tyd-\r\nligt att regeringen, trots alla löften om en halverad\r\narbetslöshet, nu går in för en avvecklingsstrategi som\r\nsyftar till att fler skall arbeta mindre. Regeringen\r\növerger arbetslinjen. Det ger ingen ökad sysselsätt-\r\nning, inga nya välbehövliga jobb och ingen till-\r\nväxtökning.\r\nFör att halvera arbetslösheten behövs det minst\r\n300 000 nya jobb i privat verksamhet. I den syssel-\r\nsättningsproposition som riksdagen behandlade i juli\r\nskulle fler jobb skapas. Det var vad regeringen rege-\r\nringen sade. Verkligheten visar i stället hur syssel-\r\nsättningen minskar. Och, som sagt: Göran Persson har\r\nerkänt att 1996 var ett förlorat år. Ändå fortsätter\r\nSocialdemokraterna att föra samma tillväxthämmande\r\npolitik. Reynoldh Furustrand, försök att förklara var-\r\nför det är så svårt för er socialdemokrater att föra en\r\npolitik som syftar till att skaffa fram riktiga arbeten!\r\nI betänkandet skriver den rödgröna vänstermajori-\r\nteten att näringspolitikens främsta syfte är att halvera\r\nden öppna arbetslösheten till 4 % år 2000 och att\r\nnäringspolitiken måste vara inriktad på att främja\r\nnyföretagande. De små företagens betydelse framhålls\r\nockså.\r\nDet låter ju bra, men jag kan konstatera att Social-\r\ndemokraterna har förlorat sin trovärdighet i dessa\r\nsammanhang. På liknande sätt har ju ni socialdemo-\r\nkrater formulerat er i snart sagt varje NU-betänkande\r\nsedan valet. Sedan har ni strax kommit med fler före-\r\ntagarfientliga påhitt. Det ni skriver stämmer inte alls\r\növerens med den verklighet och de villkor som möter\r\nföretagare i vårt land. Det stämmer inte heller överens\r\nmed den verklighet som möter alla enskilda personer\r\nsom drivits ut i arbetslöshet. Vackra ord i ett betän-\r\nkande lurar inte någon. Det är de faktiska beslut som\r\npåverkar landets företag och jobb som räknas.\r\nDet är på intet sätt något nytt att socialdemokrater\r\ntalar väl om företagen. Många socialdemokratiska\r\npotentater har under årens lopp rest land och rike\r\nomkring och framhållit småföretagens betydelse för\r\njobb och sysselsättning. Sedan har de rest tillbaka till\r\nStockholm och fortsatt att medverka till företagarfi-\r\nentliga beslut.\r\nMer än två och ett halvt år har gått sedan den sön-\r\ndag i september 1994 då Socialdemokraterna vann\r\nvalet - efter en valrörelse där svenska folket lovades\r\nbibehållna förmåner och minskad arbetslöshet. Sedan\r\ndess har många människor i vårt land blivit djupt\r\nbesvikna. Människor känner sig lurade i dag. Rege-\r\nringens oförmåga och politikens misslyckande är\r\nuppenbara för alla.\r\nDen borgerliga regeringens arbete för att återska-\r\npa Sverige som en företagar- och tillväxtnation rase-\r\nrades i en bärsärkagång mot allt vad borgarna hade\r\nföretagit sig. Socialdemokraternas välkända negativa\r\nsyn på företagare blev snabbt ledstjärnan för politi-\r\nken. Den uppgångsvåg med 1 000 nya arbeten i veck-\r\nan som fanns hösten 1994 har förfuskats av regering-\r\nen.\r\nMed stor frenesi har skatter höjts och företagar-\r\nklimatet försämrats. Minns ni socialdemokrater att ni i\r\nvalrörelsen lovade svenska folket att ni bara skulle\r\nhöja skatterna med 3,7 miljarder? I en rasande fart har\r\nni nu ökat skattebördan för företag och enskilda med\r\nmer än 80 miljarder kronor. Tala om lurendrejeri på\r\nhög nivå! I samma takt som skatter höjts har alltfler\r\nmänniskor förlorat de jobb som ni \"prisat ut\" genom\r\nhögskattepolitiken.\r\nFör svenska folket framstår regeringen som allt-\r\nmer inkompetent. Trots fager retorik har misstron mot\r\nregeringens näringspolitik vuxit och utvecklats till en\r\nöppen förtroendekris som vi kan läsa om i massmedi-\r\nerna. En alltmer desillusionerad allmänhet har bevitt-\r\nnat hur det i vårt land bedrivits en i många stycken\r\nrent företagarfientlig politik.\r\nCentern, som nu bytt politisk sida, har agerat\r\nstödparti i samband med många av de beslut som\r\nkvävt de nya jobben. Många försämringar som drab-\r\nbat landets småföretagare har genomdrivits med\r\nCentern som hjälpgumma. Momseländet och för-\r\nlängningen av sjukperioden är två exempel på beslut\r\nsom mycket kännbart har försvårat för de mindre\r\nföretagen. Dessa beslut har ett parti, som tidigare\r\nvelat framstå som småföretagarnas vän, ställt sig\r\nbakom. För att få sitta nära maktens köttgrytor har\r\nCentern satt sig i Socialdemokraternas knä och med-\r\nverkat i raserandet av ett gott näringsklimat. Med\r\nsådana vänner, Kjell Ericsson, behöver de små företa-\r\ngen inga fiender!\r\nHögaktuellt är nu den onödiga kapitalförstöring\r\nsom hotar jobben och som inte går att förnuftsmässigt\r\nförsvara, nämligen avvecklingen av kärnkraften.\r\nAtt avveckla en ren, billig och högeffektiv elför-\r\nsörjning i en situation där landet tyngs av rekordar-\r\nbetslöshet är ingenting annat än rena vansinnet. Det är\r\noförsvarbart att Sverige skall göra något så urbota\r\ndumt och onödigt som att inleda en nedläggning av\r\nvärldens kanske säkraste kärnkraftverk.\r\nDetta sker av rent politiska skäl och utan någon\r\nsom helst hänsyn till vad det kommer att kosta i form\r\nav förlorade jobb, dyrare el för hushållen, försämrad\r\nmiljö och ett förlorat förtroende för Sverige som in-\r\nvesteringsland. Några ekonomiska eller säkerhets-\r\nmässiga skäl för denna misshushållning med Sveriges\r\nresurser finns inte.\r\nDet finns inga realistiska alternativ till kärnkraf-\r\nten. Import av smutsig kolkraft från Danmark eller, i\r\nvärsta fall, import från Finland med Sosnovyj Bor-el\r\när vad som finns i det korta perspektivet - och, för-\r\nstås, Anders Sundströms \"några droppar olja\".\r\nInget av de partier som står bakom energiuppgö-\r\nrelsen vill tala om vad det hela kommer att kosta eller\r\nvem som skall betala. Löften om att industrin skall\r\nhållas skadeslös är inte trovärdiga. Det förstår t.ex.\r\nLO, som i klartext har protesterat mot förslaget i sin\r\nskrift i energipolitiken Välj rätt väg! LO skriver:\r\nSamhället och politikerna avgör inte var investering-\r\narna hamnar. Däremot kan de fatta beslut som innebär\r\natt investeringarna inte hamnar i Sverige. Att av poli-\r\ntiska skäl avveckla en eller fler kärnkraftsreaktorer är\r\nett tydligt antitillväxtsbudskap. Det kommer inte att\r\ndrabba de stora internationella företagens aktieägare\r\nutan slå hårt mot svensk sysselsättning och välfärd.\r\nVilket ansvar, Reynoldh Furustrand, tar ni social-\r\ndemokratiska ledamöter i Sveriges riksdag för orter,\r\nföretag och människor om det som LO, de fackliga\r\norganisationerna och näringslivet fruktar - nya\r\n\"Arbogakriser\" - blir följden av en fördyrad elför-\r\nsörjning och försämrad konkurrenskraft?\r\nDet är socialdemokraternas i grunden negativa och\r\nmisstänksamma inställning till privat företagsamhet\r\noch enskilt ägande som ligger bakom den företagarfi-\r\nentliga näringspolitiken. Det är naturligtvis svårt att\r\nförena socialism med acceptans för enskilt ägande.\r\nDet förklarar de höga skatterna, de snåriga regelsys-\r\ntemen och oviljan att ändra politiken.\r\nRegeringens negativa attityd till privat näringsliv\r\nframkommer med stor tydlighet i betänkandetexten,\r\ndär bibehållandet av statliga företag motiveras med att\r\nde har en funktion att fylla som en motvikt till det\r\nprivata näringslivet. Det är häpnadsväckande och\r\navslöjande att socialdemokraterna så i klartext beskri-\r\nver det privata näringslivet som ett problem som\r\nkräver en motvikt. Men det förklarar en hel del av den\r\nförda politiken.\r\nLiknande negativa förhållningssätt ligger bakom\r\natt regeringen struntat i Underprissättningsutredning-\r\nen, som visat att de kommunala bolagen snedvrider\r\nkonkurrensen. Att detta skadar det privata företagan-\r\ndet bryr sig socialister inte om. Regeringen tycks inte\r\nha några ambitioner att skapa en sundare konkurrens i\r\nlandsting och kommuner.\r\nDe socialistiska ambitionerna skiner igenom på\r\nfler områden. I stället för den spridning av det privata\r\nägandet som blev ett resultat av den borgerliga rege-\r\nringens privatiseringar av statliga företag har privati-\r\nseringarna stoppats. Ett nytt fondsocialistiskt projekt\r\nhar kommit till. Det statliga ägandet skall ökas genom\r\natt AP-fonderna får nya möjligheter att köpa upp\r\naktier i det privata näringslivet. Sammantaget skadar\r\nregeringens politik på olika områden företagsamhet\r\noch tillväxt i vårt land.\r\nSverige måste få ett bättre näringsklimat som ger\r\nökat utrymme för det privata näringslivet. Regelsys-\r\ntemen måste vara tillförlitliga, och regelförenklingar\r\nmåste bli verkliga. Det räcker inte med prat. Rege-\r\nringens avbrytande av den borgerliga regeringens\r\navregleringsarbete har resulterat i två och ett halvt års\r\nförlorad tid på det här området.\r\nAttityderna till företagare och entreprenörskap\r\nmåste förbättras. Det måste skapas en tillit inför\r\nframtiden hos dem som överväger att bedriva före-\r\ntagsverksamhet. Det måste självklart löna sig att starta\r\nföretag.\r\nModeraterna, Folkpartiet och Kristdemokraterna\r\nhar ett företagarvänligt alternativ till regeringens\r\ntillväxt- och företagarfientliga politik. Vi kräver för-\r\nändringar som stimulerar och stärker det privata nä-\r\nringslivet och där hänsyn tas till att det bara är enskil-\r\nda individers kreativitet och initiativförmåga som kan\r\nskapa de efterlängtade nya jobben. Vårt land behöver\r\npolitiska partier och politiker som inser det privata\r\nnäringslivets avgörande betydelse för tillväxt, arbete\r\noch välstånd - och som handlar därefter.</pre><pre>Anf.  76  KJELL ERICSSON (c):\r\nHerr talman! Arbetslösheten är vår tids största gis-\r\nsel. Den är jobbig både mänskligt och ekonomiskt.\r\nArbetslösheten i kombination med Sveriges ansträng-\r\nda ekonomi har inneburit stora problem. Det har varit\r\nsvårt att både bromsa och gasa samtidigt. Saneringen\r\nav den svenska ekonomin har varit arbetsam för alla,\r\nmen den har ändå varit nödvändig inte minst för att få\r\nned räntorna.\r\nJag vill som i tidigare debatter understryka vikten\r\nav att villkoren för företagande, entreprenörskap och\r\ninnovationer förbättras. Olika hinder för företagens\r\nexpansion måste tas bort. En mycket viktig uppgift är\r\natt ge de små och medelstora företagen bättre förut-\r\nsättningar att kunna födas, växa och utvecklas.\r\nKarin Falkmer hade laddat med grov ammunition.\r\nSiktet var kanske lika grovt, för hon missade målet\r\nnågot. Jag vill säga att jag inte sitter i någons knä.\r\nVad som hände just 1994 tar jag inget ansvar för. Det\r\nsom därefter har skett är att vi har varit med och sane-\r\nrat ekonomin för att få ned räntorna. Vi har också\r\nmedverkat till att få fram ett antal åtgärder som fak-\r\ntiskt liknar dem som vi genomförde i den borgerliga\r\nregeringen, t.ex. återinförande av kvittningsrätten, en\r\nlindring av dubbelbeskattning av de små och medel-\r\nstora företagen, reformering av arbetsrätten, småföre-\r\ntagarprogram med resurser till marknadsföring, pro-\r\nduktutveckling, företagsutveckling och tekniksprid-\r\nning, Östersjöpaket med utvecklingsinsatser i hela\r\nSverige, satsningar på en hållbar utveckling, olika\r\nutbildningssatsningar, kompetenshöjande åtgärder i\r\nföretagen. Jag vill bara säga att t.ex. målområde 4 är\r\nen av företagarna uppskattad insats. Jag har träffat\r\nmånga företagare som tycker att det är en bra åtgärd\r\nsom kommit via målområde 4.\r\nArbetsgivaravgiften har sänkts för de minsta före-\r\ntagen. Vi har avskaffat bilaccisen och tillsatt en för-\r\nenklingsdelegation som skall se över krånglet för\r\nsmåföretagen. Vi är överens om att det är för krång-\r\nligt i dag - det har det varit länge. Det gäller att få\r\nbort så mycket krångel som möjligt. Det som har\r\ngjorts är ett steg i rätt riktning, men det krävs självfal-\r\nlet mer. I den proposition som presenterades i går tas\r\nytterligare några steg, bl.a. en utökning av det som\r\nomfattas av sänkningen av arbetsgivaravgiften. Få-\r\nmansbolagsskatten lindras, enskilda näringsidkare får\r\nmöjlighet att ta ut större del av inkomsten som kapi-\r\ntalinkomst, stoppreglerna i fåmansbolagslagstiftning-\r\nen ses över, företag får dra av förlust vid rån, en lär-\r\nlingsutbildning införs, en kraftig satsning på utbild-\r\nning och kompetens införs, 50 miljoner avsätts till\r\nregional näringspolitik. Det är alltså ytterligare steg\r\nför att stimulera framför allt de små och medelstora\r\nföretagen. I takt med att ekonomin förbättras och ger\r\nutrymme för det måste det självfallet till ytterligare\r\nskatte- och avgiftssänkningar, för skattetrycket är för\r\nhögt.\r\nJag har med intresse följt den diskussion som LO\r\noch SAF har fört i Göteborg. Man har kommit med\r\nolika förslag för att stimulera småföretagsamheten.\r\nDet är intressant, och det är bra att diskussionen fort-\r\nsätter. Vi måste vara öppna och vara beredda att prö-\r\nva ett antal vägar. Det är viktigt att man gör allt för att\r\nskapa ett så gynnsamt klimat som möjligt.\r\nEn viktig del som inte finns med i vårpropositio-\r\nnen är den s.k. tjänstesektorn. Från Centerns sida tog\r\nvi redan förra våren i vårt program upp att det är\r\nviktigt att underlätta för tjänstesektorn, inte minst\r\ninom hushållssektorn. Därefter har det gjorts en ut-\r\nredning av LO-ekonomen Dan Andersson. Jag tycker\r\natt det där finns en rad intressanta förslag, men ut-\r\nredningen är ute på remiss. Efter remissomgången\r\nhoppas jag att man kommer fram till förslag om hur vi\r\nskall kunna stimulera fram nya arbetstillfällen inom\r\ntjänstesektorn. Vi måste vända på många olika stenar\r\nför att finna nya jobb. EU har uppmanat Europas\r\nländer att främja tjänster inriktade på hemmet. Inget\r\narbete är dåligt eller onödigt, utan vi måste ta vara på\r\nalla tillfällen. Det finns många arbetstillfällen inom\r\nservice, vård och omsorg.\r\nÄven kvinnors företagande behandlas i betänkan-\r\ndet. Det har under de senaste åren gjorts en rad vikti-\r\nga insatser för att främja företagande bland kvinnor.\r\nEtt exempel är kvinnolånen, som infördes under den\r\nborgerliga regeringen. De har varit effektiva. Även de\r\nkvinnliga rådgivarna och kvinnliga resurscentra har\r\nvarit viktiga instrument för att hjälpa de kvinnliga\r\nföretagarna. I vårpropositionen aviseras ytterligare\r\nåtgärder, bl.a. informationsinsatser, för de kvinnliga\r\noch kooperativa företagarna. Det är bra.\r\nI det här betänkandet behandlas vidare frågan om\r\nstatliga företag. Det är en fråga som diskuterats väl-\r\ndigt mycket genom åren. Från Centern ser vi att sta-\r\ntens viktigaste uppgift är att ange ramar och regelsys-\r\ntem för näringslivets verksamhet och bidra till att\r\nskapa betingelser för en långsiktig tillväxt. Därför är\r\ndet riktigt att fortsätta med utförsäljning av statliga\r\nföretag. Med en privatisering blir det en tydligare\r\nägarroll och en ökad ägarspridning.\r\nHerr talman! Näringsutskottet har också fått sig\r\ntilldelad en viktig bransch, nämligen turistbranschen.\r\nHär finns många nya jobb och möjligheter i hela Sve-\r\nrige. I ett antal kommuner är turistnäringen redan nu\r\nden viktigaste näringen, men det finns oerhört mycket\r\natt göra på det här området. Naturen, kulturen, männi-\r\nskorna är de främsta resurserna för att kunna utveckla\r\nturistnäringen.\r\nNäringsutskottet besökte för en drygt vecka sedan\r\nJämtland. Vi fick där se både små och stora företag i\r\nturistbranschen.\r\nVi såg också hur mycket turistnäringen betyder för\r\nden regionen. Men ett av problemen med turistnäring-\r\nen är att den är säsongsbunden. Vi såg att Åres skid-\r\nbackar är mycket bra belagda under vintermånaderna,\r\nmen våren, sommaren och hösten står de relativt kost-\r\nsamma anläggningarna stilla. De brukas i en liten\r\nomfattning. Det måste gå att förlänga säsongen och\r\nerbjuda andra aktiviteter under resten av året för att\r\nbruka de resurser som har satsats.\r\nVi såg även den småskaliga turismen där ent-\r\nreprenörskapet var mycket påtagligt. Det var småföre-\r\ntagaren med en mängd verksamheter, t.ex. jordbruk,\r\nskogsbruk, uthyrningsstugor, aktiviteter för fisketuris-\r\nten, kanotfärder, aktiviteter för jägaren, ridskolor,\r\nuthyrning av häst och vagn. Mitt uppe i allt detta hade\r\nman startat ett tryckeri i en lada som hade blivit över\r\npå jordbruket.\r\nDet är både roligt och inspirerande när man ser\r\nsådana entreprenörer och engagerade eldsjälar.\r\nMånga av dem skulle klara av många av problemen\r\nockså.\r\nDen småskaliga landsbygdsturismen är lokal. Den\r\nbygger också på ett lokalt engagemang. De som äger\r\noch driver eller är sysselsatta inom näringen är bosatta\r\neller har anknytning till orten. De flesta småföretag på\r\nlandsbygden startar sin verksamhet i mycket liten\r\nskala. Många behöver tid att växa in i sin roll som\r\nföretagare. Onödig byråkrati och bristfällig informa-\r\ntion om lagar och bestämmelser avskräcker många\r\nfrån att starta. Även här har förenklingsdelegationen\r\nen stor uppgift.\r\nDet kan vara fråga om att utbildningsanordnaren\r\nger en adekvat utbildning inom turistnäringen, anpas-\r\nsad till företagens behov. I Jämtland är det svårt att få\r\nrätt utbildning inom turistnäringen.\r\nKulturen är en viktig del för besöksnäringen. Jag\r\nkan berätta om ett exempel från mitt hemlän Värm-\r\nland. Näringslivet har bidragit till en kraftig ökning av\r\nbesökarna i Arvikaområdet. Detta bygger från början\r\npå Klässbols väveri, ett gammalt familjeföretag, som\r\nhar behållit mönster och tillverkningssätt av olika\r\nlinneprodukter. Det har blivit ett mycket attraktivt\r\nresmål. I samarbete med linneväveriet har ett antal\r\nkonsthantverkare startat verksamheter i bygden. En\r\ngammal kvarn har gjorts om till kafé och servering.\r\nDen startade för några år sedan med ägaren som arbe-\r\ntade på halvtid. I dag finns det 10-12 anställda i före-\r\ntaget. Det visar vilken utveckling det finns möjlighet\r\ntill. Till detta finns det även konsthantverkare och\r\näven Rackstadsmuseet. Där finns en genuin utställ-\r\nning av gammalt konsthantverk från området runt sjön\r\nRacken. Sammantaget har samverkan mellan kulturen,\r\nkonsthantverkare och näringslivet medfört att hundra-\r\ntusentals människor varje år besöker hantverks- och\r\nkulturrundan. Detta är ett exempel på kulturens drag-\r\nningskraft och hur viktigt det är att kunna göra sådana\r\nsaker.\r\nDet finns många åtgärder som behöver vidtas för\r\natt öka möjligheterna för turismen. Turistdelegationen\r\nhar startat en bra verksamhet och har föreslagit en rad\r\nåtgärder. Ytterligare marknadsföring är viktigt. Men\r\ndet är också viktigt att ha många bra produkter inom\r\nturistnäringen att sälja när turisterna kommer till or-\r\nten. En nöjd turist är bästa reklamen för branschen.\r\nDet är viktigt att ha en infrastruktur som gör det\r\nmöjligt att på ett någorlunda bra sätt kunna åka även\r\ntill de perifera delarna av vårt land. Biljettpriser på\r\ntåg och flyg får inte bli för dyra.\r\nEtt viktigt hjälpmedel i marknadsföringen är att\r\nhela Sverige på lika villkor kan använda den nya IT-\r\ntekniken. Den ger möjligheter till marknadsföring och\r\natt sälja turistprodukter på ett mycket bra sätt.\r\nLikadant är det positivt med den forskning kring\r\nturism som har påbörjats. Vad är det som gör att turis-\r\nten åker till en viss plats? Hur kan resandemönstret\r\npåverkas? Vilka ekonomiska incitament kan vara\r\nnödvändiga? Vi har liten kunskap om dessa frågor.\r\nDärför är det bra att det har påbörjats forskning kring\r\nbesöksnäringen. Jag yrkar bifall till reservation 5.\r\nFru talman! Det har tagits steg för att underlätta\r\nför framför allt de små och medelstora företagen.\r\nArbetet måste fortsätta. Det måste till ytterligare för-\r\nbättringar. Det måste tas ytterligare steg mot att Sve-\r\nrige återigen skall bli en nation med ett mycket gott\r\nföretagarklimat som samtidigt leder till bra välfärd.</pre><pre>Anf.  77  KARIN FALKMER (m) replik:\r\nFru talman! Vare sig Kjell Ericsson tycker om det\r\neller ej, har Centern visst krupit upp och satt sig i\r\nSocialdemokraternas knä. Nu är jag inte säker på att\r\nKjell Ericsson trivs lika väl i detta knä som Per-Ola\r\nEriksson, vilket framgick av gårdagens debatt. Men\r\nlikafullt har ni deltagit i en sanering. Frågan är hur\r\ndenna sanering har gått till och vilka effekter den har.\r\nKjell Ericsson säger bromsa och gasa på en gång.\r\nVisst har ni gasat i fråga om att plåga småföretagen.\r\nNi har bromsat i fråga om tillväxt och nya jobb. Ni\r\nhar använt fel metod.\r\nKjell Ericsson känner sig nöjd med de små för-\r\nbättringarna i vårpropositionen. Men recensionerna\r\nfrån berörda företagare är entydigt negativa. De är\r\nbesvikna. Varför har Centern gått med på en förläng-\r\nning av sjukperioden, Kjell Ericsson? Om ni nu kan\r\npåverka, varför har ni inte sett till att det beslut som\r\nplågar de mindre företagen har tagits tillbaka?</pre><pre>Anf.  78  KJELL ERICSSON (c) replik:\r\nFru talman! Det är totalt fel att Centern skulle sitta\r\ni knäet på någon. Det är ett felaktigt synsätt.\r\nNär Sverige våren 1995 råkade i stora problem\r\nmed ekonomin, med en kraftigt sjunkande kronkurs\r\noch med en kraftigt stigande ränta, sade vi att vi var\r\nvilliga att ta ansvar för att rätta till ekonomin i Sverige\r\noch för att klara krisen. Det har vi gjort också. Detta\r\nhar vi inte gjort i någons knä. Vi har gjort allt för att\r\nfå ned räntorna, och det har också skett. Nu är finan-\r\nserna i balans.\r\nI det stora saneringspaketet på 126 miljarder finns\r\ndet självfallet ingredienser som inte alla gånger är de\r\nmest smakfulla. Det har varit ett tagande och givande\r\nför att komma fram till en lösning. Jag säger inte att\r\nalla delar är bra. Man behöver nog se en fortsättning\r\nockså. I vårpropositionen finns det ett förslag om\r\nhögkostnadsskydd i fråga om sjuklöneperioden. För-\r\nsäkringsfrågorna utreds vidare. Vi måste gå vidare\r\nmed denna fråga och få en bra lösning på den. Jag vet\r\natt detta är ett problem för företagen. Jag har sagt till\r\nmånga företagare att vi måste hitta en lösning.\r\nVi har återinfört kvittningsrätten, lindrat dubbel-\r\nbeskattningen, reformerat arbetsrätten och småföreta-\r\ngarprogrammet. Vi tar bort, förenklar och förbättrar i\r\nfråga om fåmansbolagen. Är det något som är negativt\r\nmot företagsamheten? Jag har fått krav på att verka\r\nför dessa saker hela tiden, och det har gjort. Jag för-\r\nstår inte att det som har gjorts skulle vara negativt.\r\nMan kan sedan diskutera om stegen har varit till-\r\nräckligt många och långa. Är det bättre att stå helt\r\nstilla och inte göra något? Jag tycker att det är bättre\r\natt ta några steg än inga steg alls.</pre><pre>Anf.  79  KARIN FALKMER (m) replik:\r\nFru talman! Den strategi som den borgerliga rege-\r\nringen hade gick ut på att få fart på tillväxt och före-\r\ntagande. Den strategin fick effekt. Det fanns ju en\r\noptimism bland företagen år 1994. Det skapades tusen\r\nnya jobb varje vecka. Den strategin övergavs i och\r\nmed regeringsskiftet. Alla de saker Kjell Ericsson\r\nräknade upp som positiva nu, är sådant som den bor-\r\ngerliga regeringen hade åstadkommit men som Soci-\r\naldemokraterna ändrade på. Kjell Ericsson är så lyck-\r\nlig över återställarna av återställaren.\r\nTitta på vad företagarna skriver och säger i be-\r\ndömningen av den nuvarande politiken. De är ju be-\r\nsvikna. Av 16 miljarder i vårpropositionen är det en\r\nynka miljard som de mindre företagen kan tillgodogö-\r\nra sig med hjälp av lättnader. Det finns en oförståelse\r\nför vilka faktorer som påverkar viljan att bli företaga-\r\nre och att kunna anställa. Det genomsyrar även den\r\npolitik Kjell Ericsson står bakom.</pre><pre>Anf.  80  KJELL ERICSSON (c) replik:\r\nFru talman! Jag vill än en gång säga att jag inte\r\nhar någon som helst delaktighet i det som hände hös-\r\nten 1994.\r\nDe olika insatser som den borgerliga regeringen\r\ngjorde var bra. Nu återinför man en del av dessa så\r\nlångt det går, och jag förstår inte kritiken mot det.\r\nMan försöker göra som den borgerliga regeringen\r\ngjorde och så får man kritik för det. Jag förstår inte\r\nriktigt den inställningen. Det är väl bättre att man gör\r\nnågonting än att man inte gör någonting alls utan står\r\nstilla och inte rör sig över huvud taget? Här går vi i\r\nrätt riktning mot ett bättre företagarklimat - det måste\r\nväl vara bättre än att ingenting göra? Jag förstår inte\r\nkritiken därvidlag.\r\nDet finns alltså saker man gjort som är bra och\r\nsom man bör gå vidare med. Och som jag sade i min\r\ninledning är inte den sista åtgärden vidtagen i och\r\nmed det här. Ytterligare utveckling måste fortgå på\r\ndet här området, inte minst när det gäller skatter och\r\navgifter. Så fort som ekonomin medger måste man gå\r\nvidare. Man är inte färdig, utan utvecklingen måste gå\r\nvidare för att vi skall kunna få ett så bra företagarkli-\r\nmat som möjligt.</pre><pre>Anf.  81  Tredje vice talman CHRISTER\r\nEIREFELT (fp):\r\nFru talman! Jag har vid flera tillfällen tidigare pe-\r\nkat på den skillnad som finns emellan å ena sidan det\r\nregeringen skriver och säger om villkoren för företa-\r\ngande, å andra sidan de åtgärder som man faktiskt\r\nvidtar, de beslut som regeringen fattar. Den skillnaden\r\nmellan ord och handling tycks bara bli större, och den\r\nblir väldigt tydlig i det dokument som vi diskuterar i\r\ndag.\r\nSå här skriver t.ex. den socialdemokratiska ut-\r\nskottsmajoriteten i betänkandet: Det är viktigt \"att\r\nvillkoren för företagande, entreprenörskap och inno-\r\nvationer förbättras. Olika hinder för småföretagens\r\nexpansion måste undanröjas. En angelägen uppgift för\r\nnäringspolitiken är att främja utvecklingen för de små\r\noch medelstora företagens förmåga att övergå till mer\r\nflexibla arbetsorganisationer\".\r\nJag har kanske inte med det att göra, Reynoldh\r\nFurustrand, men är det inte dags att låta dem som\r\nskall verkställa de här fina sakerna läsa vad ni skri-\r\nver? Det verkar inte som om de har en aning om vad\r\nutskottets socialdemokrater tycker. Det är svårt att tro\r\natt t.ex. arbetsmarknadsministern eller skatteministern\r\nkänner till det.\r\nDen socialdemokratiska skattepolitiken - som\r\nbl.a. innebär dubbelbeskattning på investeringar sam-\r\ntidigt som investeringsnivån är på tok för låg - är ju\r\nraka motsatsen till ert tal om att hinder för expansion\r\nmåste undanröjas. Ni låser in kapitalet i gamla företag\r\ni stället för att låta det bli till riskpengar i nya och\r\nväxande företag.\r\nLika ologiskt blir det när man kommer in på ar-\r\nbetsrätten och de regelsystem i övrigt som påverkar\r\nföretagen. Också på detta område är den socialdemo-\r\nkratiska politiken något helt annat än de vackra orden\r\nom att främja företagens förmåga att övergå till mer\r\nflexibla organisationer. Det regeringen åstadkommer\r\när den direkta motsatsen! Jag förstår om Reynoldh\r\nFurustrand helst diskuterar med utgångspunkt från\r\nsocialdemokraternas texter i utskottet och gärna för-\r\ntränger de beslut som statsråden fattar borta i Rosen-\r\nbad.\r\nDen socialdemokratiska modellen för arbetsför-\r\ndelning med några som skriver programförklaringar\r\noch helt andra som fattar besluten, är inte bara för-\r\nödande på grund av resultatet, nära 15 % som står\r\nutanför den ordinarie arbetsmarknaden. Den påverkar\r\nnaturligtvis också människors - i det här fallet företa-\r\ngarnas - förtroende för politiken.\r\nMen, fru talman, det finns ett inslag i debatten om\r\nföretagande och jobb som är ännu allvarligare. Det är\r\nden uppgivenhet som präglar de socialdemokratiska\r\noch centerpartistiska förslagen. De går ut på att anta-\r\nlet jobb skulle vara begränsat. Den som i dag inte har\r\nnågot jobb kan inte få det med mindre än att någon\r\nannan delar med sig av sitt eller slutar helt och hållet\r\noch förtidspensioneras.\r\nMed det här defensiva synsättet blir det naturligt-\r\nvis svårt att se möjligheterna. Om man inte tror att\r\nkonsumenterna i en framtid kommer att efterfråga\r\nnya, kanske i dag helt okända produkter eller att ent-\r\nreprenörer, om de ges bättre villkor, kan skapa nya\r\nEricsson och nya Hennes  &amp;  Mauritz, så är det lätt att\r\nman fastnar i defensiv zon, för att tala ishockeyspråk.\r\nMan förmår inte byta till en taktik som leder framåt.\r\nOm man tror att arbetslösheten beror på att det\r\nsaknas uppgifter som behöver utföras är det natur-\r\nligtvis följdriktigt att man i första hand siktar in sig på\r\nen reglerad arbetstidsförkortning och förtidspensio-\r\nnering. Men det är ju inte så det ser ut! Behoven finns\r\nju, både här hemma och ute i världen. Det finns ett\r\nbehov av tjänster i vård och omsorg, behov av pro-\r\ndukter som kan föra utvecklingen framåt, behov av\r\nvälutbildade människor som kan ta fram de produk-\r\nterna och av entreprenörer som kan tillverka dem.\r\nBehoven kommer att kvarstå. På en del områden\r\när konsumenternas krav och önskemål någorlunda\r\nförutsägbara, även i ett längre perspektiv. Det gäller\r\nt.ex. vård och omsorg. När det gäller utvecklingen i\r\növrigt kan vi möjligen gissa vilken produkt som blir\r\n2050-talets mobiltelefon eller hur detaljhandeln\r\nkommer att vara organiserad. Men mer än just en\r\ngissning blir det inte. Men ett vet vi - arbetsuppgif-\r\nterna i samhället kommer inte att ta slut.\r\nFolkpartiets näringspolitik har inte mycket gemen-\r\nsamt med den uppgivna och defensiva hållning som\r\npräglar regeringens handlande, eller snarare brist på\r\nhandlande. Våra förslag går ut på att skapa förutsätt-\r\nningar för nya jobb i den privata sektorn, och därmed\r\n- det är viktigt - resurser till nya jobb också inom\r\nvård och omsorg. Det är något som inte varaktigt går\r\natt åstadkomma på annat sätt än genom bra villkor för\r\nföretagande.\r\nOckså i mitt parti talar vi ofta om möjligheten för\r\nmänniskor att påverka sin egen arbetstid, såväl ar-\r\nbetstidens längd som när man skall jobba. Men korta-\r\nre arbetstid, arbetsdelning och förtidspensionering får\r\naldrig bli en centralt styrd strategi mot arbetslösheten.\r\nDet är där vi skiljer oss åt.\r\nDet gör vi uppenbarligen också när det gäller sy-\r\nnen på den enskilda företagaren, alltså han eller hon\r\nsom är den viktigaste resursen i kampen mot arbets-\r\nlösheten - eller åtminstone skulle kunna vara det i ett\r\nbättre företagsklimat.\r\nDet visar sig tyvärr gång på gång att socialdemo-\r\nkraterna inte förmår ta till vara den kraft som finns i\r\ndet enskilda företagandet, nu senast i det regerings-\r\nförslag som presenterades i går. Trots att socialdemo-\r\nkraterna säkert har en uppriktig ambition att komma\r\ntill rätta med massarbetslösheten och trots att det finns\r\nen rad åtgärder som skulle få fler företag att växa och\r\nnyanställa, uteblir de konkreta förslagen som skall\r\nåstadkomma en sådan utveckling.\r\nTrots att det finns förslag som skulle göra att fler\r\nmänniskor ville och vågade starta en egen verksam-\r\nhet, väljer regeringen i stället att koncentrera sig på\r\narbetsmarknadspolitiska insatser. Det är svårt att värja\r\nsig mot tanken att det i första hand handlar om att\r\nhyfsa till statistiken.\r\nI reservationen från Folkpartiet, Kristdemokrater-\r\nna och Moderaterna presenterar vi ett alternativ till\r\nregeringens näringspolitik. Det är ett alternativ som\r\ngår ut på att riksdagens och regeringens uppgift är att\r\nskapa bra generella villkor för näringslivet och att\r\nange ramar och regelsystem i stället för att ha ett\r\nomfattande statligt ägande.\r\nDet är ett alternativ där vi sänker skatter på före-\r\ntagande för att få nya jobb, fler som betalar skatt och\r\ndärmed nya resurser till bl.a. vård och omsorg. Där\r\ningår kraftigt sänkta arbetsgivaravgifter och avskaffad\r\ndubbelbeskattning för alla företag. De nya momsinbe-\r\ntalningsreglerna har naturligtvis också slopats i vårt\r\nalternativ. Arbetsrätten moderniseras. Det är ytterliga-\r\nre en fråga där socialdemokraterna har misslyckats.\r\nVi visar hur avregleringen kan påskyndas.\r\nDet finns alltså ett klart alternativ till den av Cen-\r\nterpartiet stödda regeringspolitiken på det här områ-\r\ndet. Problemet är att betänkandet inte ger en korrekt\r\nbild av hur socialdemokraterna hanterar näringslivs-\r\nfrågorna. Det beror alltså på att man säger och skriver\r\npå ett sätt men i praktiken handlar på ett helt annat.\r\nFru talman! Ett av de absolut viktigaste uppdragen\r\nvi i dag har som förtroendevalda är att komma till\r\nrätta med den massarbetslöshet som innebär ett stort\r\nmisslyckande för samhället. Folkpartiet har lagt fram\r\nmängder med förslag som syftar till att förbättra nä-\r\nringslivsklimatet i Sverige. Vi har redovisat några,\r\nmen för att skapa bättre villkor för företagande krävs\r\nförändringar som spänner över nästan hela det politis-\r\nka fältet. Det behövs ett nytt synsätt. Det behövs en\r\nannan majoritet som utformar politiken.</pre><pre>Anf.  82  LENNART BEIJER (v):\r\nFru talman! Partiernas ståndpunkter har såvitt jag\r\nförstår inte förändrats under den korta tid som gått\r\nsedan vi senast diskuterade näringspolitik. Det som\r\nkommit fram är ungefär samma saker som vi har sagt\r\ntidigare.\r\nFör Vänsterpartiets del har det hela tiden varit frå-\r\nga om att vi måste ha en långsiktig näringspolitik. Det\r\när en politik som vi vet att knappast någon annan än\r\nstaten kan ta ansvar för. Jag tänker på finansiering,\r\nupphandling osv.\r\nMen självfallet måste andra åtgärder till för att vi\r\nskall få ned arbetslösheten. Ökad köpkraft och ökad\r\nefterfrågan på hemmamarknaden är naturligtvis avgö-\r\nrande för om nya småföretag över huvud taget skall\r\nnågon anledning, eller våga, komma i gång. Realrän-\r\ntan måste naturligtvis ned ytterligare, och inflationen\r\nmåste hållas i schack. Det är saker som vi kan vara\r\növerens om vid vissa tillfällen.\r\nEn annan viktig sak för att verkligen få en funge-\r\nrande ekonomi och arbetsmarknad är att trygghetssys-\r\ntemen för majoriteten av löntagarna fungerar, och att\r\nman inte urholkar dem för mycket. Arbetsrätten skall\r\nvara till löntagarnas fördel. Det är också en viktig del\r\nför att man skall få en fungerande arbetsmarknad.\r\nNär vi i Vänsterpartiet säger det kan man läsa i\r\nmotioner från moderater, folkpartister och kristdemo-\r\nkrater att man egentligen inte behöver någon närings-\r\npolitik, och att staten i alla fall inte skall pyssla med\r\nsådant. De menar att vi skall sänka skatter och löner,\r\noch att vi kanske framför allt måste försämra arbets-\r\nrätten ordentligt så att företagarna får göra precis hur\r\nde vill utan att löntagarna lägger sig i. Jag tycker att\r\npartierna borde gå ut mycket tydligare med detta, och\r\ntala om för folk att det är så man vill lösa problemen.\r\nEfter Karin Falkmers inledning undrar man litet\r\ngrand om hon har varit med under de senaste fem\r\nåren. Med denna höga svansföring om hur problemen\r\nkan lösas undrar man: Känner inte Karin Falkmer till\r\nden makalösa statsskuld som faktiskt finns kvar? Den\r\ntjatas det ju om från den här talarstolen gång efter\r\nannan. Känner hon inte till de vettlösa budgetunder-\r\nskott som fanns ända fram till detta år, och som vi\r\nbörjar få någon sorts ordning på? Jag tycker att de\r\nsom känner litet ansvar för den politik som har förts\r\nunder de senaste åren inte borde vara så väldigt kate-\r\ngoriska i olika sammanhang.\r\nDet svenska företagsklimatet känner vi till. Det är\r\ninte bara fråga om utredningar från regeringssidan\r\neller från löntagarsidan, utan det finns OECD-\r\nutredningar som visar att det svenska företagsklimatet\r\när mycket bra. Företagsklimatet är bra, men efterfrå-\r\ngan är för svag.\r\nI vårbudgeten kunde vi mycket tydligt läsa hur\r\nbolagsskatterna ser ut i Europa. I det avseendet har vi\r\nknappast någonting att skämmas för här uppe i Sveri-\r\nge. Det finns länder med mycket högre bolagsskatter\r\nsom klarar sig bättre i många sammanhang - det vet\r\nvi om. Åtminstone en del av oss har t.o.m. besökt en\r\nav de dynamiska regionerna i Europa, nämligen Emi-\r\nlien, dvs. Emilia-Romagna. Den tyska regionen Ba-\r\nden-Württemberg är ett annat exempel, där man utan\r\natt behöva sänka skatter och löner, försämra arbetsrät-\r\nten eller ytterligare gynna företagsamheten med låga\r\nbolagsskatter lyckas hålla uppe en sysselsättning. Man\r\nsöker arbetskraft, och nya företag växer hela tiden\r\nupp. Detta vore väl en intressant situation för både\r\nfolkpartister och kristdemokrater - jag vet inte om jag\r\nkräver det från moderaterna - att analysera. Det finns\r\nalltså andra sätt att klara en arbetsmarknad och en\r\nsamhällsekonomi.\r\nFru talman! I betänkandet tas också träskivein-\r\ndustrins problem upp. Situationen kan kännetecknas\r\nmed att board- och spånskiveindustrin i början av 70-\r\ntalet kunde få sin råvara gratis, om man bara hämtade\r\nden. Det var alltså fraktkostnaderna som bestämde\r\npriset. Sedan dess har det hela tiden varit en skruv\r\nuppåt för priserna på industrispån. Industrispån är i\r\ndet här fallet sågspån och kutterspån. Det är alldeles\r\nsjälvklart att i en situation där kol och olja har beskat-\r\ntats ökar intresset för detta industrispån hos värme-\r\nverk och hos dem som gör briketter. Nu måste någon-\r\nting göras för att klara av en situation där sågverken\r\neventuellt skulle gå ned på litet lägre nivåer. Över\r\nhuvud taget måste man naturligtvis se till att industrin\r\nkan få det spån den behöver för att klara sin produk-\r\ntion. I betänkandet står det att man skall försöka hitta\r\nnågon frivillig överenskommelse. Det är jag med på.\r\nMen om detta inte lyckas måste man naturligtvis på\r\nnågot sätt lägga en skatt på industrispån för att få\r\nvärmeverk och andra att gå över till annan bioenergi.\r\nFru talman! Det är nästan litet komiskt att det\r\nfinns en reservation från Moderaterna och Folkpartiet\r\ndär de säger att detta bara är undanmanövrar från\r\nmajoriteten därför att en kärnkraftsavveckling skall\r\npåbörjas. Det är väl i alla fall en överloppsgärning att\r\nskriva reservationer om någonting som ännu inte har\r\nskett! Detta är ett problem som finns i dag. Vi vet om\r\natt bioenergin blir intressantare och intressantare, men\r\nvi måste vara överens om att industrin skall kunna ha\r\nkvar det vanliga industrispånet för sin hantering. Jag\r\ntycker alltså att Moderaterna - precis som i den förra\r\ndebatten som jag lyssnade på - gör ett väldigt stort\r\nnummer och en väldig överdrift av den energiom-\r\nställning som nu kommer att starta.\r\nTill min stora besvikelse konstaterar jag också att\r\nregeringen trots näringsutskottets och Näringsdepar-\r\ntementets aktiva arbete inte lägger fram något förslag\r\nom stöd till den svenska varvsindustrin. I utskottets\r\nhandläggning har vi klart konstaterat att vi naturligtvis\r\nvill ha bort alla subventioner från varvsindustrin över\r\nhela världen. Detta var måhända på gång, och är väl\r\nfortfarande på gång. Men alla intressenter har fortfa-\r\nrande inte skrivit under avtalet. Därmed fortsätter\r\nsubventioneringen av varven ute i Europa och i övriga\r\nvärlden.\r\nMed anledning av detta har regeringen utrett och\r\nanalyserat situationen. Utredaren som har gjort detta\r\nsäger att de svenska varven naturligtvis måste ha\r\nsamma konkurrensvillkor som varven i övriga värl-\r\nden. Han föreslår därmed att vi skall införa ett stöd\r\nsom är likvärdigt med det som finns i övriga EU.\r\nDetta har utskottet tyckt varit riktigt, och förutsatt att\r\nett sådant förslag skall komma från regeringen. Det är\r\nnämligen fråga om att verkligen skapa nya, riktiga\r\njobb. Det är fråga om att se till att den svenska\r\nvarvsindustrin klarar sig i framtiden. Vi vet om att\r\nteknikutvecklingen är snabb också i den här bran-\r\nschen. För ca 60-80 miljoner skulle man kunna klara\r\nut den här biten, och åtminstone bli konkurrenskrafti-\r\nga med övriga EU. Självfallet skulle stödet försvinna\r\nså fort som alla stater kan komma överens om att\r\nsubventionerna skall bort.\r\nReynoldh Furustrand, som jag antar tycker lika-\r\ndant som jag i den här frågan, måste ändå förklara vad\r\nsom har hänt. Det är inte acceptabelt att vi samtidigt\r\nsom vi diskuterar sysselsättning och arbetslöshet och\r\nförsöker hitta nya jobb inte tar vara på de chanser som\r\när så uppenbara. Vi har fortfarande kunskap om att\r\nbygga båtar i det här landet. Här får Sverige chansen\r\natt åter kunna få varv som utvecklas i stället för att\r\nständigt gå tillbaka.\r\nI kommande motioner kommer Vänsterpartiet att\r\nföreslå ett införande av ett varvsstöd i avvaktan på att\r\növriga OECD kommer överens om borttagandet av\r\ndessa subventioner.\r\nJag yrkar bifall till reservation 3.</pre><pre>Anf.  83  EVA GOËS (mp):\r\nFru talman! På en begränsad planet kan man inte\r\nha en tillväxt som är obegränsad. Jordens begränsade\r\nresurser sätter också gränser för näringslivets expan-\r\nsionsmöjligheter. Den enda verkliga produktion som\r\nsker är den som pågår i växternas fotosyntes. Den\r\nenda, ur mänskligt perspektiv, eviga energikällan är\r\nsolen.\r\nFru talman! I dag har här i kammaren diskuterats\r\njordbruksutskottets betänkande På väg mot ett eko-\r\nlogiskt hållbart samhälle. Låt oss inte stanna där utan\r\nfortsätta att tala i dessa termer nu när vi skall tala om\r\nnäringslivet. Miljöpartiet de gröna kallar också följd-\r\nriktigt sin motion för Ett ekologiskt hållbart närings-\r\nliv.\r\nVi vet att de biologiska processerna ingår i natur-\r\nliga kretslopp som bygger på principen uppbyggnad-\r\nnedbrytning-ny uppbyggnad. De drivs av solens\r\nenergi och är effektiva och produktiva i ordets egent-\r\nliga mening. Den industriella produktionen däremot\r\nbedrivs ofta genom att man går raka vägen från gru-\r\nvan, via konsumenten, till avfallshögen. Målsättning-\r\nen måste nu vara att omvandla industriprocesserna\r\noch varuflödet till industriella kretslopp. Detta kräver\r\nstora men nödvändiga förändringar.\r\nHushållningen med naturresurser måste förbättras.\r\nVaror och material måste ingå i återanvändnings- och\r\nåtervinningssystem med minimala svinn. Produkterna\r\nmåste vara lätta att demontera, och produktionspro-\r\ncesserna måste fungera som slutna system, vilket\r\nmedför att mängden föroreningar, molekylsopor,\r\nminskas till nära noll. Det är också det som är inne-\r\nhållet i begreppet hållbar utveckling.\r\nGrundprincipen för det hållbara samhället är att\r\ndet som är hållbart långsiktigt också blir lönsamt\r\nkortsiktigt. I dag är det ofta tvärtom. Näringslivet\r\nstimuleras därmed till att producera icke ekologiskt\r\nanpassade varor på ett icke-hållbart sätt. För att kom-\r\nma till rätta med det krävs en grundläggande grön\r\nskatteväxling, dvs. sänkta skatter och avgifter på\r\narbete och höjda skatter på energi, råvaror och ut-\r\nsläpp.\r\nVi upplever att nästan samtliga partier tagit denna\r\nlösning till sina hjärtan, varför vi börjar se en ljusning\r\ni tunneln både vad beträffar arbetslösheten och nä-\r\nringslivets utveckling för ett ekologiskt hållbart sam-\r\nhälle. Den omställning av samhället som behövs ska-\r\npar tiotusentals jobb, kanske hundratusentals jobb.\r\nMen mest ger ändå arbetstidsförkortningen. Vi har\r\nräknat med att den kan ge 200 000 jobb bara genom\r\natt arbetstiden sänks med fem timmar i veckan.\r\nFru talman! Vi får inte glömma att människan in-\r\ngår i detta kretslopp. Ett socialt hållbart näringsliv är\r\ndärför det inslag i väven som kan möjliggöra det\r\nekologiskt hållbara näringslivet. Vi i Miljöpartiet\r\nanser att näringslivet även skall vara socialt hållbart.\r\nNäringslivet är en naturlig del av samhällets sociala\r\nstruktur. Små företag, självstyrande företag och ko-\r\noperativa företag är ofta en del i ett socialt samman-\r\nhang där delaktighet och ansvarstagande omfattar\r\nnågot vidare än enbart vinstmaximering. Därför är det\r\nviktigt att stimulera dessa typer av företag.\r\nEn viktig dimension i näringslivspolitiken är att\r\nmänniskor - samhället är ju ändå till för människor -\r\nkänner att de kan påverka, vara delaktiga och ha\r\növerblick. Alla dessa förutsättningar för ett samhälls-\r\nengagemang motverkas när näringslivet globaliseras,\r\nägandet flyttar långt bort från dem som berörs av\r\nverksamheten och strukturerna blir otydliga och ano-\r\nnyma.\r\nSjälvtillit är ett grundbegrepp för den gröna inter-\r\nnationella rörelsen. Självtillit innebär ett stort mått av\r\noberoende från maktcentrum. I dag ser vi en utveck-\r\nling som leder bort från självtillit, ansvarstagande och\r\ndelaktighet. Vi har alltmer fått ett näringsliv som inte\r\när socialt hållbart. Men det finns ljusglimtar.\r\nI Norrland diskuteras just nu en regional småföre-\r\ntagarbörs, Mittbörsen eller Mittorget. Förslaget går ut\r\npå att etablera en eller möjligen två småföretagarbör-\r\nser i Norrland. Det är ett sätt att finna en infrastruktur\r\nför det regionala ägandet och kunna agera på en lokal\r\nhandelsplats. Både för placerare och småföretag blir\r\ndet en kick att arbeta nära människorna. Alla känner\r\nsig delaktiga och kan vara med och påverka. Man\r\nsatsar och riskerar hellre pengar på den lilla företaga-\r\nren på orten än i ett företag på andra sidan jordklotet.\r\nMånga vill hellre placera sina pengar i regionen som\r\nen garanti så att regionen utvecklas i stället för att\r\nutarmas. Det kallar jag en långsiktig utveckling - ett\r\nekologiskt hållbart näringsliv - eftersom produktion\r\noch konsumtion kommer närmare varandra och trans-\r\nporterna minimeras.\r\nI det förslag som jag har fått i min hand tas också\r\nregionala branschorienterade investmentbolag upp.\r\nMan föreslår helt logiskt att som pilotprojekt skulle\r\nman kunna starta Miljöinvest Mitt AB med inriktning\r\npå industriell miljöteknik samt Energiinvest Mitt AB\r\nmed inriktning på den nya generationens miljövänliga\r\nenergiprodukter. Som ni hör kommer detta från mitt\r\neget län, Västernorrland, som ligger i Mittsverige och\r\nMittnorden.\r\nNär vi var uppe i Åre fick vi också höra om Nor-\r\ndens gröna bälte som går från Trondheim i Norge och\r\nända över till Finland. Detta är bara en del i det hela.\r\nDet finns mycket mer att hämta i det här dokumen-\r\ntet som är ett förslag från näringslivet i Norrland. Där\r\nvill man satsa på kreativitet och innovationer som\r\ngynnar det småskaliga och ökar riskkapitalet för dem.\r\nVi i Miljöpartiet vill underlätta för småföretagare\r\natt starta eget. Enligt uppgift från patentbyråerna är\r\ndet huvudsakligen de små företagen och de enskilda\r\nuppfinnarna som står för de omvälvande förnyelserna,\r\nmedan storföretagen svarar för vidareutveckling av\r\nredan gjorda genombrott. Här behövs förändringar i\r\nregelsystemet så att de små och kreativa inte motarbe-\r\ntas. Regelsystemet måste förenklas. Man kan kanske\r\nockså undanta dem från momsinbetalning under det\r\nförsta året när ett nytt företag startas. Man måste alltså\r\nhitta andra lösningar.\r\nNågot helt nytt som vi föreslår är starta-vårat-\r\nbidrag för dem som ingår i kooperativ. När en grupp\r\nformas för att starta ett gemensamt ägt företag kan ju\r\nnågon i gruppen har rätt till starta-eget-bidrag, medan\r\nandra i gruppen har arbete och därmed ingen rätt till\r\nsådant stöd. Konsekvensen kan bli att gruppen får en\r\nsämre kompetensmässig sammansättning. Det skulle\r\nundvikas om samtliga medlemmar fick rätt till stöd.\r\nDet skulle framför allt leda till fler etableringar. Mil-\r\njöpartiet föreslår att regelsystemet ändras så att ar-\r\nbetsförmedlingen kan bevilja starta-vårat-bidrag vid\r\nkooperativa etableringar. Detta för osökt över till en\r\nmodell som provats med framgång i Norge men som\r\nursprungligen kommer från Bangladesh.\r\nFru talman! Jag vill gå in på ämnet nätverkskredit.\r\nKortfattat kan nätverkskredit beskrivas på följande\r\nsätt. Den är uppbyggd på att fem arbetslösa kvinnor -\r\ndet är riktat till kvinnor - får 200 000 kr tillsammans\r\nfrån staten. Gruppen prioriterar och stöttar varandras\r\nprojekt fysiskt, psykiskt och socialt, och medlemmar-\r\nna kan låna 50 000 kr var som återbetalas på tre år.\r\nInte mer än 80 % kan lånas ur potten. Gruppen står\r\nsolidariskt ansvarig för lånet. Varje månad sparar\r\ngruppmedlemmar 150 kr var för att kunna använda\r\ndem till kurskostnader, inköp av nyttoföremål etc.\r\nGruppen präglas av solidaritet och samarbete. Grup-\r\npen löser de problem som uppstår. Man möts ofta,\r\noch man samlas kring minst ett projekt åt gången. Det\r\nkan vara högst två, man vill inte ha fler.\r\nNätverkskredit lär genom aktivt deltagande i egna\r\noch andras etableringskontakter hur man skall bygga\r\nupp en näringsverksamhet. Som ni hör är detta mer\r\nhjälp till självhjälp. Det är inga stora belopp. Men det\r\när just dessa som har kommit på sidan om och som\r\nman inte räknar med när det skall ges lokaliserings-\r\nstöd t.ex. Detta är en mikrokreditverksamhet. Den\r\npassar lika bra i i-land som u-land. Den här verksam-\r\nheten har spridit sig som ringar på vattnet. I april\r\nmånad i fjol var man uppe i 25 projekt. I dag är man\r\nuppe i ett femtiotal.\r\nSenast i går talade jag med en kvinna i Akershus, i\r\ndet fylke där Oslo ligger. Det är alltså så nära huvud-\r\nstaden, men det finns ändå ett behov av detta. Hon\r\nberättade att samma dag hade tre förfrågningar om att\r\nstarta nätverkskredit kommit till henne.\r\nDet senaste i detta handlar om invandrare och det\r\nflerkulturella Norge. Jag har fått ett telefax på 50\r\nsidor om vad som händer på det här området. I betän-\r\nkandet talar vi ju om att det är viktigt att satsa på\r\ninvandrare och kvinnor. I Stortinget i Norge tar man\r\nupp att man skall satsa just på invandrare, och speci-\r\nellt på kvinnor. Man börjar med att lära upp ledare på\r\nasylplatserna där de bor. Man lär upp cirka tolv leda-\r\nre. Kring varje ingår sedan fyra personer, men det får\r\ninte vara släktingar. Så går detta i fyra faser tills de\r\nstår på egna ben. När de väl står på egna ben kan de\r\ngå ur nätverket, och då kan nya komma in. Och detta\r\nbestämmer man helt och hållet själv. Jag tycker att det\r\när en suverän modell.\r\nMan har också vänt sig till samer och till invand-\r\nrare i Norge. På Nordkalotten finns det t.ex. finlända-\r\nre och samer. Man har fått mycket goda resultat, och\r\nman jobbar utifrån både sociala och kulturella skill-\r\nnader.\r\nVi skall åka till Norge på måndag. Jag hoppas att\r\nvi får träffa de människor som jobbar på ett annat sätt\r\nregionalt, inte bara oljeföreträdare och de som kör\r\nmed gas. I det här fallet handlar det nog om att gasa i\r\nen annan skala. Jag ser det som mycket framgångsrikt.\r\nGro Harlem Brundtland har skrivit i ett förord till\r\nen bok att det här är någonting som hon verkligen tror\r\npå. Det är en bankverksamhet i nätverksform. Bara\r\nunder den tid som hon har varit med - fyra-fem år -\r\nhar 200 kvinnor startat bra verksamheter. Det här\r\nläggs inte ned, utan det sprider sig hela tiden.\r\nI Sverige har vi en bit kvar innan vi kan starta en\r\nsådan här kvinnobank. Där alla nätverkskrediter går\r\nihop har man i Norge startat kvinnobankens Norge-\r\nnätverk. Det roliga är att det startade i lilla Lofoten i\r\nglesbygden. Jag menar att det verkligen finns möjlig-\r\nhet här i Sverige att ta efter. Jag vet att det har varit\r\nuppe i de nordiska länderna, i Finland, Sverige och\r\nNorge. Men det har inte slagit igenom.\r\nDet finns ett projekt i Sverige. Det finns i Dalarna,\r\noch det ger mig hopp för framtiden.\r\nMed detta vill jag yrka bifall till reservation 4.</pre><pre>Anf.  84  GÖRAN HÄGGLUND (kd):\r\nFru talman! Näringspolitiken handlar ju om väl-\r\ndigt mycket mer än det som näringsutskottet har att\r\nhantera i det dagliga riksdagsarbetet. Det handlar\r\nmycket om frågor som hanteras i arbetsmarknadsut-\r\nskottet, utbildningsutskottet, skatteutskottet och fi-\r\nnanspolitiken.\r\nAll den här politiken sammantaget bildar vad vi\r\nbrukar kalla för ett näringspolitiskt klimat. Det är det\r\nklimatet vi diskuterar i dag. Vi diskuterar hur det skall\r\nförbättras och hur man kan förändra det för att under-\r\nlätta för företag och företagande. Därför kanske en del\r\nav inläggen också berör andra områden än de som\r\nligger inom näringsutskottets hank och stör. Men det\r\ntror jag är oss förlåtet en dag som denna.\r\nDet handlar om att åstadkomma ett riktigt klimat\r\nsom gör att vi får fram nya företag, att vi får fram\r\nväxande företag bland dem som redan finns. På det\r\nsättet genereras nya resurser som behövs för att klara\r\nav angelägna områden som vård, omsorg, skola och\r\nsjälvklart också för att klara av våra löner så att vi\r\nsom privatpersoner kan leva ett drägligt liv.\r\nDen förfärande höga arbetslösheten som vi har att\r\nbrottas med i vårt land är på något sätt betyget för hur\r\nvi har lyckats. Man får säga att vi under ganska\r\nmånga år tyvärr har misslyckats med att föra en eko-\r\nnomisk politik, en näringspolitik, som gör att vi klarar\r\nav att erbjuda alla de människor som vill arbeta ett\r\nriktigt arbete.\r\nMen den rådande arbetslöshetskrisen är egentligen\r\ninte ödesbestämd. Antalet arbetstillfällen som vi har\r\när inte en gång för alla givet. Det finns inte någon\r\nnaturlag som talar om vad antalet skall vara. Det finns\r\nalla möjligheter att genom en riktig politik se till att\r\nantalet arbetstillfällen ökar. Jag tror att den här debat-\r\nten vinner på att vi alla ställer oss frågan: Vad är det\r\negentligen som skapar nya jobb?\r\nNär jag går tillbaka kommer jag för min del fram\r\ntill att nya riktiga jobb uppstår när enskilda människor\r\nfinner det vara mödan värt att starta en liten verksam-\r\nhet eller att utveckla den verksamhet man har.\r\nI så fall, om man instämmer i den uppfattningen,\r\nhandlar politiken om att göra trösklarna så låga som\r\nmöjligt, så att det blir så enkelt som möjligt för den\r\nenskilde att starta och driva en verksamhet och för det\r\nbefintliga företaget att växa.\r\nMin uppfattning är att den socialdemokratiska re-\r\ngeringen förefaller vara paralyserad när det gäller\r\narbetslösheten. Man klarar inte av att hantera situatio-\r\nnen. Det man nu hamnar i är nya möjligheter för\r\nmänniskor att lämna arbetslivet. Det tycker jag är en\r\nväldigt defensiv politik.\r\nDet berättas att det i slutet av 1800-talet kom ett\r\nbrev till den amerikanska presidenten från den dåva-\r\nrande chefen för patentverket. Där stod det: Bäste\r\nherr president! Det är nu tid att lägga ned patentver-\r\nket. Allt som kan uppfinnas är nu uppfunnet.\r\nHistorien har naturligtvis visat att det är fel. För\r\nvarje dag som går utförs det mer och mer arbete i\r\nvärlden. För politiken handlar det om att organisera\r\nsamhället på ett sådant sätt att det blir så lätt som\r\nmöjligt att starta och driva företag.\r\nChrister Eirefelt var tidigare inne på skillnaden\r\nmellan retorik och faktisk politik när det gäller den\r\nsocialdemokratiska regeringen. Det förefaller som om\r\nman i Regeringskansliet har en avdelning som utfor-\r\nmar de flotta anförandena och producerar floskler och\r\nen annan avdelning som utformar politiken.\r\nJag tror att man skulle vinna på att försöka integ-\r\nrera de här verksamheterna så att man talar om en och\r\nsamma sak, så att det finns ett samband mellan de\r\nretoriska poängen, de högstämda parollerna och den\r\npolitik man verkligen för.\r\nNya företag skapas bara när enskilda människor\r\nfinner det vara mödan värt att starta eller utveckla ett\r\nföretag. Politiken måste inriktas på att sänka trösklar-\r\nna som hindrar oss som enskilda människor att för-\r\nverkliga idéer och uppslag. Den här insikten, menar\r\njag, måste slå rot också i regeringen.\r\nOm man inte går tillbaka till grundfråga om vad\r\ndet egentligen är som skapar nya arbetstillfällen riske-\r\nrar man att hamna snett när det gäller politiska åtgär-\r\nder. Exempel på det är det nu aktuella förslaget om\r\nförtidspensioneringar, Kalmarmodeller och diskussio-\r\nner om arbetsdelning. Det finns en risk för att man\r\nsatsar både pengar och resurser på att få bort så\r\nmånga människor som möjligt ur statistiken, i stället\r\nför att satsa på att få fram nya verkliga arbetstillfällen.\r\nEn sådan statistikpolitik tror jag är fel. Den är fel-\r\naktig eftersom den gör att vi använder våra resurser\r\npå ett felaktigt sätt. I ett längre perspektiv klarar vi\r\ninte av att få intäkter till sådana angelägna verksamhe-\r\nter som vård, omsorg och skola, som vi ju alla vill slå\r\nvakt om.\r\nSedan 1970 har ekonomin i Sverige utvecklats\r\nsämre än i andra industriländer. Om tillväxten hade\r\nvarit densamma i Sverige som genomsnittet i Västeu-\r\nropa hade varje svensk under åren 1970-95 haft en\r\nsammantaget högre levnadsstandard på 250 000 kr.\r\nFör en liten familj med två barn handlar det om\r\n1 miljon kronor. Inkomsten för varje svensk, spädbarn\r\nsom hundraåring, hade 1994 varit i genomsnitt\r\n3 000 kr högre per månad, om vi hade haft samma\r\ntillväxt som andra industriländer har haft sedan 1970.\r\nDet säger en del om vikten av att vi förmår driva\r\nen riktig politik. Även om vi som har arbete tycker att\r\nvi lever på en hygglig nivå är det långsiktigt omöjligt\r\natt fortsätta att halka efter på det här sättet.\r\nHur skall då en bättre politik se ut? För mig som\r\nkristdemokrat handlar det om några punkter som jag\r\nvill ta upp.\r\nDet handlar om stabila spelregler. Det har vi dis-\r\nkuterat många gånger. Det är klart att varje politiskt\r\nparti har sina svar på hur spelreglerna skall se ut, och\r\njust de skall vara stabila. Här ligger det naturligtvis en\r\nmotsättning i det politiska systemet som motverkar\r\njust stabila spelregler.\r\nJag tror att det är oerhört angeläget att det inte blir\r\ntvära kast och snabba förändringar som försvårar.\r\nDen som är småföretagare har tillräckligt stora pro-\r\nblem med att manövrera sig på marknaden och med\r\natt klara av de förändringar som sker på marknaden.\r\nMan skall inte dessutom hela tiden behöva hålla ett\r\nöga på det politiska systemet och på vad politikerna\r\nkan hitta på.\r\nDet handlar om att gynna sparande och skapa\r\nskatteregler som inte missgynnar investeringar i före-\r\ntag i förhållande till riskfritt sparande. Det handlar\r\nmycket om tillit och förtroende i ett samhälle när det\r\ngäller möjligheterna att starta företag.\r\nLennart Beijer var i sitt inlägg inne på de förhål-\r\nlanden som råder i norra Italien. Hurdant är det klimat\r\nsom gör att många småföretag växer fram där? Jag\r\ntror att det en hel del handlar om tilliten och förtroen-\r\ndet i de små sammanhangen liksom - det fick vi också\r\nlära oss, Lennart Beijer - om kapitalbildningen. Man\r\nhar mycket pengar sparade, antingen i familjen eller\r\ntillsammans i släkten. Det har varit ganska lätt att få\r\nmänniskor att ställa upp för varandra när de startar i\r\nliten skala, utan att göra sig beroende av banker och\r\ndra på sig stora räntedragande skulder.\r\nJag tror att det finns också övriga viktiga områden\r\nnär det gäller att åstadkomma ett sådant klimat. Det\r\nhandlar bl.a. om lönebildningen, om underlättande av\r\nde ungas inträde på arbetsmarknaden liksom natur-\r\nligtvis om utbildningsfrågorna. Varför inte skapa\r\nmöjligheter för var och en att bygga upp ett utbild-\r\nningskonto? Arbetsgivaren och staten kunde tillsam-\r\nmans med en avdragsrätt för arbetstagaren möjliggöra\r\nuppbyggandet av ett konto att använda för den konti-\r\nnuerliga utbildning som jag tror kommer att krävas i\r\nframtiden.\r\nVi behöver en bättre arbetsrätt, och vi behöver\r\nklargöra statens roll, som är att besluta om och beva-\r\nka spelreglerna, framför allt inte att själv driva före-\r\ntag. Det handlar om att avskaffa den förlängda ar-\r\nbetsgivarperioden. Detta har berörts tidigare i debat-\r\nten. Jag tycker att det är en mycket viktig åtgärd.\r\nMotsatsen, dvs. fördubblingen av den tid under vilken\r\narbetsgivaren har ansvar för de anställdas sjukersätt-\r\nningar, är helt fel signal. Det gäller någonting som vi\r\ngemensamt skall kunna bära.\r\nDet handlar om att avbyråkratisera och naturligt-\r\nvis om att öppna den privata tjänstesektorn. Där finns,\r\nmed statsministerns ord, framtidens arbetstillfällen.\r\nDet vore, som statsministerns sagt, korkat att bortse\r\nfrån tjänstesektorn. Det är där som framtidens jobb\r\nkommer. Nu väntar vi på åtgärder. Jag hoppas att\r\nReynoldh Furustrand i sitt anförande kommer att\r\nberöra tjänstesektorns roll.</pre><pre>Anf.  85  LENNART BEIJER (v) replik:\r\nFru talman! Det är intressant att även Göran\r\nHägglund tar upp norra Italien. Jag tror att han må-\r\nhända har rätt i att italienska familjer har det hyggligt\r\nställt, i varje så pass att de vet att de kan satsa de\r\ntillgångar som de eventuellt har. Men Göran Hägg-\r\nlund måste väl hålla med om att det i den svenska\r\ndebatten måste framstå som något förbryllande att\r\nman i norra Italien klarar att starta nya företag, trots\r\nden hårda beskattning, de så pass höga löner och den\r\nhårda arbetsrätt som man där har.\r\nGöran Hägglund tog också upp arbetsgivarinträdet\r\nvid sjukdom. Jag håller med om att det är en av de\r\nfaktorer som i dag försvårar för i varje fall små före-\r\ntag att anställa nya medarbetare. För små företag med\r\nt.ex. upp till fem anställda är detta ett bekymmer. De\r\nmåste väldigt noga veta vem de anställer, eftersom de\r\nriskerar att få betala dennes sjukdom i 28 dagar.\r\nVi har från vår sida föreslagit att småföretagarna\r\nskulle särbehandlas genom att arbetsgivarinträdet för\r\ndessa helt enkelt slopas. Huruvida gränsen skall dras\r\nvid fem anställda eller någon annanstans får man väl\r\ndiskutera, men om Göran Hägglund är med på detta,\r\nskulle vi kanske kunna komma en bit framåt på vägen.\r\nJag tycker dessutom att människor som har jobbat\r\ni kanske 40-45 år skall ges möjlighet att tidigare gå i\r\npension. Jag tycker att den idén förhånas alltför\r\nmycket. Tycker inte Göran Hägglund att det med\r\nnuvarande arbetslöshet och med tanke på att dagens\r\n60-åringar har jobbat i 40-45 år ligger något i att ge\r\ndessa en chans att gå i pension några år tidigare?</pre><pre>Anf.  86  GÖRAN HÄGGLUND (kd) replik:\r\nFru talman! Både Lennart Beijer och jag kommer\r\nfrån Småland, och vi behöver egentligen inte se ända\r\nbort till Italien för att se skillnaden mellan olika regi-\r\noner. Av exemplen Småland kontra Norrland och\r\nnorra Italien kontra södra Italien kan man möjligen\r\ndra den lärdomen att vissa områden har en sådan\r\nkultur att det där går att driva företag nästan oavsett\r\nvilka förhållanden som råder, medan det inte går i\r\nandra områden. Man måste därför sänka trösklar och\r\nse till att regelverk och skattepolitik är riktigt utfor-\r\nmade, så att man också i de områdena kan få en kultur\r\nsom utvecklas och som ger möjlighet till nya och\r\nväxande företag.\r\nVad gäller sjuklöneperioden tror jag att vi är över-\r\nens om att den ordning som råder i dag är orimlig.\r\nDet är viktigt att man snarast kommer tillbaka till den\r\nkortare period som gällde tidigare. Jag tycker för min\r\ndel att detta skall gälla alla företag. Det handlar inte\r\nfrämst om företagen utan om de enskilda människor-\r\nna. Vi riskerar att skikta människor utifrån de fysiska\r\nförmågor de har. En enskild människa som är kropps-\r\nligt svag kommer i framtiden kanske inte att ha sam-\r\nma möjlighet att få jobb som den som är - om ut-\r\ntrycket tillåts - ett fysiskt praktexemplar. Då hamnar\r\nvi i en människosyn som jag inte vill se etablerad i\r\nvårt land.</pre><pre>Anf.  87  LENNART BEIJER (v) replik:\r\nFru talman! Göran Hägglund och jag blir kanske\r\nalltför överens, smålänningar som vi är. Men hur blir\r\ndet om vi skulle få välja? Låt oss säga att alla önskar\r\natt arbetsgivarinträdet helt skulle tas bort men att det\r\nav ekonomiska skäl inte går att genomföra, åtminsto-\r\nne inte just nu! Har vi då en chans att ta bort det åt-\r\nminstone för de mindre företagen? Tycker inte Göran\r\nHägglund och Kristdemokraterna att det skulle vara\r\nintressant att gå den vägen?\r\nDet skulle dessutom vara intressant att veta vilken\r\nhumanitet som Göran Hägglund skulle vilja visa när\r\ndet gäller att ta hänsyn till den äldre arbetskraft som\r\nhar jobbat länge, som känner sig sliten och gärna\r\nskulle vilja lämna över till yngre kolleger?</pre><pre>Anf.  88  GÖRAN HÄGGLUND (kd) replik:\r\nFru talman! Det är lätt att svara på frågan om det\r\när bättre att undanta de mindre företagen. Det är un-\r\ngefär lika lätt som att svara på frågan om man hellre\r\när frisk och rik än sjuk och fattig. Det är klart att det\r\när bättre att skona de mindre företagen än att inte\r\nskona några.\r\nNär det gäller förtidspensionering är jag av olika\r\nskäl rädd. Vi kan i fikarum och lunchmatsaler, över\r\nhuvud taget på arbetsplatserna, komma att skapa en\r\nstämning där den som har uppnått 60 års ålder eller\r\nligger strax däröver känner att han eller hon nog helst\r\nbör gå hem, därför att han eller hon upptar ett arbete\r\nsom rätteligen borde tillfalla någon som är yngre. Ett\r\nsådant samhälle vill jag helst slippa uppleva.\r\nJag tror, möjligen till skillnad från Lennart Beijer,\r\natt det går att åstadkomma dramatiska förändringar i\r\nfråga om arbetslösheten genom att bedriva en politik\r\nsom tar fasta på de drivkrafter som enskilda männi-\r\nskor har och som kan få dem att starta och utveckla\r\nföretag.</pre><pre>Anf.  89  REYNOLDH FURUSTRAND (s):\r\nFru talman! Ärade talman! I det betänkande som\r\nvi nu debatterar behandlas över 100 motioner, som\r\nalla berör principiellt viktiga områden inom närings-\r\npolitiken. Det finns naturligtvis en ambition hos mo-\r\ntionärerna att utveckla näringspolitiken utifrån de\r\npolitiska ståndpunkter som de själva intar.\r\nNär jag hörde Karin Falkmers anförande var det\r\nsom om klockan hade stått stilla. Vi hade motsvaran-\r\nde debatt för ett år sedan, då Karin Falkmer använde\r\nprecis samma typ av argumentation som nu. Det är\r\nfråga om en veklagan över den socialdemokratiska\r\npolitiken: Ingenting har gjorts, och ingenting kommer\r\natt göras. Görs det någonting, kommer det absolut inte\r\natt bli bättre.\r\nDet är tråkigt att höra att inte heller de förslag som\r\nKarin Falkmer och Moderaterna står bakom leder till\r\nnågon förbättring. Har Karin Falkmer glömt bort vad\r\nsom hände mellan 1991 och 1994?\r\nSverige har som enda land i västvärlden gjort den\r\nsannolikt största budgetsanering som över huvud taget\r\nnågot land har gjort. Det har varit nödvändigt och\r\nsmärtsamt. Det är nödvändigt för att vi skall ge förut-\r\nsättningar att visa att Sverige i fortsättningen skall\r\nvara ett välståndsland.\r\nVilken politik var det, Karin Falkmer, som bidrog\r\ntill att vi tvingades göra dessa gigantiska saneringar?\r\nJo, det var en borgerlig politik. Dess mål var att ta\r\nfasta på att företagandet skulle få bättre resurser och\r\natt skatterna skulle lättas för framför allt dem som då\r\nhade höga skatter, dvs. Karin Falkmers fränder.\r\nDen politik vi har fört sedan 1994 har inneburit att\r\nvi har försökt att fördela bördorna så rättvist som\r\nmöjligt. Det har sannerligen inte varit lätt. Jag kan\r\nförsäkra Karin Falkmer att när jag åker runt i landet\r\npå möten och träffar både företagare och fackföre-\r\nningsfolk får jag väldigt mycket kritik. Jag får kritik\r\ndärför att det vi gör inte är tillräckligt, eller så har vi\r\ngjort någonting som är för mycket. Vi har tvingats att\r\ngöra detta utifrån en ekonomisk realitet, nämligen att\r\nse till att få landet på fötter. Det tycks Karin Falkmer\r\nhelt ha glömt bort.\r\nNu kan vi se ett litet ljus i en tunnel. En förhopp-\r\nning om att det håller på att gå åt rätt håll. Det är\r\nresultatet av en mycket tuff politik som nu börjar\r\nskönjas. Den skall ge förutsättningar för att kunna gå\r\nvidare. Men jag kommer aldrig som socialdemokrat\r\natt ställa upp på annat än att den politiken blir fördel-\r\nningspolitiskt riktig. Jag kommer aldrig att medverka\r\ntill att ge subventioner och förmåner åt vissa grupper\r\nmedan andra skall få stå tillbaka. Jag har fått kritik för\r\ndet, men jag tar den kritiken, och jag försvarar den\r\npolitik vi för.\r\nJag har fått kritik för att vi har sänkt ersättningsni-\r\nvån i transfereringssystemen: sjukförsäkringen, barn-\r\nbidrag och a-kassan. Men vi kan inte rätta till detta\r\nförrän den ekonomiska politiken är på en sådan nivå\r\natt det skall kunna rättas till. Jag får kritik för att inte\r\nföretagen får mer resurser. Vi kan inte rätta till detta\r\nförrän vi har en stabil ekonomisk politik i grunden. Vi\r\nhar tvingats föra den kanske tuffaste politiken i mo-\r\ndern tid beroende på att det havererade totalt under\r\ntre år med borgerlig politik.\r\nArbetslösheten i vårt land ligger tyvärr på en all-\r\ndeles för hög nivå. Det är vi alla överens om. Det har\r\nvittnats om här tidigare. Inget är viktigare, framför allt\r\ninte för oss socialdemokrater, än att pressa ned arbets-\r\nlösheten. Vi har utfäst att halvera den öppna arbets-\r\nlösheten till sekelskiftet. Vi vet att vi har satt ribban\r\nmycket högt, och vi skall se till att vi klarar av det.\r\nMen om det skall vara möjligt att klara den mål-\r\nsättningen krävs att vi utformar en utvecklingsstrategi\r\nför ökad tillväxt, en politik som ger möjlighet till\r\nframtidstro. Vi har över tiden sett att låg tillväxt leder\r\ntill färre jobb och dålig utveckling, och det hotar hela\r\ndet gemensamma välfärdssystemet. Självklart måste\r\nnäringspolitiken inriktas så att vi får en bra tillväxt\r\nsom gör det möjligt att värna sjukvård, omsorg och\r\nutbildning och så att vi får en bra kvalitet i verksam-\r\nheterna.\r\nTillväxten skall också ge möjlighet att frigöra re-\r\nsurser för att skapa ett ekologiskt hållbart samhälle.\r\nAtt ställa om till ett ekologiskt hållbart samhälle är en\r\nuppgift som för varje dag kommer att stå alltmer i\r\nförgrunden. Den förändring som vi vet är nödvändig\r\nmåste ske med sikte på att våra industrier också blir\r\ndelaktiga i en sådan process.\r\nHerr talman! Regeringen har sedan tillträdet år\r\n1994 genomfört en rad åtgärder för att stimulera till-\r\nväxten. I stor utsträckning har politiken inriktats på\r\nframför allt de mindre och medelstora företagen,\r\nvarav många är tillväxtföretag. Det är också i den\r\ntypen av företag det finns många goda erfarenheter\r\noch idéer som kan förverkligas och utvecklas. Vi vet\r\natt många av de nya jobben kommer att finnas i små\r\noch medelstora företag. Ofta är det fråga om en om-\r\nvandling från större enheter. Inte sällan handlar det\r\nom industriföretag som renodlar sina verksamheter\r\noch köper sina tjänster från nya tjänsteföretag som\r\nutvecklas.\r\nHerr talman! Låt mig också slå fast att de stora fö-\r\nretagen är viktiga både som motorer och beställare.\r\nDe större företagen utgör en viktig bas för andra verk-\r\nsamheter. I många delar av vårt land avgörs hela\r\nutvecklingen utifrån hur stora företag kommer att\r\nfortsätta med sin tillverkning. Sett ur ett annat per-\r\nspektiv är det naturligtvis någonting som vi måste\r\nobservera. De stora företagens kraft och roll påverkar\r\noss mycket starkt. I min valkrets i Oxelösund skulle\r\nden kommunen raderas från kartan om SSAB skulle\r\nförsättas i en sådan situation att det inte finns kvar på\r\nmarknaden. Så pass stor kraft har detta företag. Själv-\r\nfallet måste vi se till att ett sådan företag får förut-\r\nsättningar att vara med på marknaden.\r\nI går redovisade regeringen i vårpropositionen en\r\nrad konkreta åtgärder som skall ge företagen bättre\r\nmöjligheter att stärka tillväxten. Vi har också tidigare\r\nvidtagit åtgärder just i den riktningen. Låt mig ge\r\nnågra exempel.\r\nEn omfattande utbildningssatsning som blir ett\r\nviktigt steg i det kunskapslyft som behövs för att\r\nstärka konkurrensen. Förändringar i ägarbeskattning-\r\nen i mindre onoterade företag. Kvittningsrätt har\r\ninförts. 1 miljard kronor har avsatts för småföreta-\r\ngarutveckling. Ökad teknikspridning och ökat samar-\r\nbete med högskolorna. Vi märker i regioner där hög-\r\nskolor finns vad detta betyder för de små och medel-\r\nstora företagen. Inrättandet av industriella utveck-\r\nlingscentra, IUC, på nio platser i landet är ett första\r\nsteg. Detta sker i syfte att stimulera utvecklingen och\r\nskapa nya jobb, och då framför allt i småföretag.\r\nVi har avsatt 1 miljard kronor till ett program för\r\nen omställning till en hållbar utveckling med inrikt-\r\nning på aktiv miljöpolitik. Vi har avsatt 1 miljard\r\nkronor för ett utökat och utvecklat Östersjösamarbete\r\ntill nytta för samtliga länder kring Östersjön och vik-\r\ntiga regioner i vårt land. Länsstyrelserna har fått re-\r\nsurser för att samordna och utveckla regionala insat-\r\nser för att öka tillväxten och sänka arbetslösheten.\r\nEn särskild småföretagardelegation som skall ska-\r\npa enkla regelverk och mindre byråkrati är tillsatt. 10\r\nmiljarder kronor är avsatt i en sjätte AP-fond, pengar\r\nsom skall se till att det långsiktigt finns riskvilligt\r\nkapital för små och medelstora företag. Detta gjorde\r\nKarin Falkmer ett politiskt nummer av, att AP-\r\nfonderna, dessa socialistiska fonder, skulle få använ-\r\ndas och aktiveras på kapitalmarknaden.\r\nVad är det för skillnad, Karin Falkmer, mellan att\r\nvåra gemensamma AP-fonder används på kapital-\r\nmarknaden och att stora utifrån ägda utlandsfonder\r\ngår in på samma marknad? Jag har inget emot att de\r\ngör det. Jag har inget emot att stora pensionsfonder\r\nfrån USA eller något annat land verkar på vår mark-\r\nnad. Men varför skall inte vi själva med våra fondsys-\r\ntem kunna få konkurrera?\r\nVi skall se till att vi utvecklar ännu bättre de ko-\r\noperativa företagsformerna och aktiverar bildandet av\r\nlokala kooperativa utvecklingscentrum. Särskilda\r\nsatsningar skall ske på turistnäringen som en fram-\r\ntidsbransch. Precis som Kjell Ericsson vittnade, och\r\nsom vi som var med i Jämtland har erfarenheter av,\r\nfinns det goda förutsättningar för turistnäringen att\r\nanställa ännu fler människor.\r\nVi har skapat en organisation för turistnäringen\r\nsom är stabil. Nu krävs det insatser för marknadsfö-\r\nring och utveckling som lockar turister till landet,\r\nnågot som ger möjlighet att långsiktigt anställa fler\r\nmänniskor. Vi har bildat ett kunskapscentrum för\r\nturism med Mitthögskolan i Östersund där EU-medel\r\nutgör ett viktigt inslag. Vi ökar den internationella\r\nmarknadsföringen av Sverige som turistland.\r\nHerr talman! Detta är bara några av de åtgärder\r\nsom har vidtagits. Lägger man till detta de positiva\r\neffekterna av en sjunkande ränta och stabila statsfi-\r\nnanser finns det som jag ser det en mycket stark grund\r\nför en framsynt näringspolitik. Dessa offensiva sats-\r\nningar ställer inte oppositionen, och framför allt inte\r\nModeraterna, upp på. Det är samma lista som tidigare.\r\nDet har sagts tidigare i denna talarstol, och det sades i\r\ndag.\r\nSkatterna skall sänkas mer för företagare och före-\r\ntag. Reglerna på det arbetsrättsliga området skall\r\nförändras radikalt till förmån för dem som anställer.\r\nTa bort statliga och kommunala verksamheter som\r\nkonkurrerar med det privata! Öka avregleringen!\r\nListan kan göras hur lång som helst.\r\nTräffar Karin Falkmer några löntagare? Träffar\r\nKarin Falkmer några konsumenter? När jag hör Karin\r\nFalkmers lista tror jag faktiskt inte att hon gör det -\r\ndet är inte dem hon pratar för. Arbetsrätten skall inte\r\nvärna löntagarna, och vi skall inte ha en politik som\r\ngynnar konsumenter; i första hand är det för företagen\r\nsom Karin Falkmer talar.\r\nDe här gamla kända ståndpunkterna ger ingen of-\r\nfensiv näringspolitik. De ger inte fler jobb. Den här\r\npolitiken har tidigare slagit ut människor från arbets-\r\nmarknaden. Inemot 400 000 människor var faktiskt\r\narbetslösa när socialdemokratin tog över regerings-\r\nmakten. Vi kan beklaga att vi på grund av konjunktur-\r\nförändringar och strukturförändringar inte har lyckats\r\natt klara arbetslösheten så snabbt som vi hade ambi-\r\ntionen att göra, men målet står fast: Vi skall se till att\r\nhalvera den öppna arbetslösheten fram till år 2000,\r\noch vi skall göra det med en näringspolitik som är bra\r\nför landet - för landets företagare, löntagare och kon-\r\nsumenter.\r\nDärmed yrkar jag avslag på samtliga motioner och\r\nreservationer till detta betänkande.</pre><pre>Anf.  90  Tredje vice talman CHRISTER\r\nEIREFELT (fp) replik:\r\nHerr talman! Reynoldh Furustrand utnyttjar natur-\r\nligtvis de få ljusglimtar som finns. Det är förstås litet\r\ndjärvt att försöka använda arbetslöshetssiffrorna i det\r\narbetet.\r\nNär man tar del av statistiken är det också litet\r\nsvårt att förstå Reynoldh Furustrands och regeringens\r\nförnöjsamhet, inte bara när det gäller sysselsättningen.\r\nSverige har i dag en högre arbetslöshet än EU:s ge-\r\nnomsnitt och 40 000 fler arbetslösa i dag än för ett år\r\nsedan. Det är ett av de få EU-länder där arbetslöshe-\r\nten ökar. 1996 hade vi den näst lägsta tillväxten av\r\nalla EU-länder.\r\nInvesteringsnivån är inte heller vad den borde vara\r\n- den är bland de lägsta i Europa. Nyföretagandet\r\nminskar. Antalet inregistrerade bolag har sjunkit se-\r\ndan 1994, och den här negativa utvecklingen fortsät-\r\nter, såg jag häromdagen. Dessutom är spädbarnsdöd-\r\nligheten bland de företag som trots allt startar förfä-\r\nrande hög. Det är bara 40 % som överlever tioårsda-\r\ngen, såg jag.\r\nDet här visar att de åtgärder som Folkpartiet före-\r\nslår för att förbättra företagsklimatet är absolut nöd-\r\nvändiga. Varför då den mycket defensiva hållning\r\nsom de åtgärder som föreslogs i går visar på, Rey-\r\nnoldh Furustrand? Av de 16 miljarderna går mindre\r\nän en enda till ett bättre klimat för småföretagarna.\r\nDet visar på den prioritering som regeringen och\r\nsocialdemokraterna gör. Inte är det tilltro till småföre-\r\ntagaren som är det mest kännetecknande!</pre><pre>Anf.  91  REYNOLDH FURUSTRAND (s)\r\nreplik:\r\nHerr talman! Som jag sade i mitt inledningsanfö-\r\nrande beklagar jag djupt att vi inte så snabbt som vi\r\nönskar kommer till rätta med arbetslösheten. Jag\r\nbeklagar också att vi ligger på samma nivå som andra\r\nländer i Europa när det gäller arbetslöshetens storlek.\r\nMen vi kommer inte att slå oss till ro med detta. Den\r\npolitik som vi nu lägger fram förslag om syftar till att\r\nskapa bättre förutsättningar.\r\nChrister Eirefelt kan i och för sig beklaga sig över\r\natt det i vårpropositionen är bara en miljard som an-\r\nvänds till företagandet. Men om Christer Eirefelt\r\nadderar den miljarden till de satsningar som har gjorts\r\ntidigare blir det åtskilliga miljarder som företagen,\r\nframför allt små och medelstora företag, har nytta av.\r\nVi skall se till att de pengarna verkar. Väldigt mycket\r\nav de åtgärder vi har beslutat om tidigare har faktiskt\r\nännu inte hunnit börja verka. Därför måste man se\r\ndetta i ett litet längre tidsperspektiv.\r\nChrister Eirefelt behöver inte vara orolig. År 1998\r\nskall det också läggas fram en budget. Skulle det visa\r\nsig att det kommer att behövas ytterligare åtgärder\r\nsom stimulerar tillväxten tror jag inte att regeringen\r\nkommer att dra sig för att sätta in sådana.\r\nChrister Eirefelt talade också om att nyföretagan-\r\ndet minskar. Ja, det kommer att vara så att vissa före-\r\ntag kommer att växa under en kort period och sedan\r\nslås ut. Det är inte någonting ovanligt. Det som är\r\npositivt, Christer Eirefelt, är att antalet konkurser\r\nfaktiskt minskar radikalt jämfört med hur det var på\r\nden tiden då Christer Eirefelts partivänner satt i rege-\r\nringen. Då duggade konkurserna tätt. Nu har vi fått\r\nstopp på detta. Det är någonting som borgar för att\r\nklimatet faktiskt är bättre.</pre><pre>Anf.  92  Tredje vice talman CHRISTER\r\nEIREFELT (fp) replik:\r\nHerr talman! Visserligen har kurvan över antalet\r\nkonkurser nu planat ut, men antalet ligger fortfarande\r\npå en på tok för hög nivå i förhållande till den kon-\r\njunktur vi lever i.\r\nDet faktum att Reynoldh Furustrand beklagar att\r\ndet inte har gått att göra mer ger dessvärre inte några\r\nnya jobb. Det måste till konkreta åtgärder. Där stäm-\r\nmer inte Reynoldh Furustrands vackra ord, texterna i\r\nutskottets betänkande eller regeringens högtidstal på\r\nolika branschorganisationers kongresser. Det händer\r\nju ingenting i form av konkreta förslag.\r\nNär tänker ni rätta till t.ex. misstagen med sjuklö-\r\nneperioden eller de fullkomligt orimliga momsregler-\r\nna? När får vi en sänkning av arbetsgivaravgifterna\r\nsom är tillräcklig för att ge de resultat som vi gemen-\r\nsamt efterlyser och inte bara innebär att man tar till-\r\nbaka en mycket liten del av de höjningar som har\r\nskett dessförinnan? När får vi se en modernisering av\r\narbetsrätten? En modernisering är just vad det handlar\r\nom; det handlar inte om att riva ned någon arbetsrätt.\r\nOch hur blir det med dubbelbeskattningen? Det är de\r\nkonkreta åtgärderna som vi efterlyser och som uteblir,\r\nReynoldh Furustrand.\r\nPå en punkt skulle jag däremot vilja stryka under\r\nvad Reynoldh Furustrand säger, och det är när det\r\ngäller att också de stora företagen har en betydelse.\r\nDet finns ibland en tendens att vi fokuserar för\r\nmycket på de små företagen. Jag tror framför allt att\r\ndet är för tidigt att räkna ut våra stora industriföretag\r\noch bara tala om IT-utvecklingen. På den punkten är\r\nvi alltså överens. Det är det däremot sämre med på de\r\nandra punkter vi har diskuterat.</pre><pre>Anf.  93  REYNOLDH FURUSTRAND (s)\r\nreplik:\r\nHerr talman! Som jag sade tidigare har ju rege-\r\nringen sett till att vi har sänkt arbetsgivaravgifter och\r\ndetta har parats med någonting annat. Ansvaret för att\r\nfå ekonomin att gå ihop åvilar ju en politiker, ett\r\npolitiskt parti eller en regering. Eftersom vi har en\r\nsituation som är värre än vad vi kunde föreställa oss\r\nmåste vi se till att om vi nu gör någonting på ett om-\r\nråde så skall det paras med någonting på ett annat\r\nområde.\r\nJag kan försäkra Christer Eirefelt - jag upprepar\r\ndet - att det inte har varit roligt att ta diskussioner\r\nmed människor som har drabbats av förändringar och\r\nnedskärningar i transfereringssystemet. Men detta har\r\nvarit nödvändigt. Stimulanser som vi har gjort har\r\nalltså parats med den här typen av neddragningar. Om\r\nvi nu kan förbättra ekonomin tycker jag som social-\r\ndemokrat att det är viktigt att förbättra för flera grup-\r\nper: att barnfamiljerna får en standard som de kan\r\nleva på, att pensionärerna har en standard som de kan\r\nleva på, att arbetslösa har en situation som är dräglig,\r\nså länge de nu är arbetslösa, förhoppningsvis så kort\r\ntid som möjligt. Jag kommer inte att medverka till att\r\nge extra favörer åt industrin exklusivt, utan jag måste\r\ntänka på helheten.\r\nDet är tacknämligt att kunna notera att Christer Ei-\r\nrefelt ställer upp bakom kravet på att vi måste ha\r\nbasindustrier, som är viktiga motorer i vårt land.\r\nIbland tycker jag mig märka att man i debatten anty-\r\nder att vi inte behöver de här industrierna och att de\r\ninte betyder speciellt mycket. Man tror att det är det\r\nnya - framför allt IT - som skall utveckla allt det\r\ngoda. Så är självklart inte fallet.</pre><pre>Anf.  94  KARIN FALKMER (m) replik:\r\nHerr talman! Reynoldh Furustrand började med att\r\nklaga på att debatten är sig lik. Det är klart att den är\r\nsig lik - ingenting har ju förändrats! Tillväxthämman-\r\nde politik förs fortfarande, och arbetslösheten blir\r\nbara värre och värre.\r\nJag börjar bli trött på Socialdemokraternas myt-\r\nbildning, som vi har hört vareviga dag i denna kam-\r\nmare. Det gäller det som hände under den borgerliga\r\nregeringen. Sanningen är den, att det är mer än två\r\ndecenniers socialdemokratisk politik som har byggt\r\nupp den katastrofsituation som landet hamnade i.\r\nTänk bara på bankkrisen, som exploderade i Bo\r\nLundgrens knä strax efter det att vi fick en borgerlig\r\nregering. Var den åstadkommen av Bo Lundgren? Jag\r\nbara frågar.\r\nDet är en mytbildning som pågår. Sanningen är\r\nden, att samtidigt som den borgerliga regeringen\r\nkämpade med den jobbiga ekonomiska situationen\r\nförändrades politiken så att det blev en optimism\r\nbland företagen och så att man började anställa. Det\r\nkom 1 000 nya jobb i veckan före valet 1994. Den\r\nsituationen är raserad och förstörd i dag.\r\nStora företag - basindustrin - är ryggraden i vår\r\nindustrivärld och vårt näringsliv, och där är kärn-\r\nkraftsavvecklingen ett hot. Det är inte bara LO utan\r\nockså de elintensiva industrierna och vår basindustri\r\nsom oroar sig över energipolitiken. Reynoldh Fu-\r\nrustrand besvarade inte min fråga. Vilket ansvar tar\r\nReynoldh Furustrand, t.ex., om det som både LO,\r\nelintensiv industri och näringslivets företrädare ängs-\r\nlas för händer i och med att man raserar en bra och\r\nsäker energiförsörjning?</pre><pre>Anf.  95  REYNOLDH FURUSTRAND (s)\r\nreplik:\r\nHerr talman! Historien är viktig, Karin Falkmer.\r\nAlla politiker måste naturligtvis vara medvetna om\r\ndetta. Vi kan inte förneka det som hände mellan 1976\r\noch 1979 och 1979-1981. Det finns en politisk histo-\r\nria bakom detta. Det är bara att titta på hur ekonomin\r\ni landet utvecklades under den perioden.\r\nVi socialdemokrater har säkert också gjort ett an-\r\ntal missar. Märkligt vore det annars. Vi är inte ofelba-\r\nra, vi heller. Men det är uppenbart att den politiska\r\nviljeinriktning som fanns 1976-1979 och 1979-1981\r\npå samma sätt som mellan 1991 och 1994 skiljer sig\r\ndiametralt från den politiska viljeinriktning vi social-\r\ndemokrater har. Den tar fasta på en fördelningspolitik\r\nför hela landet som inte ensidigt gynnar vissa grupper.\r\nBo Lundgren har ingen skuld i bankkrisen. Bank-\r\nkrisen är ett internationellt fenomen. Det var inte bara\r\nSverige som drabbades av bankkris. Det gjorde i stort\r\nsett hela västvärlden. Vårt grannland Norge hade\r\nbankkris några år före oss. Det märkliga var att vi inte\r\nlärde oss speciellt mycket av den norska situationen,\r\nså att vi var förberedda. Bankkrisen är någonting som\r\nmarknaden i sig i mycket stor utsträckning står för.\r\nVarken Karin Falkmer eller jag sade något poli-\r\ntiskt om hur vi skulle tämja denna marknad så att\r\nbankkriser inte skulle uppstå. Det hade varit viktigt\r\nför oss, men vi visste inte. Vi hade inte kunskap om\r\nhur utvecklingen skulle bli.\r\nJag vill säga något kort om energipolitiken. Karin\r\nFalkmer behöver inte vara orolig. Vi kommer att få en\r\nmycket lång debatt i denna kammare om framtida\r\nenergipolitik. Jag står bakom energiuppgörelsen och\r\nden proposition som föreligger. Jag tror att det finns\r\nenormt mycket bärkraft. Jag tror att förutsättningarna\r\när stora för nya företag som skall producera energi på\r\nden marknad där industrin finns och som skall garan-\r\ntera att det finns energi för dessa industrier.\r\nDet vore fullständigt fel, Karin Falkmer, om vi\r\ninte tog den unika chans som detta ger oss. Det är en\r\nteknisk möjlighet att utveckla energin för framtiden.</pre><pre>Anf.  96  KARIN FALKMER (m) replik:\r\nHerr talman! Reynoldh Furustrand räknade i sitt\r\nförra inlägg upp en del förändringar som vi moderater\r\nvill ha. Det är sant. Vi vill ha förbättrade villkor för\r\nföretagen för att det är den enda möjligheten att skapa\r\njobb. Om löntagarna skall få jobb måste det faktiskt\r\nfinnas företagare som ser vitsen med att starta och\r\ndriva företag. Skattetrycket är ett mycket stort pro-\r\nblem i detta sammanhang. Det faktum att en företaga-\r\nre som satsar nästan inte får del av det han åstad-\r\nkommer är naturligtvis en hämsko. Hela skattetrycks-\r\npolitiken är en hämsko på löntagarnas möjligheter att\r\nfå jobb.\r\nNär det gäller de stora företagen är skattepolitiken\r\nlika vedervärdigt hemsk. Den påverkar deras möjlig-\r\nheter att få kompetent personal. Ramqvist på Ericsson\r\nhar mycket tydligt givit uttryck för sin oro när han ser\r\nhur de höga skatterna nu gör att civilingenjörer flyr\r\nSverige. Han har väldigt svårt att hitta de högkompe-\r\ntenta medarbetare som ett företag som Ericsson behö-\r\nver. Oron för vad som händer med svenskt näringsliv\r\noch svenska företag är utbredd inte bara bland de\r\nmindre företagen utan också i basindustrin och i tek-\r\nnologiföretag typ Ericsson.\r\nBekymrar det inte Reynoldh Furustrand ett skvatt\r\natt 102 av våra företagsledare gemensamt gör det\r\nunika att gå ut och ge uttryck för sin oro? De gör det i\r\noch för sig inte av oro för sina egna företag, för deras\r\nföretag klarar sig oberoende av hur galen politiken är\r\ni Sverige. De kan bara flytta. De vill vara i Sverige,\r\noch de är oroliga för att vara tvungna att flytta bort\r\nifrån Sverige.</pre><pre>Anf.  97  REYNOLDH FURUSTRAND (s)\r\nreplik:\r\nHerr talman! Nej, det bekymrar mig inte speciellt\r\nmycket om 102 företagsledare går ut som de gjorde i\r\ndenna debattartikel, Karin Falkmer. Jag blir mer be-\r\nkymrad när jag träffar 52 arbetslösa och 50 pensionä-\r\nrer som också har drabbats av den politik som vi\r\ntvingas föra. Vi skall försöka åstadkomma förbätt-\r\nringar för dem. De 102 direktörerna är sannolikt de\r\nmest välbeställda i vårt samhälle. Vad de gör är en\r\npolitisk inlaga. Den går Karin Falkmer i händerna i\r\nmycket större utsträckning. De sitter i företag som har\r\nde lägsta bolagsskatterna i hela Europa.\r\nI detta land - i Sverige - vill de utländska företa-\r\ngen investera. Det kan inte ha gått Karin Falkmer\r\nförbi att det ena företaget efter det andra tycker att\r\nSverige är ett bra och stabilt land att investera i. Det\r\när fördelaktigt att vara i Sverige. Det redovisas i en\r\nISA-rapport hur dessa investeringar har ökat. Det\r\nberor inte på skatteklimatet eller företagsklimatet. Det\r\nberor nog mer på att Karin Falkmers politik skall\r\ngynna dessa grupper ännu mera på bekostnad av and-\r\nra grupper. Det kommer vi inte att ställa upp på.</pre><pre>Anf.  98  GÖRAN HÄGGLUND (kd) replik:\r\nHerr talman! Jag vill först yrka bifall till reserva-\r\ntion nr 1. Jag står naturligtvis också bakom de övriga\r\nreservationer där mitt namn finns med, men nöjer mig\r\nmed att yrka bifall till reservation nr 1.\r\nTill Reynoldh Furustrand vill jag säga att det till\r\ndenna dag inte finns några tecken på att arbetslöshe-\r\nten skall sjunka på det sätt som Socialdemokraterna\r\nförutspår i tillväxtpropositionen. När Konjunkturinsti-\r\ntutet, vars prognoser ligger till grund för propositio-\r\nnen, säger att arbetslösheten år 2000 kommer att vara\r\n7,1 % säger Socialdemokraterna att arbetslösheten\r\nkommer att vara 4,5 %.\r\nDet fordras naturligtvis dramatiska åtgärder för att\r\nfå ned siffrorna på det sättet. Ett sätt är att säga att de\r\növer 60 år inte behövs. De kan gå hem. På så sätt kan\r\nman förändra statistiken på ett sätt som underlättar för\r\nen att nå den nivå som man önskar. Ett annat sätt\r\nskulle vara att man vidtar åtgärder som gör det lättare\r\nför människor att få jobb.\r\nOm kampen mot arbetslösheten är det absolut\r\nviktigaste som regeringen har att företa sig är mina\r\nfrågor till Reynoldh Furustrand följande: Underlättar\r\neller försvårar det för människor att få arbete när\r\nregeringen och Centerpartiet fördubblar sjuklöneperi-\r\noden? Underlättas eller försvåras kampen mot arbets-\r\nlösheten av en dubbelbeskattning som missgynnar\r\ninvesterade medel i företag i förhållande till medel\r\nsom läggs på en simpel bankbok? Underlättar dagens\r\narbetsrätt för människor att få jobb, eller är det så att\r\nden försvårar?</pre><pre>Anf.  99  REYNOLDH FURUSTRAND (s)\r\nreplik:\r\nHerr talman! Som jag sade i min inledning tar\r\npolitiken sikte på att pressa ned arbetslösheten. Mål-\r\nsättningen är att till år 2000 halvera den öppna arbets-\r\nlösheten.\r\nJag kan tala om för Göran Hägglund att jag är\r\növertygad om att den regering som sitter nu kommer\r\natt göra allt av näringspolitisk karaktär för att skapa\r\nde nya jobb som människor skall komma in i. Varje\r\ntiondels procent som arbetslösheten kan pressas ned\r\när en framgång för samhället och för människor, fram-\r\nför allt för de människor som har varit arbetslösa.\r\nDe som är över 60 år har diskuterats tidigare. De\r\nhar berörts i flera av inläggen. Detta har faktiskt dis-\r\nkuterats som en partiell åtgärd. Den bygger på en\r\nfrivillig basis. Det är ingen tvångsåtgärd. Det fram-\r\nställs ju i debatten som om vi skulle tvinga alla 60-\r\nåringar bort från arbetslivet. Det kommer inte att\r\ninträffa. Jag träffar mängder av 55-åringar och 57-\r\nåringar. Jag är själv 55-plussare. Jag har f.d. kolleger i\r\nbyggnadsbranschen. Där är den högsta åldern 59,8 år,\r\nberoende på att arbetsförhållandena är sådana att man\r\nåker ut fortare än man rimligtvis borde göra. Många\r\nav dessa människor vill faktiskt sluta tidigare. De vill\r\nlämna sina jobb, så att unga människor får en möjlig-\r\nhet att komma in. Om man kan åstadkomma detta ser\r\njag inget fel i det. Men jag vill understryka att detta\r\ninte är någon lösning på lång sikt. Vi kommer ju att få\r\nandra problem om 10-15 år när många skall gå i\r\npension.\r\nJag tror att man skall se över sjuklöneperioden.\r\nRegeringen bör titta på det. Och regeringen har sagt\r\natt man skall titta på hur beskattningen av företagen\r\nkommer att utvecklas. Om dubbelbeskattningen är\r\nklart negativ finns det anledning att göra en justering i\r\nframtiden på det området.</pre><pre>Anf.  100  GÖRAN HÄGGLUND (kd) re-\r\nplik:\r\nHerr talman! Det är välkomna besked.\r\nOm man vill göra allt för att minska arbetslösheten\r\nbör man naturligtvis begrunda alla de medel som i\r\ndag används i samhället. Vi vet att varje procent ar-\r\nbetslöshet kostar i storleksordningen 10 miljarder\r\nkronor. Då har man ju en hygglig grundplåt för att\r\nvidta åtgärder som leder till riktiga arbeten. Men\r\nproblemet för Socialdemokraterna är ju att många av\r\nväljarna fortfarande minns vad Socialdemokraterna\r\nsade i valrörelsen 1994 och trodde på det. Det kom-\r\nmer ju att ta ett tag innan minnet helt och hållet blek-\r\nnar, så att Socialdemokraterna kan byta politik och\r\nvidta de rätta åtgärderna. Man har gjort det på några\r\nområden, och jag tror att man kommer att göra det på\r\nfler. Jag är väldigt glad om man kommer att göra det\r\npå de områden som Reynoldh Furustrand här har ställt\r\ni utsikt.\r\nJag tror att kampen mot arbetslösheten främst\r\nskall föras genom att man sänker trösklar när det\r\ngäller att starta och utveckla företag. Det är så nya\r\njobb kommer till.</pre><pre>Anf.  101  REYNOLDH FURUSTRAND (s)\r\nreplik:\r\nHerr talman! Jag tror att vi socialdemokrater och\r\nGöran Hägglund har en samsyn när det gäller många\r\nståndpunkter. Men jag vill klart slå fast att detta skall\r\nske fördelningspolitiskt konsekvent - om det skall\r\nske. Det får inte innebära att grupper som redan nu\r\nhar det svårt kommer att få leva i en förlängd svår\r\nsituation.\r\nJag vill påstå att det som nu har gjorts och kom-\r\nmer att göras utifrån det som presenterades i går ger\r\nförutsättningar för att flera intressanta jobb och flera\r\nföretag skapas. Jag var själv på en presskonferens i en\r\nkommun. Där berättade man att det här ger bättre\r\nförutsättningar. Det ger en garanti för att vård, omsorg\r\noch utbildning kommer att finnas på en nivå som är\r\nförenlig med vad samhället kräver och vad kommu-\r\nnen behöver ha. Kvaliteten kommer att öka i dessa\r\nverksamheter.\r\nA-kassan höjs med 5 %. Det innebär faktiskt att\r\nköpkraften ökar för de arbetslösa. Problemet för\r\nmånga småföretag i dag är ju att marknaden egentli-\r\ngen inte finns. Konsumenterna finns inte i den ut-\r\nsträckning som företagen efterfrågar. I politiken måste\r\nman ta fasta på att klara av helheten när det gäller\r\nlöntagarna, marknaden, konsumenterna och företagen.</pre><pre>Anf.  102  EVA GOËS (mp) replik:\r\nHerr talman! Jag skulle vilja ställa två frågor.\r\nDen ena gäller detta med att stärka ägandet regio-\r\nnalt och lokalt. Den andra gäller att man skall utveck-\r\nla det småskaliga - small is beautiful.\r\nVi vet att sysselsättningen i skogsbranschen i\r\nNorrland har minskat med 10-15 %, trots att produk-\r\ntionen har ökat med 25 % Det är 2 400 jobb. Det\r\nvisar att det pågår en automation.\r\nVi vet också att endast två av de börsnoterade fö-\r\nretag som har sin verksamhet i Norrland har sitt säte\r\ndär. Likaså ägs två eller högst tre av kommunens 20\r\nstörsta privata arbetsgivare lokalt eller regionalt.\r\nResten ägs antingen utomlands eller utom regionen.\r\nDen här tendensen har stärkts under de senaste åren.\r\nMed anledning av det som jag beskrev tidigare\r\nundrar jag vad man gör från s-håll för att försöka\r\nstärka lokalt och regionalt ägande.\r\nMin andra fråga gäller small is beautiful. Man kan\r\nju slå två flugor i en smäll när det gäller att satsa på\r\ninvandrare och på kvinnor. I betänkandet har vi sagt\r\natt vi särskilt skall uppmärksamma företag som drivs\r\nav invandrare.\r\nReynoldh Furustrand sade förut att vi inte lärde\r\nmycket av den norska situationen när det gällde bank-\r\nväsendet. Vi kanske har någonting att lära oss nu av\r\nNorge. Då vill jag fråga Reynoldh Furustrand vad vi\r\nkan göra för att följa en sådan här norsk modell. Man\r\nhar alltså satsat på tolv projektledare. Man utbildar\r\ndem först och kallar dem förändringsagenter. Man tar\r\nverkligen tillvara den kompetens som människor har\r\nsom kommer utifrån. Sedan kan de i sin tur bygga upp\r\nföretag. Som jag sade: Om man knyter fyra till sig blir\r\ndet fem olika företag. De knoppar av sig, och när man\r\ninte behöver vara kvar längre går man ur det här nät-\r\nverket.</pre><pre>Anf.  103  REYNOLDH FURUSTRAND (s)\r\nreplik:\r\nHerr talman! Jag tror att vi skall studera den här\r\nsortens exempel. Många av dem är onekligen intres-\r\nsanta.\r\nMan kan diskutera på vilket stadium samhället\r\nskall gå in - om man skall gå in - med åtgärder för att\r\nstötta en sådan verksamhet. Vi har redan i dag en\r\nmängd möjligheter via ALMI, kommuner, banker och\r\nolika kreditinstitut. Sannolikt finns det förutsättningar\r\nredan nu. Om samhället skall gå in måste man veta\r\nvar och med vilka resurser man skall gå in. Men jag\r\nförkastar inte dessa tankar. Vi har ju sett att de lokala\r\noch kooperativa utvecklingscentrumen åstadkommer\r\nmycket mer än vi trodde från början. Det visade sig\r\nefter ett tag att det behövdes stöd och hjälp från sam-\r\nhällets sida. Om det här är en bra verksamhet kommer\r\nnaturligtvis samhället att ta det ansvar som samhället\r\ndå skall ta. Men det är inte givet att man gör det förr-\r\nän man vet vilket stöd man skall gå in med.</pre><pre>Anf.  104  EVA GOËS (mp) replik:\r\nHerr talman! Jag tackar för det.\r\nSmå ekonomiska insatser ger alltså stor utdelning.\r\nDet kan man kalla både ekonomiskt effektivt och\r\nenergieffektivt. Vi vet att glesbygden står för mycket\r\nav nytänkandet. Jag tänker på Inez Abrahamsson från\r\nLatikberg. Hon är väl nästan rikskändis vid det här\r\nlaget.\r\nVi är måna om att kvinnor i Norrland återvänder.\r\nDe får gärna flytta för att studera, men sedan skall de\r\nkomma tillbaka till nejderna där uppe, så att inte bara\r\nmännen blir kvar, som gillar jakt och fiske. Jag tror\r\noerhört mycket på kvinnan och på mikrokreditstödet.\r\nDet behöver inte vara så stort och märkvärdigt. Det\r\nhandlar om att man skall kunna etablera sig på ort och\r\nställe utifrån de regionala förutsättningarna. I det här\r\nbetänkandet tar vi också upp att det är viktigt att\r\nstödja de regionala skillnaderna. Näringslivet skall få\r\nblomma på dessa villkor.\r\nJag tog upp ett exempel från Norge. Det är mycket\r\nmer fördelaktigt än ALMI när det gäller lån till kvin-\r\nnor. Därför ville jag framföra det exemplet. Det\r\nhandlar inte om någon ränta. Man lånar ut 200 000 -\r\ndet är alltså en ytterst blygsam summa. Man kan säga\r\natt man återanvänder den. Den roterar. Man sätter\r\ntillbaka pengar. Det är som en starthjälp. När man väl\r\nhar kommit igång går man ur det här nätverket.\r\nJag vill också veta hur det lokala ägandet skulle\r\nkunna stärkas när det gäller etablering och att man går\r\nin med kapital i det lokala, regionala ägandet på en\r\nlokal börs.</pre><pre>Anf.  105  REYNOLDH FURUSTRAND (s)\r\nreplik:\r\nHerr talman! Under alla år som jag har haft för-\r\nmånen att sitta i näringsutskottet har vi diskuterat\r\ninrättandet av lokala börser. Vi bedömer inte att det är\r\nnödvändigt att inrätta den här typen av lokala börser.\r\nSett i ett internationellt perspektiv motsvarar lan-\r\ndet ungefär en lokal börs i Nordrhein Westfalen i\r\nTyskland. Det är ett helt annorlunda perspektiv. Jag\r\nhar däremot erfarenheter från den kommunala verk-\r\nsamheten. Från kommunens sida kan man göra vä-\r\nsentligt mera för att stimulera den här typen av lokalt\r\nägande.\r\nJag sitter själv i ett bolag som har till uppgift att\r\nutveckla och pusha fram den här typen av verksamhe-\r\nter. Men att gå in och ta ett direkt penningamässigt\r\nansvar är en helt annan sak. Jag tror inte att tiden är\r\nriktigt mogen ännu för att dra de slutsatserna.\r\nUtifrån det som presenterades i går i vårproposi-\r\ntionen tror jag att sådana förutsättningar kan ges i ett\r\nlängre perspektiv, dock inte i det vi kan se för närva-\r\nrande. Vi måste studera hur det här kommer att ut-\r\nvecklas först. Det kommer säkert med anledning av\r\ndet som kommer att debatteras längre fram, i samband\r\nmed energipropositionen, att hända väldigt mycket på\r\nenergisidan som lämpar sig för den här typen av före-\r\ntagande och utvecklande.\r\nSedan kan vi konstatera att kvinnligt företagande\r\nhar fått bättre stöd sett över tiden. Här sker väldigt\r\nmycket av nyföretagande. Erfarenheterna från vår\r\ngemensamma resa i Jämtland visar att många kvinnor\r\nhar startat nya företag. Framför allt inom kooperativa\r\nföretag är det kvinnor som går i bräschen. Det är\r\nnågonting som vi också bör se till att vi långsiktigt\r\nstimulerar.</pre><pre>Anf.  106  LENNART BEIJER (v) replik:\r\nHerr talman! Vad gäller svensk varvsindustri hade\r\nvi naturligtvis allihop varit glada om de ambitioner vi\r\nhade, att samtliga subventioner skulle försvinna från\r\nden här branschen, hade infriats. Det vore naturligtvis\r\nbra om de försvann ur alla branscher som konkurrerar\r\npå världsmarknaden. Den förhoppningen har vi haft.\r\nMen nu märker vi att detta inte kommer att ske. Övri-\r\nga länder som de svenska varven skall konkurrera\r\nmed fortsätter att ge ordentliga subventioner, 10-\r\n12 % på anbudssumman. Så länge detta försiggår\r\nskall vi från svensk sida se till att våra varv kan kon-\r\nkurrera på samma sätt som andra.\r\nNu genomförs inte detta. Det är naturligtvis all-\r\nvarligt. Jag ser det som fruktansvärt irriterande att vi\r\ninte kan klara av en sådan här fråga, när vi samtidigt\r\ndiskuterar arbetslöshet och alla andra problem. Jag\r\nundrar ändå, Reynoldh Furustrand, hur bär man sig\r\nåt? Vilka åtgärder tänker Reynoldh Furustrand vidta\r\nför att låta den här frågan komma upp på bordet en\r\ngång till?</pre><pre>Anf.  107  REYNOLDH FURUSTRAND (s)\r\nreplik:\r\nHerr talman! Det är riktigt som Lennart Beijer sä-\r\nger att vi i vårt betänkande har konstaterat att den\r\nsvenska varvsnäringen sett i ett world wide-\r\nperspektiv, men framför allt i Europaperspektivet,\r\nbefinner sig i en annorlunda situation än sina konkur-\r\nrenter. Vi är det enda landet av OECD-länderna som\r\nhar tagit konsekvenserna av en överenskommelse som\r\nskulle ha trätt i kraft per den 1 januari 1996, nämligen\r\natt ta bort alla de här stödformerna.\r\nJag har samma inställning som Lennart Beijer, att\r\nden här typen av stödformer inte skall finnas. Om de\r\nblir permanenta över för lång tid konserverar de. Man\r\nlär sig att leva med dem och lär sig inte att stå på egna\r\nben, vilket är nödvändigt för den här typen av näring-\r\nar.\r\nDet som kommer att hända är att industrirådet,\r\nalltså rådet av näringsministrar inom den europeiska\r\nunionen, nästa vecka kommer att träffas i Bryssel och\r\ndiskutera det s.k. sjunde varvsdirektivet. Detta hand-\r\nlar om stöd för varvsnäringen. Vår inställning måste\r\nvara att fortsatt driva att stödet skall bort. Vi skall\r\ntillämpa vad OECD faktiskt har beslutat om. Det är\r\ndet som skall gälla. Vi skall se till att vi får med fler\r\npå den vagnen.\r\nVi vet att USA inte har ratificerat detta avtal ännu.\r\nDet föll i mars i kongressen. Det kommer att tas upp\r\ntill förnyad prövning i kongressen. Om USA ratifice-\r\nrar ett sådant avtal kommer det som en kedjeeffekt att\r\ninnebära att Japan och övriga OECD-länder gör det,\r\noch då försvinner stödet.\r\nOm stödet kommer att vara kvar efter nästa veckas\r\nresonemang och förhandlingar mellan ministrarna i\r\nEuropeiska unionen är vår inställning att vi skall ta\r\nupp ett förnyat resonemang med regeringen om hur vi\r\nskall hantera den svenska varvsnäringen. Den får inte\r\nförsättas i ett sämre läge i förhållande till konkurren-\r\nterna.</pre><pre>Anf.  108  LENNART BEIJER (v) replik:\r\nHerr talman! Jag kan fatta mig kort. Reynoldh Fu-\r\nrustrand säger allt det som jag egentligen är ute efter.\r\nVisst, ta en runda till och diskutera! Lyckas inte det,\r\nutan vi vet att subventionerna fortsätter, måste Sveri-\r\nge se till att vår varvsindustri kan konkurrera på lika\r\nvillkor.</pre><pre>Anf.  109  KJELL ERICSSON (c) replik:\r\nHerr talman! Jag vill först instämma i kören som\r\ntalar om vikten av våra stora företag. Basindustrin är\r\nviktig för hela vårt land, för vår ekonomi och för\r\nsysselsättningen. Ofta är också de små företagen un-\r\nderleverantörer till de stora företagen, så de stora\r\nföretagen är viktiga. Det bör också nämnas i debatten.\r\nReynoldh Furustrand talar väl om turistnäringen.\r\nVi verkar vara överens om att det är en framtidsnäring\r\nsom kan ge många nya jobb. Det är en näring som\r\nrymmer alla slags företag, från de minsta till ganska\r\nstora företag. De har också ganska olika ekonomiska\r\nförutsättningar. Därför kan det behövas ytterligare\r\nresurser, bl.a. till marknadsföring och produktutveck-\r\nling.\r\nDet kan också röra sig om nya marknader, t.ex.\r\nÖstersjöregionen. Där har vi ett Östersjöpaket. Min\r\nfråga är bara: Är Reynoldh Furustrand villig att med-\r\nverka till att ytterligare resurser tillförs näringen när\r\nbehov föreligger?</pre><pre>Anf.  110  REYNOLDH FURUSTRAND (s)\r\nreplik:\r\nHerr talman! Vid en snabb betraktelse och utifrån\r\nhur vi har diskuterat i utskottet när vi har behandlat de\r\nhär frågorna kan jag konstatera att näringen har resur-\r\nser. Näringen har en bra organisation för att utveckla\r\nturismen. Vi måste se till att det händer någonting\r\nockså, att marknadsföringsåtgärderna får effekter. Vi\r\nhar inte sett ett tillräckligt resultat av detta ännu.\r\nJag är inte främmande för att efter någon tid ta\r\nupp en ny diskussion, när vi ser om detta ger något\r\nresultat. Jag är inte främmande för att diskutera vad\r\nsom kan göras inom ramen för en utveckling mot\r\nÖsteuropa och de länder som finns kring Östersjön.\r\nMen låt oss ge den tid som behövs för att de nuvaran-\r\nde organisationerna och de nuvarande resurserna får\r\nverka i lugn och ro.</pre><pre>Anf.  111  BENGT HURTIG (v):\r\nHerr talman! Tillsammans med Ingrid Burman och\r\nMaggi Mikaelsson har jag medverkat i en motion om\r\nbehovet av en förändrad mineralpolitik i Sverige.\r\nNorra delen av landet tillhör förmodligen de tre bästa\r\nregionerna i världen när det gäller mineralprospekte-\r\nring. Den här frågan tycker jag måste ägnas betydande\r\nuppmärksamhet.\r\nVi menar först och främst att det är viktigt att\r\nkunna behålla och stärka den kunskapsbank som finns\r\növer all prospektering som genomförts i Sverige och\r\nde resultat som den har lett till. Till för några år sedan\r\nvar Sverige unikt i det avseendet att all prospektering\r\nsom genomförts fanns samlad och tillgänglig för bo-\r\nlag som ville prospektera.\r\nSedan ändrades lagstiftningen. I dag finns det ing-\r\nen skyldighet att redovisa resultatet från sina prospek-\r\nteringar, så att kunskapen om var fyndigheter finns\r\neller var fyndigheter saknas samlas och behålls i Sve-\r\nrige. I klartext betyder det att bolag kan ta del av\r\ngamla prospekteringsresultat och inmuta stora områ-\r\nden. Ett bolag har för övrigt försökt inmuta en stor del\r\nav norra Sverige, en yta som täcker flera län. De kan\r\nundersöka det här området och sedan ta med sig resul-\r\ntatet för att i värsta fall begrava det i ett hemligstämp-\r\nlat arkiv någonstans, t.ex. för att förhindra konkur-\r\nrens.\r\nDet är en stor risk att den inhemska kunskapen om\r\nvar det finns eller inte finns mineraltillgångar kommer\r\natt utarmas, eftersom det inte finns någon skyldighet\r\natt lämna ifrån sig resultatet. Vi har därför föreslagit\r\natt man t.ex. efter tio år skulle vara skyldig att lämna\r\nifrån sig resultatet, så att andra kan bedöma om mine-\r\nraltillgångarna är brytvärda eller inte. Vi menar att det\r\nborde finnas en ny lagstiftning på det här området\r\nsom skulle kunna tillgodose det här kravet.\r\nSverige är unikt när det gäller mineralpolitiken också\r\ni ett annat avseende. De flesta andra länder med stora\r\nmineraltillgångar har en lagstiftning som tillförsäkrar\r\nstaten rätt till en del av de vinster som utländska före-\r\ntag gör när landets mineraltillgångar exploateras.\r\nSättet att ta ut den här delen varierar från land till\r\nland. Det handlar om allt från kronoandel, som vi\r\nhade, rätten till s.k. tonören eller andra former för\r\nvinstdelning och beskattning. Skälen till att man har\r\ndenna metod i andra länder är att detta betraktas som\r\nändliga tillgångar som är av stort värde för en nation.\r\nDet tredje och säkert det mest kontroversiella av\r\nvåra förslag är att vi fortfarande anser att det borde\r\nvara ett intresse för staten att bedriva en prospektering\r\npå helt kommersiella grunder på det sätt som man\r\ntidigare gjorde. Den prospektering som nu sker är ju\r\nfrämst inriktad på diamanter och guld. Dessa företag\r\ndrivs naturligtvis av en önskan att göra stora klipp på\r\ndet här området. Men mineraltillgångarna skall också\r\nvara en bas för försörjning av den metallindustri som\r\nvi själva har och som är strategiskt viktig från många\r\nolika synpunkter. Det rör sig då t.ex. om kunskaper\r\nom tillgångar av koppar, zink, bly, silver och andra\r\nindustrimineraler. Vid regeringens konferens i Skel-\r\nlefteå sades det också att basnäringarna var väldigt\r\nviktiga i det här landet. Grundnäringen är ju en bas\r\nför en hel del av vår metall- och verkstadsindustri.\r\nVi anser att det var fel att en gång besluta om att\r\navskaffa den statliga prospekteringen. Den fyller\r\nockså den funktionen att den behåller en bredd i kom-\r\npetensen hos mineralletare och hos alla de grenar av\r\nforskningen och geologin som har anknytning just till\r\nmineralletning. Nya prospekteringsmetoder innebär ju\r\natt man i dag kan hitta brytvärda mineraler som ligger\r\ndjupare ned än vad som tidigare var möjligt.\r\nUtskottet avstyrker vår motion med motiveringen\r\natt regeringen har aviserat att den under 1997 skall\r\nlägga fram förslag inför riksdagen rörande mineral-\r\npolitiken. Vi förutsätter då att regeringens förslag\r\nockså fångar in synpunkterna i motionen. Jag kommer\r\ni dag alltså inte att yrka bifall till motionen, men vi\r\nåterkommer i ärendet när regeringens proposition\r\nläggs fram.</pre><pre>Anf.  112  REYNOLDH FURUSTRAND (s)\r\nreplik:\r\nHerr talman! Jag skulle kunna nöja mig med att\r\ninstämma i det som Bengt Hurtig avslutade med, om\r\natt detta särskilt har undersökts. Landshövding Görel\r\nBohlin har haft i uppgift att utreda frågan, och hon har\r\nlagt fram ett utredningsförslag som har remissbehand-\r\nlats och som nu skall slutbehandlas.\r\nSom vi har sagt i utskottet finns det anledning att\r\navvakta till dess att regeringen återkommer med ett\r\nförslag. Då får vi återigen ta upp den motion som\r\nBengt Hurtig här har redogjort för. Det är onekligen\r\nväldigt mycket intressant som kommer att hända på\r\nmineralområdet, sett i ett framtida perspektiv.</pre><pre>Anf.  113  BENGT HURTIG (v) replik:\r\nHerr talman! På den här punkten har vi alltså inga\r\ndelade meningar. Men jag vill bara understryka att i\r\nnorra delen av Sverige, i norra delen av Norge och i\r\nnorra delen av Finland finns det en stor oro för vad en\r\ndel av mineralprospekteringsföretagen skall kunna ta\r\nsig före. Vi har ju kunnat ta del av negativa erfarenhe-\r\nter från andra delar av världen. Det är av stor vikt att\r\nstaten tar sitt ansvar för dessa tillgångar.</pre><pre>Anf.  114  EVA GOËS (mp) replik:\r\nHerr talman! Eftersom Bengt Hurtig tog upp detta\r\nvill jag bara säga att det finns en reservation - nr 6\r\nom mineralfrågor - som handlar om precis samma sak\r\nsom Bengt Hurtig tog upp i sitt anförande. Vi har\r\nockså sett samma oro. Man exploaterar stora områ-\r\nden, mutar in dem och sedan vill man inte lämna ifrån\r\nsig information. Det har ju faktiskt sträckt sig över\r\nmer än halva Sverige.\r\nMed anledning av detta har jag skrivit en motion,\r\noch för att Vänstern skall få möjlighet att rösta för\r\nden yrkar jag bifall till reservation 6.</pre><pre>Anf.  115  BENGT HURTIG (v) replik:\r\nHerr talman! Såvitt jag har förstått Miljöpartiets\r\nyrkande ställer man väldigt hårda krav på att företa-\r\ngen skall lämna ifrån sig denna information, och detta\r\nskall då ske inom ett halvår eller någonting sådant.\r\nDet anser vi vara väl så häftigt, och det kanske\r\nskrämmer bort en del förtag som vill genomföra en\r\nprospektering.</pre><pre>Anf.  116  EVA GOËS (mp) replik:\r\nHerr talman! I reservationen finns ingenting angi-\r\nvet om årtal eller tidsperiod. Eftersom det blev felak-\r\ntigt återgivet tog vi bort årtalsexercisen. Reservatio-\r\nnen går alltså helt och hållet i Vänsterns riktning, så\r\ndet går att rösta på den. Det handlar om maximering\r\nav tillåten prospekteringsyta och att man skall ålägga\r\nprospektörer att lämna redovisning.</pre><pre>Anf.  117  CHRISTER SKOOG (s):\r\nHerr talman! I samband med detta betänkande har\r\ndet väckts bl.a. en motion av Bo Nilsson m.fl. social-\r\ndemokrater om ett eventuellt framtida varvsstöd. Jag\r\ntänker ägna mitt anförande åt att prata litet grand\r\nkring varvsstödets betydelse som jag och flera med\r\nmig bedömer det för svensk varvsindustri.\r\nBakgrunden är att svensk varvsindustri och de\r\nsvenska varven har haft en stor betydelse för vårt\r\nlands utveckling. Det är ju inte så väldigt många år\r\nsedan som varven låg nästan som ett pärlband runt\r\nvåra kuster. Det fanns Finnboda varv i Stockholm.\r\nDet fanns och finns i viss mån fortfarande varv i Os-\r\nkarshamn, Kalmar, Karlskrona, Sölvesborg, Malmö,\r\nLandskrona, Falkenberg, Göteborg, Lödöse och listan\r\nkunde göras längre. Många av dessa varv finns tyvärr\r\ninte längre kvar. De som finns kvar för en ganska\r\nojämn kamp gentemot de konkurrerande ländernas\r\nvarv, inte minst varven på andra sidan sundet i Dan-\r\nmark och i andra länder som tillämpar subventioner\r\nför sin varvsindustri. Skall vi i Sverige lyckas med att\r\nbibehålla de varv som finns kvar måste vi bygga vida-\r\nre på dem och utveckla dem - vi kan naturligtivs inte\r\nbli en så stor varvsnation som vi en gång var, det tror\r\njag inte. Men för att kunna konkurrera på lika villkor\r\nmåste det till någon form av internationell uppgörelse\r\nom att de andra länderna upphör med sina subventio-\r\nner. Alternativt kan vi tillfälligtvis införa regler i\r\nSverige som gör att konkurrensen sker på lika villkor.\r\nJag tror inte att det är många branscher där det\r\nfinns så mycket samlad kompetens av olika yrken som\r\njust på ett varv. För att bygga eller reparera ett fartyg\r\nkrävs det inslag av många olika yrkeskategorier. Den\r\nkompetensen höll ett tag på att försvinna, när varven\r\nlades ned och de anställda försvann. Många finns kvar\r\noch kan komma tillbaka och kompetensen finns redan.\r\nMen då vill det till att vi i Sverige verkligen ser till att\r\ndet råder lika villkor och lika konkurrens.\r\nJag har inget yrkande. Jag ville bara lyfta fram\r\nmotionen som talar sitt tydliga språk. Min fråga riktar\r\nsig till utskottets talesman Reynoldh Furustrand: Vil-\r\nka åtgärder bedömer Reynoldh Furustrand som möjli-\r\nga att vidta, och inom vilken tidsram blir det möjligt\r\natt uppnå det som framförs i motionen och som jag\r\nhär har talat om, nämligen lika villkor för svensk\r\nvarvsindustri - samma som de konkurrerande varven i\r\nomvärlden har?</pre><pre>Anf.  118  REYNOLDH FURUSTRAND (s)\r\n:\r\nHerr talman! Jag vet inte om Christer Skoog var\r\nnärvarande när jag svarade Lennart Beijer på ungefär\r\nsamma fråga. Svaret är likadant. Under nästa vecka\r\nkommer alltså industriministern på ministerrådsmötet\r\ni Bryssel att ta upp det direktiv där dessa frågor be-\r\nrörs.\r\nUtskottsmajoritetens inställning som uttrycks i\r\nbetänkandet är ju att om man inte kan åstadkomma en\r\nsituation som innebär att alla följer det som OECD\r\nhar sagt, bör den svenska regeringen fundera över på\r\nvilket sätt som den svenska varvsnäringen skall klara\r\nsig i en konkurrenssituation där andra länder har den\r\nhär typen av subventioner.\r\nInnebörden i detta är att det bör övervägas om det\r\nskall vara subventioner. Men den grundlinje som bör\r\ndrivas är att subventioner inte skall finnas.</pre><pre>Anf.  119  CHRISTER SKOOG (s):\r\nHerr talman! Det var ett klargörande besked från\r\nReynoldh Furustrand. Det är viktigt att frågan reds ut\r\nså fort som möjligt, inte minst med tanke på att de\r\nsom tänker beställa eller reparera fartyg i Sverige får\r\nmöjlighet att avvakta att det förhoppningsvis snart blir\r\nsamma villkor och därmed samma möjligheter att\r\ngöra beställningar i Sverige och därigenom gynna\r\nsysselsättningen i Sverige.\r\nDet bör i detta sammanhang nämnas att detta bara\r\nrör civila fartyg. Karlskronavarvet, som ligger i min\r\negen valkrets, bygger för närvarande och med fram-\r\ngång marina fartyg, vilket är väl känt i denna kamma-\r\nre. Men här gäller det alltså beställningar och repara-\r\ntioner av civila fartyg.\r\nDet bör kanske också möjliggöras att få fram ett\r\nbesked så snart som möjligt. Om nu någon svensk\r\nmyndighet skulle få för sig att bygga ett fartyg, utgår\r\njag från att vi är överens om att man skall avvakta och\r\nanvända sig av de regler som gäller i Sverige och att\r\nman inte skall vända sig utomlands för att få de sub-\r\nventioner som vi inte har i Sverige i dag.</pre><pre>Överläggningen var härmed avslutad.\r\n(Beslut fattades efter 9 §.)</pre><pre>9 §  Omstrukturering av AmuGruppen AB</pre><pre>Föredrogs\r\nArbetsmarknadsutskottets betänkande 1996/97:AU10\r\nOmstrukturering av AmuGruppen AB (skr.\r\n1996/97:95 och förs. 1996/97:RR8)</pre><pre>Anf.  120  PATRIK NORINDER (m):\r\nFru talman! 600 miljoner kronor beviljades under\r\nhösten 1996 som kapitaltillskott till AmuGruppen AB\r\nför att det helt statligt ägda företaget inte skulle gå i\r\nkonkurs. Det är en anmärkningsvärt stor summa. Det\r\nförvånar mig att händelsen inte tilldrog sig större\r\nuppmärksamhet, särskilt i beaktande av att underskot-\r\ntet till största delen berodde på en passiv hållning från\r\nstatens sida och en bristande kommunikation mellan å\r\nena sidan Arbetsmarknadsdepartementets företrädare i\r\nAmuGruppens styrelse och å andra sidan såväl före-\r\ntagsledningen som moderbolagets styrelse.\r\nÄn mer häpnadsväckande är departementets och\r\nföretagsledningens bristande kunskap om marknads-\r\nutsikterna för AmuGruppen. På omvägar fick\r\nAmuGruppens företagsledning indikationer på att\r\nutbildningsvolymen skulle bli avsevärt lägre än be-\r\nräknat. Ledningen begärde då att få träffa företrädare\r\nför arbetslivsenheten på Arbetsmarknadsdepartemen-\r\ntet, som ansvarar för ägarfrågor rörande AmuGrup-\r\npen. Detta skedde den 17 oktober 1996.\r\nDet framkom då att det inte fanns någon analys av\r\nkonsekvenserna av regeringens neddragningar av\r\narbetsmarknadsutbildning för AmuGruppen. Reviso-\r\nrerna konstaterade: \"Uppgifterna om att AmuGruppen\r\nkunde räkna med mer än en halverad försäljning gen-\r\ntemot Arbetsmarknadsverket under 1997 var därför\r\nockså nya för ägarrepresentanterna.\"\r\nNågra dagar senare tillsatte departementet en ar-\r\nbetsgrupp som skyndsamt skulle se över nuvarande\r\noch framtida situation för AmuGruppen. Tre alterna-\r\ntiv framkom: konkurs, rekonstruktion eller avveckling\r\ni mer ordnade former. Inför det akuta läge som upp-\r\nstått förordade Moderata samlingspartiet att bolaget\r\nskulle avvecklas under ordnade former, så att livs-\r\nkraftiga delar av verksamheten kunde drivas vidare i\r\nannan regi. Riksdagens majoritet valde dock att bevil-\r\nja ett reservationsanslag om 600 miljoner kronor för\r\natt förstärka den finansiella basen i AmuGruppen AB.\r\nModerata samlingspartiet har uppfattningen att det\r\nkommer att behövas arbetsmarknadsutbildning även i\r\nframtiden. Utbildning är dock en långsiktig process,\r\noch en kortare tids arbetsmarknadsutbildning kan inte\r\nmeningsfullt reparera grundläggande brister i basut-\r\nbildning och yrkeskompetens. Yrkesutbildningen\r\nmåste fördjupa och förbättra samarbetet mellan skola\r\noch näringsliv. Det är helt klart att en effektiv utbild-\r\nning bör sättas in innan människor hamnar i arbets-\r\nlöshet. Företagen bör också ta ett ökat ansvar för\r\nkompetensutveckling av sina medarbetare.\r\nI relation till andra inslag i arbetsmarknadspoliti-\r\nken har arbetsmarknadsutbildningen en viktig uppgift\r\natt fylla för att enskilda individer skall kunna åter-\r\nkomma till arbetslivet. En sådan utbildning skall en-\r\nligt vår mening vara styrd mot ett klart definierat\r\narbetsmarknadsbehov och i allt väsentligt genomföras\r\ntillsammans med näringslivet. Regeringens volymkrav\r\npå arbetsmarknadspolitiken, där arbetslösa till över-\r\nvägande del skall sysselsättas inom den offentliga\r\nsektorn, är i detta perspektiv helt felaktigt och har\r\nendast haft som motiv att frisera den öppna arbetslös-\r\nheten i stället för att bereda arbetslösa förutsättningar\r\nför såväl nya arbetstillfällen som bättre möjligheter\r\ntill ett återinträde på arbetsmarknaden. Vi kritiserar\r\nregeringens syn på volymkraven och förordar i stället\r\nett kvalitetstänkande.\r\nRevisorernas granskning har med all önskvärd\r\ntydlighet gett belägg för den konflikt som råder mel-\r\nlan Arbetsmarknadsdepartementets roll som ytterst\r\nansvarigt för både efterfrågan på och utbudet av ar-\r\nbetsmarknadsutbildning.\r\nRevisorerna skriver: \"En förklaring är att de regi-\r\noner som gått bra är de som vårdat personalrelatio-\r\nnerna gentemot de ledande personerna inom länsar-\r\nbetsnämnderna.\" Detta kan kompletteras med reviso-\r\nrernas beskrivning av att andra framgångar i andra\r\nregioner inom AmuGruppen beror på att\r\n\"länsarbetsnämnderna i dessa regioner inte har arbetat\r\nlika intensivt med att upphandla utbildningar i öppen\r\nkonkurrens, utan låtit AmuGruppen i stort få fortsätta\r\nmed den verksamhet som man bedrivit tidigare\".\r\nAv revisorernas granskning framgår alltså att\r\nverksamheten har gått bra i de regioner där personre-\r\nlationerna vårdats gentemot personer inom länsar-\r\nbetsnämnderna eller där länsarbetsnämnderna inte\r\nansträngt sig för att upphandla utbildning i öppen\r\nkonkurrens. Tydligare går det inte att beskriva ett\r\nhäpnadsväckande brödraskap inom den statliga famil-\r\njen - något som varken gagnar kostnadseffektivitet,\r\nkvalitet eller mångfald.\r\nVi har sett hur AmuGruppen dumpat priser på de\r\nställen där det finns konkurrenter i förhållande till\r\norter där man har monopol. I mitt hemlän Gävleborg\r\nsyns denna dumpning särskilt tydligt. Under 1995/96\r\nvar priset på ITU-utbildning 1 900 kronor per kurs-\r\ndeltagarvecka i Söderhamn. Där finns konkurrerande\r\nutbildning genom Söderhamns Tekniska Utbildnings-\r\ncenter, STUC. Övriga orter - Bollnäs, Gävle, Hofors,\r\nSandviken och Hudiksvall - hade samtliga samma\r\nkostnad på 2 679 kronor. Jämför detta med 1 900\r\nkronor där det fanns konkurrens!\r\nRestaurangutbildningen följde samma mönster. I\r\nSöderhamn, där det finns konkurrens, var priset 1 900\r\nkronor, och i Hudiksvall, utan konkurrens, var priset\r\n2 600 kronor. Det finns flera exempel på prisdump-\r\nning inom konkurrensutsatta orter i såväl Sörmlands\r\nsom Västmanlands län. Det är enligt min mening helt\r\notillfredsställande att ett statligt företag med en domi-\r\nnerande ställning på arbetsmarknaden konkurrerar ut\r\nprivata företag genom dumpning av priser.\r\nSärskilt allvarligt blir detta när skattebetalarna får\r\nträda in med kapitaltillskott för att rädda AmuGrup-\r\npen från konkurs, pengar som kan uppfattas ha an-\r\nvänts till att knäcka de privata mindre utbildningsan-\r\nordnarna. Jag tror inte att uppsåtet har varit detta, men\r\ndäremot kan man konstatera att utfallet har blivit så.\r\nDen andra sidan av det statliga brödraskapet är att\r\nAmuGruppen fått utbildningar trots att det har funnits\r\nlägre anbud. Länsarbetsnämnden i Gävleborg har\r\näven beaktat faktorer som inte framgick av anbudsför-\r\nfrågan och som inte var kända av ett privat utbild-\r\nningsföretag. Talan i detta fall är väckt vid Gävle-\r\nborgs tingsrätt.\r\nRent principiellt vill jag framhålla att även om\r\nambitionen är att företagen skall drivas efter strikt\r\nkommersiella principer blir ett statligt ägarskap svårt\r\natt förena med en sund och rättvis konkurrens. Politi-\r\nker kan påverkas av motstridiga intressen i sin dubbla\r\nroll som ägare och lagstiftare, vilket kan försvaga\r\ntrovärdigheten och hämma riskvilligheten och ent-\r\nreprenörsandan hos andra aktörer. Likabehandling\r\noch rättvisa uppstår bäst om staten står neutral, vilket\r\ninnebär att staten bör avstå från att själv äga och driva\r\nföretag. Vad gäller AmuGruppen är det i längden\r\nohållbart att ha ett marknadsförhållande som bygger\r\npå att staten dominerar en marknad, på vilken staten\r\nsjälv är den helt dominerande köparen.\r\nFör att bolaget skall kunna möta de krav som ställs\r\npå en fungerande utbildningsmarknad med ökad kon-\r\nkurrens, kvalitet och kostnadseffektivitet måste ägar-\r\nförhållandet ändras. Med en avveckling av det statliga\r\nägandet, genom en stegvis försäljning av hela eller\r\ndelar av bolaget, skulle konkurrensen öka till gagn för\r\nutbildningsmarknadens utveckling. Det skulle också\r\nleda till ett mera varierat utbud inom arbetsmark-\r\nnadsutbildningen framöver.\r\nModerata samlingspartiet anser att staten skall av-\r\nveckla sitt ägande av AmuGruppen AB. Och efter en\r\nanalys av förutsättningarna bör regeringen återkomma\r\ntill riksdagen med förslag till avveckling.\r\nFru talman! Avslutningsvis konstaterar jag att den\r\npassiva hållningen från regeringens sida har bidragit\r\ntill att förvärra de problem som lett till ägartillskottet\r\nom 600 miljoner kronor. Betydande kostnader har\r\nförorsakats, vilka i slutändan drabbar skattebetalarna.\r\nRevisorernas granskning visar även att ägaransvaret\r\när mycket illa skött.\r\nFru talman! Med hänvisning till det anförda yrkar\r\njag bifall till reservationerna 1 och 7.</pre><pre>Anf.  121  SIRI DANNAEUS (fp):\r\nFru talman! Jag kommer i mitt debattinlägg inte\r\nbara att kommentera regeringens skrivelse om om-\r\nstruktureringen av AmuGruppen utan också det för-\r\nslag som riksdagens revisorer har lämnat till riksda-\r\ngen. Dessutom kommer jag att förkorta mitt anföran-\r\nde till glädje för många, eftersom jag har en dålig hals\r\ni dag.\r\nDet är nu tredje gången på kort tid som vi debatte-\r\nrar AmuGruppen i kammaren. Av revisorernas förslag\r\nframgår tydligt att det inte hade varit fel att diskutera\r\nden här frågan tidigare. Det hann gå alltför lång tid\r\ninnan ägaren staten fick tillräcklig kunskap och kunde\r\nreagera som nu har skett. Jag är övertygad om att den\r\nomstrukturering som nu har påbörjats och fortsätter\r\ngör att AmuGruppen AB går en betydligt ljusare\r\nframtid till mötes. Förändringen av ledningen var en\r\nnödvändighet, och den kritik som revisorerna riktat\r\nbeträffande den svaga styrningen utan strategi och den\r\nstela organisationen är redan åtgärdad. Mycket posi-\r\ntivt har skett sedan våren 1996.\r\nFru talman! Vi i Folkpartiet tycker att arbetsmark-\r\nnadsutbildningen länge har präglats av en inriktning\r\nmot utbildningar som alltför mycket varit anpassade\r\ntill gårdagens arbetsmarknad. Det är därför mycket\r\npositivt när vi nu hör att Amu:s nya affärsidé är: En\r\nutbildning till för de många i ett föränderligt arbetsliv.\r\nUtbildningen måste vara inriktad på framtidens\r\narbetsmarknad och inte på gårdagens.\r\nEtt exempel på fel utbildningar har Företagarnas\r\nriksorganisation lyft fram i en rapport där man visar\r\natt arbetsmarknadsutbildningen i alltför hög grad är\r\nanpassad till industri- och storföretagen i stället för\r\ntjänste- och småföretagen där vi tror att många av\r\nframtidens jobb finns. Även revisorerna har uppmärk-\r\nsammat detta i sitt förslag till riksdagen. Det ökade\r\nvolymkravet har gjort att AMS tvingas satsa på de\r\nbilligaste åtgärderna. Att utbildningarna inte leder till\r\njobb uppmärksammas alltför sällan. Detta är natur-\r\nligtvis ett stort problem för AmuGruppen AB med sin\r\nnya affärsidé. Folkpartiets åsikt är att arbetsmark-\r\nnadsutbildningen skall inriktas på utbildningar som\r\nförvisso är dyrare men av hög kvalitet och som lättare\r\nleder till jobb på den öppna marknaden efter en avslu-\r\ntad utbildning. Amu kan visa många exempel på detta.\r\nDet var därför glädjande att konstatera att regeringen i\r\nvårpropositionen äntligen har insett detta och nu sän-\r\nker volymkravet och satsar mer på den dyrare utbild-\r\nningen. Vi kan därför tacksamt konstatera att vårt\r\nyrkande på den punkten är tillgodosett.\r\nFru talman! I skrivelsen säger regeringen att något\r\nytterligare kapitaltillskott inte behövs för att klara\r\nverksamheten. Folkpartiet välkomnar det beskedet, då\r\nvi i höstas klart uttalade att det då föreslagna kapital-\r\ntillskottet på 600 miljoner kronor endast fick lov att\r\nvara en engångsföreteelse.\r\nRegeringen bedömer vidare att AmuGruppen skall\r\ndrivas vidare som ett aktiebolag med staten som äga-\r\nre. Folkpartiet delar inte denna uppfattning. Riksda-\r\ngen beslöt 1993 att den dåvarande AmuGruppen\r\nskulle ombildas till ett aktiebolag, och riksdagens\r\nbeslut öppnade möjligheten att efter en tid pröva en\r\nutförsäljning av hela eller delar av verksamheten. Vi\r\när övertygade om att den nya AmuGruppen AB som\r\nnu växer fram med en slimmad organisation och ökad\r\nflexibilitet och därmed en minskad affärsrisk blir\r\nbetydligt attraktivare på marknaden. Staten har hittills\r\ninte varit någon bra ägare. Det finns många orsaker\r\ntill det, och de redovisas mycket tydligt i revisorernas\r\nskrivelse. Just nu är intresset fokuserat på företaget.\r\nMen risken är stor att det intresset återigen avmattas\r\noch att staten ännu en gång blir den passiva ägare som\r\nföretaget inte mår bra av.\r\nDet som hänt med AMU visar problemet med\r\nstatsägda bolag. Det talar för att en försäljning bör ske\r\nhelt eller delvis. En försäljning undantar självfallet\r\ninte statens övergripande ansvar för arbetsmarknads-\r\nutbildning. Vi anser att regeringen bör återkomma till\r\nriksdagen med förslag om i vilka former en sådan\r\nutförsäljning skall ske.\r\nFru talman! Vad slutligen gäller utvärderingen av\r\narbetsmarknadsutbildningen och AmuGruppen AB så\r\nborde detta ändå vara en självklarhet. Tyvärr lämna-\r\ndes revisorernas förslag även på denna punkt utan\r\nåtgärd. Det är därför viktigt att poängtera att en sådan\r\nkommer till stånd. Vi är av den meningen att det ofta\r\ntalas om betydelsen av utvärdering och uppföljning av\r\nverksamheter inom det offentliga men att det alltför\r\nsällan görs något konkret. Riksdagen bör därför klart\r\nuttala att en utvärdering måste ske och redovisas för\r\nriksdagen så snart som möjligt.</pre><pre>Anf.  122  HANS ANDERSSON (v):\r\nFru talman! Så har den då kommit, beskrivningen\r\nav hur AmuGruppen missköttes. Vi debatterade frå-\r\ngan i höstas, som Patrik Norinder tidigare har sagt,\r\noch anslog då 600 miljoner kronor. Jag tyckte att det\r\nblev alldeles för litet uppmärksamhet och diskussion\r\nkring detta. Vi föreslog att en parlamentarisk kom-\r\nmission skulle tillsättas för att analysera vad som hade\r\nhänt och för att utkräva politiskt ansvar. Riksdagens\r\nbeslut blev i stället att Riksdagens revisorer fick göra\r\nen sådan utvärdering.\r\nDenna utvärdering har nu kommit. Bolaget har\r\ngenomfört en strategiförändring, och regeringen har\r\nlagt fram ett förslag till en omstruktuering som inte\r\ninnebär några ytterligare pengar. Staten står kvar som\r\nägare. Vi i Vänsterpartiet tycker att det är bra. Trots\r\natt vi har diskuterat frågan ett flertal gånger tidigare\r\nfinns det anledning att säga något om vad som har\r\nskett.\r\nLängst ned på s. 9 i utskottets betänkande står det:\r\n\"Den passiva hållningen från regeringens sida har\r\nbidragit till att förvärra de problem som lett till ägar-\r\ntillskottet. Revisorerna konstaterar också att ägaren\r\nvarit oförberedd på de ekonomiska problemen.\"\r\nAv den utomordentliga sammanfattningen på s. 7\r\noch 8 framgår att det första verksamhetsåret startade\r\nmed oförutsedda problem och kostnader. Sedan dras\r\ndessa. Under det andra verksamhetsåret hade koncer-\r\nnen särskilda problem. Man gjorde felaktigheter i\r\nförhållande till dotterbolagen och när det gällde att\r\nnyanställa personer. Det tredje verksamhetsåret präg-\r\nlades av problem med att finna en ny VD. Struktur-\r\nförändringar kunde inte beslutas på grund av den\r\nolösta vd-frågan. Strategi och omvärldsanalys sakna-\r\ndes. Ägarrollen var ofullständig. Ägarna gav inga\r\ndirektiv. Ägarna bytte ut folk. Ändå undrar man med\r\nanledning av den lista som finns i bilagan. Jag tänker\r\npå de statssekreterare och ämbetsmän som hade ett\r\nansvar för verksamheten. Men ingen lyckades tydli-\r\ngen begripa vad som hände.\r\nMig smärtar detta naturligtvis mera än det smärtar\r\nPatrik Norinder. Jag tycker att samhällsägda företag\r\när bra, för de kan ta ett stort och brett politiskt ansvar\r\n- regionalt och socialt - och de kan se längre än till\r\nden egna verksamhetens lönsamhet. Som skattebetala-\r\nre blir jag upprörd över att stat och myndigheter kan\r\nmissköta sig så till den milda grad att de får det betyg\r\nsom revisorerna ger dem.\r\nJag är mycket glad, Sonja Fransson, över att ut-\r\nskottets majoritet ville vara med på ett tillkännagi-\r\nvande. Det har ungefär samma innebörd som det som\r\nrevisorerna har skrivit. Därför är det med stor glädje\r\nsom jag konstaterar att man är med på yrkandet under\r\nhemställanspunkten 1, som alltså handlar om ett till-\r\nkännagivande med ett innehåll som i stort sett är det-\r\nsamma som innehållet i revisorernas analys. Det inne-\r\nbär en svidande kritik. Det underliga är bara att det\r\ninte förorsakar ett tydligare ansvarstagande. Det är\r\nunderligt att inte någon på riktigt allvar får stå till\r\nsvars för vad som skett.\r\nFrågan är inflammerad. Två regeringar står bakom\r\ndetta. Då Börje Hörnlund var arbetsmarknadsminister\r\ntillsatte han, skulle jag vilja säga, sin kompis från\r\nriksdagen som VD, som sedan har misskött det hela.\r\nDetta är mycket noga redovisat i Riksdagens reviso-\r\nrers arbete. Den nuvarande regeringen har bara fort-\r\nsatt, utan att ha lyckats förstå någonting av vad som\r\nhänder i företaget eller ta ansvar för verksamheten.\r\nInte heller har man begripit vilka beslut man själv\r\nfattat. Departementet kan därmed inte ha en sådan\r\nsamordning att den ena avdelningen förstår konsek-\r\nvenserna av den andra avdelningens analyser och\r\nförslag till beslut. Ändå fick man, fru talman - detta\r\nsagt i all blygsamhet - hjälp av oss i Vänsterpartiet. I\r\nvår motion har vi ju pekat på att med det anslag som\r\ngällde för arbetsmarknadspolitiska åtgärder förutsåg\r\nvi ungefär 20 000 platser inom arbetsmarknadsut-\r\nbildningen.\r\nNågra månader senare gick det upp även för det\r\ndepartement som låg bakom förslaget till beslut. Detta\r\nnämns också i betänkandet. Jag tycker ändå att det\r\nkan sägas att vi ännu inte är nere på de volymerna.\r\nDet för mig fram till den reservation som jag i första\r\nhand yrkar bifall till, nämligen reservation 4. Där\r\nsäger vi att de beräkningar som ligger till grund för\r\nAMU:s resursberäkning och kapacitet är för lågt be-\r\nstämda. Det här bygger rätt mycket på den analys som\r\nnämns i betänkandet, nämligen att det skulle kunna bli\r\nfråga om 20 000 personer. Detta sägs på sidan 4. Det\r\när nämligen AMS bedömning av år 1997.\r\nBedömningen i dag är att det är fråga om 30 000\r\npersoner; detta beroende på att man har en annan\r\nberäkning av volymerna när det gäller arbetsmark-\r\nnadspolitiska åtgärder. Jobbsökeriaktiviter får\r\nräknas som volym. De är så billiga att det blir mera\r\npengar kvar till utbildning. Vidare har vissa EU-\r\nmedel från strukturfonderna bidragit, så helårsvoly-\r\nmen blir förmodligen 30 000, inte 20 000.\r\nTill min glädje fick jag i går höra att man gått\r\nVänsterpartiet till mötes. Mera pengar anslås nämli-\r\ngen i syfte att upprätthålla en högre volym för yrkes-\r\ninriktad arbetsmarknadsutbildning. Kanske kan det\r\nhär kvantifieras till ytterligare 5 000. Jag är inte helt\r\nsäker, men jag har tittat litet grand på detta. Jag förut-\r\nsätter att när nu regeringen, högt uppifrån, gett till-\r\nstånd till att tycka så kanske även utskottsmajoriteten\r\noch riksdagen kan tycka som vi i Vänsterpartiet gör i\r\nvår reservation nr 4, där vi just säger att volymen\r\nmåste vara beräknad på en högre nivå dels för att vara\r\nnyttig från arbetsmarknadspolitisk synpunkt, dels för\r\natt ett utbildningsföretag skall kunna behållas som har\r\nresurser fördelade över hela landet regionalt, så att en\r\nhel serie olika yrkesområden kan täckas upp, och som\r\nkan spela den roll som AmuGruppen borde spela om\r\nden är väl skött.\r\nArbetsmarknadsutbildningen är oerhört viktig. Det\r\när ett av skälen till att vi vill ha ett statligt ansvar, men\r\ndet hindrar inte att vi vill ha andra aktörer på markna-\r\nden. Det finns många utbildningar som andra aktörer\r\nkan sköta, och kanske bättre. Men det finns stora och\r\ntunga områden där det är nödvändigt med ett statligt\r\nansvar. Det nationella perspektivet, att i dag upprätt-\r\nhålla kompetenslyftet inom arbetsmarknadspolitiken,\r\när oerhört viktigt.\r\nSonja Fransson, hur är det möjligt för socialdemo-\r\nkratin att acceptera den utveckling som vi haft under\r\ndet senaste året och där arbetsmarknadsutbildningen\r\nminskar med över 30 %? För att krydda litet extra här\r\nvill jag säga att den minskar särskilt mycket för kvin-\r\nnorna.\r\nDetta är bakgrunden till våra förslag om att verk-\r\nligen utnyttja arbetsmarknadsutbildningen som ett\r\nmedel för att bryta den könssegregerade arbetsmark-\r\nnaden. För att det hela inte bara skall framstå som prat\r\nmåste det finnas dels resurser, dels klara direktiv till\r\nbåde AMS och AMU om att ha utbildningssystem,\r\nkurser och statistik som är sådana att möjligheterna\r\nför kvinnor favoriseras när det gäller att komma in på\r\nviktiga framtidsområden i sina yrkesval.\r\nDet gäller att bryta yrkesmässiga, könsmässiga\r\noch regionala obalanser. Detta ligger bakom våra\r\nförslagskrav på en striktare form av riktlinjer för\r\nAMU-gruppen än vad regeringen föreslagit. Detta\r\nligger bakom vårt krav på att vi också i framtiden\r\nskall ha ett statligt ägande och ett statligt ansvarsta-\r\ngande. Detta ligger bakom våra förslag om en utökad\r\nvolym, så att arbetsmarknadsutbildningen verkligen\r\nkan användas som den kanske viktigaste arbetsmark-\r\nnadspolitiska åtgärden.\r\nVi har flera reservationer. Där berörs just inrikt-\r\nningen. Jag skall dock, fru talman, nöja mig med att\r\nförutom till reservation 4 yrka bifall till reserva-\r\ntion 11. I den senare reservationen lyfts framför allt\r\nvikten av det regionala perspektivet fram. Det här\r\nhänger ihop med reservation 4. Om volymen dras ned\r\nför mycket måste nämligen AMU lägga ned för\r\nmycket. Då måste en stor del av personalen sparkas,\r\nsamtidigt som AMU:s kapacitet minskar när det gäller\r\natt spela nämnda och viktiga roll. Och då är risken\r\nstor att man just i de områden/regioner där avstånden\r\när stora missar flera av AMU-enheterna. Avstånden\r\nblir för långa. Vi kommer att missa utbildningsmöj-\r\nligheter just i de län där utbildningsbehovet är allra\r\nstörst.\r\nVi diskuterar i vår motion - liksom vi har gjort i\r\nutskottet, i ett särskilt yttrande och i andra reservatio-\r\nner - flera andra aspekter som är av stor vikt. Det\r\nhandlar då om hur de individuella handlingsplanerna\r\neffektivare kan utnyttjas och om att arbetsmarknads-\r\nutbildningen inte bara blir en kurs som man går för att\r\nsedan vara arbetslös igen. I stället skall arbetsmark-\r\nnadsutbildningen vara ett inslag i en planerad verk-\r\nsamhet med jobbsökeriaktiviteter och, framför allt,\r\npraktik som gör att jag kan tillämpa vad jag lärt mig\r\npå den utbildning som jag faktiskt har fått. Likaså är\r\ndet viktigt att utvärderingarna görs mera professio-\r\nnellt än som tidigare varit fallet.\r\nDet finns en framtid för arbetsmarknadsutbild-\r\nningen. Jag är övertygad om att det finns en framtid\r\nockså för det nya AMU, som har en strategi som jag\r\ntycker lovar gott. Men då måste det politiska systemet\r\ndels förse verksamheten med tillräckliga resurser, dels\r\nta ägarrollen på allvar. Som riksdagsledamot, som\r\nfolkvald och som skattebetalare skall man inte behöva\r\nskämmas så grovt som jag just nu gör när jag står i\r\ndenna talarstol och kommenterar de tre åren med\r\nbolagisering av AmuGruppen. Det enda som egentli-\r\ngen är lustigt är att såväl socialdemokratin som de\r\nborgerliga partierna har ett gemensamt och mycket\r\nstort ansvar för detta sakernas tillstånd.</pre><pre>Anf.  123  BARBRO JOHANSSON (mp):\r\nFru talman! Jag kommer att fatta mig mycket kort,\r\nkortare än Siri Dannaeus med sin dåliga hals. Den\r\nkritik som framförts av revisorerna, Patrik Norinder\r\noch Hans Andersson riktar vi också. Regeringens\r\nskrivelse visar att staten och regeringen måste ta på\r\nsig en stor del av skulden till att AmuGruppen höll på\r\natt gå i konkurs. Kritiken från Riksdagens revisorer\r\nriktar sig mot staten som ägare. Vad som var mycket\r\nallvarligt var att Arbetsmarknadsdepartementet inte\r\ninsåg följderna av den stora nedskärningen av arbets-\r\nmarknadsutbildningen i budgetpropositionen. Speci-\r\nellt allvarligt är det att tjänstemän kan sitta i samma\r\nkorridor och inte kan prata med varandra. Det är den\r\nstora saken i det hela.\r\nNär en arbetsmarknadsutbildnings volym sjunker\r\nfrån 40 000 till 15 000 platser från 1996 till 1997\r\nmåste det få konsekvenser för ett statligt utbildnings-\r\nföretag som AmuGruppen. Att det kraftigt försämrade\r\nekonomiska läget försämrar för AMU är helt natur-\r\nligt. Föregående talare har nämnt en rad orsaker som\r\nrevisorerna tagit fram.\r\nFru talman! I arbetsmarknadsutskottets betänkan-\r\nde om omstrukturering av AmuGruppen delar utskot-\r\ntet kritiken från revisorerna och välkomnar omstruk-\r\ntureringen. Det tycker vi i Miljöpartiet är bra. Vi\r\nanser att den nya ledningen bör få arbetsro att genom-\r\nföra förändringarna i AMU. Vi anser att regeringen\r\nbör återkomma till riksdagen med förslag om en mer\r\nlångsiktig inriktning av arbetsmarknadsutbildningen,\r\nmed AMU:s roll i det hela. Miljöpartiet vill att det\r\nreguljära skolväsendet skall användas till största delen\r\nnär det gäller utbildningsinsatser. Vi har länge föror-\r\ndat lärlingsutbildning, och det är med glädje som vi\r\nvälkomnar förslaget om lärlingsutbildning i vårpro-\r\npositionen.\r\nDet känns bra att utskottet i viss mån försöker\r\ntillmötesgå Miljöpartiets yrkanden och att utskottet\r\ntagit upp revisorernas kritik till behandling. Jag vid-\r\nhåller att regeringen bör återkomma med förslag om\r\narbetsmarknadsutbildningens vidare inriktning.\r\nFru talman! Jag står givetvis bakom reservationer-\r\nna från Miljöpartiet, men jag yrkar bifall endast till\r\nreservation 5. Det är inte säkert att jag kommer att\r\nbegära votering.</pre><pre>Anf.  124  DAN ERICSSON (kd):\r\nFru talman! Man kan notera att det råder relativt\r\nstor enighet om ärendets behandling. Utskottet gör ett\r\ntillkännagivande som bygger på Riksdagens reviso-\r\nrers mycket kritiska syn på hur regeringen försatte\r\nAmuGruppen i en synnerligen prekär situation hösten\r\n1996. Det står bl.a. i betänkandet att det står klart att\r\nden passiva hållningen hos ägaren har bidragit till att\r\nproblemen förvärrats och framtvingat ett ägartillskott\r\nför att undvika konkurs. I och med att ansvaret nu\r\nmycket tydligt är lagt på regeringen och att man nu\r\nuppenbarligen från regeringens sida försöker att rätta\r\ntill de bekymmer som man försatt AmuGruppen i\r\nkommer jag inte att framställa några yrkanden. Vi har\r\nför vår del en reservation i betänkandet där vi under-\r\nstryker att den nya ledningen måste få möjlighet att\r\nordna upp situationen. Där betonar vi att man inte bör\r\navhända sig möjligheten att i ett senare skede pröva\r\nägarfrågan men att det i dagsläget inte är aktuellt, helt\r\nenkelt inte är möjligt, innan det blir ordning på torpet.\r\nI övrigt har utskottet behandlat ett antal av våra\r\nsynpunkter på AmuGruppens verksamhet. Det är i\r\nstort sett acceptabla skrivningar. Därmed yrkar jag\r\nbifall till utskottets hemställan förutom vad gäller\r\nreservation 10. Jag yrkar dock inte bifall till den för\r\natt spara kammarens tid.</pre><pre>Anf.  125  SONJA FRANSSON (s):\r\nFru talman! I en tid med omvälvande förändringar\r\npå arbetsmarknaden, där enklare jobb försvinner och\r\nde nya jobb som kommer ställer krav på högre ut-\r\nbildning, i många fall högskoleutbildning, är det\r\nmycket viktigt att vi för en långsiktig och framåtsyf-\r\ntande politik. En sådan politik är att satsa på utbild-\r\nning. Därför satsar vi socialdemokrater tillsammans\r\nmed Centerpartiet nu stort på utbildning av olika slag\r\nför ett livslångt lärande. Vi utökar insatserna för att\r\nhöja kunskapsnivån för lågutbildade arbetslösa genom\r\ndet stora kunskapslyftet. 10 000 nya platser tillkom-\r\nmer varje år fram till år 2000, då vi beräknar ha\r\n40 000 platser totalt.\r\nVi fortsätter att bygga ut den högre utbildningen.\r\nUtöver de 30 000 platser som redan beslutats aviseras\r\nytterligare 30 000 platser i vårpropositionen. Dess-\r\nutom fortsätter vi satsningen på kvalificerad yrkes-\r\nutbildning så att den redan 1998 kommer att omfatta\r\n8 800 platser. För ungdomar med mer praktisk be-\r\ngåvning tar vi initiativ till en ny form av lärlingsut-\r\nbildning.\r\nMen det räcker ändå inte. Som ett komplement till\r\nden reguljära utbildningen behöver vi en stark ar-\r\nbetsmarknadsutbildning. Arbetsmarknadsutbildningen\r\nskall motverka den strukturella arbetslösheten och\r\nförebygga flaskhalsar på arbetsmarknaden. Den skall\r\nstärka den enskilde arbetssökanden till att finna och\r\nbehålla ett arbete. Regeringen och riksdagen har kon-\r\nstaterat att AmuGruppen fyller en viktig funktion när\r\ndet gäller att erbjuda yrkesinriktad arbetsmarknads-\r\nutbildning.\r\nI vårpropositionen föreslås att 800 miljoner av-\r\nsätts för utbyggnad och kvalitetshöjande insatser inom\r\narbetsmarknadsområdet redan 1997. Fr.o.m. 1998\r\nräknas detta belopp upp till 1 miljard kronor per år.\r\nDetta kommer att möjliggöra en betydligt större sats-\r\nning på yrkesinriktad arbetsmarknadsutbildning än\r\ntidigare år.\r\nFru talman! I februari 1993 beslöt riksdagen att\r\nuppdragsmyndigheten AmuGruppen skulle ombildas\r\ntill ett aktiebolag. Uppgiften var att erbjuda arbets-\r\nmarknadsutbildning av hög kvalitet i hela landet.\r\nKoncernen skulle dessutom kunna erbjuda företags-\r\nutbildning.\r\nVid riksdagsbehandlingen framhölls att staten som\r\nägare av bolagen borde utöva en aktiv ägarroll och\r\nansvara för att bolaget fortsatte att utvecklas. Den\r\nförändrade utbildningspolitiken med ökad satsning på\r\nreguljär utbildning i gymnasium och högskola och det\r\nstora antalet arbetslösa med behov av arbetsmark-\r\nnadspolitiska åtgärder har tyvärr gjort det nödvändigt\r\natt under en tid minska de ekonomiska resurserna till\r\narbetsmarknadsutbildningen.\r\nI proposition 1996/97:55 konstateras att sådan\r\nnedskärning skulle få långtgående konsekvenser för\r\nAmuGruppens verksamhet. En drastisk reduktion av\r\nkostnaderna var nödvändig för att lösa den akuta\r\nekonomiska krisen. Dessutom föreslogs att regeringen\r\nskulle få bemyndigande att inom en ram på 600 mil-\r\njoner kronor besluta om ett kapitaltillskott för att\r\nförstärka den finansiella basen. Regeringen meddela-\r\nde samtidigt att man inom kort skulle återkomma till\r\nriksdagen med en plan på en långsiktig lösning för\r\nbolagets framtida verksamhet. I anslutning till bered-\r\nningen i arbetsmarknadsutskottet fattades beslut om\r\natt tillstyrka regeringens förslag och att dessutom\r\nföreslå Riksdagens revisorer att granska bakgrunden\r\ntill den uppkomna situationen.\r\nFru talman! Detta är bakgrunden till dagens de-\r\nbatt.\r\nRegeringen har nu lagt fram en skrivelse och re-\r\ndovisat sin bedömning av AmuGruppen AB:s framti-\r\nda verksamhet. Riksdagens revisorer har genomfört\r\nsin granskning och då belyst bakgrunden till den upp-\r\nkomna situationen fram till årsskiftet 1996/97.\r\nUtskottet kan konstatera att i stora delar samman-\r\nfaller revisorernas beskrivning av AmuGruppens\r\nproblem med den skrivelse som har lämnats av rege-\r\nringen. Den akuta situation som AmuGruppen har\r\nhamnat i har i hög grad samband med senare års\r\nminskning av arbetsmarknadsutbildningen. Men läget\r\nhar förvärrats på grund av problem inom koncernen,\r\noch då framför allt inom ledningsfunktionen. Orsa-\r\nkerna har varit flera. Några av problemen har varit ett\r\narv från myndighetstiden. Exempel på sådant är oför-\r\ndelaktiga hyresavtal med lång löptid, övertalighet och\r\ntvister i Arbetsdomstolen, svårigheter med att skapa\r\nen sammanhållen organisation på grund av självstän-\r\ndiga dotterbolag och en bristande intern ekonomisk\r\nredovisning. Det har dessutom varit svårt för företaget\r\natt bredda marknaden utanför Arbetsmarknadsverket\r\nså som det var tänkt, samtidigt som det har upp-\r\nkommit kostnadsproblem till följd av en oflexibel och\r\nstel organisation. Täta byten på styrelseposterna, och\r\natt dessutom under en ganska lång tid vara utan en vd,\r\nhar inte underlättat situationen.\r\nDet mest påtagliga problemet har dock varit att\r\nman har saknat en klar strategi. Strategidokument har\r\ntagits fram i form av affärsplaner och har godkänts av\r\nstyrelsen. Men dessa har aldrig följts. Koncernled-\r\nningen har med andra ord varit svag och outvecklad.\r\nI detta sammanhang måste påpekas att det också\r\nhar varit svårt för koncernen att i förväg bedöma den\r\nframtida utvecklingen av arbetsmarknadsutbildningen,\r\ndå budgetpropositionerna under senare år haft ett\r\nenda anslag för arbetsmarknadspolitiska åtgärder i\r\nkombination med ett volymtal. Omfattningen av varje\r\nåtgärd har inte varit lika tydlig som tidigare år.\r\nNär det gäller ägarrollen delar utskottet de syn-\r\npunkter som revisorerna har lagt fram. Den passiva\r\nhållning från ägarens sida som har beskrivits av revi-\r\nsorerna verkar särskilt anmärkningsvärd, mot bak-\r\ngrund av vad som uttalades i propositionen och i\r\nutskottsbetänkandet i samband med beslutet om bo-\r\nlagiseringen. Som redan nämnts framhöll utskottet att\r\nstaten borde utöva en aktiv ägarroll och ansvara för\r\natt företaget fortsätter att utvecklas.\r\nTrots detta uttalande har varken tidigare eller nu-\r\nvarande regering gjort några egna analyser av bola-\r\ngets verksamhet, och inga konkreta krav har ställts på\r\nvad som skulle kunna åstadkommas i verksamheten.\r\nDet är helt klart att den passiva hållningen hos ägaren\r\nhar bidragit till att problemen förvärrats.\r\nUtskottet instämmer med revisorerna i att rege-\r\nringen, som förvaltar statens aktier och innehar äga-\r\nransvaret i AmuGruppen, bör stärka och förbättra\r\nstyrningen av bolaget genom att tydligt konkretisera\r\nmål för bolaget. Styrelsen och företagsledningen bör\r\nfå klara och tydliga riktlinjer om ägarens intentioner,\r\noch ägaren måste följa och analysera verksamhetens\r\nutveckling. I denna fråga anser arbetsmarknadsutskot-\r\ntet att riksdagen bör besluta om ett tillkännagivande\r\ntill regeringen.\r\nI detta sammanhang skall uppmärksammas att nu-\r\nvarande regering nu börjat ta tag i problemen. I skri-\r\nvelsen till riksdagen framgår det att arbetet nu pågår\r\ninom Regeringskansliet för att säkerställa en samsyn i\r\nutövandet av ägarrollen. Man säger att en tydlig ägar-\r\nroll kommer att prägla statens framtida handlande\r\ngentemot AmuGruppen och att man aktivt kommer att\r\nfölja verksamhetens utveckling.\r\nFru talman! I övrigt ställer sig utskottsmajoriteten\r\nbakom regeringens skrivelse, där man konstaterar att\r\ndet kommer att finnas ett stort behov av arbetsmark-\r\nnadsutbildning också i framtiden oavsett konjunktur\r\noch att AmuGruppen är en viktig aktör i detta sam-\r\nmanhang.\r\nAmuGruppen AB bör också i framtiden bedrivas i\r\nbolagsform med staten som ägare och i en samman-\r\nhållen koncern. Det skall säkra en kvalitativt bra yr-\r\nkesutbildning med en god spridning över hela landet.\r\nDen stora omstrukturering som pågår inom kon-\r\ncernen skall fullföljas för att anpassa verksamheten\r\ntill en minskad upphandling och öka flexibiliteten,\r\nbl.a. genom mer samarbete med andra utbildningsan-\r\nordnare på marknaden.\r\nSlutligen kan utskottet konstatera att ytterligare\r\nägartillskott för närvarande inte är nödvändigt, allde-\r\nles särskilt som regeringen i vårpropositionen föreslår\r\nen kraftig utökning av den yrkesinriktade arbetsmark-\r\nnadsutbildningen.\r\nMed detta som bakgrund, fru talman, vill jag yrka\r\nbifall till hemställan i betänkandet och avslag på\r\nsamtliga motioner.</pre><pre>Anf.  126  HANS ANDERSSON (v) replik:\r\nFru talman! Jag skulle vilja, helt kort och konkret,\r\nställa några frågor till Sonja Fransson. Varför kunde\r\ndetta hända? Har Sonja Fransson någon egentlig upp-\r\nfattning? Jag noterar i och för sig att regeringen har\r\nvissa planer på att rekonstruera det hela och ta litet\r\nstörre ansvar. Fattas bara annat! Man har just, helt\r\nopåkallat, fått 600 miljoner kronor av riksdagen för\r\natt förhindra en konkurs. Hur kunde det hända? Har\r\nSonja Fransson några insikter i den frågan?\r\nVi har föreslagit att rekonstruktionen skulle base-\r\nras på en högre volym. Den volym som är nämnd i\r\nbetänkandet är AMS gissning från hösten 1996 om\r\n20 000. Jag menar att under 1997 kommer vi att ligga\r\npå ungefär 35 000. Det är viktigt att inte driva ned\r\nkapaciteten inom AmuGruppen så mycket som förut-\r\nsätts i regeringens skrivelse. Varför är inte Sonja\r\nFransson beredd att biträda mitt yrkande, som också\r\nfinns uttryckt i en reservation?\r\nVidare var det könsstrukturen. Hur kan Sonja\r\nFransson förklara att det som särskilt har rasat under\r\nen ettårsperiod - och längre än så, det var den senast\r\nsammanfattade statistiken - är andelen kvinnor i kva-\r\nlificerad arbetsmarknadsutbildning? Det var utbild-\r\nningen som skulle vara ett riktigt bra instrument för\r\natt bryta könssegregeringen. Varför är pratet om\r\nkompetenssatsning i arbetsmarknadspolitik och idén\r\natt bekämpa könssegregerad arbetsmarknad bara prat\r\noch inte riktig politik från Socialdemokraternas sida?</pre><pre>Anf.  127  SONJA FRANSSON (s) replik:\r\nFru talman! Hur kunde det hända? frågar Hans\r\nAndersson. Det finns flera skäl. Ett av skälen är det\r\nstatsfinansiella läge vi har befunnit oss i, Hans An-\r\ndersson. Det finns många arbetslösa som är i behov av\r\nåtgärder - som jag sade i mitt tal. Det finns begränsa-\r\nde resurser. Det är det som är bakgrunden till att ar-\r\nbetsmarknadsutbildningen har minskats. Det vet Hans\r\nAndersson mycket väl. Dessutom tillkommer en\r\nmängd andra problem som koncernen har haft. Det\r\nframgår tydligt i rapporten från Riksdagens revisorer.\r\nDetta sammantaget gör att det hela inte har fungerat\r\nväl och att det inte har funnits tillräckligt med arbets-\r\nmarknadsutbildning.\r\nJag håller med Hans Andersson att denna situation\r\när olycklig. Vi tycker att det är viktigt med utbildning.\r\nVi tycker att arbetsmarknadsutbildningen är ett viktigt\r\nkomplement till den reguljära utbildningssatsningen.\r\nMen vi har förändrat utbildningsstrukturen, så till vida\r\natt vi har satsat oerhört mycket mer på den reguljära\r\nutbildningen. Det är också en av anledningarna till att\r\nvolymerna har minskat i arbetsmarknadsutbildningen.</pre><pre>Anf.  128  HANS ANDERSSON (v) replik:\r\nFru talman! Nej, Sonja Fransson, det är det inte.\r\nDet kan bli det framöver, men inte alls under den tid\r\nvi har pratat om - inte ett dugg. Det är fråga om\r\nkommunicerande kärl mellan kvalificerad arbets-\r\nmarknadspolitik i form av utbildning och okvalifice-\r\nrad arbetsmarknadspolitik av hörnlundskt och, tyvärr,\r\nwinbergskt märke med massiva alu-volymer osv.\r\nHur kunde detta misskötas så till den milda grad,\r\nsom är så bra redovisat av Riksdagens revisorer?\r\nSonja Franssons svar var att den statsfinansiella si-\r\ntuationen var svår. Men det är väl tvärtom? Har vi en\r\nstatsfinansiellt svår situation, skall vi väl inte behöva\r\nödsla 600 miljoner kronor för att ta hand om resterna\r\nav misskötsel inom koncernen?\r\nNej, för mig är det faktiskt obegripligt, och jag är\r\nmycket glad över att utskottet nu har tagit sig samman\r\noch vågat ställa sig bakom revisorernas yrkande.\r\nMen det krävs en mentalitetsförändring. Politik får\r\ninte vara att bara gå och sätta sig vid ett bord i ett\r\nstyrelserum och kvittera ut en styrelseersättning. Jag\r\nkan inte se att det är något annat än detta som skett,\r\nnär man har passerat styrelseuppsättning efter styrel-\r\nseuppsättning, år efter år, då problemen redovisats\r\nklart och man handlat fel i praktiskt taget varje fråga.\r\nGjorde man något sådant i trafiken, borde man bli av\r\nmed körkortet i vartenda gathörn. Och hur är det\r\nmöjligt med en sådan könsmässig obalans, Sonja\r\nFransson?</pre><pre>Anf.  129  SONJA FRANSSON (s) replik:\r\nFru talman! Jag svarade på frågan varför volymer-\r\nna har minskats så radikalt och hur det kunde hända\r\natt vi drog ned så mycket på arbetsmarknadsutbild-\r\nningen.\r\nDetta har helt klart misskötts, och det tycker vi\r\nockså. Därför gör vi ett tillkännagivande, precis som\r\nHans Andersson säger. Där är vi överens. Det har\r\nskett en massa olyckliga saker, både i organisationen\r\noch i koncernens verksamhet. Men framför allt har\r\nvarken tidigare regering eller nuvarande regering tagit\r\npå sig ägaransvaret och haft ordentliga riktlinjer för\r\nbolaget. Det är djupt allvarligt, och det är också där-\r\nför vi gör detta tillkännagivande.</pre><pre>Anf.  130  PATRIK NORINDER (m) replik:\r\nFru talman! Det kändes litet väl magstarkt när\r\nSonja Fransson sade att man hade svårt att bedöma de\r\nframtida volymerna på utbildningen. Här sitter folk\r\nfrån Arbetsmarknadsdepartementet med raka rör in i\r\nregeringen och en ansvarig minister - och så har man\r\nsvårt att bedöma volymerna! Jag väntande mig nästan\r\nunder Sonja Franssons anförande en ursäkt för hur\r\nklantigt regering och departement har skött den här\r\nfrågan, men det var kanske litet för mycket att hoppas\r\npå.\r\nJag har två frågor till Sonja Fransson.\r\nDe statliga länsarbetsnämnderna upphandlar ut-\r\nbildning och skall göra det från ett statligt bolag. Vi\r\nhar sett hur AmuGruppen tidigare dumpat priserna ute\r\npå marknaden, vilket har knäckt enskilda utbildnings-\r\nanordnare. Vilka garantier kan Sonja Fransson lämna\r\nför att detta inte skall upprepas?\r\nDen andra frågan gäller det Sonja Fransson sade\r\nom att man behöver behålla AmuGruppen i statlig\r\nregi för att säkra en bra utbildning. Misstror Sonja\r\nFransson de enskilda företagarna och utbildningsan-\r\nordnarna när det gäller att bedriva en bra utbildning?</pre><pre>Anf.  131  SONJA FRANSSON (s) replik:\r\nFru talman! Patrik Norinder tog upp det här med\r\nkonkurrensen. Det finns en konkurrenslagstiftning\r\nsom tar upp felaktigt utnyttjande av en konkurrens-\r\nfördel. Den lagstiftningen skall man naturligtvis an-\r\nvända, och det finns instanser som prövar den. Ingen\r\när skyldig förrän man har fällts för att ha utnyttjat en\r\nkonkurrensfördel, och det gäller statliga bolag precis\r\nsom alla andra bolag. Den frågan får skötas den vä-\r\ngen.\r\nJag konstaterar att bolaget framför allt missköttes\r\nunder den borgerliga regeringen, som har minst lika\r\nstort ansvar som den socialdemokratiska regeringen.\r\nSå hur kommer det sig att man inte redan vid bo-\r\nlagsbildningen tog ett större ansvar som ägare till\r\nbolaget? Det är min fråga till Patrik Norinder.\r\nI mitt anförande sade jag att vi framför allt måste\r\nha en god kvalitet som är spridd över hela landet, och\r\ndet kan vi inte säkerställa med ett privat bolag.</pre><pre>Anf.  132  PATRIK NORINDER (m) replik:\r\nFru talman! Kanske Sonja Fransson kan vara vän-\r\nlig och utveckla det sistnämnda påståendet? Varför\r\nskulle man inte kunna ha en bra utbildning över hela\r\nlandet i en privat verksamhet när AmuGruppen i stat-\r\nlig regi kan ha det? Vad är det som bestämmer detta?\r\nJag är tveksam till om Sonja Fransson över huvud\r\ntaget känner till att det har förekommit olika prissätt-\r\nningar. Det verkar inte vara så. Några av dessa frågor\r\nkommer att prövas i domstol och är anmälda till tings-\r\nrätten i Gävleborgs län. Vi får se hur det går där.\r\nJag känner en oro för att länsarbetsnämnderna\r\nkommer att fortsätta att ha en djupare kontakt med ett\r\nstatligt ägt företag och att de enskilda utbildningsan-\r\nordnarna kommer att knäckas av det statliga brödra-\r\nskapet.</pre><pre>Anf.  133  SONJA FRANSSON (s) replik:\r\nFru talman! Vi får se vilket utslaget blir. Det är ju\r\ninget som vi kan ta ställning till i kammaren, utan det\r\nfår domstolen avgöra. Sedan får man eventuellt ta tag\r\ni de problemen.\r\nEn fråga gällde detta att säkerställa en kvalitativt\r\ngod yrkesutbildning med spridning över hela landet.\r\nVisst kan ett privat bolag klara det, men det är inte\r\nsjälvklart att man gör det. Med ett statligt bolag kan vi\r\nbestämma att vi vill ha det så och styra det tydligare.\r\nDet är inte alls självklart att det annars blir en sprid-\r\nning över hela landet. Det mest troliga vore väl att en\r\nyrkesutbildning, som kräver så stora investeringar och\r\nsom är som känslig för konjunktursvängningar, inte\r\nskulle spridas över hela landet utan hamna i exem-\r\npelvis de stora städerna. Jag säger inte att det är så,\r\nmen det finns risk för det.</pre><pre>Anf.  134  MARGARETA\r\nANDERSSON (c):\r\nFru talman! AmuGruppen AB har under några år\r\ngenomgått en stor omstrukturering, från att ha haft ca\r\n86 000 deltagare när bolaget var som störst till att i\r\ndag ha omkring 20 000. Denna stora omställning har\r\ndessutom skett när företaget varit utsatt för andra\r\npåfrestningar, bl.a. byte av styrelseledamöter och\r\nproblem med att få fram en ny vd.\r\nOmstruktureringen har också varit problemfylld\r\neftersom man övergått från att vara en myndighet till\r\natt vara ett statligt aktiebolag. Även detta har enligt\r\nbåde Riksdagens revisorer och regeringen inneburit\r\natt mycken kraft har fått ägnas åt andra saker än att på\r\nbästa sätt bedriva utbildningsverksamhet för arbetslö-\r\nsa i alla delar av landet.\r\nEnligt den i går framlagda vårpropositionen kom-\r\nmer man att lätta litet på kravet att ett visst antal\r\nmänniskor skall vara sysselsatta i arbetsmarknadsåt-\r\ngärder. Av de 2,3 miljarderna som då frigörs avser\r\nman att låta ca 800 miljoner skall gå till erbjudanden\r\nav arbetsmarknadsutbildning. Detta är ett förslag som\r\nCentern har drivit, bl.a. i rapporten På väg mot ökad\r\nsysselsättning. Tyvärr kommer detta inte nödvän-\r\ndigtvis att tillfalla AmuGruppen AB, men en andel\r\nkommer man att kunna ta genom anbudsgivning till\r\nlänsarbetsnämnderna.\r\nArbetsmarknadsutbildning är i sig en av de insat-\r\nser från samhället som ger det bästa resultatet i form\r\nav ny anställning för dem som omfattas av åtgärden.\r\nDet är visserligen en dyr insats, men eftersom den\r\nleder till önskat resultat behöver denna åtgärd priori-\r\nteras framför andra, som visserligen kan vara billigare\r\nmen inte i lika stor utsträckning leder till resultat i\r\nform av ny anställning för de arbetssökande.\r\nAtt låta människor delta i aktiviteter som inte le-\r\nder till annat än fortsatt arbetslöshet är ett hån mot\r\nden arbetssökande och ett slöseri med samhällets\r\nresurser.\r\nAmuGruppen AB har en annan viktig funktion i\r\nsamhället. Det finns i stort sett i alla delar av landet.\r\nUr regionalpolitisk synvinkel är detta både önskvärt\r\noch fördelaktigt för resursfördelningen över landet.\r\nEtt utökat samarbete med t.ex. komvux i kommunerna\r\noch andra anordnare av utbildningar och att man kan\r\nutlokalisera utbildningar till olika företag är viktigt\r\nför gruppens fortsatta utveckling. Som läget är i dag,\r\ndär man måste ta ekonomiska hänsyn för att få täck-\r\nning för sina kostnader på marknadsmässiga grunder,\r\när det angeläget att man ändå kan bedriva sin verk-\r\nsamhet i alla delar av landet. Att man inte kan ha fasta\r\nresurser överallt med uppbyggande av lokal- och\r\npersonalmässiga tillgångar är en annan fråga.\r\nFöretaget skall bedriva sin verksamhet på före-\r\ntagsekonomiska grunder. Det innebär att man har sin\r\nverksamhet på vissa orter. Där behovet sedan uppstår\r\noch där man får tillräckligt många deltagare är det\r\nviktigt att man ändå kan ordna en undervisnings-\r\ngrupp. Det innebär för den enskilde ofta problem att\r\ntvingas resa till en utbildning. Det tar tid och kostar\r\npengar. Därför är det viktigt att man utnyttjar de re-\r\nsurser som finns i företaget och både tekniska och\r\nandra resurser som finns på annat håll med distansun-\r\ndervisning och utlokaliserad utbildning för att på alla\r\nsätt sprida utbildningstillfällena över alla delar av\r\nlandet.\r\nÄven i andra sammanhang är det viktigt att man\r\nkan samarbeta med andra operatörer på marknaden. I\r\nvissa lägen är konkurrensen viktig. Vid andra tillfäl-\r\nlen är det viktigare att man utnyttjar de resurser som\r\nfinns lokalt så väl som möjligt. Det innebär att man\r\ninte nödvändigtvis skall bygga upp resurser i egen\r\nregi som redan finns hos gymnasieskolan, komvux\r\neller hos andra som erbjuder utbildning på markna-\r\nden. Detta blir särskilt påtagligt i landsbygds- och\r\nglesbygdsområden. Samtidigt är det angeläget att\r\nutbildningsresurserna kommer alla till del i landet.\r\nArbetsmarknadsutbildningen ger i stor utsträckning\r\njobb, och det gäller oavsett var i landet man bor.\r\nRegeringens roll som ägare av AmuGruppen AB\r\nskall också understrykas. Här liksom i övrigt instäm-\r\nmer vi i Riksdagens revisorers förslag att styrningen\r\nmåste bli mer konsekvent och tydlig. Företaget måste\r\nveta vilka mål ägaren ställer upp och vilka riktlinjer\r\nägaren vill att företaget skall arbeta efter. Centern\r\ninstämmer i förslaget om ett tillkännagivande från\r\nriksdagen på denna punkt. Riktlinjerna måste också\r\nvara tydliga i så måtto att de är mätbara och att det\r\ngår att kontrollera uppfyllelsen av dem i efterhand. I\r\nannat fall är de inte till någon nytta för styrelsen.\r\nFörändringar i ägarsituationen är en annan fråga\r\nav stor vikt i framtiden. Att i nuläget avyttra bolaget\r\när inte en lämplig åtgärd, eftersom man ännu inte är\r\nfärdig med sin omstrukturering. Att då föra in ytterli-\r\ngare ett moment i en redan störd och sargad organisa-\r\ntion medför bara ytterligare problem med att få stadga\r\ni verksamheten. Vad organisationen behöver i dag är\r\narbetsro och möjligheter att fullfölja den omstruktu-\r\nrering som inletts. Hur det kommer att se ut i framti-\r\nden är ingen fråga som behöver ställas omedelbart.\r\nDet problem med dubbla lojaliteter som finns nämnda\r\ni flera motioner behöver uppmärksammas. Lösningen\r\nblir kanske att staten avyttrar bolaget. Men det skall i\r\nså fall ske när företaget har stabiliserat sig och man\r\nbättre än nu kan se vilka konsekvenser en sådan för-\r\nsäljning kan få.\r\nFru talman! Men anledning av ovanstående yrkar\r\njag bifall till utskottets hemställan i betänkandet.</pre><pre>Anf.  135  HANS ANDERSSON (v):\r\nFru talman! Det framgick nog av vad jag sade ti-\r\ndigare i mitt anförande och i tidigare repliker att jag\r\ntycker att det är helt fel att beskriva vad som har skett\r\npå ett sådant sätt som Margareta Andersson nu gjorde.\r\nDet är alldeles för svagt. Det fanns så många problem,\r\noch därför blev det litet svårt för AmuGruppen att\r\nagera. Det var svårt att ta sig från myndighet till bo-\r\nlag. Det fanns problem med volymerna, och det blev\r\nproblem på chefssidan.\r\nÄven om det nu var så att Börje Hörnlund rekryte-\r\nrade chefen som misskötte sig så våldsamt ur center-\r\nleden borde även Centerpartiet här kunna vara mycket\r\ntydligare. Det var inte en problematisk process. Det\r\nvar en process där det politiska systemet och de poli-\r\ntiskt ansvariga totalt misskötte sin uppgift, och det\r\nskall sägas i klartext.\r\nStyrningen måste bli tydligare och mer konsek-\r\nvent, sades det. Det är årets understatement här i\r\nriksdagen, när man har haft en styrning som har varit\r\nobefintligt och när vi i betänkandet pekar på kanske\r\ntio femton punkter av ren misskötsel, som dessutom\r\nhar kostat oss 600 miljoner.\r\nArbetsmarknadsutbildningen skall nu få litet större\r\nvolym, vilket Centern har krävt. Jo, pyttsan! Centern\r\nhar verkligen tillsammans med regeringen ett med-\r\nansvar för den urholkning av arbetsmarknadsutbild-\r\nning som har pågått sedan 1995. I dag är vi nere på en\r\nnivå, inte minst när det gäller kvinnors andel av ar-\r\nbetsmarknadsutbildning, som är lägre än någonsin.\r\nMan skall satsa på regionalpolitik och glesbygd.\r\nSe då till att vi får upp volymerna så mycket att vi kan\r\nbibehålla verksamheten på en del av de orter där den i\r\ndag hotas nedläggning! Annars klarar inte vi regional\r\nbalans när det gäller arbetsmarknadsutbildning, och\r\nannars klarar vi inte glesbygden, Margareta Anders-\r\nson. Ta ansvar för vad ni faktiskt säger er vilja också i\r\nden konkreta politiken!</pre><pre>Anf.  136  MARGARETA\r\nANDERSSON (c):\r\nFru talman! Hans Andersson angriper oss för att\r\ndet har skett missgrepp och för att man inte har skött\r\nAmuGruppen på allra bästa sätt. Det är naturligtvis\r\nbeklagligt. Men jag tycker inte att det är så särskilt\r\nstor idé att diskutera de frågor där det redan har skett\r\nsaker och ting. Misstag är begångna, och nu är de\r\nförhoppningsvis tillrättade. Det är inte särskilt me-\r\nningsfullt att diskutera sådant i det här läget. Det är\r\nbättre att titta framåt.\r\nTyvärr har inte Sverige haft en sådan ekonomi att\r\nvi har kunnat göra den stora satsning på utbildning\r\noch mycket annat som vi hade velat. Vi har sanerat\r\nekonomin. I dagsläget finns det möjligheter att utöka\r\nresurserna för arbetsmarknadsutbildning. Det innebär\r\nockså att regionalpolitiken kommer att bli bättre till-\r\ngodosedd.\r\nHär är inte allting färdigt. Det finns mycket mer\r\natt göra. Centern har tagit det ansvar som krävs i\r\nregionalpolitiken. Men man måste hela tiden avväga\r\nresurser och tillgångar mot det man verkligen har för\r\natt man skall kunna finansiera saker och ting. Annars\r\när det inte ett allvarligt ansvarstagande för Sveriges\r\nekonomi.</pre><pre>Anf.  137  HANS ANDERSSON (v):\r\nFru talman! Jag skall inte förlänga debatten sär-\r\nskilt mycket. Men nu kom årets näst värsta understa-\r\ntement: Det har inte skötts på allra bästa sätt. Vad jag\r\nangriper är det sättet att formulera sig när vi talar om\r\nen präktig skandal när det gäller förvaltning, statligt\r\nansvar och regeringens ansvar för utomordentligt\r\nviktiga områden som kostar skjortan, fru talman, eller\r\nsom åtminstone innebär 600 miljoner i sjön!\r\nDe 600 miljoner kronorna togs från kontot Ar-\r\nbetsmarknadspolitiska åtgärder. Det betyder mindre\r\narbetsmarknadsutbildning, därför att man skulle täcka\r\nupp förlusterna som åsamkats av en dålig ledning och\r\nett dåligt departement.\r\nSedan skall man finansiera sina åtaganden. Ja-\r\njamänsan! Men se då till att inte finansiera det på det\r\nsättet att vi drar på oss större kostnader in det passiva\r\na-kassesystemet. Det är också pengar i sjön, sett ur\r\narbetsmarknadspolitisk synpunkt. Vi fick skriva upp\r\nkontot för a-kassekostnader med 14 miljarder år 1996.\r\nRedan nu år 1997 spär regeringen på 6 miljarder\r\nkronor. Det gör man för att över huvud taget klara\r\nutbetalningarna till dem som är passivt arbetslösa. Så\r\ngår det när man stjäl pengar från den aktiva arbets-\r\nmarknadspolitiken! Det har ni ansvar för, Margareta\r\nAndersson.</pre><pre>Anf.  138  MARGARETA\r\nANDERSSON (c):\r\nFru talman! De 600 miljoner som har gått till att\r\nrätta upp AmuGruppens ekonomi har tagits från litet\r\nolika ställen. Det har funnits resurser över som tyvärr\r\ninte har utnyttjats till det de var anslagna för från\r\nbörjan. Att diskutera spilld mjölk är ganska menings-\r\nlöst. Det är bättre att satsa sin energi på att hitta nya\r\nresurser och nya möjligheter för arbetsmarknadsut-\r\nbildning, bl.a.\r\nMed de 800 miljoner som till nästa år skall bli 1\r\nmiljard har vi börjat att ta det ansvaret. Att hålla på att\r\ndividera om vad som har hänt tidigare är ganska me-\r\nningslöst.</pre><pre>Överläggningen var härmed avslutad.\r\nBeslut</pre><pre>JoU11 På väg mot ett ekologiskt hållbart samhälle\r\nMom. 1 (ekonomisk tillväxt och miljöpolitik m.m.)\r\n1. utskottet\r\n2. res. 1 (m)\r\nVotering:\r\n222 för utskottet\r\n71 för res. 1\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 20 c, 20 fp, 20 v, 16 mp, 12 kd\r\nFör res. 1:     71 m\r\nFrånvarande:    27 s, 9 m, 7 c, 6 fp, 2 v, 2 mp, 3 kd</pre><pre>Mom. 11 (ekonomiska styrmedel)\r\n1. utskottet\r\n2. res. 2 (mp)\r\nVotering:\r\n283 för utskottet\r\n16 för res. 2\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 72 m, 20 c, 20 fp, 20 v, 12 kd\r\nFör res. 2:     16 mp\r\nFrånvarande:    22 s, 8 m, 7 c, 6 fp, 2 v, 2 mp, 3 kd</pre><pre>Mom. 18 (utsläpp av koldioxid m.m.)\r\nYrkanden:\r\n1. utskottet\r\n2. res. 3 (m, fp)\r\n3. utskottets hemställan med den ändring som föran-\r\nleddes av bifall till mot. Jo16 yrk. 1 och 2 (kd) och\r\nmot. Jo708 (kd)\r\nFörberedande votering:\r\n95 för res. 3\r\n12 för mot.\r\n191 avstod\r\n51 frånvarande\r\nKammaren biträdde res. 3.\r\nHuvudvotering:\r\n195 för utskottet\r\n91 för res. 3\r\n13 avstod\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 20 c, 20 v, 16 mp\r\nFör res. 3:     72 m, 19 fp\r\nAvstod: 1 fp, 12 kd\r\nFrånvarande:    22 s, 8 m, 7 c, 6 fp, 2 v, 2 mp, 3 kd</pre><pre>Mom. 23 (skyddsvärda naturområden)\r\n1. utskottet\r\n2. res. 7 (fp)\r\nVotering:\r\n262 för utskottet\r\n36 för res. 7\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 72 m, 20 c, 20 v, 12 kd\r\nFör res. 7:     20 fp, 16 mp\r\nFrånvarande:    23 s, 8 m, 7 c, 6 fp, 2 v, 2 mp, 3 kd</pre><pre>Mom. 24 (redovisning av biologisk mångfald)\r\n1. utskottet\r\n2. res. 8 (mp)\r\nVotering:\r\n263 för utskottet\r\n36 för res. 8\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 72 m, 20 c, 20 fp, 12 kd\r\nFör res. 8:     20 v, 16 mp\r\nFrånvarande:    22 s, 8 m, 7 c, 6 fp, 2 v, 2 mp, 3 kd</pre><pre>Mom. 27 (kretsloppet stad-landsbygd)\r\nYrkanden:\r\n1. utskottet\r\n2. utskottets hemställan med den ändring som föran-\r\nleddes av bifall till mot. Jo16 yrk. 3 (kd) och mot.\r\nJo710 (kd)\r\nVotering:\r\n287 för utskottet\r\n12 för mot.\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 72 m, 20 c, 20 fp, 20 v, 16 mp\r\nFör mot.:       12 kd\r\nFrånvarande:    22 s, 8 m, 7 c, 6 fp, 2 v, 2 mp, 3 kd</pre><pre>Mom. 41 (sophantering och återvinning)\r\nYrkanden:\r\n1. utskottet\r\n2. utskottets hemställan med den ändring som föran-\r\nleddes av bifall till mot. Jo707 (kd) och mot. Jo714\r\nyrk. 3 (kd)\r\nVotering:\r\n286 för utskottet\r\n12 för mot.\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 71 m, 20 c, 20 fp, 20 v, 16 mp\r\nFör mot.:       12 kd\r\nFrånvarande:    22 s, 9 m, 7 c, 6 fp, 2 v, 2 mp, 3 kd</pre><pre>Mom. 54 (avveckling av vissa kemiska ämnen m.m.)\r\n1. utskottet\r\n2. res. 17 (mp)\r\nVotering:\r\n281 för utskottet\r\n16 för res. 17\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 70 m, 20 c, 20 fp, 20 v, 12 kd\r\nFör res. 17:    16 mp\r\nFrånvarande:    22 s, 10 m, 7 c, 6 fp, 2 v, 2 mp, 3 kd</pre><pre>Övriga moment\r\nKammaren biföll utskottets hemställan.</pre><pre>NU10 Vissa näringspolitiska frågor\r\nMom. 1 (näringspolitikens inriktning, m.m.)\r\n1. utskottet\r\n2. res. 1 (m, fp, kd)\r\n3. res. 3 (v)\r\n4. res. 4 (mp)\r\nFörberedande votering 1:\r\n22 för res. 3\r\n16 för res. 4\r\n261 avstod\r\n50 frånvarande\r\nKammaren biträdde res. 3.\r\nFörberedande votering 2:\r\n101 för res. 1\r\n20 för res. 3\r\n174 avstod\r\n54 frånvarande\r\nKammaren biträdde res. 1.\r\nHuvudvotering:\r\n138 för utskottet\r\n103 för res. 1\r\n54 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 1 m, 2 c\r\nFör res. 1:     71 m, 20 fp, 12 kd\r\nAvstod: 18 c, 20 v, 16 mp\r\nFrånvarande:    26 s, 8 m, 7 c, 6 fp, 2 v, 2 mp, 3 kd\r\nNikos Papadopoulos (s) anmälde att han avsett att\r\nrösta ja men markerats som frånvarande.\r\nTomas Högström (m) anmälde att han avsett att rösta\r\nnej men markerats ha röstat ja.</pre><pre>Mom. 2 (turism)\r\n1. utskottet\r\n2. res. 5 (c)\r\nVotering:\r\n274 för utskottet\r\n20 för res. 5\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 71 m, 20 fp, 20 v, 15 mp, 12 kd\r\nFör res. 5:     20 c\r\nFrånvarande:    25 s, 9 m, 7 c, 6 fp, 2 v, 3 mp, 3 kd</pre><pre>Mom. 3 (mineralfrågor)\r\n1. utskottet\r\n2. res. 6 (mp)\r\nVotering:\r\n279 för utskottet\r\n16 för res. 6\r\n3 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 71 m, 20 c, 20 fp, 17 v, 12 kd\r\nFör res. 6:     16 mp\r\nAvstod: 3 v\r\nFrånvarande:    22 s, 9 m, 7 c, 6 fp, 2 v, 2 mp, 3 kd</pre><pre>Övriga moment\r\nKammaren biföll utskottets hemställan.</pre><pre>AU10 Omstrukturering av AmuGruppen AB\r\nMom. 1 (styrningen av AmuGruppen AB)\r\n1. utskottet\r\n2. res. 1 (m)\r\nVotering:\r\n226 för utskottet\r\n70 för res. 1\r\n53 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 1 m, 19 c, 20 fp, 19 v, 16 mp, 12\r\nkd\r\nFör res. 1:     70 m\r\nFrånvarande:    22 s, 9 m, 8 c, 6 fp, 3 v, 2 mp, 3 kd\r\nGullan Lindblad (m) anmälde att hon avsett att rösta\r\nnej men markerats ha röstat ja.</pre><pre>Mom. 2 (arbetsmarknadsutbildningens omfattning och\r\ninriktning m.m.)\r\n1. utskottet\r\n2. res. 4 (v)\r\n3. res. 5 (mp)\r\nFörberedande votering:\r\nKammaren biträdde res. 4 genom uppresning.\r\nHuvudvotering:\r\n172 för utskottet\r\n20 för res. 4\r\n106 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 19 c, 2 fp, 12 kd\r\nFör res. 4:     20 v\r\nAvstod: 1 s, 71 m, 18 fp, 16 mp\r\nFrånvarande:    22 s, 8 m, 8 c, 6 fp, 2 v, 2 mp, 3 kd\r\nBirgitta Wichne (m) anmälde att hon avsett att avstå\r\nfrån att rösta men markerats ha röstat ja.</pre><pre>Mom. 5 (försäljning av AmuGruppen AB m.m.)\r\n1. utskottet\r\n2. res. 7 (m)\r\nVotering:\r\n193 för utskottet\r\n66 för res. 7\r\n35 avstod\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 20 c, 20 v, 13 mp, 1 kd\r\nFör res. 7:     66 m\r\nAvstod: 2 m, 19 fp, 3 mp, 11 kd\r\nFrånvarande:    22 s, 12 m, 7 c, 7 fp, 2 v, 2 mp, 3 kd</pre><pre>Mom. 6 (geografisk spridning)\r\n1. utskottet\r\n2. res. 11 (v)\r\nKammaren biföll utskottets hemställan med acklama-\r\ntion.</pre><pre>Övriga moment\r\nKammaren biföll utskottets hemställan.</pre><pre>10 §  Anmälan om interpellationer</pre><pre>Anmäldes att följande interpellationer framställts\r\nden 15 april</pre><pre>1996/97:271 av Gudrun Lindvall (mp) till miljöminis-\r\ntern\r\nHandel med hotade arter\r\n1996/97:272 av Juan Fonseca (s) till statsrådet Tho-\r\nmas Östros\r\nMjölmängd i pizzor</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 22 april.</pre><pre>11 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit\r\nden 15 april</pre><pre>1996/97:452 av Ragnhild Pohanka (mp) till statsrådet\r\nMaj-Inger Klingvall\r\nSjukregler för sjöfolk\r\n1996/97:457 av Ingrid Skeppstedt (c) till statsrådet\r\nMaj-Inger Klingvall\r\nUnderhållsstöd till särlevande föräldrar\r\nden 16 april</pre><pre>1996/97:432 av Eva Goës (mp) till miljöministern\r\nLokala säkerhetsnämnder\r\n1996/97:435 av Eva Goës (mp) till utrikesministern\r\nKosovoalbaner\r\n1996/97:439 av Carina Hägg (s) till statsrådet Ulrica\r\nMessing\r\nKönsfördelning i bolag\r\n1996/97:441 av Elisa Abascal Reyes (mp) till kom-\r\nmunikationsministern\r\nOfinansierat vägprojekt\r\n1996/97:442 av Lena Sandlin (s) till utbildningsmi-\r\nnistern\r\nTrafiklärarutbildningen\r\n1996/97:443 av Lena Sandlin (s) till statsrådet Ylva\r\nJohansson\r\nKörkortsutbildning inom gymnasieskolan\r\n1996/97:444 av Dan Ericsson (kd) till miljöministern\r\nKoppargruva i Dalsland\r\n1996/97:445 av Karin Pilsäter (fp) till kommunika-\r\ntionsministern\r\nLotsutkiken på landsort\r\n1996/97:446 av Sivert Carlsson (c) till miljöministern\r\nPlanerad likströmsförbindelse mellan Sverige och\r\nPolen\r\n1996/97:447 av Ragnhild Pohanka (mp) till justitie-\r\nministern\r\nVåld mot kvinnor\r\n1996/97:448 av Ragnhild Pohanka (mp) till jord-\r\nbruksministern\r\nSamernas rättigheter\r\n1996/97:449 av Ragnhild Pohanka (mp) till justitie-\r\nministern\r\nHets mot folkgrupp\r\n1996/97:450 av Peter Weibull Bernström (m) till\r\nstatsrådet Thomas Östros\r\nBegränsningsregeln vid beräkning av fastighetsskatten\r\n1996/97:451 av Eva Flyborg (fp) till kommunika-\r\ntionsministern\r\nVinga Fyr i Göteborgs hamn\r\n1996/97:454 av Birgitta Gidblom (s) till jordbruks-\r\nministern\r\nDjurtransporter och EU\r\n1996/97:455 av Elver Jonsson (fp) till socialministern\r\nVinhandeln i Finland</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 22 april.</pre><pre>12 §  Kammaren åtskildes kl. 16.37.</pre><pre>\r\nFörhandlingarna leddes\r\nav talmannen från sammanträdets början t.o.m. 7 §\r\nanf. 26 (delvis),\r\nav förste vice talmannen därefter t.o.m. 8 § anf. 76\r\n(delvis),\r\nav talmannen därefter t.o.m. anf. 89 (delvis),\r\nav förste vice talmannen därefter t.o.m. anf. 94\r\n(delvis),\r\nav tredje vice talmannen därefter t.o.m. anf. 119\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}