{"dokumentstatus":{"dokument":{"hangar_id":"2348887","dok_id":"GL0999","rm":"1997/98","beteckning":"99","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"99","slutnummer":"0","datum":"1998-04-29 00:00:00","systemdatum":"2005-10-27 13:14:38","publicerad":"1998-04-29 00:00:00","titel":"Riksdagens snabbprotokoll 1997/98:99 Onsdagen den 29 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{D614B95F-91AF-4B69-985A-DA6793F20705}","dokument_url_text":"http://data.riksdagen.se/dokument/GL0999/text","dokument_url_html":"http://data.riksdagen.se/dokument/GL0999","dokumentstatus_url_xml":"http://data.riksdagen.se/dokumentstatus/GL0999","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:99</div>\r\n<div class=\"sidhuvud_datum\">Onsdagen den 29 april</div>\r\n<div class=\"sidhuvud_klockslag\">Kl. 9.00 - 17.52</div>\r\n<hr class=\"sidhuvud_linje\">\r\n<pre>19.00 - 22.56</pre><pre>Det justerade protokollet beräknas utkomma om 3 veckor</pre><pre>-------------------------------------------------------------------</pre><pre>\r\n1 §  Justering av protokoll</pre><pre>Justerades protokollet för den 23 april.</pre><pre>2 §  Meddelande om inlämning av skriftliga\r\nfrågor</pre><pre>Tredje vice talmannen meddelade att skriftliga\r\nfrågor som skulle besvaras senast den 6 maj skulle\r\nlämnas in till kammarkansliet senast torsdagen den\r\n30 april kl. 10.00.</pre><pre>3 §  Amsterdamfördraget</pre><pre>Föredrogs\r\nUtrikesutskottets betänkande 1997/98:UU13\r\nAmsterdamfördraget (prop. 1997/98:58)</pre><pre>Anf.  1  GÖRAN LENNMARKER (m):\r\nHerr talman! Riksdagen skall nu ratificera Ams-\r\nterdamfördraget. Det är ett fördrag som tar viktiga\r\nsteg framåt i EU:s utveckling. Det är kanske inte\r\nnågot av de viktigaste fördragen. Romfördraget, en-\r\nhetsakten och Maastrichtfördraget är väl de tre vikti-\r\ngaste hittills. Men det är dock värdefulla framsteg\r\nsom tas. Det tas steg framåt på många olika områden.\r\nJag tänkte främst betona det som sker på utrikespoli-\r\ntikens och brottsbekämpningens områden.\r\nDet finns också anledning att litet grand beklaga\r\nAmsterdamfördraget. Man misslyckades med en\r\nuppgift, nämligen att förbereda tillkomsten av många\r\nnya medlemmar i början av nästa sekel genom att\r\nanpassa beslutsmekanismerna för detta. Det behövs\r\nett bättre beslutsfattande inom EU om man skall klara\r\nav en situation med väsentligt fler medlemmar än i\r\ndag. Från moderat håll menar vi att det kunde vara\r\nrimligt att ha en ny regeringskonferens när Amster-\r\ndamfördraget är ratificerat där man fokuserar på två\r\ndelar av det som inte uppnåddes i Amsterdam, dels\r\nbeslutsreglerna inom ministerrådet, dels kommissio-\r\nnens sammansättning och organisation. Man skulle\r\nbegränsa sig till dessa två specifika uppgifter och\r\nförsöka klara av detta de allra första åren efter sekel-\r\nskiftet.\r\nLåt mig dock säga att utvidgningen inte får göras\r\nberoende av sådana här förändringar. Utvidgningen\r\nhar den högsta prioriteten. Även om det är önskvärt\r\natt klara av dessa förändringar får utvidgningen inte\r\ngöras beroende av eller villkoras med att man når\r\nförändringar i beslutsmekanismerna.\r\nEU tar nu steg framåt vad gäller den gemensamma\r\nutrikes- och säkerhetspolitiken. Litet orättvist brukar\r\nEU ibland anklagas för att inte ha någon väl funge-\r\nrande utrikespolitik. Det stämmer delvis, men jag vill\r\nbetona att EU i den långsiktiga delen ofta gör ett\r\nmycket förtjänstfullt arbete. Hela samarbetet med\r\nCentral- och Östeuropa, Europaavtalen, utvidgnings-\r\nstrategin, Medelhavsavtalen och Barcelonastrategin är\r\nexempel på hur EU har ett mycket stark inflytande i\r\nEuropa och i Europas omedelbara närhet. Där har EU\r\nredan ett betydande inflytande, mycket större än vad\r\nman kanske i förstone upptäcker.\r\nDäremot har EU svårare när det gäller att hantera\r\nmera akuta kriser och problem, t.ex. Algeriet. Vi\r\nminns också svårigheterna att hantera konflikterna i\r\nJugoslavien. Därför är det bra att man nu tar steg mot\r\nen förbättrad gemensam utrikes- och säkerhetspolitik.\r\nDet handlar framför allt om en ökad grad av majori-\r\ntetsbeslut och möjligheter till konstruktivt avstående.\r\nDetta är viktiga instrument för att möjliggöra en mer\r\ngemensam utrikespolitik.\r\nDet kanske viktigaste är analysenheten. Vi har ju\r\nännu en situation med roterande ordförandeskap, och\r\nordförandelandets utrikesdepartement är EU:s utri-\r\nkesdepartement under ett halvår. Även om det är\r\nskickliga och duktiga medarbetare i varje utrikesde-\r\npartement är det naturligtvis svårt att ta över detta.\r\nNär man är varm i kläderna efter 4-5 månader är det\r\ndags att lämna över till nästa. Stafetten går vidare.\r\nDärför är nog analysenheten ett av de viktigaste ste-\r\ngen för att få konsekvens och en större systematik i\r\nEU:s utrikespolitik.\r\nMen hur detta än sker rent stadgemässigt är det\r\nviktigaste för att få en effektiv utrikespolitik att man\r\nfaktiskt håller ihop och har en vilja att komma sam-\r\nman och driva en gemensam utrikespolitik. Detta\r\nhänger mycket på medlemsländerna. Det finns ju en\r\ntendens, ibland inte minst hos de stora medlemslän-\r\nderna, att köra på egen hand och vilja utnyttja sitt\r\nspecifika nationella inflytande och de facto inte vara\r\nså intresserade av att uppnå en gemensam utrikespoli-\r\ntik inom EU:s ram. Det kan inte ett Amsterdamför-\r\ndrag göra så mycket åt. Det är inte fördragen det\r\nhänger på utan viljan hos medlemsländerna att kom-\r\nma samman.\r\nNästa fråga där Amsterdamfördraget betyder ett\r\nviktigt steg framåt gäller brottsbekämpningen. San-\r\nningen är ju att vi hittills inte haft särskilt mycket\r\ngemensam brottsbekämpning inom EU. Jag tror att vi\r\nalla beklagar att vi inte bättre klarar av att bekämpa\r\ninternationell organiserad brottslighet. Det är en ofta\r\nmycket allvarlig brottslighet, t.ex. narkotikahandel\r\noch handel med människor - och en mycket upprö-\r\nrande sådan. Här måste vi naturligtvis samarbeta i\r\nmycket större utsträckning. Allt skall naturligtvis inte\r\nläggas inom EU:s ram. Det vore absolut fel, men man\r\nskall försöka samarbeta just när det gäller den här\r\ntypen av internationell gränsöverskridande brottslig-\r\nhet. Där är det naturligt att ha ett internationellt sam-\r\narbete. Den stora delen av brottsbekämpningen ligger\r\nnaturligtvis kvar nationellt av uppenbara skäl.\r\nDet här är ett svårt område. Här är subsidiaritets-\r\nprincipen kanske den mest grannlaga för att avgöra\r\nvad som hanteras bäst på gemenskapsnivå och vad\r\nsom bör ligga kvar nationellt. Ibland behövs natur-\r\nligtvis också ett bilateralt samarbete mellan två län-\r\nder. All brottsbekämpning behöver ju inte ske på\r\nEuropanivå. Men erfarenheten visar att nationalstaten\r\ninte räcker här. Därför är de här stegen viktiga. Om\r\nett antal år får vi väl bedöma om detta räcker eller om\r\nman behöver ta ytterligare steg framöver. Erfarenhe-\r\nten hittills visar ju att vi har kommit för kort bit på\r\nväg vad gäller möjligheten att gemensamt bekämpa\r\nallvarlig brottslighet.\r\nModeraterna har två reservationer. Den ena reser-\r\nvationen gäller regelrevision. Vi menar att det vore\r\nklokt av EU att inrätta en regelrevision. Det finns för\r\nmånga, för krångliga och för gammalmodiga regler.\r\nDet finns en hel del regler som är obsoleta. De tillkom\r\nkanske på 60-talet och har ingen relevans i dag. Det\r\nfinns ibland onödigt krångliga regler. Det finns också\r\nregler som inte behövs och direkt kan avskaffas. Där-\r\nför borde det finnas en regelrevision inom EU som\r\nkan gå igenom det befintliga regelverket för att rensa\r\nupp där och ta bort det som inte behövs och också\r\nnoggrant granska tillkommande regler. Det finns ju\r\nofta särskilda intressen och specialistintressen som\r\nförespråkar regler. Mot detta måste allmänintresset av\r\natt få en rimlig regelmängd vägas så att man kan ba-\r\nlansera besluten på ett bättre sätt framöver.\r\nVi tycker att det var synd att vår motion inte till-\r\nstyrktes i det avseendet. Därför yrkar vi bifall till\r\nreservation 16 under mom. 17, regelrevision.\r\nHerr talman! Vi har ytterligare en reservation. Den\r\ngäller arbetslösheten och sysselsättningsstrategin. Här\r\nvill jag uppehålla mig särskilt. Jag tror att detta kan-\r\nske är den allvarligaste frågan i EU-politiken ur\r\nsvenskt perspektiv. När vi trädde in i EU 1995 hade\r\nEU redan utformat en sysselsättningsstrategi. Det\r\nfanns rekommendationer för hur medlemsländerna\r\nskulle agera. Det som hände var att den svenska soci-\r\naldemokratiska regeringen struntade i rekommenda-\r\ntionerna. I stället för att minska arbetslösheten ökades\r\nden i Sverige. I dag är 150 000 onödigt arbetslösa till\r\nföljd av denna politik. Systematiskt under de här\r\ndrygt tre åren som vi har varit medlemmar i EU har\r\nman inte brytt sig om att följa dessa rekommendatio-\r\nner.\r\nNu kommer ett särskilt sysselsättningskapitel fram\r\ngenom Amsterdamfördraget. Det innebär att man\r\nfördragsfäster målet att ha en låg arbetslöshet. Det är\r\nen alldeles utmärkt idé. Men nu är vi tillbaka i det\r\nsvenska bekymret. Skall den svenska regeringen följa\r\ndessa rekommendationer eller skall den fortsätta att\r\nstrunta i de rekommendationer som kommer från EU?\r\nVi ser ju redan tydliga tecken på detta.\r\nEnligt Amsterdamfördraget skall man rapportera\r\noch övervaka utvecklingen av arbetslösheten i de\r\nolika länderna. Det förutsätter att man har en gemen-\r\nsam statistik så att man kan jämföra de olika länderna.\r\nRedan här fuskar Sverige. Man har en annan statistik\r\noch exkluderar vissa grupper ur arbetslösheten för att\r\ndet skall se bättre ut, förmodligen för att man skall\r\nkunna använda det bättre i valkampanjen. Genom\r\ndetta får vi lägre siffror. Det är ett rent statistikfusk.\r\nHur skall man kunna ha en gemensam övervak-\r\nning och följa arbetslösheten om man fuskar i statisti-\r\nken? Vi har enligt den fastlagda statistiken, den ge-\r\nmensamma definitionen, den femte högsta arbetslös-\r\nheten i Västeuropa. Vi är det fjärde fattigaste landet.\r\nDet vill man kanske inte föra fram från regeringens\r\nhåll. Men så ser det ut när man jämför arbetslöshets-\r\nstatistik på samma sätt mellan länderna.\r\nDet som mycket skadar Sveriges anseende är att\r\nman pratar vitt och brett om arbetslösheten men gör\r\ningenting. Det finns ingenting som skadar Sveriges\r\nanseende mer än just detta att man snackar vitt och\r\nbrett om att arbetslösheten är viktig, på längden, tvä-\r\nren och bredden. Men sedan gör man ingenting utan\r\nlåter arbetslösheten öka här hemma. Tomma tunnor\r\nskramlar mest, heter det. Det gäller verkligen den\r\nsocialdemokratiska regeringens agerande inom EU\r\nnär det gäller arbetslösheten.\r\nEfter toppmötet i Luxemburg i november när ar-\r\nbetslösheten stod i fokus kan man fråga sig vad vi har\r\ngjort i Sverige. Det har snart gått ett halvår sedan\r\nLuxemburg. Har den stenhårda beskattningen av\r\narbete, särskilt av låginkomsttagare, på något sätt\r\nmildrats? Nej. Har den stela arbetsmarknaden som ger\r\nlåga reallöner och hög arbetslöshet på något sätt luck-\r\nrats upp? Nej. Ingenting har skett. Det ges bara utta-\r\nlanden i Luxemburg om att det här är viktigt, och\r\nsedan får vi återigen höra att det här är viktigt. Det\r\nhär är det viktigaste målet, men ingenting sker.\r\nDå inställer sig frågan: Varför är regeringen så iv-\r\nrig att förespråka EU-insatser på arbetslöshetens om-\r\nråde om man inte tar det på allvar, om man struntar i\r\ndet? Den misstanke som finns är att det syftar till att\r\nman skall skylla på andra. När man misslyckas själv\r\npå hemmaplan är det viktigt att ha någon annan att\r\nskylla på. Man kan smita undan litet av ansvaret om\r\ndet smetar av sig på EU i stället. Det här är mycket\r\nallvarligt. Det allvarligaste hotet mot hela Europatan-\r\nken i Sverige tror jag är den socialdemokratiska rege-\r\nringens hantering av arbetslösheten.\r\nGår vi tillbaka till folkomröstningen 1994 - och\r\njag var själv mycket aktiv då - var en central del i\r\nargumentationen från ja-sidan att vi skulle få minskad\r\narbetslöshet om vi gick med i EU. Inte minst från\r\nsocialdemokratiskt håll betonades detta mycket starkt.\r\nJag minns själv hur Ingvar Carlsson betonade det om\r\noch om igen. Då trodde vi naturligtvis inte att vi\r\nskulle få en regering som skulle motarbeta en minskad\r\narbetslöshet. Vi tänkte att man skulle bedriva en nor-\r\nmal ekonomisk politik.\r\nI stället har vi fått en ökning av arbetslösheten\r\njämfört med den utveckling som var 1994-95, och\r\näven en bit in under den tillträdande socialdemokra-\r\ntiska regeringen. Hade det fortsatt hade vi i dag kan-\r\nske haft 3-4 % lägre arbetslöshet.\r\nVi kan jämföra med Finland. Finland trädde in i\r\nEU samma dag som Sverige. Under de tre första åren\r\nav EU-medlemskap har arbetslösheten i Finland\r\nminskat med 3 ½ %. I Sverige har den ökat. Det är\r\nalltså en fyraprocentig skillnad i arbetslöshet under\r\nden här tiden.\r\nVad har då Finland gjort? Man har fört en an-\r\nsvarsfull ekonomisk politik. Man går nu in i EMU,\r\nden gemensamma valutan. Man klarar av statsfinan-\r\nserna. Man klarar av räntan. Man klarar av inflatio-\r\nnen. Man är väl godkänd. Man har parallellt därmed\r\nsänkt arbetslösheten. Det har dessutom skett en god\r\nstandardökning i landet. Folk har fått det bättre. De är\r\nnumera rikare än vi svenskar. Sverige är nu Nordens\r\nfattigaste land.\r\nMot detta kontrasterar den svenska utvecklingen\r\nunder tre års medlemskap. Vi har fått ökad arbetslös-\r\nhet i stället för minskad. 150 000 människor är arbets-\r\nlösa i onödan på grund av inkompetent ekonomisk\r\npolitik. Vi är Nordens fattigaste land.\r\nDet här har skadat EU-föreställningen väldigt\r\nmycket. Under folkomröstningskampanjen var det ett\r\ncentralt tema att man via EU skulle kunna få hjälp till\r\nen sänkt arbetslöshet. Det är inte EU som ordnar det,\r\nmen EU:s politik kan vara en hjälp i det hänseendet.\r\nHär ligger ett mycket tungt ansvar på den socialde-\r\nmokratiska regeringen, som har bedrivit en statisk,\r\nrent av korkad politik. Man har bedrivit en statisk\r\nkamrerpolitik som går ut på en kombination av skat-\r\ntehöjningar och nedskärningar. Det finns ingen dy-\r\nnamik, och ingen minskning av arbetslösheten har\r\nskett.\r\nI en debatt som jag hade med statsministern under\r\nen frågestund var det t.o.m. så att han hade för sig att\r\ndet skulle kosta pengar att minska arbetslösheten.\r\nMen det är ju så att minskad arbetslöshet genererar\r\nvälstånd och är dessutom bra för statsfinanserna.\r\nDet är viktigt att regeringen nu inte skyller på EU\r\nför att smita undan sina egna misslyckanden. Det tror\r\njag är den största förklaringen till att EU-frågorna har\r\nså pass svagt stöd i den svenska opinionen. Kan man\r\ninte ändra på det är jag mycket orolig också för detta.\r\nMen det främsta bekymret är de 150 000 onödigt\r\narbetslösa. Det är de som betalar det dyraste priset för\r\ndet här.</pre><pre>Anf.  2  HELENA NILSSON (c):\r\nHerr talman! Under mina snart fyra år i riksdagen\r\nhar mitt arbete varit starkt präglat av samarbetet inom\r\nEU. Det började med att jag som färsk riksdagsleda-\r\nmot fick jobba med anslutningsfördraget hösten 1994.\r\nDet var inte många vilomånader förrän vi raskt påbör-\r\njade arbetet och förberedelserna inför regeringskonfe-\r\nrensen i EU 96-kommittén, och sedan fortsatte det i\r\nEU-nämnden och utrikesutskottet. Jag måste få säga\r\natt det är en stor förmån att som riksdagsledamot ha\r\nfått följa det här arbetet. Det är också ett tecken på\r\nden förankringsprocess som har förelegat i riksdagen.\r\nFör nu står vi här, efter dessa år av förberedelser,\r\ninför beslutet om ratificering av Amsterdamfördraget.\r\nSamma sak som sker här i riksdagen i dag kommer\r\nockså att ske under den närmaste tiden i ytterligare 14\r\nparlament i Europa. Regeringens intentioner för in-\r\nformation och samråd i processen med fördragsför-\r\nhandlingarna har varit bra. EU 96-kommittén och\r\nskrivelsen om EU:s regeringskonferens våren 1996,\r\ndär riksdagspartierna gavs möjligheter att uttrycka\r\nsina ståndpunkter i motioner, har varit en del i detta.\r\nSedan har det fortsatt med de veckovisa mötena i EU-\r\nnämnden där vi mycket nära följde förhandlingspro-\r\ncessen. Men också de många debatter vi har haft här i\r\nriksdagen har varit betydelsefulla för den parlamenta-\r\nriska förankringen. Jag vill även erinra om EU 96-\r\nkommitténs uppdrag att också föra ett samtal med\r\nmedborgarna, vilket jag anser att EU 96-kommittén\r\nlyckades med.\r\nVi i riksdagspartierna har konstruktivt kunnat bi-\r\ndra med synpunkter till regeringsförhandlarna. Den\r\nhär processen var ju också framgångsrik genom att vi\r\nkunde få fram majoritetsförhållanden om och kring\r\nolika ståndpunkter. Det gjorde att vi inte ständigt\r\nbehövde debattera vad vi var oeniga om. Jag vill\r\nsärskilt nämna försöket från Centerpartiets sida att\r\nmed några andra partier få in en utträdesparagraf.\r\nFörslaget föll redan i EU 96-kommittén och sederme-\r\nra i regeringskonferensskrivelsen. Då har vi kunnat\r\nkonstatera att det inte finns någon majoritet i riksda-\r\ngen för den frågan.\r\nGrundtanken för EU-samarbetet är ju att skapa\r\nfred genom att knyta länderna närmare varandra och\r\ndärigenom hindra att nya krig utbryter. Den tanken\r\nmåste vi alltid ha i minnet även om vi diskuterar de-\r\ntaljfrågor. Vårt medlemskap i EU har gett oss nya\r\ninstrument för samarbete både inom Europa och med\r\nländer i vår omedelbara närhet. De möjligheterna\r\nskall vi naturligtvis utnyttja både till vårt eget och\r\nvåra grannländers bästa.\r\nAmsterdamfördraget innebär att nya sakfrågor\r\nsom sysselsättningen finns med i fördraget och på\r\ndagordningen. Det visar ju att en översyn av ett för-\r\ndrag kan kombineras med ett införlivande av nya\r\nsakfrågor. Det visar också med vilken aktualitet man\r\ngör en sådan här översynskonferens eftersom arbets-\r\nlösheten är en stor och svår fråga som alla regeringar i\r\nEuropa brottas med.\r\nVi jobbar hela tiden med att få bukt med arbets-\r\nlösheten eftersom vi ser att arbetslösheten även är en\r\nfara för demokratin. Därför känns det också bra, med\r\ntanke på vad som hänt i ett tyskt delstatsval, att de här\r\nfrågorna numera ändå finns med på den europeiska\r\ndagordningen i ett sätt att värna demokratin. Men det\r\när också bra att fredstanken hela tiden finns framför\r\nbåde parlamentariker och regeringsföreträdare.\r\nCenterpartiet välkomnar också de förstärka skriv-\r\nningar som finns på andra sakområden i Amsterdam-\r\nfördraget. Jag vill där särskilt nämna miljöfrågorna\r\noch jämställdheten mellan män och kvinnor. Jag vill,\r\nherr talman, passa på att yrka bifall till reservation 20.\r\nVi har från flera partier drivit frågan om att skatter\r\npå miljö skulle kunna beslutas med kvalificerad ma-\r\njoritet. Detta blev till slut en nästan thrillerartad fråga,\r\neftersom vi inte var i majoritet. Regeringen motsatte\r\nsig denna möjlighet. Det fanns dock andra länder som\r\nville införa en möjlighet att fatta beslut om sådana\r\nskatter med två tredjedels majoritet. Frågan föll under\r\nde allra sista timmarna av förhandlingarna, men vi vill\r\nmed reservation 20 markera att frågan lever vidare.\r\nMedborgarnas rätt, respekten för frihet och demo-\r\nkrati samt beslutsfattande så nära människorna som\r\nmöjligt befästs i Amsterdamfördraget. I en ny och\r\nmycket viktig artikel förbinder sig unionen att vidta\r\nåtgärder mot olika typer av diskriminering av männi-\r\nskor.\r\nI de institutionella frågorna nådde man, som vi\r\nalla vet, inte ända fram. Vi beklagar från Centerpartiet\r\noförmågan att lösa t.ex. frågan om röstviktningsreg-\r\nlerna och att man inte klarade att tillgodose kravet på\r\nen kommissionär från varje medlemsland. Detta kan\r\nkomma att bromsa och försvåra EU:s utvidgning till\r\nländerna i Öst- och Centraleuropa. Det fortsatta EU-\r\narbetet att finna lösningar på dessa kvarstående frågor\r\nmåste därför ges högsta prioritet. Sverige måste här\r\nvara pådrivande, framför allt tillsammans med sina\r\nnordiska grannar.\r\nUtvidgningen är nämligen en historisk chans och\r\nett mycket viktigt steg för EU. Centerpartiet anser att\r\nEU:s utvidgning är angelägen, eftersom den också har\r\nen mycket stor säkerhetspolitisk betydelse. Ett utvid-\r\ngat EU med nära relationer mellan länderna medver-\r\nkar till ökad stabilitet och säkerhet på vår kontinent.\r\nVi vet också att ansökarländerna är unga demo-\r\nkratier och har en mycket tuff tid framför sig. De\r\nbehöver därför vårt aktiva stöd vid sitt inträde i unio-\r\nnen. Genom fördraget antar vi nu möjligheten till en\r\nflexibel integration, och det ger förutsättningar för ett\r\nEU med flera hastigheter, där några länder kan gå\r\nföre i utvecklingen mot målet ett alleuropeiskt samar-\r\nbete.\r\nHerr talman! Det gemensamma utrikes- och säker-\r\nhetspolitiska samarbetet skärps genom Amsterdam-\r\nfördraget och blir förhoppningsvis mer effektivt. Det\r\när viktigt att poängtera att utrikes- och säkerhetspoli-\r\ntiken fortsättningsvis kommer att vara mellanstatlig\r\nmen kommer att mjukas upp i det praktiska samarbe-\r\ntet genom förbättrade möjligheter att hantera frågor\r\nsom medlemsländernas representanter bedömer inte\r\nvara av nationellt intresse. Beslutsfattande i sådana\r\nfrågor kommer att kunna ske med kvalificerad majori-\r\ntet.\r\nDenna beslutsprocedur har debatterats mycket,\r\ninte bara bland oss parlamentariker utan också från\r\nallmänhetens sida. Frågan är om den innebär en ökad\r\növerstatlighet eller ett fortsatt mellanstatligt besluts-\r\nfattande. Det är viktigt att notera att konstitutionsut-\r\nskottet noggrant har granskat detta. Utrikesutskottet\r\ninstämmer helt i dess ställningstagande att det inte är\r\nfråga om någon förändring av beslutsfattandets mel-\r\nlanstatliga karaktär.\r\nEn annan nyhet på det utrikes- och säkerhetspoli-\r\ntiska området är att rådssekretariatet får en analysen-\r\nhet till sitt förfogande. Detta innebär att det vardagli-\r\nga arbetet på det  utrikes- och säkerhetshetspolitiska\r\nområdet stärks. Samarbetet på den punkten kan göras\r\neffektivt genom att en analysenhet både arbetar med\r\npolitisk planering och ägnar sig åt s.k. tidig förvar-\r\nning. Den kan fungera som en kunskapsbank och ge\r\nstöd till medlemsländerna inför fattandet av viktiga\r\nbeslut. Vi som sitter i EU-nämnden vet vilket omfat-\r\ntande utrikes- och säkerhetspolitiskt arbete som utförs\r\noch vilka stora möjligheter Sverige har att påverka\r\noch delta i detta arbete.\r\nEn framgång för Sveriges och Finlands arbete un-\r\nder förhandlingarna är att i Amsterdamfördraget ock-\r\nså inlemmas de humanitära och fredsbevarande upp-\r\ngifter som kallas Petersbergsuppgifterna. Dessa fanns\r\ntidigare inte i Västeuropeiska unionen. Genom Pe-\r\ntersbergsuppgifterna tillförs EU:s utrikes- och säker-\r\nhetspolitik ett mycket kraftfullt instrument för att lösa\r\nfredshotande konflikter på vår kontinent. Detta har\r\nkänts väldigt angeläget, och det skall bli mycket\r\nspännande att följa hur detta kan användas, så att EU\r\nslipper stå förlamat inför stora och hotande konflikter\r\npå vår kontinent.\r\nAmsterdamfördraget är ett resultat av förhandling-\r\nar där Sverige som medlem i EU har kunnat föra sin\r\ntalan och påverka. Resultatet måste bedömas i sin\r\nhelhet, med tanke på vad det betyder för alla länder i\r\nEuropeiska unionen. Centerpartiet anser att Amster-\r\ndamfördraget leder till ett mer effektivt och mer öppet\r\nsamarbete utan att förändra EU:s grundläggande ka-\r\nraktär.\r\nCenterpartiet har redan i en partimotion våren\r\n1996 tillstyrkt att asylfrågorna, som tidigare tillhörde\r\ntredje pelaren, skall kunna överflyttas till första pela-\r\nren och därmed också accepterat en förändring inne-\r\nbärande överflyttning av viss beslutanderätt från den\r\nsvenska riksdagen till EG. Andra och tredje pelarna\r\nkvarstår som ett rent mellanstatligt samarbete. Enligt\r\nCenterpartiets uppfattning har EU genom Amsterdam-\r\nfördraget inte tagit flera steg i federalistisk riktning.\r\nVi i Centerpartiet anser därför att Sverige kan ansluta\r\nsig till Amsterdamfördraget.</pre><pre>Anf.  3  ISA HALVARSSON (fp):\r\nHerr talman! Tanken bakom Amsterdamfördraget\r\när, som har sagts här tidigare, att förbereda EU för en\r\nutvidgning men också att få ett mer effektivt besluts-\r\nfattande och att föra EU närmare medborgarna, dvs.\r\nskapa ett medborgarnas Europa. Fördraget innebär\r\ninte någon radikal förändring av EU utan är en över-\r\nenskommelse om en rad förbättringar av det gamla\r\nMaastrichtfördraget. I det stora hela bedömer vi från\r\nFolkpartiets sida att fördraget för Europas utveckling\r\nframåt, om än i alltför maklig takt. Vi kommer att\r\nrösta ja till Amsterdamfördraget.\r\nJag kommer i mitt anförande att beröra frågor där\r\nvi hade önskat att regeringskonferensen hade kommit\r\nlängre. Jag vill då starkt betona att den stora skillna-\r\nden går mellan oss och de EU-negativa partierna, de\r\npartier som överdriver förändringarna och vägrar inse\r\nnationalstatens begränsningar när det gäller att klara\r\nde riktigt stora problemen, de problem som bara kan\r\nlösas över nationsgränserna.\r\nFred och demokrati upplevs inte alltid i Sverige\r\nsom något verkligt viktigt, förmodligen därför att så\r\nfå här har erfarenhet av riktiga hot. Om man väl bör-\r\njar tänka efter tror jag ändå att alla inser att de flesta\r\nfrågor bleknar vid en allvarlig utrikespolitisk kris.\r\nFred och demokrati i ett enat Europa är av central\r\nbetydelse. Om vi inte lyckas med det, kan vi tvista hur\r\nmycket vi vill om skatter, arbetsrätt och annat - fram-\r\ntiden skulle ändå inte bli bättre.\r\nRegeringskonferensen lyckades inte lösa sin hu-\r\nvuduppgift, nämligen att bestämma hur de egna be-\r\nslutsreglerna och de egna institutionerna skall föränd-\r\nras för att skapa en effektiv och handlingskraftig uni-\r\non när många fler medlemmar tas in. Resultatet blev\r\natt beslutsreglerna skall ses över igen när EU får fler\r\nän 20 medlemmar.\r\nDen viktigaste frågan för de europeiska demokra-\r\ntierna är att tillsammans stödja en fredlig och demo-\r\nkratisk utveckling i de länder som så länge lidit av\r\nkommunistiskt styre. Därför är vår besvikelse över\r\nEU:s oförmåga att reformera sig inför den här ut-\r\nvidgningen stor. De nordiska länderna har, enligt vår\r\nmening, ett särskilt ansvar för utvecklingen i Öster-\r\nsjöområdet och Barentsregionen. Därför är det viktigt\r\nför oss att de tre baltiska staterna Estland, Lettland\r\noch Litauen skall bli fullvärdiga medlemmar i EU.\r\nDet blir naturligtvis ohanterligt att i en union med 25-\r\n30 medlemmar bibehålla en så pass omfattande veto-\r\nrätt som den nuvarande. Enligt vår mening bör veto-\r\nrätten inskränkas till ett fåtal av de områden som EU\r\nhar att besluta om.\r\nEU måste vara effektivt. Det betyder att be-\r\nslutsmaskineriet måste vara effektivt men också att\r\nEU skall ägna sig åt rätt frågor. Beslut skall fattas så\r\nnära den enskilde som möjligt och helst av den en-\r\nskilde och hans familj. Där det är möjligt bör besluten\r\nfattas av den lägsta praktiska politiska nivån. Sverige\r\nborde ha varit pådrivande för att den s.k. subsidiari-\r\ntetsprincipen skulle ha stärkts i Amsterdamfördraget.\r\nMan måste bestämma sig för några principer för vad\r\nsom skall avgöras på EU-nivå och vad EU inte skall\r\nlägga sig i, ett slags kompetenskatalog. Med hjälp av\r\nen sådan princip kan man tillämpa närhetsprincipen,\r\ndvs. att lägga beslutsmakt på rätt ställe.\r\nEtt problem som är gränsöverskridande och viktigt\r\nbör EU ha kompetens att besluta om. Om problemet\r\när gränsöverskridande men ganska oviktigt kan man\r\nlägga det åt sidan. Om problemet är viktigt men inte\r\ngränsöverskridande bör EU hålla fingrarna borta. Då\r\nbör beslutet fattas i nationen, regionen eller av männi-\r\nskorna hemma vid köksbordet utan politikers med-\r\nverkan.\r\nRegeringen verkar alltför ofta landa på att allt som\r\nsvenskar tycker är viktigt måste också vara lika för\r\nhela Europa och beslutas i Bryssel. Ta en sådan sak\r\nsom föräldraförsäkringen. Folkpartiet tycker det är\r\nmycket viktigt med en föräldraförsäkring, men det är\r\ninte gränsöverskridande och därför bör beslutet enligt\r\nnärhetsprincipen fattas i de olika medlemsländerna.\r\nVi vill inte att andra länder kommer och dikterar för\r\noss i Sverige vad de tycker är viktigt, och då måste vi\r\nockså inse att andra länder kanske inte vill ha samma\r\nlösningar som vi.\r\nDet finns i dag frågor där beslutsmöjligheterna på\r\nEU-nivån är för små. Det finns också frågor där möj-\r\nligheterna att besluta är för stora, t.ex. inom jord-\r\nbrukspolitiken. Ett exempel på frågor där möjlighe-\r\nterna är för små är ekonomiska styrmedel för en bättre\r\nmiljö. De frågorna räknas i dag till skattefrågorna, för\r\nvilka varje lands vetorätt gäller.\r\nVi vill genomföra en skatteväxling för miljöns\r\nskull. För att det skall vara realistiskt i Sverige krävs\r\natt liknande reformer genomförs också i de länder\r\nsom vi har stort utbyte med. I dag bromsas delvis\r\nreformarbetet upp genom att förslag som avviker för\r\nmycket från andra länders regler riskerar att försämra\r\nkonkurrenskraften för företag.\r\nVi beklagar att den svenska regeringen envist\r\nmotarbetar denna förstärkning av möjligheterna att\r\nangripa gränsöverskridande miljöproblem. Det är\r\nnegativt inte enbart för miljön i Europa utan också för\r\nEU:s möjligheter att påverka den globala miljön. Vi\r\nkommer att fortsätta kräva att de frågorna skall be-\r\nhandlas som de miljöfrågor de är och inte som skatte-\r\nfrågor.\r\nDet är bara genom ett ständigt pågående överstat-\r\nligt politiskt samarbete som länderna tvingas låta\r\nvackra ord bli kraftfull handling. I reservation nr 20\r\nuppmanar vi regeringen att vid nästa regeringskonfe-\r\nrens driva denna fråga och då lägga fram förslag som\r\ngör det möjligt att med kvalificerad majoritet införa\r\nmiljöavgifter som syftar till att motverka gränsöver-\r\nskridande miljöproblem. Kuriöst nog har såväl Miljö-\r\npartiet som Vänsterpartiet anslutit sig och yrkar bifall\r\ntill vår partimotion.\r\nHerr talman! Några av resultaten från regerings-\r\nkonferensen är positiva, t.ex. den ökade öppenheten i\r\nbeslutsfattande och redovisning av beslut. Det blir ett\r\növergripande mål för EU att alla beslut skall fattas så\r\nöppet som möjligt. Enligt Amsterdamfördraget skall\r\nalla som bor i ett medlemsland ha rätt att ta del av\r\nparlamentets, rådets och kommissionens handlingar.\r\nHur detta skall gå till och när handlingar måste hem-\r\nligstämplas återstår dock ännu att besluta. De natio-\r\nnella parlamenten skall få bättre information före\r\nEU:s beslut, samtidigt som fler beslut kommer att\r\nfattas med kvalificerad majoritet inom EU och Euro-\r\npaparlamentets makt ökar.\r\nDet är synnerligen väsentligt att en öppenhet\r\npräglar unionen. För att invånarna i medlemsländerna\r\nskall få ett förtroende för EU måste ansvar, närhet,\r\nöppenhet och mångfald vara grundprinciper för all\r\nmaktutövning. Kravet på öppenhet innebär att EU\r\nmåste tillämpa offentlighetsprincipen. Vår vision är\r\natt när EU:s ministerråd sammanträder som lagstiftare\r\nskall debatterna och besluten vara offentliga.\r\nNågra fler positiva resultat från regeringskonfe-\r\nrensen gäller en del sociala frågor, t.ex. jämställd-\r\nhetspolitiken. Det gäller också polissamarbetet och\r\nutrikespolitiken. Amsterdamfördraget innebär att EU\r\nfår ökade möjligheter att engagera sig i humanitära\r\noch fredsbevarande uppgifter och i operativa insatser\r\ni samband med krishantering och fredsfrämjande, de\r\ns.k. Petersbergsuppgifterna. EU har saknat kraft i den\r\ngemensamma utrikes- och säkerhetspolitiken.\r\nVi känner dock viss besvikelse över framstegen i\r\nbekämpningen av den gränsöverskridande brottslighe-\r\nten. Bovarna är i dag internationella, och de samarbe-\r\ntar över gränserna. För att effektivt kunna bekämpa\r\nden gränsöverskridande brottsligheten borde även\r\npolissamarbetet bli mera gränsöverskridande. Vi\r\nanser inte att det hittillsvarande mellanstatliga polis-\r\nsamarbetet är tillräckligt effektivt.\r\nHerr talman! Som jag sade kommer Folkpartiet att\r\nsäga ja till Amsterdamfördraget. Jag yrkar bifall till\r\nreservation nr 20.</pre><pre>Anf.  4  BENGT HURTIG (v):\r\nHerr talman! Sannolikt kommer riksdagen i dag\r\nmed tre fjärdedels majoritet att ytterligare ta några\r\nsteg mot en federal statsbildning i Europa. Hur\r\nmycket man än anstränger sig att genom ett Orwellskt\r\nbildspråk dölja dessa steg råder det i dag en utbredd\r\nkänsla också bland samhällsengagerade medborgare\r\natt den politiska utvecklingen glider ifrån oss och inte\r\ngår att påverka. Orsakerna till detta är säkert flera. En\r\norsak är utformningen av EU:s beslutsprocesser. Det\r\nfolkliga deltagandet, t.ex. genom en folkomröstning\r\nom fördragsändringen, tillbakavisas i betänkandet.\r\nIntresset för att behandla EU-frågorna i fackut-\r\nskotten för att öka riksdagens inflytande är också\r\nminst sagt svagt. Snarare är det så att de krafter i\r\nEuropa som vill bygga den federala statsbildningen\r\nser ett ökat inflytande från de nationella parlamenten\r\nsom ett hinder. Denna syn menar jag har historiska\r\nrötter.\r\nEuroparörelsens grundare Coudenhove-Kalergi\r\nansåg redan under mellankrigstiden att den moderna\r\ndemokratins epok skulle bli en parentes mellan börds-\r\noch intelligensaristokratins tidsåldrar, som han ut-\r\ntryckte det. Kanske kommer han att bli sannspådd.\r\nTanken att en elit måste ta ansvar för att ena Europa\r\noch ge det en framskjuten roll på världsarenan stöter\r\nvi då och då på också i den moderna debatten. Själv\r\nhar jag under min tid som Europapolitiker utsatts för\r\npåtryckningar just med innebörden att när det gäller\r\natt stärka Europas roll på världsarenan kan majoriteter\r\ni folkopinioner inte få stå i vägen.\r\nEnligt Sören Holmbergs och Mikael Gilljams\r\nväljarundersökning Sveriges första Europaparla-\r\nmentsval konstateras att mer än 50 % av väljarna är\r\nmotståndare till en gemensam valuta. 52 % var mot-\r\nståndare till att ta bort vetorätten i ministerrådet. 66 %\r\nville skärpa de nationella gränskontrollerna, och en-\r\ndast 20 % ville gå vidare på Schengenvägen. 52 % var\r\nmot att Sverige skulle delta i EU:s försvarssamarbete.\r\nEndast 8 % gillade tanken på ett Europas förenta\r\nstater, och bara 11 % var nöjda med EU:s demokrati.\r\nMen här i riksdagen ångar majoriteten på och för-\r\nsöker spela sin roll som en politisk elit som vet bättre\r\nän folket. Viktiga delar av den svenska statens själv-\r\nbestämmande urholkas, överstatligheten förstärks,\r\ngränskontroller avskaffas, det blir mer av gemensam\r\nutrikes- och säkerhetspolitik och EMU-processen med\r\ngemensam valuta och centralbank bekräftas.\r\nI mellankrigstiden var det naturligt att se på Euro-\r\npa och européen ur ett mer raspräglat perspektiv. I sin\r\nbok Paneuropa säger Coudenhove-Kalergi: \"Ännu\r\näger dock Europa det kvalitativt främsta människoma-\r\nterialet i världen. De framåtsträvande amerikanerna\r\näro européer, som utplanterats i en annan politisk\r\nmiljö. - - - Den europeiska kulturen är den vita ra-\r\nsens kultur, och den har uppstått på antikens och\r\nkristendomens grundval. - - - Dess förnämsta resultat\r\när vetenskapen och dess praktiska tillämpning inom\r\nteknik, kemi och medicin. Härutinnan överträffar den\r\nvida alla andra kulturer. - - - Genom enhetlig organi-\r\nsation, utnyttjande av naturtillgångarna och rationellt\r\ninförlivande av de afrikanska kolonierna, som i om-\r\nfattning kunna jämföras med asiatiska Ryssland,\r\nskulle Paneuropa kunna självt framställa alla råvaror\r\noch livsmedel, som det har behov av och därigenom\r\nvinna ekonomisk oavhängighet.\"\r\nElitismen, stormaktsambitionerna och den kolo-\r\nniala synen på världen var då inget som behövde\r\ndöljas. I dag är språkbruket ett annat men jag tror att\r\nden moderna Europarörelsen skulle må väl av att\r\nstudera de egna historiska rötterna.\r\nI viss mån skymtar också elitism och stormakt-\r\nsambitioner fram i vår sentida debatt. Före folkom-\r\nröstningen om EU-medlemskapet var ett argument för\r\natt folket skulle rösta ja att det var \"för att få ett na-\r\nturligt skydd mot våra egna politiker\", som P G Gyl-\r\nlenhammar uttryckte sig i Aftonbladet. Sveriges före-\r\nträdare i EFTA:s övervakningsorgan, Nic Grönvall,\r\nargumenterade för att det demokratiska styrelse-\r\nskicket skulle ges ett mindre utrymme. Han hyllade en\r\n\"byråkrati som kan agera utifrån stor integritet, stor\r\nsakkunskap och visioner som inte är tyngda av gam-\r\nmeldags ideologier\". Det var befogat att denna byrå-\r\nkrati hade monopol på förslagsrätten.\r\nFöre jul förekom inlägg i den här debatten från en\r\nkänd debattör, nämligen från Bo Södersten, som ju\r\nvill lägga över en stor del av politiken till en grupp\r\nkompetenta medborgare utanför den politiska sfären.\r\nNär vi den 4 mars i debatten om en oberoende\r\nriksbank debatterade här i kammaren kunde man höra\r\nCarl B Hamilton från Folkpartiet hävda att medbor-\r\ngarna skulle gynnas om t.ex. inflation och räntor be-\r\nstämdes av andra än politiker som har välbekanta\r\nfrestelser att jaga röster genom åtgärder som leder till\r\nhög inflation. Senare i debatten anslöt sig Pär-Axel\r\nSahlberg till Carl B Hamiltons synpunkter.\r\nSå talar de i dag som själva utnämner sig till fol-\r\nkets företrädare vid sidan av de demokratiska spelreg-\r\nlerna.\r\nEnligt min mening går det en röd tråd från mel-\r\nlankrigstidens och 30-talets debatt om den parlamen-\r\ntariska demokratins tillkortakommanden och nöd-\r\nvändigheten av en byråkratisk elit som tar över mer av\r\nbeslutsfattandet. Varje nationellt parlament tycks nu\r\ninnehålla tillräckligt många eftergivna och likgiltiga\r\nfolkvalda som tror att det är oundvikligt att de måste\r\nberöva sig själva och folket inflytande över sam-\r\nhällsutvecklingen. Givetvis är detta tragiskt.\r\nNu finns de som tycker att det som jag säger är ett\r\nförgrämt nej-sägarklagande som kommer att dö bort\r\nunder historiens gång. Jag ser emellertid många teck-\r\nen på att just en kritik mot beslutsfattandet inom EU\r\nväxer fram i flera länder. Inte minst gäller det bland\r\nde unga. När de kämpar för miljöfrågor, djurskydd,\r\nsocial rättvisa, minskad arbetslöshet, konsumentin-\r\ntressen osv. utan att nå påtagliga resultat kommer de\r\ngivetvis att fråga sig varför det är så. Det gör de också\r\nredan nu. De tar reda på hur EU fungerar, och de\r\nkommer att inse att bakom den med integritet och\r\nsakkunskap polerade kommissionsfasaden döljer sig\r\nstarka lobbyintressen finansierade av transnationella\r\nbolag.\r\nSjälvfallet är det viktigt för dessa lobbyister och\r\nbolag att kommissionen har kontroll över EU:s dag-\r\nordning. Att lämna denna dagordning till vad lobbyin-\r\ntressen ser som röstfiskande politiker är sannolikt för\r\nmånga av dem en fasa. Därför är det heller inga rege-\r\nringar som vill ifrågasätta kommissionens initiativ-\r\nmonopol. I Amsterdamfördraget stärks i stället kom-\r\nmissionens initiativmöjligheter, och det sker också\r\ninom tredje pelaren.\r\nIbland förs argumentet fram att ökad överstatlig-\r\nhet är en nödvändighet för att bekämpa brottslighet\r\noch bedriva miljöpolitik. Vi har redan i dag hört de\r\nargumenten.\r\nDen ökande överstatlighet som det är fråga om i\r\nde här fördragsändringarna rör, åtminstone i det korta\r\nperspektivet, till stor del andra frågor än just miljön\r\noch bekämpningen av brottslighet. Framtida överstat-\r\nlighet när det gäller asyl- och flyktingpolitik kan ju\r\ninte räknas in som brottsbekämpande åtgärder. Inte\r\nheller kan ökad överstatlighet när det gäller rampro-\r\ngram för forskning och utveckling räknas som brotts-\r\nbekämpning. Jag tror inte att det håller att använda\r\njust de argumenten för att argumentera för den över-\r\nstatlighet som nu införs.\r\nHerr talman! Det skulle verkligen stärka demo-\r\nkratin i EU:s beslutsprocess om det gick att föra över\r\nmer beslutsmakt till de nationella parlamenten och\r\nstärka samarbetets mellanstatliga karaktär. Inte i en\r\nenda mening föreslås dock någonting sådant. Möjli-\r\ngen skall parlamenten nu i ett tidigare skede före\r\nbeslut få förslag från kommissionen, och detta är\r\npositivt. Inte ett enda konkret förslag om hur folket\r\nsjälvt skall kunna bli deltagande i beslutsprocessen\r\nläggs emellertid fram.\r\nEtt införande av tydligare skrivningar om ökad\r\nöppenhet är givetvis bra. I framtiden kan då möjlighe-\r\nten till insyn öka och den offentliga debatten förbätt-\r\nras. Under en tvåårsperiod efter fördragets ikraftträ-\r\ndande skall bestämmelserna om öppenhet fyllas med\r\nett konkret innehåll. Vi vet ännu inte hur reglerna\r\nkommer att se ut. Vi vet inte hur det blir med diarier,\r\nsom är en förutsättning för en fungerande hand-\r\nlingsoffentlighet. Någon meddelarfrihet kan vi för-\r\nmodligen inte se fram emot.\r\nBeträffande dem som ser kampen mot arbetslöshet\r\nsom den allra viktigaste politiska frågan kan man\r\nfråga sig om inte sysselsättningskapitlet i första pela-\r\nrens avdelning 8 kan vara ett skäl att stödja fördraget.\r\nDet kommer att bli mer av rapportskrivande om sys-\r\nselsättningens utveckling både i unionen och i de\r\nenskilda medlemsstaterna. Erfarenheter kommer att\r\nutbytas. Rådet kommer att ge medlemsstaterna re-\r\nkommendationer. Sysselsättningspolitiken i de enskil-\r\nda länderna kommer att övervakas av en kommitté.\r\nAllt detta är troligen bra. Arbetslöshetsdebatten blir\r\nen institutionaliserad del av EU-politiken.\r\nVi för vår del tror dock inte att det går att på detta\r\nsätt bedriva en effektiv sysselsättningspolitik frikopp-\r\nlad från den ekonomiska politiken. EMU, konver-\r\ngenskraven och stabilitetspakten sätter fortfarande\r\nsnäva ramar för möjligheterna att effektivt bekämpa\r\narbetslösheten. Alltjämt är prisstabilitetsmål och bud-\r\ngetdisciplin stenhårt överordnade kampen mot arbets-\r\nlösheten. Jag menar att denna politik står i bjärt kon-\r\ntrast till den sysselsättningsunion som Ingvar Carlsson\r\nen gång argumenterade för före folkomröstningen om\r\nmedlemskapet. 20 miljoner arbetslösa och 57 miljoner\r\nfattiga kommer inte, mot bakgrund av den här politi-\r\nken, att se några större förändringar under de närmas-\r\nte åren.\r\nNär det gäller skrivningarna om miljön kan man\r\npeka på såväl framsteg som bakslag. Det är ett fram-\r\nsteg att uttryck som hållbar utveckling och miljö förs\r\nin som grundläggande mål och att de skall beaktas i\r\npolitiken. Det som diskuteras mest är den s.k. mil-\r\njögarantin i artikel 100a. Fortfarande finns det möj-\r\nligheter för ett land som vill behålla strängare regler\r\natt begära det när nya regler införs på EU-nivå. Nytt\r\när att kommissionen, när dispens ges, är skyldig att\r\ngrunda denna på vetenskapliga fakta. Man kan undra\r\nvad forskare tycker om att en kommission skall avgö-\r\nra vad som är vetenskapliga fakta eller inte. Ett med-\r\nlemsland som vill införa en nationell bestämmelse\r\nmåste visa att problemet är specifikt för medlemssta-\r\nten och att det hela baseras på vetenskapliga fakta.\r\nDet kommer att bli svårt att hävda t.ex. att en kemi-\r\nkalie är farlig i Sverige men inte i Danmark eller\r\nandra länder. Dispenser kommer det med all säkerhet\r\nbli mycket svårt att få.\r\nHerr talman! Sammantaget gör vi bedömningen att\r\ndet är relativt små framsteg som har gjorts inom t.ex.\r\npolitikområdena sysselsättning, miljö, öppenhet och\r\njämställdhet samt att de inte uppväger problemen med\r\nen ökad överstatlighet och vandringen mot en federal\r\nstatsbildning i Europa.\r\nSenare i debatten kommer Eva Zetterberg att ta\r\nupp argument kring folkomröstningsfrågan. Jan Jen-\r\nnehag kommer att ta upp debatten om den gemen-\r\nsamma utrikes- och säkerhetspolitiken. Kenneth Kvist\r\nkommer att ta upp de konstitutionella frågorna.\r\nHerr talman! Med detta yrkar jag bifall till reser-\r\nvationerna 1, 4, 5, 6, 7, 14 och 17.</pre><pre>I detta anförande instämde Tanja Linderborg,\r\nKenneth Kvist, Alice Åström och Eva Zetterberg (alla\r\nv) samt Ragnhild Pohanka (mp).</pre><pre>Anf.  5  GÖRAN LENNMARKER (m) re-\r\nplik:\r\nHerr talman! Jag begärde replik på Bengt Hurtig\r\ndärför att jag blev nästan upprörd över hans historie-\r\nskrivning. Europa är den världsdel som har haft den\r\nblodigaste historien under detta sekel. Vi har haft två\r\nvärldskrig, som i allt väsentligt varit europeiska in-\r\nbördeskrig. Vi har haft tre totalitära ideologier som\r\nhar slaktat människor i tiotals miljoner; nationalso-\r\ncialismen, fascismen och kommunismen.\r\nVad Europa har lärt sig är att om vi skall få frihet,\r\nfred och välstånd på vår kontinent behöver vi ett fast\r\nförpliktande samarbete. Det är den fundamentala\r\nlärdomen av 1930-talets misslyckanden. Och Europa\r\nlärde sig efter andra världskriget. I västra halvan av\r\nEuropa byggde vi upp fasta förpliktande institutioner,\r\ninte de \"vackert-väder-institutioner\" som vi hade\r\nunder mellankrigstiden, som fungerade när alla var\r\növerens men som inte klarade det längre när somliga\r\nbörjade bryta mot det hela.\r\nDet är, jämfört med det som Bengt Hurtig sade, en\r\nhelt annan historisk erfarenhet som hela den europeis-\r\nka integrationen bygger på.</pre><pre>Anf.  6  BENGT HURTIG (v) replik:\r\nHerr talman! Jag hoppas att Göran Lennmarker\r\nhar rätt, men det är också andra krig som har förts\r\nunder århundradenas lopp över hela jordklotet, på alla\r\nde fem kontinenterna, just från europeiska stormakter.\r\nTiotals miljoner indianer utrotades i Amerika. Över-\r\ngreppen i kolonierna i Afrika och Asien är väl doku-\r\nmenterade. Också av den historien måste Europa\r\nnaturligtvis dra sina slutsatser.</pre><pre>Anf.  7  GÖRAN LENNMARKER (m) re-\r\nplik:\r\nHerr talman! Detta skedde innan den europeiska\r\nintegrationen påbörjades under efterkrigstiden. Det\r\nhar skett en avkolonisering. Det kan knappast det\r\neuropeiska integrationsarbetet beskyllas för. De be-\r\ngångna missdåden i Europa gentemot världsdelar är\r\nockså en viktig del av Europas historia. Vi skall inte\r\nskyla över de mörka kapitlen i historien, men det är\r\nviktigt att vi har dragit lärdom av detta och insett att\r\nett fast förpliktande samarbete är viktigt. Dessutom\r\ntittar man nu i många andra världsdelar på Europa, för\r\natt se om man själv inom sina regioner kan skapa ett\r\nfastare samarbete, vilket vore till stor fördel på åtskil-\r\nliga håll.</pre><pre>Anf.  8  BENGT HURTIG (v) replik:\r\nHerr talman! Jag har deltagit i ganska många år i\r\nden europeiska debatten, och jag stöter då och då på\r\nargumentationen att Europa skall spela sin roll, unge-\r\nfär som i gamla tider på världsarenan. När Kanada\r\ngrep fiskebåtarna utanför deras kust diskuterade EU-\r\nparlamentet att man skulle ha haft en flotta för att\r\nkunna frita det spanska fiskefartyget.\r\nTendenserna i det här sammanhanget är för mig\r\nibland oroande. Nu tror jag att särskilt de alliansfria\r\nstaterna, som har en annan historia, kan utgöra en\r\nbroms på den här typen av politik.\r\nJag ville med mina citat från Europarörelsens\r\ngrundare visa vilka perspektiv som då fanns, och som\r\nden generation som skapade den europeiska unionen\r\nefter andra världskriget fick sin utbildning i, nämligen\r\npå 20- och 30-talet.</pre><pre>Anf.  9  ISA HALVARSSON (fp) replik:\r\nHerr talman! Jag vill be Vänsterpartiet om ursäkt.\r\nJag påstod att Vänsterpartiet står bakom reservation\r\nnr 20 som handlar om att miljöskatter skall avgöras\r\nsom miljöbeslut och ej som skattebeslut. Jag blev\r\nuppmärksammad på att Vänsterpartiet inte står bakom\r\nden reservationen. Jag vet inte varför jag fick för mig\r\ndet. Ibland tror jag att man ser det man vill se, och jag\r\nville väl se en ljusglimt i det förgrämda nej-sägandet.</pre><pre>Anf.  10  BENGT HURTIG (v) replik:\r\nHerr talman! Vi har tittat på den reservationen. I\r\nvissa sammanhang skulle vi nog kunna tänka oss\r\nmajoritetsbeslut för att tvinga fram skatteregler på\r\nmiljöområdet, men den här reservationen är väldigt\r\ngenerellt skriven och slår över hela området. Jag vill\r\ninte se t.ex. att EU med majoritetsbeslut inför koldi-\r\noxidskatt på värmeproduktion från biomassa. Det här\r\nmåste man avgöra i varje konkret fall, och därför är\r\nreservationen litet för allmänt skriven. Men vi kom-\r\nmer att fortsätta den här diskussionen.</pre><pre>Anf.  11  PETER ERIKSSON (mp):\r\nHerr talman! När Magnus Härenstam i Jeopardy\r\nger svaret \"Hundratals nya små och stora steg på\r\nvägen mot att göra EU till en federal stat\" blir frågan\r\n\"Vad är Amsterdamfördraget?\". Jag tror att vi kom-\r\nmer att vara ganska eniga om den saken om några år.\r\nJag är också enig med dem som säger att det här inte\r\när samma revolution som när Maastrichtfördraget\r\nkom till. Det var ett jättekliv, och det här har mer\r\nkaraktären av många små och större steg.\r\nEn sak som har uppmärksammats mindre i den\r\ndebatt som trots allt har förekommit är att EU i och\r\nmed det här fördraget för första gången får karaktären\r\nav att majoritetsbeslut dominerar inom alla EU:s\r\nbeslutsområden. Majoritetsbeslut blir dominerande\r\ninom hela EU, inom alla pelare. Det här är intressant,\r\noch jag tycker att det borde uppmärksammas mer.\r\nInom utrikespolitiken är det t.ex. helt klart att det\r\nkommer att vara majoritetsbeslut som dominerar i\r\nframtiden. Det är inte någonting som man får en\r\nkänsla av när man lyssnar på regeringens beskriv-\r\nningar.\r\nVilka är det som blir vinnare i och med det här\r\nfördraget? Jag tycker att de som måste ses som de\r\nstora vinnarna är EU:s institutioner.\r\nEU-parlamentet får en betydligt starkare makt-\r\nställning än i dag. Inom en lång rad områden - det har\r\nockså listats i detta betänkande - får EU-parlamentet\r\nmer makt, mer att säga till om.\r\nEG-domstolen får betydligt mer makt än man har i\r\ndag, och man har redan i dag en stark ställning. EG-\r\ndomstolen har drivit på integrationssamarbetet mot en\r\ngemensam statsbildning. Men man får ännu mer att\r\nsäga till om. Sveriges riksdag kommer i dag att ta\r\nsärskilda beslut om att överlämna beslutsbefogenheter\r\ntill EG-domstolen. Det gäller inom rättsområdet.\r\nEU-kommissionen kommer också att få en betyd-\r\nligt starkare ställning, t.ex. inom utrikespolitiken men\r\nockså inom andra områden, eftersom man lyfter över\r\nen lång rad områden till s.k. överstatliga beslut.\r\nKommissionen får då initiativrätt, ensamrätt på att ta\r\ninitiativ till nya beslut.\r\nSå här kan man hålla på; EU:s institutioner får en\r\nefter en mer makt.\r\nVilka är då de som förlorar makt? Jo, det är na-\r\nturligtvis de 15 olika nationella parlamenten; Sveriges\r\nriksdag, det danska folketinget, det brittiska parlamen-\r\ntet och alla de andra inom EU. I förlängningen är det\r\nfolken i Västeuropa som förlorar makt, därför att man\r\növerlämnar makt till en odemokratisk struktur. Man\r\nlåter demokratiska beslut, makten över demokratiska\r\nbeslut, försvinna genom fingrarna ut till institutioner\r\nsom styrs med en byråkrati och som inte kan ställas\r\ntill ansvar för det som de beslutar om.\r\nDet här är en väldigt farlig utveckling. Man kan\r\nundra vart vi är på väg. Är det mot en federal stat?\r\nVar är vi i så fall i den processen? Hur långt skall vi\r\ngå?\r\nJag tycker att regeringen och Lena Hjelm-Wallén\r\nom något borde ställas till svars för och tala om hur\r\nlångt man är beredd att gå. Är det hit men inte längre?\r\nÄr det att vi skall gå en ytterligare vända under nästa\r\nmandatperiod, en ny regeringskonferens, där vi över-\r\nlämnar ännu mer makt till de stora länderna, där ännu\r\nmer av vetorätten försvinner, eller är det nog nu? Det\r\när en sådan grundläggande och viktig fråga som jag\r\ntycker att Lena Hjelm-Wallén måste svara på i dag.\r\nRiksdagen har litet grand tagit ställning i de här\r\nfrågorna tidigare. Redan när vi gick med i Europeiska\r\nunionen för några år sedan har man sagt att överlåtel-\r\nse av beslutsbefogenheter inte kan ske i en sådan\r\nutsträckning att regeringsformens bestämmelser om\r\nstatsskickets grunder upphör att vara giltiga. Riksda-\r\ngens ställning som det främsta statsorganet får inte\r\ngenom överlåtelse av normgivningsmakten urholkas i\r\nväsentlig grad.\r\nJag tycker att det är helt uppenbart att vi redan har\r\npasserat den punkt där riksdagens ställning urholkas i\r\nväsentlig grad i normgivningsprocessen. Riksdagen\r\nhar faktiskt blivit ett rådgivande organ till regeringen i\r\nlagstiftningsprocessen i stället för att vara den lagstif-\r\ntande makten. Men majoriteten hänvisar fortfarande\r\ntill det här i riksdagen. Man säger fortfarande att det\r\ninte har hänt någonting väsentligt. Det tycker jag är\r\nmycket betänkligt. Följer man med över huvud taget i\r\nvad som händer? När tar man klivet över den här\r\nribban, som jag tycker att man redan måste ha insett\r\natt vi har stigit förbi?\r\nJag tycker att Lena Hjelm-Wallén, som är här nu,\r\nregeringen i sin helhet och riksdagen beter sig som\r\nkräftorna i grytan. De tänker sig att hoppa ur när det\r\nblir för varmt. Men de upptäcker aldrig att det blir för\r\nvarmt, därför blir de kokta.\r\nSteg för steg urholkas statsskickets grunder och\r\nriksdagens ställning. Men majoriteten upptäcker inte\r\natt någonting har hänt, därför hamnar vi i en federal\r\nstat och svenska folkets möjlighet att påverka framti-\r\nden eroderas. Men det fattas aldrig något beslut om\r\ndet i Sveriges riksdag. Det bara blev så, antagligen.\r\nVarför är det då så väldigt bråttom, kan man und-\r\nra. Amsterdamfördraget skall inte träda i kraft förrän\r\ntidigast nästa år. Det finns inte heller något formellt\r\ndatum när det måste träda i kraft. Det är väldigt bråt-\r\ntom att anta detta. Vi har haft en forcerad behandling i\r\nriksdagen, en forcerad remissomgång, därför att det\r\ngäller att till varje pris undvika att svenska folket får\r\nvara med i den här processen.\r\nDet stora problemet för regeringen är att en väldig\r\nmajoritet av svenska folket faktiskt är kritisk redan till\r\ndet som gäller i dag. Jag tror att det är en ganska lugn\r\nbedömning man kan göra, att en majoritet av svenska\r\nfolket inte vill ta ytterligare steg mot överstatlighet.\r\nMan tycker att det är nog med den byråkrati vi har fått\r\nredan. Och de många vill redan träda ur EU. Majorite-\r\nten, åtminstone 60 % i de flesta mätningar, tycker att\r\ndet är dåligt redan. Nu är det så att nästan 90 % här i\r\nriksdagen verkar tycka att man skall ta ytterligare steg\r\ni stället och fortsätta att överlåta beslutanderätten.\r\nRegeringen har valt att vara följsam mot EU:s\r\nstormakter och representera minoriteten här hemma.\r\nDet har varit viktigare att vara en duktig representant,\r\ndeltagare i det gemensamma samarbetet, och följa\r\nstormakternas, framför allt Tysklands och Frankrikes,\r\nsträvanden så gott det går än att representera det\r\nsvenska folket. Därför har det blivit så att regeringens\r\nvärsta och största motståndare är svenska folket. Det\r\när ju en tragisk utveckling att vi har fått det så, att\r\nregeringens fiender är svenska folket. Det är det som\r\nmåste anses ligga bakom situationen att det till varje\r\npris gäller att i riksdagen fatta de här besluten innan\r\nsvenska folket har val till riksdagen i höst.\r\nMan kunde faktiskt ha valt att göra den här änd-\r\nringen i beslutsöverlåtelsen genom att fatta beslut på\r\nsamma sätt som man gör när man ändrar grundlagen.\r\nDå hade vi, som det står i Sveriges grundlag, fått fatta\r\nett beslut före valet och ett beslut efter valet. Svenska\r\nfolket hade fått vara med i beslutsprocessen, man\r\nhade kunnat ta ställning till detta den 20 september.\r\nMan kunde också, som vi har föreslagit, ha beslu-\r\ntat att hålla en folkomröstning, som man gör i Dan-\r\nmark, Irland och Portugal. Då hade man också låtit\r\nsvenska folket vara med. Man kunde också ha beslutat\r\natt skjuta på hela beslutsprocessen till i höst. Det finns\r\nflera andra länder som kommer att besluta om ratifi-\r\nceringen i höst. Det är inte nödvändigt att anta detta\r\nnu. Det är inte så bråttom reellt sätt.\r\nMen regeringen har bråttom, för man vill till varje\r\npris undvika att svenska folket skall kunna vara med i\r\nden här processen.\r\nOm vi går tillbaka till själva sakinnehållet vill jag\r\nerinra om att när vi fick en redovisning här i riksda-\r\ngen efter det att förhandlingarna var färdiga var reak-\r\ntionen från regeringen att detta var bingo för Sverige.\r\nDet var toppen. Stora framsteg för svensk förhand-\r\nlingskonst hade nåtts genom Amsterdamfördraget och\r\nförhandlingarna i Amsterdam som skedde på somma-\r\nren. Man sade att miljögarantin skärpts, att miljöfrå-\r\ngorna tagit stora kliv framåt, som Helena Nilsson\r\nsäger här nu. Man sade att man löst många problem\r\nmed arbetslösheten. Man sade också att man fått in en\r\nsvensk offentlighetsprincip. Det var ett stort steg\r\nframåt.\r\nOm man tittar litet mer noggrant på en och en av\r\nde här frågorna får man inte längre samma bild. Följer\r\nman vad hela miljörörelsen enigt har sagt efteråt fin-\r\nner man att det inte blev någon skärpning av miljöga-\r\nrantin. Det var ett bra säljargument för Amsterdam-\r\nfördraget då. Men efteråt bleknar den bilden.\r\nDet visade sig i stället att man tillsatt ytterligare\r\nvillkor för att ett enskilt land skall kunna gå före på\r\nmiljöområdet. Det blir svårare att gå före på miljöom-\r\nrådet. Själva miljögarantin har vidgats, men det blir\r\nsvårare genom att man tillsätter ytterligare villkor,\r\nt.ex. om den inre marknadens funktion, som inte fanns\r\ntidigare.\r\nNär det gäller nya regler måste miljöproblemet va-\r\nra speciellt för just det landet. Hur många mil-\r\njöproblem är speciella för just det landet? Och de\r\nmåste ha uppkommit efter det att EU har fattat beslut\r\nom den nya regeln. I de flesta fall är det bara så att\r\nman kanske råkar upptäcka problemen efteråt. De har\r\ninte uppkommit då. Så var det med det bingoutropet.\r\nProblemet med arbetslösheten har inte heller lösts.\r\nJag tror inte att man kan säga att det finns någon fack-\r\nförening som ropat heureka och sagt: Nu grejar det\r\nsig i alla fall. Våra medlemmar här i Byggnads eller\r\nMetall får jobb. Det är inte så det funkar.\r\nEU har satt frågan om att klara av arbetslösheten\r\nhögst på dagordningen sedan sommaren 1993. Än så\r\nlänge har det inte lett några steg vidare. Men det är\r\nprecis det som man nu har formulerat i Amsterdam-\r\nfördraget. Sommaren 1993 var inte Sverige medlem i\r\nunionen, såvitt jag minns.\r\nNär det gäller öppenheten är det på ungefär sam-\r\nma sätt. Där har vi en praxis som nu formuleras i\r\nAmsterdamfördraget. Det är ett steg framåt, det tycker\r\njag att man kan hålla med om. Det är ingen stor för-\r\nändring. Vi vet inte hur det hela kommer att sluta. Det\r\när institutionerna själva som bestämmer om det skall\r\nbli någon öppenhet och i vilken grad handlingar skall\r\nsläppas ut eller hemligstämplas.\r\nJag kan gå in på många fler frågor. En stor för-\r\nändring är en stor svensk framgång. Det gäller det\r\nmilitära området. Sverige drev på tillsammans med\r\nFinland att EU skall få möjligheten att sätta in militär\r\nmakt i internationella krishärdar.\r\nDanmark, som är med i Nato, har fått ett undan-\r\ntag. Landet deltar inte i det försvarspolitiska samarbe-\r\ntet. Men Sverige driver på att göra EU till en militär\r\nmaktfaktor. Jag tycker att det är uppseendeväckande\r\natt det har blivit så.\r\nAnnika Nordgren kommer att gå vidare inom det\r\nhär området. Det har hänt mycket på de utrikespoli-\r\ntiska och militära områdena. Kia Andreasson kommer\r\natt tala om det. Det har också hänt mycket på rättsom-\r\nrådet. Birger Schlaug kommer senare under debatten\r\natt ta upp viktiga EU-frågor.\r\nJag vill till sist säga några ord till Helena Nilsson.\r\nHon sade att flexibel integration ger möjlighet för\r\nnågra länder att gå vidare mot ett alleuropeiskt sam-\r\narbete. Jag skulle vilja veta hur det ger möjlighet till\r\nett alleuropeiskt samarbete. Är det inte så att några\r\nländer kan ta nya steg mot en federal stat?\r\nFolkpartiets Isa Halvarsson säger att det är viktigt\r\nmed fred och demokrati i ett enat Europa. Vetorätten\r\nmåste bort. Är EU vägen till demokrati i Europa? Isa\r\nHalvarsson måste utveckla den saken närmare.\r\nJag vill reservera mig på några punkter. Jag yrkar\r\nbifall till reservationerna 2, 3, 4 och 5, som handlar\r\nom beslutsformerna, men också 9, som handlar om\r\nasylrätten. Det är mycket graverande att Sverige bi-\r\ndrar till att urholka asylrätten och Genèvekonventio-\r\nnen. Sedan är det också reservation 15.</pre><pre>I detta anförande instämde Per Lager, Ragnhild\r\nPohanka, Thomas Julin, Annika Nordgren, Kia And-\r\nreasson, Eva Thede, Gunnar Goude, Marianne Sa-\r\nmuelsson och Eva Goës (alla mp).</pre><pre>Anf.  12  HELENA NILSSON (c) replik:\r\nHerr talman! När jag har blivit tillfrågad av Peter\r\nEriksson skall jag också svara. Jag skall börja med\r\nPeter Erikssons kommentar angående miljön.\r\nHerr talman! Miljöfrågorna har stärkts. Det är ett\r\nbevis på att regeringen har varit lyhörd. Regeringen\r\npåbörjade sitt arbete med miljöfrågorna i en bisats.\r\nMen efter att ha lyssnat på debatterna blev regeringen\r\nkonstruktiv och drev på arbetet i regeringsförhand-\r\nlingarna. Regeringen skall ha en eloge för det. Det\r\nfaktiska utfallet av regeringsförhandlingarna innebär\r\nenligt Centerpartiets uppfattning en förstärkning av\r\nmiljöfrågorna - inte minst den s.k. miljögarantin.\r\nTill den konkreta frågan om den flexibla integra-\r\ntionen. Det är en möjlighet i samband med Amster-\r\ndamfördraget som står till buds med den karaktär som\r\nunionen har. Några länder kan gå före i samarbetet\r\nutan att ändra den grundläggande unionskaraktären.\r\nDet är den frågan vi har att ta ställning till i dag, och\r\nmajoriteten anser att den inte på något område går i\r\nmer federalistisk inriktning.\r\nVi i Centerpartiet bedömer att den flexibla integ-\r\nrationen kan leda till ett alleuropeiskt samarbete utan\r\natt det blir ett mer federalistiskt samarbete. Det är mitt\r\nsvar på Peter Erikssons fråga.</pre><pre>Anf.  13  PETER ERIKSSON (mp) replik:\r\nHerr talman! Jag har litet svårt att förstå Helena\r\nNilssons argumentation. Den flexibla integrationen\r\ninnebär att några länder går före i riktning mot majori-\r\ntetsbeslut inom nya områden. Det blir i riktning mot\r\nen federal stat. Precis samma har skett inom Schengen\r\noch sker nu inom EMU. Nya områden tas in, och\r\nandra följer efter. Med ordet alleuropeiskt låter det\r\nsom om hela Europa är med. Det är precis motsatsen.\r\nDet är några få som går före. Det är det intryck jag\r\nfår.\r\nSedan var det frågan om miljögarantin, Helena\r\nNilsson. Inför förhandlingarna sade både Centern och\r\nKristdemokraterna att man ville ha en villkorslös\r\nmiljögaranti. Nu säger Helena Nilsson att det blir\r\nbättre, fastän det har blivit ytterligare villkor, ytterli-\r\ngare försvåranden för att något land skall kunna gå\r\nföre. Hela miljörörelsen är enig om att detta är be-\r\ndrövligt. Ändå har Helena Nilsson mage att säga att\r\ndet har blivit bättre. Jag tycker att det är magstarkt.</pre><pre>Anf.  14  HELENA NILSSON (c) replik:\r\nHerr talman! Jag vidhåller vad jag tidigare har\r\nsagt. Miljöarbetet har förstärkts. Det får stå för Peter\r\nErikssons dåliga omdöme att uttala huruvida det är\r\nmagstarkt eller inte som ett argument i Sveriges riks-\r\ndag.\r\nPeter Eriksson bör läsa utrikesutskottets betän-\r\nkande på s. 26, där utrikesutskottet refererar till vad\r\nsom har sagts i det utskott Peter Eriksson själv är\r\nledamot i när det gäller synen på den flexibla integra-\r\ntionen. Den skall ske inom de samarbetsramar Ams-\r\nterdamfördraget ger, dvs. att det inte leder till en ökad\r\nfederalistisk inriktning av samarbetet. Med detta har\r\njag svarat på frågan. Jag ställer mig, till skillnad från\r\nPeter Eriksson, bakom Amsterdamfördraget.</pre><pre>Anf.  15  PETER ERIKSSON (mp) replik:\r\nHerr talman! Det är intressant att Centern driver\r\ndenna inställning. T.o.m. regeringen beklagar i pro-\r\npositionen att det blev så med frågan om flexibel\r\nintegration.\r\nCentern säger utåt att man inte är för och argu-\r\nmenterar ofta för en federalistisk riktning inom EU.\r\nNu säger man att detta är bra, fast det är tydliga steg i\r\nden riktningen.\r\nDet är skönt att säga att Helena Nilsson inte väg-\r\nrar erkänna att hon ställde krav på en villkorslös mil-\r\njögaranti. Det hedrar henne. Jag håller med om att det\r\nvar riktigt.</pre><pre>Anf.  16  ISA HALVARSSON (fp) replik:\r\nHerr talman! Jag är inte för ett Europas förenta\r\nstater. Men om det skall bli kraft bakom EU:s ageran-\r\nde krävs det att vetorätten tas bort i vissa fall. EU och\r\nmedlemsländerna är demokratier. Man förbinder sig\r\natt respektera allmänna principer om frihet, demokrati\r\noch mänskliga rättigheter.\r\nPeter Eriksson frågade vart vi är på väg. Det visste\r\nMiljöpartiet redan vid folkomröstningen. I debatter\r\nförde ni fram att svenska flaggan skulle försvinna.\r\nSverige skulle inte få delta i OS under svensk natio-\r\nnalitet. Påven skulle bestämma över jämställdheten.\r\nHar Miljöpartiet gjort någon uppföljning av farhå-\r\ngorna? I så fall skulle ni veta att vi fortfarande har\r\nsvenska flaggan. Vi har nyss deltagit i OS, och vi\r\nskall snart delta i VM. I fördraget står det att jäm-\r\nställdheten skall bli en grundprincip för EU som skall\r\ngälla alla samarbetsområden.</pre><pre>Anf.  17  PETER ERIKSSON (mp) replik:\r\nHerr talman! Man kan naturligtvis använda vilka\r\nargument som helst. Jag var medlem i Miljöpartiet vid\r\nfolkomröstningen. Jag har inte sett något dokument\r\nsom Miljöpartiet har antagit där det framgår att den\r\nsvenska flaggan kommer att förbjudas. Det är inte den\r\navgörande frågan. Det finns andra saker som är vikti-\r\ngare. Där har det visat sig att vi i stor utsträckning har\r\nfått rätt.\r\nDebatten i samband med folkomröstningen var\r\ninte det sista steget. Nu kommer det nya steg med\r\nytterligare överlåtelse av beslutsrätten. Det håller\r\nriksdagen med om. Därför måste vi i dag i flera fall\r\nfatta beslut med tre fjärdedels majoritet. Ännu mera\r\nmakt skall överföras. Isa Halvarsson säger att Folk-\r\npartiet vill gå ännu längre. Men vilket är slutmålet -\r\nom det inte är ett Europas förenta stater? Jag tycker\r\ninte att det finns någon logik i resonemanget när man\r\nsäger att man vill gå betydligt längre, och ändå inte\r\nvill gå ända fram. Finns det någon slutstation, och var\r\nligger den i så fall?</pre><pre>Anf.  18  ISA HALVARSSON (fp) replik:\r\nHerr talman! Slutstationen är att vi i Folkpartiet\r\ninte vill ha ett Europas förenta stater. Vi vill ha vår\r\nnation kvar, och det kommer vi också i fortsättningen\r\natt vilja. Vi tycker att EU-samarbetet har varit till\r\növervägande del positivt.</pre><pre>Anf.  19  PETER ERIKSSON (mp) replik:\r\nHerr talman! Jag tror att det är ungefär som med\r\nkräftorna jag pratade om tidigare. Isa Halvarsson\r\ntycker att vi måste ha kvar den svenska flaggan, men i\r\növrigt finns det nog inte så många viktiga saker. Jag\r\nhar aldrig sett någon riktig lista från Folkpartiet. Jag\r\nvet att Bo Könberg någon gång har talat om att vi\r\nmåste ha kvar sjukvårdsfrågorna nationellt. Han var ju\r\nsjukvårdsminister, vad jag minns. Men något annat\r\nhar jag inte hört.</pre><pre>Anf.  20  HOLGER GUSTAFSSON (kd):\r\nHerr talman! Jag vill börja med att yrka bifall till\r\nutskottets hemställan i betänkandet om Amsterdam-\r\nfördraget. Jag vill också i sammanhanget yrka bifall\r\ntill vår reservation nr 13. Vi står naturligtvis bakom\r\nvåra övriga reservationer också, men för tids vinnande\r\nnöjer vi oss med att yrka bifall till denna.\r\nHerr talman! Så har kammaren återigen av radar-\r\nparet Hurtig och Eriksson fått uppleva en makalös\r\nsvartskrivning och svartmålning av ett steg framåt i\r\nEU-sammanhang. Det är förvånande, och svårt att\r\nriktigt förstå, var de får alla negativa argument ifrån\r\noch hur svart man kan läsa olika resultat, även om\r\nman har den allra största ambition.\r\nVi vet naturligtvis att resurserna som dessa partier\r\nhar i Bryssel har valt att i stället för att försöka ut-\r\nveckla unionen använda sina medel för att skicka hem\r\nmer svart färg att måla den svenska opinionen med.\r\nMen jag är ändå förvånad över att man kan vara så\r\ndyster som man här har redovisat.\r\nHerr talman! Vi som sätter vår tillit till, och bär på\r\nen övertygelse om, att ökat samarbete och ökad öp-\r\npenhet mellan Europas folk främjar fred och frihet,\r\noch att det skapar förutsättningar för en rättvisare\r\nekonomisk fördelning mellan människor i vår region,\r\ni Europa, har anledning att se Amsterdamfördraget\r\nsom en framgång för Europas folk.\r\nRegeringskonferensen som föregick Amsterdam-\r\nfördraget avslutades på ett sätt som de flesta förhand-\r\nlingar gör, dvs. både med glädjeämnen och med be-\r\nsvikelser.\r\nVi kan konstatera tre grundläggande målsättningar\r\ni regeringskonferensen:\r\natt förnya unionen\r\natt skapa ett medborgarnas Europa\r\natt förbereda utvidgningen mot öst\r\nHerr talman! Kristdemokraterna har konsekvent\r\nunderstrukit att EU:s främsta uppgift är att främja fred\r\noch solidaritet. Det innebär att utrikes- och säkerhets-\r\npolitiken tillsammans med den förestående utvidg-\r\nningen av unionen måste prioriteras framför allt annat\r\narbete.\r\nBeslutsreglerna har ändrats i Amsterdamfördraget.\r\nEtt medlemsland som inte kan acceptera att omfattas\r\nav ett beslut kan välja att lägga ned sin röst och på så\r\nvis undvika att hindra övriga länder att gå vidare.\r\nDetta ger ett effektivare beslutsfattande, och det inne-\r\nbär en vinst, inte bara för de länder som vill fatta\r\nbeslut, utan även för det land som väljer att stå utan-\r\nför. Vetorätten finns faktiskt kvar.\r\nDet har sagts tidigare att en analysenhet skall ska-\r\npas, och så skall det också bli. Enheten skall utarbeta\r\nen långsiktig strategi för att skapa analysunderlag för\r\nbeslut som skall ge en tidig förvarning för potentiella\r\nkonflikter som finns i Europa och i dess närhet.\r\nPetersbergsuppgifterna finns med, och de har ock-\r\nså skrivits in i fördraget. Uppgifterna gäller humanitä-\r\nra insatser, räddningsinsatser, fredsbevarande uppdrag\r\noch insatser av stridskrafter vid krishantering, inklusi-\r\nve fredsskapande. De här uppgifterna ger Sverige och\r\növriga alliansfria länder en möjlig och en viktig platt-\r\nform för deltagande i fredsarbetet.\r\nHerr talman! När det gäller mänskliga rättigheter\r\nhar en viss framgång uppnåtts i det nya fördraget\r\nbeträffande ickediskriminering. En ny artikel, nr 6 a,\r\nger rådet möjlighet att vidta åtgärder mot diskrimine-\r\nring på grund av kön, ras, etniskt ursprung, religion\r\noch de andra kända faktorerna. Det är ett viktigt steg\r\npå vägen för att göra EU mer medvetet på detta om-\r\nråde. Vi kristdemokrater skulle gärna ha velat se att\r\nett förbud mot diskriminering hade skrivits in i för-\r\ndraget. Det hade varit ännu bättre.\r\nEnligt vår uppfattning är det en besvikelse att inte\r\nEuroparådets konvention om mänskliga rättigheter har\r\ninförlivats i fördraget.\r\nDet är bra att man nu anger ett tidsperspektiv för\r\natt besluta om åtgärder som rör asyl, skydd av flyk-\r\ntingar, ansvarsfördelning, invandring, olaglig invand-\r\nring samt rättigheter för tredjelandsmedborgare som\r\nlegalt vistas i EU.\r\nNär det gäller unionens demokratiska utveckling\r\nfinns det en vanligt förekommande kritik mot EU,\r\nsom har gällt det demokratiska underskottet. Därför\r\nhar medlemsländerna nu enats om att öka öppenheten\r\noch insynen i unionens arbete. Rådets omröstningar\r\nskall vara offentliga framöver.\r\nVi kristdemokrater ser Europaparlamentets ökade\r\ninflytande som en demokratisk framgång. Det europe-\r\niska folkets direktvalda parlament har naturligtvis en\r\nökande roll, och det tycker vi är viktigt.\r\nNär det gäller medborgarnas Europa är det en\r\nviktig signal till Europas ca 20 miljoner arbetslösa att\r\nEU-politiken kommer att fokusera på åtgärder som\r\nfrämjar sysselsättning och en bättre social standard.\r\nDen fria inre marknaden i Europa kompletteras på det\r\nhär sättet med ett socialt ansvarstagande. Det välkom-\r\nnar vi.\r\nFlexibiliteten innebär att ett antal länder kan gå\r\nvidare till ett fördjupat samarbete utan att alla med-\r\nlemsländer måste vara med. Den formen av samarbete\r\när begränsad genom en rad olika villkor. Villkoren\r\nlegitimerar flexibiliteten, som måste ses som en nöd-\r\nvändighet inför kommande utvidgningar. Jag tror inte\r\natt man skall underskatta att vissa länder av egen vilja\r\nvill gå vidare. Då måste också demokratin hitta vägar\r\nför detta.\r\nHerr talman! Jag skall säga något beträffande ut-\r\nvidgningen mot öst. Som så ofta har påpekats är\r\nöstutvidgningen en historisk uppgift för EU. Av soli-\r\ndaritetsskäl, för freden och för vår egen säkerhet är\r\ndet nödvändigt att bereda en väg för medlemskap för\r\nde nya demokratierna i Öst- och Centraleuropa. Att\r\nvärna freden genom gemenskap och solidaritet har\r\nvarit, och måste fortsätta att vara, EU:s främsta upp-\r\ngift. Det fortsatta och utvidgade samarbetet gynnar\r\ninte bara Europas folk, utan i förlängningen även\r\nsäkerheten i omvärlden.\r\nIngenting får därför komma i vägen för den ut-\r\nveckling mot medlemskap som har påbörjats i kandi-\r\ndatländerna.\r\nDet är därför oroväckande att man i Amsterdam\r\ninte kunde lösa några av de institutionella frågor som\r\ntidigare angivits som nyckelområden för utvidgning-\r\nen. Det beklagar vi.\r\nDet är framför allt tre frågor som kvarstår och som\r\nmåste se sin lösning, nämligen kommissionens fram-\r\ntida sammansättning, ökad användning av kvalificerad\r\nmajoritet för beslut i rådet samt en ny röstviktning i\r\nrådet.\r\nNär det gäller miljöfrågor vill jag säga att det\r\nslutliga resultatet måste anses alldeles otillräckligt för\r\nvår del, trots vissa framgångar inom miljöområdet.\r\nVisserligen bekräftas miljöfrågornas vikt av att en\r\nhållbar utveckling anges som ett mål, men de konkre-\r\nta åtgärderna har inte givits ett ökat utrymme i fördra-\r\nget, som vi skulle vilja ha sett.\r\nEn annan besvikelse på miljöområdet gäller mil-\r\njöskatter. Kristdemokraternas anser att ett beslut om\r\nmiljöskatter skall kunna fattas med kvalificerad ma-\r\njoritet i rådet.\r\nNär det gäller kriminaliteten vill jag säga att det i\r\noch med utvidgningen blir ännu viktigare att långtgå-\r\nende samarbete mot gränsöverskridande kriminalitet\r\nfinns på plats och fungerar effektivt. Dels blir unio-\r\nnens yttre gränser betydligt längre, dels är det ett\r\nfaktum att illegal handel i dag i stor utsträckning\r\ntransiterar från Öst- och Centraleuropa. Medborgar-\r\nnas trygghet är direkt beroende av den gemensamma\r\nkampen mot kriminalitet.\r\nNär det gäller asyl vill jag säga att den nya asyl-\r\npolitiken innebär ett allvarligt bakslag. Att Spanien\r\nlyckades få igenom ett protokoll som begränsar möj-\r\nligheterna för en medborgare i ett EU-land att söka\r\nasyl i ett annat land står i strid med flyktingkonven-\r\ntionen, som skall garantera obegränsad tillgång till\r\nasylansökan. Detta beklagar vi kristdemokrater, och\r\nvi kommer att arbeta för en förändring på det områ-\r\ndet.</pre><pre>Anf.  21  BENGT HURTIG (v) replik:\r\nHerr talman! Holger Gustafsson menade att vi\r\nsvartmålar den europeiska unionen och använder\r\nparlamentets resurser för att skicka hem våra negativa\r\nrapporter.\r\nVi står för en strategi i båda dessa avseenden. Det\r\nvi är kritiska mot i den europeiska unionen försöker vi\r\nnaturligtvis att förändra genom arbete i Europaparla-\r\nmentet. Vi deltar i rapportskrivande och lägger fram\r\nförslag i de utskott där vi får möjlighet att medverka.\r\nEn av våra ledamöter har skrivit en viktig rapport\r\nför att medlemsstaterna skall ta itu med våldet mot\r\nkvinnor i Europa. 1998 har blivit ett år mot kvinno-\r\nvåldet i Europa just därför att en vänsterpartist har\r\nskrivit en rapport och jobbat tillsammans med den\r\neuropeiska kvinnorörelsen omkring just dessa frågor.\r\nDet måste väl ändå vara positivt, Holger Gustafsson.</pre><pre>Anf.  22  HOLGER GUSTAFSSON (kd) re-\r\nplik:\r\nHerr talman! Jag är den första att glädjas om\r\nVänsterpartiet åstadkommer positiva framsteg inom\r\nEU-parlamentet. Det är mycket värdefullt. Men det vi\r\nsom parlamentariker i denna kammare och svenska\r\nfolket upplever både från Vänstern och Miljöpartiet är\r\ndenna ständiga svartmålning av allt som har med EU\r\natt göra. Jag skulle vilja späda på det hela litet grand\r\ngenom att säga att det ofta är väldigt onyanserat.\r\nVi hörde från talarstolen tidigare beskrivningen att\r\nnästan alla politiska beslut nu är majoritetsbeslut.\r\nSedan lade man till att det gällde alla beslut som är av\r\nbetydelse. Där fick man utrymme att vara sannings-\r\nenlig. Man ger opinionen ett intryck av att det gäller\r\nnästan allt. På samma sätt säger man att parlamentet\r\nsnart inte har någon makt kvar.\r\nVi som sitter i EU-nämnden vet ändå att det poli-\r\ntiska område där EU kommer oss till mötes utgör en\r\nliten del av samhället. Jag kan inte säga någon siffra.\r\nLåt oss säga att EU har ett engagemang i ett par tre\r\nprocent av de hundra. Då kan man inte säga att det\r\nsvenska parlamentet saknar betydelse i lagstiftningen.</pre><pre>Anf.  23  BENGT HURTIG (v) replik:\r\nHerr talman! Är det något område där parlamentet\r\nsaknar betydelse så är det på EU-nämndens område.\r\nVi utgör ett bollplank. Regeringen informerar oss om\r\nvilka beslut man tänker fatta när man far ned på mi-\r\nnisterrådsmötena. Däremot sker det ingen beredning i\r\nutskottet av dessa ärenden, så att vi kan vara en jäm-\r\nbördig part i dialogen.\r\nÄven många forskare uppfattar i dag riksdagens\r\nsätt att medverka i besluten i EU-nämnden som en\r\nskenverksamhet när det gäller parlamentariskt infly-\r\ntande. Den frågan kommer vi att debattera i betydan-\r\nde utsträckning framöver.</pre><pre>Anf.  24  HOLGER GUSTAFSSON (kd) re-\r\nplik:\r\nHerr talman! Det är min erfarenhet - jag har suttit\r\nmed i EU-nämnden sedan den kom till - att vi till\r\nhuvuddelen blir ganska eniga om de ärenden som\r\nregeringen har berett och som vi behandlar där. Re-\r\ngeringen kommer riksdagen till mötes, och vi har\r\nmöjlighet att ge synpunkter på ärendena. Enligt min\r\nerfarenhet har EU-frågorna fortfarande karaktär av\r\nutrikespolitiska frågor. Vi söker en ganska stor enig-\r\nhet. Vi har möjlighet att diskutera i EU-nämnden.\r\nVi kan naturligtvis välja en annan form där riks-\r\ndagen kan binda EU-nämnden. Det kan man diskutera\r\ni framtiden. Men till syvende och sist har man möjlig-\r\nhet att avsätta regeringen om den inte lever upp till de\r\nförväntningar som riksdagen har. Demokratin finns\r\nändå där i slutändan.</pre><pre>Anf.  25  PETER ERIKSSON (mp) replik:\r\nHerr talman! Det som Holger Gustafsson tar upp\r\nnu är väldigt intressant. Han säger att bara ett par\r\nprocent av lagstiftningsbesluten fattas inom EU. Det\r\nvisar verkligen att vi har helt olika bild av situationen.\r\nJag menar att det fattas betydligt fler beslut - ock-\r\nså lagstiftande beslut - inom EU än vad det gör i\r\nSveriges riksdag. Väldigt många stora områden har\r\nhelt och hållet överlåtits till EU. Det gäller hela jord-\r\nbruksområdet, som EU helt och hållet har mandat på.\r\nSvenska beslut är bara en uppföljning av beslut. De\r\ngäller i stort sett om vi skall använda oss av de bidrag\r\nvi får. Det finns också andra områden med delat be-\r\nslutsfattande.\r\nEU är inte ett par procent. Det är en direkt felaktig\r\nbild av verkligheten. Det kanske är bakgrunden till att\r\nkristdemokraterna inte verkar se någon fara med vad\r\nsom är på gång. Jag tycker att det förklarar ganska\r\nmycket.</pre><pre>Anf.  26  HOLGER GUSTAFSSON (kd) re-\r\nplik:\r\nHerr talman! Jag har inte talat om 2 %. Jag använ-\r\nde det som ett exempel, och jag vill ta tillbaka siffran.\r\nVi har inget underlag för det, utan det var ett exemp-\r\nlifierande.\r\nVad jag står för - vad jag är övertygad om - är att\r\nEU de facto huvudsakligen engagerar sig i de gräns-\r\növerskridande frågorna. Andra områden i svensk\r\npolitik är oerhört mycket större. Det gäller från gräs-\r\nrotsnivån och uppåt för svenska medborgare.\r\nDet finns naturligtvis ett politiskt intresse för\r\nVänstern och Miljöpartiet att låta detta område växa\r\nut som om det vore helheten för svenska folket. På det\r\nsättet vill man använda den negativa EU-opinionen\r\nför att själv vinna valet i Sverige. Så låtsas man att\r\nEU hanterar huvuddelen av svensk politik. Det är ju\r\nren lögn.</pre><pre>Anf.  27  PETER ERIKSSON (mp) replik:\r\nHerr talman! Är jordbruket ett gränsöverskridande\r\nområde? Jag trodde att det var fullt möjligt att se\r\njordbruksfrågan som en fråga som inte är så väldigt\r\ngränsöverskridande. Det är någonting som man håller\r\npå med på sin egen plats här i världen. Om jordbruket\r\nnu är gränsöverskridande kan jag hålla med om att\r\npraktiskt taget alla områden är gränsöverskridande.\r\nNu går EU in på rättsområdet. Man säger att man\r\nvill harmonisera civilrätt och straffrätt. Man tar steg\r\nmot att också möjliggöra en harmonisering inom\r\nviktiga områden i rättssystemet. Är det ett gränsöver-\r\nskridande problem? Ja, det kan man säga, eftersom\r\ndet finns brottslingar i världen som rör sig över grän-\r\nserna. Då är all juridik gränsöverskridande. Med den\r\ntypen av definition blir allting gränsöverskridande.\r\nMen det är inte ett bra sätt. Ett bra sätt, som följer\r\nen demokratisk tanke och där folk kan vara med och\r\npåverka, är att försöka trycka ned besluten så långt\r\nsom möjligt. I detta system blir allting överstatligt och\r\ngränsöverskridande i tanken, och därför måste vi hela\r\ntiden ta nya steg mot en federal stat.</pre><pre>Anf.  28  HOLGER GUSTAFSSON (kd) re-\r\nplik:\r\nHerr talman! Peter motsade sig själv litet grand.\r\nHan funderade högt här i kammaren över om vi har\r\ngränsöverskridande frågor. Sedan kom han in på\r\nkriminaliteten och konstaterade att den är gränsöver-\r\nskridande. Maffiaverksamhet och ekonomisk brotts-\r\nlighet känner i dag inga gränser. Det har inget med\r\nEU att göra, utan det är ett modernt fenomen i ett\r\nkommunikativt samhälle. Han säger också att det inte\r\nborde vara så. Nej, det är precis där Miljöpartiet lan-\r\ndar i sin politik - man önskar att det inte vore så och\r\nsäger sedan att det inte behövs några gränsöverskri-\r\ndande beslut. Verkligheten är ändå den, som Peter var\r\npå väg att beskriva, att den ekonomiska brottsligheten\r\när gränsöverskridande.\r\nHur skall vi då bemöta detta om vi inte har minst\r\nlika bra verktyg, som också fungerar över gränserna?\r\nSäger vi nej till det här förslaget går vi maffian till\r\nmötes, herr Eriksson.</pre><pre>Anf.  29  MAGNUS JOHANSSON (s):\r\nHerr talman! Låt mig börja med en reflexion med\r\nanledning av den första debattrundan. Två personer\r\nsom har deltagit i debatten hittills har i betydligt hög-\r\nre grad än alla andra, i egen utsago i stort sett ensam-\r\nma, försvarat demokratin i Sverige. Men samtidigt\r\nbortser de från det faktum att för att man på ett demo-\r\nkratiskt sätt skall kunna föra en diskussion och en\r\ndebatt måste man också hantera sanningar ganska\r\nansvarsfullt. I Bengt Hurtigs och Peter Erikssons\r\nanföranden har vi, precis som Holger Gustafsson\r\nsade, hört flagranta exempel på oerhörda missförstånd\r\noch svartmålningar av det som vi i dag har att behand-\r\nla, som om inte annat kommer sig av okunnighet. Jag\r\nutgår, herr talman, från att det kommer att finnas\r\nutrymme för ytterligare utveckling av detta i en re-\r\nplikrunda efter mitt anförande.\r\nI juni 1997 samlades EU:s stats- och regeringsche-\r\nfer i Amsterdam för att enas om att anta det som\r\nskulle komma att kallas Amsterdamfördraget. Detta\r\nskedde efter en regeringskonferens som hade inletts i\r\nmars året innan vid ett möte i Turin. Syftet med kon-\r\nferensen var att göra en översyn av fördragen för att\r\nstärka och effektivisera samarbetet och för att förbe-\r\nreda unionen inför en utvidgning med ett antal nya\r\nmedlemsstater. För att förbereda konferensen hade en\r\ns.k. reflexionsgrupp bestående av representanter för\r\nländernas regeringar tillsatts och arbetat fram en rap-\r\nport, som lades till grund för dagordningen. På\r\ngrundval av den rapporten kom konferensen att delas\r\nupp i tre huvudsakliga områden, nämligen unionen\r\noch medborgarna, en effektiv och sammanhängande\r\nutrikes- och säkerhetspolitik och institutionella frågor.\r\nVid sidan härav diskuterades även två andra\r\npunkter, nämligen den s.k. flexibla integrationen och\r\nen förenkling av fördragen. Jag ber, herr talman, att få\r\nåterkomma till de konkreta punkterna litet längre fram\r\ni mitt anförande.\r\nDen för knappt ett år sedan avslutade regerings-\r\nkonferensen var den första som Sverige har deltagit i.\r\nDet var den första gången vi fick pröva våra möjlighe-\r\nter att förändra och förbättra det europeiska samarbe-\r\ntets grundläggande fördrag. Resultatet visar väl att\r\näven ett litet och nyblivet medlemsland faktiskt har ett\r\nstort inflytande, tvärtom vad många har velat göra\r\ngällande.\r\nHerr talman! Utskottet har uppfattningen att rege-\r\nringen var mycket angelägen om att riksdagen skulle\r\nha ett stort inflytande under förhandlingarna. Som\r\nexempel på detta kan anges att vi, eller snarare ni,\r\neftersom det var före min tid i denna eminenta för-\r\nsamling, i utrikesutskottets betänkande\r\n1995/96:UU13 ställde er bakom de av regeringen\r\nförslagna prioriteringarna inför regeringskonferensen.\r\nDe prioriteringarna var sysselsättning, miljö, öppen-\r\nhet, jämställdhet och konsumentfrågor.\r\nUtskottet framhåller i dagens betänkande att Sve-\r\nriges tydliga och bestämda hållning på ett avgörande\r\nsätt bidrog till att konferensen fokuserade tydligt på\r\ndessa för medborgarna så centrala frågor. Utöver det\r\nnyss nämnda betänkandet inför regeringskonferensen\r\nhar vi under förhandlingarnas gång även diskuterat\r\noch debatterat olika prioriteringar i regeringskonfe-\r\nrensen, dels i kammaren, dels i riksdagens EU-nämnd.\r\nSå vi kan väl, herr talman, anse att riksdagen har haft\r\nstora möjligheter att påverka de svenska positionerna.\r\nDetta var nog också en av anledningarna till att Sveri-\r\nges röst verkligen hördes - man visste att det inte bara\r\nvar regeringens röst utan att en klar majoritet av det\r\nsvenska parlamentet stod bakom regeringen. Som\r\nledamot av Sveriges riksdag tycker jag att det kan\r\nvara viktigt att påpeka det, eftersom de nationella\r\nparlamenten har en central roll och så skall ha även i\r\nframtiden.\r\nYtterligare ett exempel på debatt och diskussion\r\ninför regeringskonferensen är den parlamentariska EU\r\n96-kommittén. Utskottet vill framhålla att kommittén\r\nhar utfört ett värdefullt arbete för att skapa kunskap\r\nkring frågor som skulle komma att behandlas i rege-\r\nringskonferensen och bidra till den allmänna debatten\r\ni dessa frågor.\r\nI debatten efter det att Amsterdamfördraget under-\r\ntecknats har det ofta framförts krav på att en folkom-\r\nröstning skall hållas om förhandlingsresultatet. Ut-\r\nskottet menar dock att den demokratiska process jag\r\nnyss beskrivit har säkerställt att många människor och\r\norganisationer haft möjlighet att påverka förhand-\r\nlingsresultatet under resans gång. Detta torde kanske\r\nvara än mer betydelsefullt än att i efterhand vid en\r\nfolkomröstning bara få säga ja eller nej till ett färdigt\r\nförslag. Detta tillsammans med att Amsterdamfördra-\r\nget inte innebär några i sak omvälvande förändringar\r\nav samarbetets karaktär gör att någon folkomröstning\r\nenligt utskottet inte är påkallad.\r\nHerr talman! Vi skall i dag ratificera - eller på be-\r\ngriplig svenska godkänna - Amsterdamfördraget och\r\nge vårt klartecken till att Sverige formellt ansluts till\r\ndetta. Vi kan i den frågan säga ja eller nej. Utrikesut-\r\nskottet föreslår att vi säger ja. Vänsterpartiet och\r\nMiljöpartiet föreslår i reservationer att vi säger nej.\r\nArgumenten ber jag att få återkomma till, men låt oss\r\nkonstatera vad som händer om vi säger nej i dag. Om\r\ndetta skulle hända fortsätter de nuvarande fördragen\r\natt gälla, dvs. främst EG- och Unionsfördragen. Sam-\r\narbetet fortsätter således även vid ett ickegodkännan-\r\nde av Amsterdamfördraget men på den rättsliga grund\r\nsom de tidigare godkända fördragen utgör. Den ab-\r\nsurda situationen uppstår då att de fördrag som både\r\nVänstern och Miljöpartiet så intensivt arbetade emot\r\ninför folkomröstningen om medlemskap hösten 1994\r\nnu är deras alternativ till den förbättring som Amster-\r\ndamfördraget utgör.\r\nHerr talman! Under ärendets gång har utrikesut-\r\nskottet trots vår samlade intelligensreserv känt våra\r\nbegränsningar och därför givit ett antal andra utskott\r\nmöjlighet att i yttranden delge oss sina uppfattningar i\r\nsakfrågor som rör dessa utskotts ansvarsområden. Det\r\nmest omfattande av dessa områden rör den konstitu-\r\ntionella prövningen av Amsterdamfördraget. På den\r\npunkten ville konstitutionsutskottet att också Lagrådet\r\ngjorde en bedömning, och Lagrådets yttrande finns,\r\nliksom de aktuella utskottens yttranden, fogade till\r\ndagens betänkande.\r\nI Sveriges grundlag, regeringsformens 10 kap. 5 §,\r\nregleras frågan om överlåtande av beslutsmakt till\r\nEuropeiska gemenskaperna så länge dessa har ett fri-\r\noch rättighetsskydd motsvarande det som anges i\r\nregeringsformen och i den europeiska konventionen\r\nom skydd för de mänskliga rättigheterna och de\r\ngrundläggande friheterna. Konstitutionsutskottet har,\r\nliksom Lagrådet, i sitt yttrande konstaterat att det inte\r\nföreligger några konstitutionella hinder mot att Sveri-\r\nge ansluter sig till Amsterdamfördraget. I de fall be-\r\nslutsbefogenheter överförs från Sveriges riksdag görs\r\ndet inom de ramar som finns fastlagda enligt rege-\r\nringsformen.\r\nOfta har hörts att vi nu på ett antal punkter över-\r\nlämnar beslutsbefogenheter till Bryssel. Det är i och\r\nför sig riktigt, men man måste också titta på vilka\r\nbeslut det är. Två exempel på detta är kampen mot\r\ninternationell brottslighet och miljöfrågor. Det är\r\nenligt utskottet det praktiska resultatet för medborgar-\r\nna som bör vägleda i det här sammanhanget.\r\nHerr talman! När vi så kommer in på de sakpoli-\r\ntiska områdena vill jag passa på att lyfta fram de\r\nområden som regeringen, såsom jag nämnde inled-\r\nningsvis, valde att prioritera. Låt mig börja med sys-\r\nselsättningen. I och med att Amsterdamfördraget\r\nbörjar gälla har vi också fördragsfäst kampen mot\r\narbetslösheten. Den ges nu högsta prioritet och skall\r\nsamordnas mellan EU:s medlemsländer. Detta är en i\r\nraden av förbättringar som Vänsterpartiet, som från\r\ntid till annan brukar utge sig för att vara ett parti inom\r\narbetarrörelsen, nu säger nej till.\r\nVarför säger ni nej till detta? Är det inte bra att\r\nkampen mot arbetslösheten fördragsfästs? I er reser-\r\nvation anger ni att skälet för ert nej är att man inte kan\r\nbedriva kamp mot arbetslösheten utan att hota pris-\r\nstabilitet och budgetdisciplin enligt texterna kring\r\nEMU. Men alla de skrivningarna finns ju kvar sedan\r\nMaastrichtfördraget. Skillnaden är att de nu komplet-\r\nteras med ett starkt kapitel om sysselsättningen. Detta\r\nsäger ni nej till, och så står ni kvar med enbart skriv-\r\nningarna om prisstabilitet och budgetdisciplin. Hur får\r\nni ihop detta? Känns det inte konstigt att offra kam-\r\npen mot arbetslösheten till förmån för ett konsekvent\r\nnej-sägande?\r\nAtt moderaterna skulle säga nej till detta kapitel är\r\nbetydligt mindre överraskande. Däremot är det\r\nstundtals beklämmande att höra moderaternas rädsla\r\natt utmana de stora länderna inom EU. Vi minns hur\r\nni i förklenande ordalag beskrev vårt initiativ att ska-\r\npa ett sysselsättningskapitel. Nu har vi ett sådant\r\nkapitel, och det är väl bevis för att även små stater har\r\ninflytande. Tyvärr lärde sig inte moderaterna något av\r\ndetta, utan historien upprepade sig i diskussionen\r\nkring EU:s utvidgning. Det vore bra om moderaterna\r\nnu lär sig att inflytande och påverkan handlar om\r\növertygelse, goda argument och förmåga att samarbe-\r\nta, inte i första hand om hur många invånare det finns\r\ni länderna.\r\nDen andra frågan jag vill trycka på är frågan om\r\nöppenhet. Här kan jag säga direkt att vi inte nådde\r\nhela vägen fram. Dock gjordes stora framsteg jämfört\r\nmed tidigare. Nu är grundregeln att alla dokument i\r\nrådet, kommissionen och parlamentet skall vara of-\r\nfentliga för alla som bor inom EU. Vidare skall rådets\r\nomröstningar redovisas.\r\nDen tredje frågan är jämställdheten, som nu blir\r\nett uttalat mål inom alla EU-områden. Principen lika\r\nlön för lika arbete slås fast. Man skall bekämpa\r\nkönsdiskriminering på arbetsmarknaden, och möjlig-\r\nhet till s.k. positiv särbehandling införs.\r\nDen fjärde frågan är miljön. På miljöområdet skall\r\nalltid hänsyn tas till miljön när beslut fattas. Hållbar\r\nutveckling blir ett grundläggande mål. En miljögaranti\r\nfinns kvar och utvecklas, vilket innebär att medlems-\r\nländer kan införa strängare miljöregler än de gemen-\r\nsamma.\r\nDet femte och kanske allra viktigaste för medbor-\r\ngarnas vardag är konsumentpolitiken. Vad gäller\r\nkonsumentpolitiken formuleras fördragets kapitel om\r\nkonsumentskydd skarpare. EU kommer också att\r\nkunna övervaka medlemsländernas politik på konsu-\r\nmentområdet.\r\nHerr talman! Dessa förändringar säger alltså två\r\npartier nej till. Jag vill därför passa på att fråga dessa\r\nbåda partier om de anser att den ordning som i dag\r\ngäller är bättre. Tycker Miljöpartiet att de regler som\r\nfinns i Maastrichtfördraget är bättre än dessa? Ert\r\nställningstagande pekar uppenbarligen mot det. Tyck-\r\ner Vänsterpartiet att kampen mot arbetslösheten finns\r\nstarkare i Maastrichtfördraget än i Amsterdamfördra-\r\nget? Det är ju det ni säger. Jag tycker att ni skall an-\r\nvända den möjlighet som era repliker innebär till att\r\nförsöka reda ut detta.\r\nEtt annat område där framgångar nåddes var den\r\ngemensamma utrikes- och säkerhetspolitiken, dvs.\r\nden andra pelaren. Låt mig bara börja med att slå fast\r\natt den nationella vetorätten blir kvar i alla avgörande\r\nfrågor. Det hävdas från tid till annan att så inte skulle\r\nvara fallet. Samarbetet inom andra pelaren förblir\r\nmellanstatligt.\r\nDäremot införs möjlighet att fatta beslut med kva-\r\nlificerad majoritet inom ramen för en redan fastlagd\r\ngemensam strategi. Dock skall den gemensamma\r\nstrategin beslutas enhälligt. Vidare införs möjligheten\r\ntill konstruktivt avstående. Bakom denna något kryp-\r\ntiska benämning ligger att man kan lägga ned sin röst\r\noch därigenom inte omfattas av beslutet utan att detta\r\nhindrar andra att agera samfällt. Detta är något som\r\nfaktiskt gör det lättare att ha en avvikande uppfatt-\r\nning, då möjlighet ges att avstå utan att man för den\r\nskull blockerar andras fortsättning.\r\nSyftet med att reformera den gemensamma utri-\r\nkes- och säkerhetspolitiken var att göra den effektiva-\r\nre och att ge den ett tydligare ansikte. Redskapen för\r\ndetta är dels inrättandet av en utrikes- och säkerhets-\r\npolitisk analysenhet, dels att EU i framtiden kan ut-\r\nnyttja VEU för att genomföra aktioner med inriktning\r\npå de s.k. Petersbergsuppgifterna. Detta överens-\r\nstämmer i allt väsentligt med ett svensk-finskt initiativ\r\nunder regeringskonferensen.\r\nHerr talman! Låt mig sammanfatta med att Ams-\r\nterdamfördraget inte på något sätt är fulländat i alla\r\nstycken. Vi hade gärna sett mer långtgående föränd-\r\nringar bl.a. vad gäller öppenheten. Men en sak är klar,\r\noch det är att Amsterdamfördraget innebär avsevärda\r\nförbättringar i förhållande till nu gällande fördrag.\r\nOch frågan vi skall ta ställning till är: Blir det bättre\r\neller sämre med Amsterdamfördraget? Utskottets\r\nmajoritet har funnit att det blir bättre, och därför ber\r\njag att få yrka bifall till hemställan i betänkandet och\r\navslag på samtliga reservationer.</pre><pre>Anf.  30  BENGT HURTIG (v) replik:\r\nHerr talman! Jag trodde, Magnus Johansson, att\r\njag i mitt inledningsanförande hade klargjort synen på\r\nsysselsättningen. Vi är övertygade om att det behövs\r\nett internationellt samarbete för att verksamt kunna\r\nbekämpa arbetslösheten. Men då krävs en helt annan\r\nekonomisk politik med en annan inriktning än den\r\nsom är dominerande i dag.\r\nNi har nu försatt er i en situation där ni där nere\r\nskriver på krav på ökad flexibilitet på arbetsmarkna-\r\nden, sänkta skatter osv., och när ni sedan kommer\r\nhem kan moderaterna anklaga er för att inte genomfö-\r\nra den politik som ni har ställt er bakom där nere.\r\nSlutsatsen av det borde vara att ta upp kampen för en\r\nförändrad ekonomisk politik tillsammans med väns-\r\nterkrafterna ute i Europa, men det gör ni inte.\r\nDet är detta som är kärnpunkten: Vi kan inte be-\r\ndriva en effektiv kamp mot arbetslösheten med den\r\nnuvarande ekonomiska politiken. Och så länge som ni\r\ninte tar itu med denna är det här inga stora föränd-\r\nringar. Det är positivt - som jag sade är det bättre att\r\ndet står där än att det inte står där - men det väger\r\ninte upp alla de andra delarna med överförande av\r\nmakt till den europeiska unionen. Därför har vi i den\r\nsammanvägningen hamnat i ett nej till det här.</pre><pre>Anf.  31  MAGNUS JOHANSSON (s) re-\r\nplik:\r\nHerr talman! Bengt Hurtig glider elegant undan\r\nfrågan genom att säga att han tycker att det är bra att\r\ndet förs in. Men ert faktiska ställningstagande är ju att\r\nni inte vill ha detta. Ni vill inte ha kampen mot arbets-\r\nlösheten i Europa fördragsfäst. Sedan hänvisar ni till\r\natt ni har en annan uppfattning om vilken ekonomisk\r\npolitik man skall driva för att kunna bekämpa arbets-\r\nlösheten. Men resultatet av era ställningstaganden är\r\nju att ni står kvar i fråga om den ekonomiska politiken\r\nmen missar den förbättring som sysselsättningskapit-\r\nlet faktiskt innebär.\r\nLåt mig bara säga att om man här talar om flexibel\r\narbetsmarknad, att vi skulle bli tvingade att sänka\r\nskatter osv. har man inte förstått vad sysselsättnings-\r\nkapitlet handlar om. Det handlar om en politisk in-\r\nriktning - låt oss kalla det politisk överstatlighet. Vi\r\när gemensamt överens om att vi skall bekämpa arbets-\r\nlösheten, men metoderna förfogar vi över själva.\r\nSedan kommer man att gemensamt anvisa riktlinjer.\r\nKanske tycker majoriteten att sänkta skatter är ett bra\r\nsätt att bekämpa arbetslösheten. Vi tror dock inte att\r\ndet är det i Sverige, och då gör vi inte det i Sverige.\r\nVad gäller en flexibel arbetsmarknad tycker jag att\r\nvi mycket väl uppfyller det kravet genom att göra\r\narbetskraften mer flexibel och mer anställningsbar\r\ngenom stora satsningar på kompetensutveckling,\r\nkunskapslyft osv.</pre><pre>Anf.  32  BENGT HURTIG (v) replik:\r\nHerr talman! Det sista kan jag hålla med om. Den\r\nflexibilitet som finns i Sverige står sig gott jämfört\r\nmed andra länder. Men majoriteten tolkar ju innehål-\r\nlet i begreppet flexibilitet på ett annat sätt.\r\nSjälvfallet måste vi ta hela det här fördraget. Vi\r\nskulle gärna ha plockat ut vissa bitar om sysselsätt-\r\nning, offentlighet, jämställdhet, någon bit här och där\r\nom miljön osv. och sagt att vi vill ha det kvar och\r\nsedan säga nej till resten. Men det går ju inte. Nu är\r\ndet take it or leave it som gäller. Därför måste vi\r\nalltså väga ihop hela det här paketet.</pre><pre>Anf.  33  MAGNUS JOHANSSON (s) re-\r\nplik:\r\nHerr talman! Bengt Hurtig anser alltså att den\r\nvågskålen - de förändringar mot överstatlighet som,\r\nsett med realistiska ögon, faktiskt inte innebär några\r\nomvälvande skillnader - väger tyngre än att gemen-\r\nsamt bekämpa arbetslösheten i Europa. Det tycker jag\r\när skamligt för ett parti som säger sig tillhöra arbetar-\r\nrörelsen.</pre><pre>Anf.  34  PETER ERIKSSON (mp) replik:\r\nHerr talman! Magnus Johansson tog upp frågan\r\nom vad vårt alternativ egentligen är. Det tycker jag\r\nvar väldigt bra, eftersom det ger mig möjlighet att ta\r\nupp detta.\r\nVi hade en folkomröstning hösten 1994, och sedan\r\ndess har vi i Miljöpartiet respekterat den. Men vi har\r\nockså en riksdag som har valts in före den folkom-\r\nröstningen, och den riksdagen kan knappast anses ha\r\nmandat att fatta beslut om ytterligare beslutsbefogen-\r\nheter som överförs till EU. När det nu verkar som om\r\nmajoriteten vill fatta beslut om en sådan beslutsöver-\r\nlåtelse tycker vi att majoriteten - ja-partierna - gått\r\nlängre än vad denna folkomröstning innebar. Det\r\nbetyder att vi inte heller känner oss bundna av den\r\nlängre. Då gäller vårt bud - ut ur EU - i första hand. I\r\nandra hand vill vi att EU skall minimeras till en or-\r\nganisation som arbetar med gränsöverskridande pro-\r\nblem i stället för att lägga sig i snart sagt varje politisk\r\nfråga.</pre><pre>Anf.  35  MAGNUS JOHANSSON (s) re-\r\nplik:\r\nFru talman! Miljöpartiets alternativ är att Sverige\r\nskall ut ur EU. Det respekterar jag. Men det är inte\r\nden frågan som vi i dag behandlar. I dag diskuterar vi\r\nom vi skall göra EU till en bättre union för medbor-\r\ngarna eller inte. Vi kan ha olika uppfattningar om det.\r\nMen det alternativ som står till buds i dag, Peter\r\nEriksson, är ju inte att vi skall lämna unionen, utan\r\ndet är ju om vi t.ex. skall ha mer öppenhet i EU, ett\r\nområde där Peter Eriksson brukar vara väldigt aktiv i\r\ndiskussionen, om vi skall ha en förbättring av syssel-\r\nsättningen, om vi skall få ett mer jämställt Europa, om\r\nvi skall få ett miljövänligare Europa och om vi skall\r\nfå ett starkt konsumentskydd i Europa. Det är ju detta\r\nsom dagens diskussion handlar om. Om jag ser det ur\r\nPeter Erikssons synvinkel handlar det om huruvida\r\ndetta är värt de ökade stegen av överstatlighet som det\r\nnaturligtvis också innebär.</pre><pre>Anf.  36  PETER ERIKSSON (mp) replik:\r\nFru talman! Ett huvudargument mot den process\r\nsom nu pågår är ju att det blir mindre och mindre av\r\nfolkstyre och demokratiska möjligheter för vanliga\r\nmänniskor att påverka framtiden. Genom att mer makt\r\nförs över till EU också genom detta fördrag tar man\r\nsteg på vägen bort från en fungerande demokrati. Det\r\när anledningen till att vi tycker att detta är sämre än\r\ndet som faktiskt finns i dag, trots att det finns några\r\npunkter i avtalet som också leder åt rätt håll. Jag tyck-\r\ner ju att Magnus Johanssons beskrivning tidigare var\r\nalldeles på tok. När det gäller t.ex. miljöfrågorna är\r\ndet inte klart att det blir bättre. Miljögarantin blir\r\nsämre än tidigare. Det finns inte någon entydig väg\r\nframåt i och med detta, utan mycket är på väg bakåt i\r\nsakfrågorna. Men huvudfrågorna handlar om de insti-\r\ntutionella frågorna. Det är ett stickspår. Man låtsas\r\nsom om det är vanlig politik som är huvudfrågan.\r\nMen det handlar om var besluten skall fattas. Det är\r\ndärför som denna regeringskonferens ägde rum.</pre><pre>Anf.  37  MAGNUS JOHANSSON (s) re-\r\nplik:\r\nFru talman! Det är mycket möjligt att det är därför\r\nsom regeringskonferensen ägde rum. Men det var inte\r\ndet som blev resultatet av regeringskonferensen. Gö-\r\nran Lennmarker har tidigare beklagat sig över att de\r\ninstitutionella förändringarna uteblev. Man fattade\r\ninte några stora beslut om röstviktningsfrågorna och\r\nannat som är viktiga i samband med utvidgningsdis-\r\nkussionerna. De konkreta förslagen till förbättringar\r\noch besluten om förbättringar var de som jag nämnde\r\ni mitt anförande. Sedan får man ha en nykter inställ-\r\nning till frågan om den kvalificerade majoriteten, om\r\nden alltid innebär överstatlighet. Det kan vi vid något\r\ntillfälle säkert ha ett långt gående resonemang om,\r\nPeter Eriksson, om det verkligen är bara det som gör\r\natt ett samarbete får överstatlig karaktär.\r\nMan kan nämna att det finns fem områden där\r\nman övergår från nationella beslut till överstatliga\r\nbeslut. Det hänger framför allt samman med gemen-\r\nsamma forskningsprogram och två andra frågor som\r\ninte är av avgörande betydelse för utvecklingen i\r\nSverige eller i något annat medlemsland. På de nya\r\nområdena är det framför allt när det gäller frågorna\r\nsom har med sysselsättning och öppenhet att göra som\r\növerstatliga beslut fattas. Där kanske det t.o.m. är bra\r\natt vi inte kan smita undan vårt ansvar när det gäller\r\nöppenheten, om Sverige t.ex. mot förmodan skulle\r\nbestämma sig för att man inte tycker att det skall vara\r\nöppenhet i EU. Då kanske det är bra att vi har över-\r\nstatlighet. Man måste ju se det konkreta och praktiska\r\nresultatet. Men jag konstaterar att Peter Eriksson\r\nväljer att ansluta sig till gruppen som tycker att dessa\r\ntekniska frågor om överstatlighet är betydligt viktiga-\r\nre än de framsteg som faktiskt har gjorts genom att\r\nEU:s stats- och regeringschefer t.ex. säger att miljö-\r\npolitiken skall vara övergripande i alla beslut som\r\nfattas.</pre><pre>Anf.  38  GÖRAN LENNMARKER (m) re-\r\nplik:\r\nFru talman! Genom Amsterdamfördraget förs låg\r\narbetslöshet in som ett mål för unionen. Det är bra.\r\nBekymret är att den socialdemokratiska regeringen\r\nalltsedan Sverige gick in i EU har struntat i väsentliga\r\ndelar av de rekommendationer som EU har gett när\r\ndet gäller bekämpning av arbetslösheten. 150 000\r\nmänniskor i Sverige är i dag arbetslösa i onödan till\r\nföljd av detta. Vi har låga reallöner på den svenska\r\narbetsmarknaden.\r\nMin fråga till Magnus Johansson är: Anser Social-\r\ndemokraterna i riksdagen att en svensk regering skall\r\nfölja de rekommendationer som följer av Amsterdam-\r\nfördraget? Om man nu inrättar detta måste väl poäng-\r\nen vara att medlemsländerna lojalt skall följa de ge-\r\nmensamma rekommendationerna?\r\nJag har ytterligare en fråga. Genom Amsterdam-\r\nfördraget skall man noggrannare övervaka utveck-\r\nlingen av arbetsmarknaden i de olika länderna. Det\r\nförutsätter ju att man har en sådan statistik att man\r\nkan följa utvecklingen i de olika länderna. Anser\r\nMagnus Johansson att man från Sverige skall sluta\r\nmed den vilseledande statistiken och i stället ha en\r\nmed andra länder jämförbar arbetsmarknadsstatistik?</pre><pre>Anf.  39  MAGNUS JOHANSSON (s) re-\r\nplik:\r\nFru talman! Låt mig börja med att konstatera att vi\r\nnog kommer att höra denna debatt på gator och torg\r\noch även i riksdagens kammare ända fram till den\r\n20 september. Det tror jag blir den största valfrågan\r\nav alla. Då skall vi säkert kunna sortera ut detta - inte\r\ndet konkreta som hör ihop med Amsterdamfördraget\r\nutan kampen mot arbetslösheten och hur vi bäst skall\r\nlösa det problemet.\r\nJag vill upprepa en sak för att det skall komma in\r\nkammarens protokoll. Sysselsättningsunionen innebär\r\ninte att kampen mot arbetslösheten skall harmoniseras\r\npå något sätt. Precis som Göran Lennmarker själv\r\nnämnde i sitt anförande om utrikes- och säkerhetspo-\r\nlitiken är processen sådan att man kommer fram till\r\natt man gemensamt bestämmer sig för att detta skall\r\nvara den viktigaste frågan. Men sedan har vi olika\r\nförutsättningar. Inte minst Moderata samlingspartiet\r\nbrukar med emfas hävda att man har olika förutsätt-\r\nningar i olika länder och i olika regioner och att det är\r\nfråga om olika individer. Därför får vi vidta olika\r\nåtgärder.\r\nBeträffande de 150 000 jobben som Göran Lenn-\r\nmarker talade om - han brukar återkomma till att\r\narbetslösheten är högre än den var när Göran Lenn-\r\nmarker och hans kamrater lämnade över regerings-\r\nmakten 1994 - vill jag säga att det stämmer att arbets-\r\nlösheten är högre nu beroende på att vi har fått ta itu\r\nmed stora budgetnedskärningar efter de borgerligas\r\nhärjningar i Regeringskansliet. Det kan man se genom\r\natt det är i den offentliga sektorn som sysselsättningen\r\nhar minskat. I den privata sektorn har sysselsättningen\r\ndäremot ökat markant sedan 1994, vilket kan vara kul\r\nför Göran Lennmarker att höra. Det började under\r\n1994, och sedan dess har den ökat. Men i den offent-\r\nliga sektorn har sysselsättningen minskat på grund av\r\natt vi har fått städa upp i ert konkursbo.</pre><pre>Anf.  40  GÖRAN LENNMARKER (m) re-\r\nplik:\r\nFru talman! Jag fick inte svar på frågan om man\r\nskall följa de gemensamma rekommendationerna. Det\r\nmåste ju vara hela poängen med Amsterdamfördraget,\r\natt om man arbetar fram rekommendationer skall\r\nmedlemsländerna följa dem. Dessutom måste man väl\r\nha en statistik som är rättvisande om man skall kunna\r\növervaka utvecklingen av arbetslösheten i medlems-\r\nländerna? Då måste ju varje land tillämpa denna sta-\r\ntistik och inte försköna sin egen statistik genom att\r\nexkludera grupper från arbetslösheten, vilket görs i\r\nSverige.\r\nLåt mig också tillägga att det går utmärkt väl att\r\nförena statsfinansiell stabilitet, uppfyllande av alla de\r\nkriterier som EMU har, och en snabb tillväxt, en\r\nsnabb minskning av arbetslösheten och en god stan-\r\ndardökning. Det har t.ex. Finland klarat, men det har\r\ninte Sverige klarat.</pre><pre>Anf.  41  MAGNUS JOHANSSON (s) re-\r\nplik:\r\nFru talman! Låt mig bara göra en stilla reflexion\r\nbeträffande det sista som Göran Lennmarker sade.\r\nDet är i så fall bra om Göran Lennmarker har lärt sig\r\nav detta. Vi kommer ju ihåg vad som hände 1991-\r\n1994. Det var första gången sedan Olof Skötkonungs\r\ntid som vi har haft tre år med negativ tillväxt i Sveri-\r\nge. Vi förlorade 350 000-400 000 jobb under den\r\ntiden. Och vi vet ju hur det gick med statsfinanserna.\r\nMen det är ju bra om Göran Lennmarker har kommit\r\ntill insikt.\r\nSedan vill jag bara be om ursäkt för att jag inte\r\nsvarade på frågan, men jag skall försöka göra det nu\r\npå ett tydligare sätt. Anledningen till att Göran Lenn-\r\nmarker uppfattade det som att jag inte svarade på\r\nfrågan var att rekommendationer ju är rekommenda-\r\ntioner, men dem måste man sedan omsätta till natio-\r\nnell politik. Vi kan inte bekämpa arbetslösheten i\r\nSverige på samma sätt som man gör i Spanien, Italien,\r\nGrekland eller Storbritannien. Vi måste göra det ur\r\nsvensk synvinkel och med svenska metoder och kan-\r\nske t.o.m. göra det, ur min synvinkel sett, utifrån\r\nKarlkronas metoder och inte göra det utifrån ett\r\nStockholmsperspektiv.\r\nDet kanske t.o.m. är den vägen vi skall gå i det\r\nkonkreta genomförandet. Men det viktiga med syssel-\r\nsättningsunionen är att vi fördragsfäster kampen mot\r\narbetslösheten som politisk princip. Det var ju be-\r\nklagligt att vi inte fick någon draghjälp från modera-\r\nterna. De är nu är sådana varma anhängare, men från\r\nbörjan utryckte de i förklenande ordalag att det var\r\nlöjligt att ens försöka, eftersom det behövdes en insti-\r\ntutionell förändring i regeringskonferensen. Men\r\nsanningen visade att sysselsättningen var en mer ange-\r\nlägen fråga än så, Göran Lennmarker.</pre><pre>Anf.  42  ISA HALVARSSON (fp) replik:\r\nFru talman! Också jag skulle vilja rikta in mig på\r\nsysselsättningskapitlet. Den svenska regeringen och\r\nnu även Magnus Johansson hävdar att införandet av\r\ndetta kapitel i fördraget är en stor framgång. Dessvär-\r\nre ger paragrafer inga jobb. Men paragrafer kan ge\r\nintryck av att det är EU som skall lösa sysselsätt-\r\nningsproblemet, trots att ansvaret måste ligga på\r\nmedlemsländerna. Om regeringen fortsätter att ge\r\nintryck av att EU nu tar krafttag mot arbetslösheten\r\noch effekterna sedan uteblir, är det risk att det skapar\r\nen väldig besvikelse och befäster den negativa in-\r\nställning som tyvärr finns till EU.\r\nPrecis som sagts här tidigare tycker jag att rege-\r\nringen hänger sig åt ett slags dubbelspel, när man i\r\nAmsterdam godtar fördragstexter som förordar åtgär-\r\nder som man sedan motarbetar hemma i Sverige. Det\r\ngäller, som sagts här, lägre skatt på arbete och åtgär-\r\nder för en mer flexibel arbetsmarknad. Det nya syssel-\r\nsättningsavsnittet innehåller ju tydliga förord för så-\r\ndana här åtgärder. Socialdemokraterna här i riksdagen\r\nsäger dock nej när t.ex. vi från Folkpartiet föreslår\r\nsådant. Vad är det för fel med att driva samma linje i\r\nStockholm som man drivit i Bryssel? Jag har inte fått\r\nnågot riktigt svar på det.</pre><pre>Anf.  43  MAGNUS JOHANSSON (s) re-\r\nplik:\r\nFru talman! Jag börjar känna mig som en raspig\r\nskiva när jag upprepar samma resonemang en gång\r\ntill. Jag vill dock börja med att ge Isa Halvarsson rätt\r\npå en punkt, nämligen att fördragstexter inte ger några\r\njobb. Men en politisk viljeinriktning från EU:s samt-\r\nliga stats- och regeringschefer inbillar jag mig skall\r\nfullföljas i en anda där man faktiskt omvandlar vil-\r\njeansträngningarna till skapande av nya jobb.\r\nDet frågades om man skall driva samma frågor i\r\nEU som man gör i Sverige. Jag har mycket svårt att\r\ntro att den svenska regeringen har drivit frågan i t.ex.\r\nEssenförhandlingarna om att sänka skatten på arbete.\r\nDet tror jag inte. Men på den tiden skulle sådana\r\nbeslut fattas med enhällighet, och man var naturligtvis\r\nangelägen om att få ett beslut till stånd. Sedan sade\r\nman väl, precis som det sägs i sysselsättningskapitlet,\r\natt det är en nationell angelägenhet att genomföra\r\nkampen mot arbetslösheten.</pre><pre>Anf.  44  ISA HALVARSSON (fp) replik:\r\nFru talman! Jag har ju suttit i EU-nämnden ett bra\r\ntag, och jag har aldrig fått intrycket att de svenska\r\nministrarna klart har sagt nej till dessa åtgärder när\r\ndet talats om dem på EU-nivå. Jag kan inte heller se\r\natt det skulle vara en sådan väsensskild skillnad mel-\r\nlan de olika länderna. Men det är bra om vi får fler\r\njobb - det behöver vi. Vi har nästan inte på många\r\ntiotals år haft så låg sysselsättning i Sverige som just\r\nnu, så få människor som lever på en egen lön.\r\nJag skulle också vilja ta upp frågan om hur man\r\nfördjupar den inre marknaden. Det finns ju en reser-\r\nvation från Moderaterna och Folkpartiet om det. Vi\r\ntycker att det är väldigt viktigt att man fördjupar den\r\ninre marknaden, tar bort förtäckta handelshinder och\r\nde obsoleta regler som finns både inom EU men och\r\ninom olika nationella regelverk. Det är tråkigt och illa\r\nför den inre marknaden att inte socialdemokraterna\r\nhar stött kravet på regelrevision.</pre><pre>Anf.  45  MAGNUS JOHANSSON (s) re-\r\nplik:\r\nFru talman! Att vi inte stöder reservationerna eller\r\nmotionsyrkandena, betyder ju inte att vi tycker det är\r\nbra med en massa krångliga regler. Som näringsut-\r\nskottet anför i sitt yttrande till utrikesutskottet, finns\r\ndet en del bekymmer med en konkret regelrevision, då\r\nman så att säga skall inrätta en ny institution. Det\r\nfinns nämligen risk för överlappning av vad folk inom\r\nbyråkratin håller på med. Ytterligare byråkratisering\r\när kanske inte det största behovet i vårt tycke.\r\nSedan pågår faktiskt ett regelförenklingsarbete in-\r\nom EU, det s.k. SLIM-projektet, Simpler Legislation\r\nfor the Internal Market. Som vi skriver i betänkandet\r\ntycker vi att det arbetet är lovansvärt och bör ges allt\r\nstöd. Därför anser vi att det kan få fortgå. Dessutom\r\nskall man se det i koppling till vad Småföretagardele-\r\ngationen gör i Sverige. De tittar också närmare på\r\ndessa frågor.</pre><pre>Anf.  46  Utrikesminister LENA HJELM-\r\nWALLÉN (s):\r\nFru talman! Vi har debatterat Amsterdamfördraget\r\nåtskilliga gånger här i kammaren. Det gör väl att få\r\nargument egentligen är nya, och det är väl knappast\r\nheller något annat att begära. Man måste dock ha klart\r\nför sig att det är en viktig dag i riksdagen i dag. Det\r\nhandlar om att säga ja eller nej till ett nytt fördrag,\r\nsom blir ryggraden i EU:s arbete framöver.\r\nFrågan är alltså om man vill bejaka förändringarna\r\ni fördragen som föreslås eller om de gamla fördragen\r\nskall fortsätta att gälla. De som förordar ett nej röstar\r\nalltså för att Maastrichtfördraget skall gälla - utan\r\nförändringar. Då skall man ha klart för sig att man\r\ninte bara får ett omodernare fördrag fortsättningsvis\r\nutan att man också försvårar utvidgningen avsevärt.\r\nFlera talare har kritiserat fördraget, och jag är inte\r\nett dugg förvånad över det. Det är naturligtvis en\r\npolitisk kompromiss. 15 länder skulle göra denna\r\nkompromiss. Ändå vill jag säga att vi i den svenska\r\nregeringen och en överväldigande majoritet i riksda-\r\ngen känner oss till freds med förändringarna i fördra-\r\nget. Det gick i hög grad den väg som vi ville.\r\nDet var ett svenskt förslag som låg till grund för\r\nden nya sysselsättningsavdelningen i fördraget. Vi\r\ndrev, med god hjälp av Danmark och Holland, ige-\r\nnom ett starkare skydd för miljön. Vi kämpade för att\r\nfå offentlighetsprincipen ordentligt knäsatt i EU, och\r\nden finns nu där. Andra viktiga nyheter är konsument-\r\nskyddet, som byggs ut. Arbetstagarnas rättigheter\r\nförstärks. De handikappade kan ges en garanti mot\r\ndiskriminering. Den gemensamma kampen mot inter-\r\nnationell brottslighet förstärks, och vi får på sikt ett\r\npassfritt Europa. Eller jag kanske skall säga ett pass-\r\nfritt EU - dessvärre gäller det inte hela Europa. Vi får\r\nhoppas att fler kommer in i detta passfria tillstånd så\r\nsmåningom.\r\nAllt det här är sådant som vi har drivit under för-\r\nhandlingarna. Vidare får EU bättre möjligheter att ta\r\nsig an konflikter och kriser och att göra fredsbevaran-\r\nde insatser. Detta sker i enlighet med ett förslag som\r\nSverige och Finland lade fram tillsammans.\r\nRegeringskonferensen är en svensk framgång. Det\r\ntycker jag, men det kanske är mindre intressant i det\r\nhär sammanhanget, eftersom jag varit med där. Men\r\nmånga oberoende betraktare, både nationella och\r\ninternationella, säger just detta. Jag tycker inte att\r\nman alltid behöver leva efter Jantelagen och säga att\r\ndet inte hjälper hur vi än anstränger oss i ett litet land\r\nsom Sverige, eftersom vi ju ändå aldrig kan påverka.\r\nDet är uppenbart att vi faktiskt har påverkat och\r\nlyckats väl. Låt oss då en dag som denna glädja oss åt\r\ndetta!\r\nDet kan också finnas skäl att påminna om vad\r\nAmsterdamfördraget inte innehåller. Det blev inget\r\ngemensamt försvar, som det var ganska många som\r\nbullrade om även i denna riksdag. Det är inga stora\r\nkliv mot Europas förenta stater. EU ändrar inte sin\r\nkaraktär av att vara framför allt ett samarbete mellan\r\nsjälvständiga stater.\r\nMot den här bakgrunden tycker jag att en hel del\r\nav de farhågor som uttryckts i debatten är minst sagt\r\növerdrivna. Överstatlighet eller federalism tycks vara\r\nett stort spöke för vissa. Jag är medveten om att man\r\nständigt tror sig se detta spöke och är rädd för det.\r\nMen vi andra lever i verkligheten där dessa spöken\r\ninte alls finns. Det är en synvilla.\r\nPeter Eriksson höll på med sin eländesuppräkning\r\nsom slutade med \"maktöverlämnande till odemokra-\r\ntiska institutioner\" - jag skrev upp vad han sade. Han\r\nsade: Så här kan man hålla på länge. Ja, man ältar\r\ndetta och eldar upp sig på ett sätt att man lämnar\r\nrealiteterna.\r\nHur skulle det vara om opponenterna tänkte efter\r\nlitet? Vad skulle vara drivkraften för svenska politiker\r\noch diplomater som förhandlar att vilja överlämna\r\nmakt till odemokratiska institutioner? Varför skulle vi\r\nvilja lämna bort makt från oss själva, vi som är demo-\r\nkratiskt valda?\r\nHur skulle det vara om man läste på litet grand\r\nvad juridiska experter drar för slutsatser, t.ex. Lagrå-\r\ndet? Där står att läsa att såvitt angår Amsterdamför-\r\ndraget står det dock för Lagrådet klart att detta på\r\nintet sätt kan anses rubba det svenska statsskickets\r\ngrunder. Ändå hävdar Peter Eriksson att statsskicket\r\neroderas.\r\nHur skulle det vara om vi diskuterade de olika\r\npraktiska frågor som förs över till överstatlighet eller\r\nsom man fattar beslut om enligt kvalificerad majori-\r\ntet? Vi som har deltagit i det här, och flertalet i riks-\r\ndagen, drivs av att vilja ha vissa frågor lösta. Det\r\nintressanta med Miljöpartiet är att när man vill ha\r\nfrågor lösta på miljöområdet, som ligger särskilt\r\nvarmt om hjärtat, accepterar man överstatlighet. Vi\r\nandra vill ha vissa andra frågor lösta. Det kan vara\r\nöppenheten som är viktig. Då är det bra att beslut där\r\nkan fattas med kvalificerad majoritet. Missbruk och\r\nsvindel är ett ganska typiskt område där det är bra\r\nmed ett beslut med kvalificerad majoritet, jämställd-\r\nhetsfrågorna likaså.\r\nLåt oss diskutera sakfrågorna. Vilka frågor ham-\r\nnar i vilket fack? Låt oss se till att det är det som\r\navgör hur besluten om dem fattas. När vi är med i en\r\norganisation vill vi gärna att organisationen skall ha\r\neffektivitet i sig.\r\nI samband med att Peter Eriksson tydliggjorde den\r\nstarka svartsynen passade han också på att säga att\r\nfackföreningarna i Sverige såg det här som någonting\r\nväldigt negativt.\r\nLåt mig återge vad ordförandena för de tre lönta-\r\ngarorganisationerna LO, TCO och SACO skriver om\r\nAmsterdamfördraget: Det nya fördraget innehåller ett\r\nantal förändringar som utan tvekan är bra ur ett lönta-\r\ngarperspektiv och som vi från fackligt håll i hög grad\r\nhar medverkat till. Ökad sysselsättning bli nu ett pri-\r\noriterat mål. Parternas inflytande på Europasamarbe-\r\ntet förstärks. Öppenheten i beslutssystemen ökar,\r\njämställdhets- och miljöfrågor ges ökad vikt.\r\nJag tror att det är bättre att låta dem själva uttala\r\nsig om detta än att få höra det ur någon annans mun\r\nsom svänger argumenteringen så att det inte har någon\r\nverklighetsförankring.\r\nVad jag menar är att EU i sina huvuddrag förblir\r\nett mellanstatligt samarbete med vissa överstatliga\r\ninslag. Det är det här som gör EU unikt, och jag vill\r\nsäga även framgångsrikt. Jag vill inte ha något Euro-\r\npas förenta stater. Regeringen vill inte ha något Euro-\r\npas förenta stater. Jag är övertygad om att det också\r\när åsikten hos alla svenska partier. Det är inte aktuellt\r\nmed något sådant. Men vad vi skall göra är att på det\r\nhär pragmatiska och praktiska sättet se till att vi i dag\r\ndå vi lever i en så internationell värld tar hand om\r\nfrågor där vi måste samarbeta och ibland samarbeta\r\nmera än vad vi har gjort tidigare, t.o.m. överstatligt\r\neller med beslut enligt kvalificerad majoritet här och\r\ndär. Men det måste vara någon sans och måtta i den\r\nhär debatten.\r\nFru talman! Så över till sysselsättningsområdet,\r\nsom har upptagit en stor del av debatten. Sysselsätt-\r\nningen kan vila på en fastare EU-grund när vi samar-\r\nbetar länderna emellan. Det sker för det första i den\r\nsärskilda avdelning om sysselsättning som förs in i\r\nfördraget. För det andra slås det fast att främjande av\r\nen hög sysselsättningsnivå blir ett uttryckligt mål för\r\nhela unionen. Om detta tycks vi nästan vara överens i\r\nparlamentet, och det är bra. Det är så, och det är vi\r\nockså överens om, att fördragsbestämmelserna i sig\r\ninte skapar jobb, utan det är vad länderna faktiskt gör.\r\nDet här är ett nationellt åtagande. Men frågorna är så\r\nkomplicerade att vi behöver den draghjälp som EU-\r\nländerna tillsammans kan ge.\r\nVi har en hög arbetslöshet i Sverige. Men, Göran\r\nLenmarker, använd inte Finland som ett gott exempel\r\nför oss. Jag utgår ifrån att Göran Lennmarker ändå\r\nkänner till att arbetslösheten i Finland är nästan dub-\r\nbelt så hög som i Sverige. Göran Lennmarker försö-\r\nker hävda att vi har hög arbetslöshet i Sverige därför\r\natt vi inte följt vissa rekommendationer som EU fast-\r\nställde 1994. Vad är det för nonsens? Vad det handlar\r\nom är att mycket av arbetslösheten beror på det eko-\r\nnomiska kaos som skapades under den förra regering-\r\nsperioden, då moderaterna hade det största ansvaret.\r\nDetta ekonomiska kaos gjorde att många företag gick\r\ni konkurs, att det var väldigt svårt med nyföretagande\r\noch att arbetslösheten ökade kraftigt. Det har tagit tid\r\noch kraft för oss att ändra på det. Nu börjar ändringen\r\nske, nu minskar arbetslösheten. Då väller det irritation\r\nur moderatmunnar över detta. Moderatrepresentanter\r\nvägrar att se att det ljusnar i ekonomin och på arbets-\r\nmarknaden.\r\nVad gäller sysselsättningsinsatserna inom EU har\r\nmoderaterna hela tiden varit emot. Man har sagt att\r\ndet där klarar ni aldrig, det är ingen idé att ni försö-\r\nker. Men vi visste att vi hade många socialdemokrater\r\nute i EU som tyckte samma sak som vi. EU kan hjälpa\r\ntill, EU kan vara en dragkraft i det här. Vi klarade det\r\ntillsammans med andra socialdemokratiska regeringar\r\nmen också insiktsfulla borgerliga regeringar som, till\r\nskillnad från moderater och delvis folkpartister här i\r\nlandet, trodde att EU kunde spela en roll här.\r\nVi har varit aktiva. Detta att vi har fått sysselsätt-\r\nningsavdelningen inskriven anses som en svensk\r\nseger. Men ni gör allt för att försöka förmörka detta.\r\nNi vill inte se detta som en svensk seger.\r\nDet är litet grand som att man vill svärta ned det\r\nsom görs av en socialdemokratisk regering. Vi får nu\r\nett samlat och samordnat agerande när det gäller sys-\r\nselsättningsfrågorna. Det är utomordentligt viktigt,\r\nmen kampen mot arbetslösheten är ett nationellt an-\r\nsvar. Trots det kan vi göra en hel del tillsammans, och\r\ndet gör vi t.ex. bilateralt.\r\nHäromdagen var vår arbetsmarknadsminister till-\r\nsammans med de italienska och brittiska arbetsmark-\r\nnadsministrarna i Italien och presenterade en gemen-\r\nsam arbetsmarknadssatsning. I verkligheten tillmäter\r\nmånga regeringar den svenska regeringens kamp mot\r\narbetslösheten en mycket stor respekt, även om man\r\nfrån vissa här i kammaren inte vill visa det.\r\nJag skall också säga några ord om de institutionel-\r\nla frågorna som det har talats om som ett misslyckan-\r\nde. Jag tycker att det är fel. Man kom inte så långt\r\nsom vi hade önskat. Vi hade önskat att man skulle ha\r\nkunnat fortsätta den diskussionen för att se om det\r\nhade gått att komma längre, men det gick inte, huvud-\r\nsakligen därför att flera stora länder kom i luven på\r\nvarandra.\r\nMen vi kom så långt att vi klarade att förbereda\r\nunionen för en utvidgning. Efter det att ratifikations-\r\nprocessen är klar i alla länder blir det naturligt att\r\nsätta i gång arbetet med de institutionella frågorna\r\nigen, framför allt med frågan om hur kommissionen\r\nskall se ut när en full utvidgning är klar. Hur skall\r\nbesluten fattas i ministerråden när det blir uppemot 25\r\nmedlemmar? Detta är viktiga frågor som vi är öppna\r\nför att diskutera.\r\nFru talman! Jag vill också säga till riksdagen att\r\nnär jag har företrätt Sverige under dessa förhandlingar\r\nhar det varit väldigt bra att veta att på alla punkter där\r\nvi har drivit våra frågor har vi haft den svenska riks-\r\ndagen bakom oss. Vi har haft en ständig dialog i EU-\r\nnämnden och i andra utskott och vi har haft debatter\r\nhär i kammaren. Att veta detta har varit väldigt värde-\r\nfullt. Det har rått en nära samsyn mellan riksdag och\r\nregering, och det har varit mycket bra.\r\nNär vi nu går mot beslut skall man veta att i allt\r\nväsentligt överensstämmer Amsterdamfördraget med\r\nde prioriteringar som riksdagen har gjort. Jag ser\r\nalltså fram emot att en stor majoritet av Sveriges\r\nriksdag i dag ställer sig bakom regeringens proposi-\r\ntion och godkänner Amsterdamfördraget.</pre><pre>Anf.  47  GÖRAN LENNMARKER (m) re-\r\nplik:\r\nFru talman! Det är rätt att riksdagen i bred enighet\r\noch i allt väsentligt har styrt inriktningen och uppläg-\r\nget av förhandlingarna inför Amsterdamfördraget.\r\nJag vill dock i min replik uppehålla mig litet vid\r\nklyftan mellan ord och verklighet när det gäller ar-\r\nbetslöshetsfrågan. Jag vill erinra om att det var en\r\nminskning av arbetslösheten 1994-1995, vilket också\r\nMagnus Johansson erkände. Brottet kom snarare\r\n1995-1996 då arbetslösheten återigen steg.\r\nUnder folkomröstningskampanjen hösten 1994\r\nstod fru utrikesministern och jag på samma sida. Då\r\nhade vi en vision om att EU-medlemskapet skulle ge\r\nen lägre arbetslöshet, vilket också betonades starkt i\r\nfolkomröstningskampanjen. Vi såg framför oss en\r\nutveckling liknande den som Finland har haft med\r\nlägre arbetslöshet, en god välståndsutveckling och en\r\ngod statsfinansiell utveckling. Inom parentes vill jag\r\nsäga att Finland har minskat sin arbetslöshet ganska\r\nrejält under den här perioden. Man har fortfarande\r\nhögre arbetslöshet än Sverige, men man kommer snart\r\natt gå förbi Sverige på samma sätt som att Finland nu\r\när ett rikare land än Sverige, om man jämför den\r\npolitiska inriktningen i de två länderna.\r\nDet har vållat en stor besvikelse att det inte har\r\nblivit någon lägre arbetslöshet och att regeringen har\r\nfört en kortsynt politik. Ett slags statsfinansiell trång-\r\nsynthet har gjort att man med våldsamma skatteök-\r\nningar har förstört möjligheterna på företagssidan\r\nsamtidigt som man genom bidragsnedskärningar i\r\nkombination med skattehöjningar har försvårat för\r\nhushållen.\r\nDet är den stora frågan för hela EU-opinionen i\r\nSverige om vi skall lyckas med förverkliga det som vi\r\nutlovade under folkomröstningskampanjen. Då måste\r\nregeringen lägga om sin politik så att man samtidigt\r\nkan få till stånd en minskning av arbetslösheten, en\r\nvälståndsökning och en finansiell stabilitet. Det är\r\nfullständigt obegripligt varför man inte har valt att\r\nfullfölja denna linje som vi gemensamt hade en vision\r\nom i folkomröstningskampanjen och som då också\r\nvar på gång under 1994 och 1995.</pre><pre>Anf.  48  Utrikesminister LENA HJELM-\r\nWALLÉN (s):\r\nFru talman! Göran Lennmarker tycks verkligen ha\r\nvissa svårigheter med detta: Surt, sade räven om\r\nrönnbären. Den socialdemokratiska regeringen har\r\nhaft en framgång i EU när det gäller fördraget, och\r\ndet är det som vi diskuterar i dag. Detta vill modera-\r\nterna inte erkänna. Då gäller det att tala om någonting\r\nannat. Man gör konstiga jämförelser och tycker att\r\nden höga finska arbetslösheten skulle vara någonting\r\neftersträvansvärt för Sverige. Det tycker inte jag.\r\nDessutom bortser Göran Lennmarker konsekvent\r\nifrån det ekonomiska moras som han var med om att\r\növerlämna till den socialdemokratiska regeringen\r\n1994. Kommer Göran Lennmarker ihåg någonting av\r\nräntenivåerna under den tid då hans partivänner inne-\r\nhade regeringsmakten? Minns han hur antalet konkur-\r\nser uppgick till sådana svindlande nivåer som vi tidi-\r\ngare inte hade haft? Det var detta som vi tog över och\r\nsom vi nu i huvudsak har ordnat upp. Det tog längre\r\ntid att få ordning på sysselsättningen än vad vi hoppa-\r\ndes. Vi hoppades också på mera draghjälp från Euro-\r\npa än vi fick. Men vi är på rätt väg. Arbetslösheten\r\nminskar kraftigt.\r\nMan kan fundera en hel del på varför EU-\r\nopinionen är så negativ. Jag tror att det har med reella\r\nsaker att göra. Folk tycker att det är för långt till\r\nBryssel. Det är mycket som man inte förstår och det\r\när många små beslut som irriterar. Det förstår jag. Jag\r\när också EU-kritisk i många delar när det gäller just\r\ndessa beslut.\r\nMen det är en sak som har bidragit till EU-kritiken\r\noch det är att vi tvingades göra en mängd nedskär-\r\nningar under dessa år, nedskärningar för att få ordning\r\npå Sveriges ekonomi. Detta har också spillt över på\r\nEU-opinionen. Göran Lennmarker borde även i den\r\ndelen något fundera över vem som har skulden till att\r\ndessa nedskärningar fick lov att göras.</pre><pre>Anf.  49  GÖRAN LENNMARKER (m) re-\r\nplik:\r\nFru talman! För det första måste utrikesministern\r\nvar noga med orden. Vi tycker att den snabba minsk-\r\nningen av den finska arbetslösheten är ett föredöme.\r\nDet är en helt annan sak än det som utrikesministern\r\nsade.\r\nFör det andra skall Sveriges regering följa de re-\r\nkommendationer som EU ger när det gäller att minska\r\narbetslösheten. Det har den svenska regeringen i vik-\r\ntiga avseenden konsekvent struntat i.\r\nDet alldeles avgörande och det som nu vållar be-\r\nsvikelse är att regeringen har valt en helt annan stra-\r\ntegi för den ekonomiska utvecklingen än vad den\r\nfinska regeringen har gjort. I Finland har man haft tre\r\nparallella spår:\r\nFör det första har man haft en statsfinansiellt\r\nmycket ansvarsfull utveckling, och man kommer nu\r\nmed i EMU eftersom man lever upp till alla konver-\r\ngenskraven.\r\nFör det andra har man haft en god standardut-\r\nveckling. Finland är nu ett rikare land än Sverige.\r\nFör det tredje har man minskat arbetslösheten. Det\r\när korrekt att arbetslösheten fortfarande är högre än i\r\nSverige, men det kommer att ändras inom ett par tre\r\når om den nuvarande utvecklingen håller i sig.\r\nI Finland har man kombinerat dessa tre saker. Ge-\r\nnom att man har haft en positiv utveckling har man\r\nkunnat utnyttja EU:s möjligheter i stället för att ha\r\ndenna statsfinansiella trångsynthet som råder i Sveri-\r\nge. Ingvar Carlsson såg inte detta framför sig - och\r\nkanske inte heller Lena Hjelm-Wallén - när han stod\r\npå barrikaderna hösten 1994. Men det ändrades\r\n1996-1998 då man fick denna bakåtsträvande politik\r\nsom leder till 150 000 arbetslösa i onödan. Det är ju\r\ndessa som får betala priset.</pre><pre>Anf.  50  Utrikesminister LENA HJELM-\r\nWALLÉN (s):\r\nFru talman! Jag skulle önska att man kunde säga\r\natt all arbetslöshet är onödig. Vi borde kunna organi-\r\nsera vårt samhälle så att vi inte behövde ha någon\r\nannan arbetslöshet än precis den som har med om-\r\nställning att göra. Det är det som vi strävar efter,\r\nnämligen att alla skall ha rätt till ett arbete.\r\nFör detta har EU nu också antagit en del rekom-\r\nmendationer. Det är självklart att vi skall beakta dessa\r\ni vår sysselsättningspolitik, precis som det sägs att alla\r\nskall göra. På den punkt som Moderaterna ständigt\r\nåterkommer till, nämligen skattelättnader för företa-\r\ngen som också finns med i rekommendationen, var\r\nman så insiktsfull från EU:s sida när man antog re-\r\nkommendationen att man sade: Ja, det kan vara posi-\r\ntivt, men det får inte äventyra sunda offentliga finan-\r\nser eller hota basen för de sociala trygghetssystemen.\r\nNej, just det. Vi håller nämligen på att kämpa med\r\ndetta fortfarande som ett arv från det moderata van-\r\nstyret för fyra år sedan.\r\nJag tycker att vi skall glädjas över den minskning\r\nav arbetlösheten på flera procent som har varit i Fin-\r\nland. Men, Göran Lennmarker, utmåla inte Finland\r\nsom en modell för oss vad gäller arbetslösheten! I\r\nSverige har vi 7,3 % öppen arbetslöshet. I Finland är\r\nden 13,4 %.</pre><pre>Anf.  51  ISA HALVARSSON (fp) replik:\r\nFru talman! Utrikesministern sade att vi inte skall\r\nhänge oss åt Jantelagen, och det håller jag med om.\r\nFrån Folkpartiets sida är vi glada för att regeringskon-\r\nferensen blev en svensk framgång. Jag vill gärna ge\r\nregeringen, och kanske framför allt Lena Hjelm-\r\nWallén och hennes medarbetare, en eloge för den\r\nöppenhet som har visats mot riksdagen både före och\r\nunder regeringskonferensen och för det arbete som\r\nhar utförts i EU 96-kommittén.\r\nUtrikesministern sade att det är en överdriven be-\r\nsvikelse över EU:s oförmåga att reformera sig inför\r\nutvidgningen. Det är något som jag har gett uttryck\r\nför, men det gör också regeringen i propositionen.\r\nDär står det nämligen att det var en besvikelse att en\r\nlösning inte kunde nås i de här frågorna, eftersom en\r\nlösning hade underlättat den fortsatta utvidgningspro-\r\ncessen. Om detta är vi ense.\r\nVad vi också tycks vara ense om är oron för den\r\nEU-skeptiska inställningen som finns hos svenska\r\nfolket. Frågan är hur vi som tycker att EU-\r\nmedlemskapet är så väldigt bra gemensamt skall kun-\r\nna förmedla vårt budskap.</pre><pre>Anf.  52  Utrikesminister LENA HJELM-\r\nWALLÉN (s):\r\nFru talman! Det sista som Isa Halvarsson tog upp\r\när en mycket viktig fråga, nämligen vad vi skall göra\r\nmed opinionen. Det är naturligtvis bekymmersamt när\r\nen stor majoritet i svenska riksdagen har en stånd-\r\npunkt och den allmänna opinionen så uppenbart har\r\nen annan ståndpunkt. Jag tror mycket på korrekt in-\r\nformation om detta, för det är mycket lätt att ägna sig\r\nåt skrämselpropaganda. Därför är den korrekta infor-\r\nmationen det allra bästa för oss att ägna oss åt liksom\r\natt ta fram de många positiva exemplen på vad EU\r\nfaktiskt betyder för vanliga människor, t.ex. unga\r\nmänniskors möjlighet att åka ut i Europa för att stude-\r\nra och arbeta, detta att vi går mot ett passfritt EU,\r\nprecis som vi har haft passfrihet i Norden, och att vi\r\nsamarbetar på väsentliga områden som underlättar för\r\noss att klara miljöproblemen, kampen mot brottslighet\r\noch att klara sysselsättningen. Det är vardagsnära\r\nfrågor som svenska riksdagen och regeringen hela\r\ntiden har prioriterat under regeringskonferensen och\r\nkommer att fortsätta att prioritera i vårt EU-\r\nsamarbete. Detta bör vi informera om.</pre><pre>Anf.  53  ISA HALVARSSON (fp) replik:\r\nFru talman! Jag är helt ense med utrikesministern\r\nom det. Det är faktiskt inte bara en större del av parti-\r\nerna och ledamöterna i kammaren som är positiva till\r\nAmsterdamfördraget.\r\nI propositionen kan man läsa att stora delar av or-\r\nganisationsvärlden är positiva till att riksdagen god-\r\nkänner Amsterdamfördraget. Jag tycker att det är\r\nviktigt att detta framhålls och hoppas att organisatio-\r\nnerna hjälper till med upplysningsverksamheten. Det\r\nhandlar om organisationer som Sveriges Pensionärs-\r\nförbund, Grossistförbundet Svensk Handel, Sveriges\r\nIndustriförbund, Tjänstemännens Centralorganisation,\r\nLandsorganisationen i Sverige, Lantbrukarnas Riks-\r\nförbund, Svenska Arbetsgivareföreningen, Stock-\r\nholms Handelskammare och Medborgarrättsrörelsen.\r\nDet är alltså en stor del av de svenska organisationer-\r\nna som är positiva. När man lyssnar på delar av den\r\nhär debatten tror man inte att det är så. Det låter näs-\r\ntan som om det skulle vara fråga om någon form av\r\nkonspiration från riksdagens ledamöter, men så är\r\nicke fallet som tur är.</pre><pre>Anf.  54  PETER ERIKSSON (mp) replik:\r\nFru talman! Jag kan också passa på att ge en klapp\r\npå axeln eller en eloge till regeringen. Det handlar om\r\natt man den här gången har haft en mycket mer öppen\r\nprocess under förhandlingarna. När Maastrichtfördra-\r\nget togs fram var det ur många aspekter mycket dåligt\r\nmed öppenheten under förhandlingarna, och det gav\r\nockså stora bakslag. Men den här gången har det\r\nfungerat bättre. Trots att området har varit alldeles för\r\nstort för att kunna ha en kontinuerlig diskussion på ett\r\nbra sätt, har vi från EU-nämnden och riksdagen ändå\r\nkunnat följa processen någorlunda.\r\nUtrikesministern sade flera intressanta saker. En\r\nvar t.ex. att det inte är aktuellt med Europas förenta\r\nstater, för att gå in på den konkreta frågan som disku-\r\nteras. Jag fick en verklig deja vu-upplevelse, för pre-\r\ncis så sade Ingvar Carlsson ett år innan vi ansökte om\r\nmedlemskap i EU. Snart blir det en ny regeringskon-\r\nferens, och de stora staterna inom EU driver på mot\r\nmer överstatlighet, att fler beslut skall fattas med\r\nmajoritet och att de stora staterna skall få mer infly-\r\ntande på de små staternas bekostnad. Jag undrar om\r\nregeringen är beredd att vara litet tuffare den här\r\ngången, att stå på sig och följa den svenska majorite-\r\ntens inställning eller om man är beredd att ge med sig\r\noch offra ännu mer av svensk självständighet under\r\nnästa regeringskonferens.</pre><pre>Anf.  55  Utrikesminister LENA HJELM-\r\nWALLÉN (s):\r\nFru talman! Den svenska opinionens åsikt när det\r\nspecifikt gäller var besluten skall fattas och på vilket\r\nsätt de skall fattas tror jag att man skall vara väldigt\r\nförsiktig att uttala sig om. Jag inser att det är väldigt\r\nlätt att föra skrämselpropaganda och tala om makt-\r\növerföring till odemokratiska organ eller institutioner,\r\nsom Peter Eriksson gjorde. I stället kan man fråga sig:\r\nÄr det vettigt att fatta beslut om sådant som har med\r\nöppenheten att göra med möjlighet att lägga veto eller\r\nmed kvalificerad majoritet? Skall beslut som har med\r\nmisshushållning av EU:s medel att göra fattas med\r\nenhällighet eller med kvalificerad majoritet? Om man\r\ni fråga efter fråga frågar svenska folket vad de tycker,\r\ntror jag att vi nyanserar bilden mycket kraftigt.\r\nVad vi är inne på från den svenska regeringens\r\nsida är just att i de praktiska frågorna få de bästa\r\nbeslutsmöjligheterna. Men det finns naturligtvis de\r\nsom hävdar att allting blir mycket bättre om man gör\r\ndet överstatligt och fattar beslut med kvalificerad\r\nmajoritet. Jag står inte för det. Jag accepterar inte\r\ndetta synsätt, därför att inom t.ex. utrikespolitiken tar\r\ndet i allmänhet längre tid. Men detta att det i huvud-\r\nsak är ett område där vi fortfarande använder enhäl-\r\nlighet och möjlighet att lägga veto tror jag är bra för\r\nbeslutsfattandet, för denna ytterligare eftertanke be-\r\nhövs just på det området. Sedan kan det finnas ensta-\r\nka frågor som skall hanteras på ett annat sätt. Låt oss\r\nvara litet praktiska här i stället för att bara teoretisera\r\nkring det.</pre><pre>Anf.  56  PETER ERIKSSON (mp) replik:\r\nFru talman! Det kan låta bra att man skall vara\r\npraktisk, som utrikesministern säger, men det här\r\nhandlar om relativt teoretiska frågor. Det handlar om\r\nhuruvida vi skall ge mer inflytande till EU-\r\nparlamentet och om huruvida vi skall överlåta mer\r\ninflytande till kommissionen och ge den initiativrätt.\r\nDet kan tyckas vara svåra teoretiska frågor, men\r\nsom utrikesminister tycker jag att man borde kunna\r\nargumentera kring sådant också. Jag tycker att den här\r\noförmågan att sätta ned foten och visa en klar inställ-\r\nning och drivkraft, och i stället mer följa med ström-\r\nmen, talar väldigt mycket för att EU-frågan måste bli\r\nen stor fråga också i höstens val till riksdagen.\r\nDå är det så att om vi får 25 % som är EU-\r\nmotståndare, EU-kritiska, efter höstens val, kan vi\r\nockså garantera att inte ytterligare beslutsrätt överförs\r\nfrån Sveriges riksdag till EU. Jag tror att det för den\r\nmajoritet bland svenska folket som är EU-kritiska, är\r\nen trygghet gentemot det luddiga prat som utrikesmi-\r\nnistern har visat prov på i dag.</pre><pre>Anf.  57  Utrikesminister LENA HJELM-\r\nWALLÉN (s):\r\nFru talman! Att vissa här är mot EU vet vi ju. Där-\r\nför kan de bara se saker och ting på ett sätt. Men EU\r\när ju en organisation som både är överstatlig och\r\nmellanstatlig. Och det mellanstatliga är det huvudsak-\r\nliga, det dominerande.\r\nNär man är med i en sådan organisation är det ju\r\nen praktisk hantering. Hur skall frågor uppfattas?\r\nSkall de inrangeras i det överstatliga eller i det mel-\r\nlanstatliga facket? Skall vi ha möjlighet till veto eller\r\nskall man fatta beslut med kvalificerad majoritet? Det\r\nfinns också flera andra institutionella frågor som man\r\nhela tiden måste fundera på. Men man måste göra det\r\nutifrån sakliga frågor. Annars blir det totalt obegrip-\r\nligt.\r\nJag kan förstå att EU-motståndare gärna vill göra\r\nEU obegripligt för svenska folket. Men jag har en\r\nannan åsikt. Därför hanterar jag de här frågorna\r\nmycket mer praktiskt.</pre><pre>Anf.  58  BENGT HURTIG (v) replik:\r\nFru talman! Jag tror ju inte att svenska medborga-\r\nre som är EU-skeptiska är det på grund av något\r\nverklighetsfrämmande teoretiserande. Det är inte så\r\nlänge sedan som Linda Steneberg skrev ett brev till\r\ntalmannen och bad ledamöterna av Sveriges riksdag\r\natt hålla tyst i diskussionen om skatterna för höga\r\ntjänstemän.\r\nSvenska medborgare kunde mycket väl höra hur\r\nKlaus Hänsch, talmannen i EU-parlamentet, tog emot\r\nde elva EU-kritikerna. Nu tog antieuropéerna plats i\r\nEU-parlamentet, hette det. Detta är ju praktiska erfa-\r\nrenheter som man naturligtvis kan ha synpunkter på.\r\nDen 17 juni 1997 undertecknades Amsterdamför-\r\ndraget. Då fanns det ett antal ungdomar som är ute\r\noch reser i Europa som var EU-kritiker, skeptiker till\r\ndet hela. De demonstrerade utanför det ställe där det\r\nhär undertecknades. Ingenting hände. Det var ingen\r\nbrottslighet. Det var ingen skadegörelse. Det var inget\r\nvåld. Ändå greps de av polisen. De fick handfängsel.\r\nDe förhördes. De fick lämna fingeravtryck. De foto-\r\ngraferades. Åklagaren förklarade att misstanken gäll-\r\nde delaktighet i brottslig organisation.\r\nDet är de erfarenheterna det gäller. De här ung-\r\ndomarna skickar ut information på Internet. De åker\r\nhem till Sverige och berättar för sina kamrater vad de\r\nhar varit med om. Det är också praktiska erfarenheter.\r\nJag skulle vilja fråga utrikesministern: Är det sä-\r\nkert att man inte registrerar folk för att de är kritiska\r\nmot EU och skickar den informationen runt till andra\r\nländer?</pre><pre>Anf.  59  Utrikesminister LENA HJELM-\r\nWALLÉN (s):\r\nFru talman! Vi har kommit väldigt långt från\r\nAmsterdamfördraget när Bengt Hurtig tar upp den här\r\ntypen av diskussioner. Tala om skrämselpropaganda!</pre><pre>Anf.  60  BENGT HURTIG (v) replik:\r\nFru talman! Jag kan bara konstatera att det här är\r\nsaker som faktiskt har hänt.</pre><pre>Anf.  61  GUSTAF VON ESSEN (m):\r\nFru talman! Med anledning av de senaste replik-\r\nskiftena får jag intrycket att utrikesministern ser EU-\r\narbetet litet grand som en praktisk hantering i största\r\nallmänhet. Det är litet synd. Det får inte vara så att\r\nvalet står mellan den svartmålning och skräckskild-\r\nring som en del ägnar sig åt och den praktiska hante-\r\nringen. Det skall ändå finnas något slags Europatanke\r\ni botten, en känsla av att det faktiskt är väldigt viktigt\r\natt vi i Europa kan hålla samman och försöka arbeta\r\nfram vår gemensamma framtid. Vi skall lyfta fram\r\njust det perspektivet mer än att bara prata om praktisk\r\nsamverkan.\r\nEU är ännu inte ett område utan inre gränser. Fort-\r\nfarande finns det ju hinder för unionsmedborgare och\r\nandra att fritt röra sig inom unionen. Just fri rörlighet\r\när ett vitalt och grundläggande intresse för männi-\r\nskorna. Det inger en känsla av att tillhöra något större\r\nän den snäva nationalstaten. Den fria rörligheten\r\nbefrämjar dynamik och ökade kontakter människor\r\nemellan. Jag tycker att det ändå är en del av Europa-\r\ntanken rent praktiskt.\r\nSchengensamarbetet, som vi ju diskuterade och\r\nfattade beslut om nyligen här i kammaren, förs nu in i\r\nEU. Dublinkonventionens regler om asylprövning\r\nm.m. är också sedan i höstas en del i EU-samarbetet\r\noch därmed i tillämpliga delar inte längre ett Scheng-\r\nensamarbete - som inte har varit eller blir ett fullska-\r\nligt EU-projekt eftersom ett par länder står utanför.\r\nFri rörlighet kräver ökat samarbete vad gäller\r\ngränskontroll, visering, asyl, invandring och annat\r\ncivilrättsligt samarbete. Det är rätt självklart att det är\r\nså. Alla länder måste garantera att det finns en säker\r\nprövning för de människor som vill vistas i unionen.\r\nTredjelandsmedborgare får genom Schengenavta-\r\nlet och Amsterdamreglerna nu en mycket friare rör-\r\nlighet inom unionen. Tredjelandsmedborgare behöver\r\ni fortsättningen inte hålla på att söka asyl för alla de\r\nländer de vill besöka i Europa. Man kan röra sig fritt\r\n- eller i varje fall betydligt friare.\r\nAmsterdamfördraget innebär att stora delar av det\r\nmellanstatliga samarbetet i den tredje pelaren förs\r\növer till den första pelaren. Överföringstiden har satts\r\ntill fem år. Därefter skall, det är avsikten, majoritets-\r\nbeslut gälla också på detta område.\r\nAlla unionsmedlemmarna är, och det måste tydli-\r\ngen understrykas gång på gång i denna kammare,\r\nutpräglade rättsstater - låt vara med litet varierande\r\ntraditioner och kultur inom lagstiftning och förvalt-\r\nning. När det gäller asylregler har ju alla stater för-\r\npliktat sig att följa Genèvekonventionen och tilläggs-\r\nprotokollet från 1967. Vidare har unionsländerna\r\nförpliktat sig att samråda med UNHCR och andra\r\nrelevanta organisationer om frågor som rör flykting-\r\npolitik.\r\nVarje land inom unionen kommer i fortsättningen\r\natt utöver detta också för egen del praktisera mer\r\ngenerösa regler. De har också rätt att pröva varje\r\nasylansökan fritt, även om den tidigare har prövats i\r\nannat EU-land.\r\nMedlemsländerna anser vidare enligt Amsterdam-\r\nfördraget att det finns behov av att harmonisera reg-\r\nlerna vad gäller människor som fördrivits utan att\r\ndärför vara s.k. Genèveflyktingar. Tillfälligt skydd\r\noch åtaganden enligt principen om burden-sharing är\r\nfrågor som medlemsstaterna nu har åtagit sig att sam-\r\narbeta kring. Man vill också på sikt utöka möjlighe-\r\nterna för tredjelandsmedborgarna att bosätta sig fritt\r\ninom unionen.\r\nFru talman! Det är naturligt att unionsländerna\r\nfördjupar sitt samarbete i de frågor som rör asyl och\r\ninvandring. Det finns givetvis bland medlemsländerna\r\nen djup insikt om att ett stort invandringstryck kom-\r\nmer att bestå så länge som skillnaderna i levnadsvill-\r\nkor och politiska styrelseskick varierar så kraftigt\r\näven inom EU:s närområden.\r\nEU:s agerande måste ses i en helhet. Utveck-\r\nlingshjälp, avtal om ökad handel, rivande av tullar,\r\nbetonande av mänskliga rättigheter och fredsbevaran-\r\nde insatser är en del av EU:s åtagande gentemot fatti-\r\nga länder och länder med bristande demokrati.\r\nI länderna söder och öster om Medelhavet är be-\r\nfolkningsökningen massivt snabbare än i länderna\r\nnorr om Medelhavet. Det är givetvis inte möjligt att\r\npå lång sikt klara ett alltmer ökande invandringstryck\r\npå annat sätt än genom att en ökad och mer jämt för-\r\ndelad ekonomisk utveckling åstadkoms.\r\nEU:s invandringsregler, liksom för övrigt Sveri-\r\nges, måste ses i detta perspektiv. Asyl tillkommer den\r\nsom har skyddsbehov och tillfälligt uppehåll den som\r\nflyr undan tillfälliga katastrofer, krig och liknande.\r\nFru talman! Detta är precis i enlighet med vad vi\r\nbeslutade här för svensk del hösten 1996 när vi be-\r\nhandlade det stora migrationspolitiska betänkandet.\r\nFörutsättningar för den fria rörligheten är, som jag\r\nnämnde tidigare, att medlemsländerna har avtalat om\r\natt tillräcklig kontroll sker av den som vill resa in i\r\nEU, att asylprocessen är rättssäker för dem som söker\r\nasyl och att tillräckliga legala förutsättningar kan\r\nutarbetas för att komma till rätta med männi-\r\nskosmuggling och annan gränsöverskridande brotts-\r\nlighet. Amsterdamfördraget är ett steg framåt härvid-\r\nlag och ger tydliga möjligheter och förpliktelser till\r\nökad och nödvändig samverkan.\r\nDet svartmålas nu om att EU inrättar en fästning\r\nEuropa. Detta är ren skrämselpropaganda och helt\r\nfelaktigt. Varje land kommer även i fortsättningen att\r\nkunna föra en egen invandringspolitik. Det EU vill\r\ninföra är minimiregler. Nej-partierna kan inte anklaga\r\nAmsterdamfördraget eller Schengensamarbetet för att\r\nvara mer restriktiva ur flyktingpolitisk synpunkt.\r\nGenom det här samarbetet har vi bara lagt fast mini-\r\nmiregler. Nationella regler kan läggas ovanpå. Om\r\nnej-partierna kan finna majoritet här i kammaren för\r\nen ökad och mer s.k. generös invandringspolitik finns\r\ndet ingenting som hindrar detta. Det är bara att sätta i\r\ngång och bilda opinion och skaffa sig majoritet för\r\ndet.\r\nDär vi inte har nått så långt - det kanske förhand-\r\nlades litet grand i Amsterdamförhandlingarnas slutän-\r\nda om detta - är hur vi skall kunna reglera bättre\r\nbosättning och arbete för tredjelandsmedborgare på\r\nlägre sikt. Tredjelandsmedborgare som har ett legalt\r\nuppehållstillstånd och har varit här en längre tid skall\r\nkunna få en chans att resa, bosätta sig och arbeta på\r\nsamma sätt som övriga unionsmedborgare. Där finns\r\ndet fortfarande en bit att gå.\r\nJag yrkar bifall till förslaget här och bifall till de\r\nyrkanden som Göran Lennmarker tidigare gjorde.</pre><pre>Anf.  62  LENNART ROHDIN (fp):\r\nFru talman! Det råder en massiv EU-trötthet i vårt\r\nland. Dagens debatt om Amsterdamfördraget möter\r\nett förstrött intresse. Visserligen är en klar majoritet\r\nav folkopinionen EU-negativ, men trots detta lyckas\r\ninte nej-sidan väcka någon större opinion med att\r\nutmåla Amsterdam som det slutliga gigantiska steget\r\nmot att ersätta nationalstaten med en allsmäktig,\r\növerstatlig Brysselbyråkrati. Inte heller ja-sidan kan\r\npå något sätt återuppliva entusiasmen från folkom-\r\nröstningen hösten 1994. \"Bingo för Sverige\" möts av\r\nen gäspning, om det över huvud taget noteras.\r\nVad är det för fel på svenska folket, som efter ett\r\nja i folkomröstningen, nu med klar majoritet avvisar\r\nEU-tanken och i än högre grad tanken på ett svenskt\r\nEMU-medlemskap? Svaret är naturligtvis att det inte\r\när något fel på svenska folket. Det är en fullt förståe-\r\nlig reaktion på hur de politiska ledarna och främst\r\nregeringen skött vårt svenska EU-medlemskap.\r\nInför folkomröstningen hukade särskilt Socialde-\r\nmokraterna. I en gigantisk valspurt lyckades de - det\r\när helt sant - vända opinionen till ett knappt ja, främst\r\ngenom att utnyttja den auktoritet som den återinträdda\r\nsocialdemokratiska statsministern då åtnjöt. Det var\r\ninte fredens Europa, det var inte samarbetets Europa\r\noch det var inte visionernas Europa som vann det\r\nsvenska folkets stöd. Det var Ingvar Carlssons auk-\r\ntoritet och den socialdemokratiska rörelsens vädjan-\r\nden till människors plånböcker. Det var krämarnas\r\nEuropa. När medlemskapet var ett faktum, upphörde\r\ndebatten om vad vi skulle göra med vårt EU-\r\nmedlemskap. Skyll inte EU-skepsisen på folket utan\r\npå det politiska ledarskapet eller snarare bristen på\r\nsådant.\r\nFru talman! \"Handlar det mot bakgrund av de fö-\r\nrestående utmaningarna i form av utvidgning och\r\nglobalisering inte snarare om fördragskosmetik?\r\nKärnfrågorna i Europas förmåga att möta framtiden -\r\nreform av jordbruks- och strukturpolitiken, finansra-\r\nmarna, institutionerna, konsekvenserna av den eko-\r\nnomiska och monetära unionen - stod antingen inte\r\npå dagordningen för Amsterdam eller blev ajournera-\r\nde till nästa regeringskonferens. Vad som återstod är\r\nett sammelsurium av nyregleringar och detaljförbätt-\r\nringar som sammantaget inte betyder något substan-\r\ntiellt steg framåt.\"\r\nOrden är Werner Weidenfelds, utgivare av den\r\nmest ansedda tyska utrikespolitiska tidskriften Inter-\r\nnationale Politik och en av de främsta tyska Europafö-\r\nrespråkarna.\r\nDen regeringskonferens som avslutades i juni\r\n1997 i Amsterdam blev nödvändig då en rad viktiga\r\nförändringar av EU inte kunde uppnås vid Ma-\r\nastrichtkonferensen 1992. Det var förändringar som\r\ndå ansågs nödvändiga för att klara den förestående\r\nutvidgningen med Österrike, Finland och Sverige.\r\nAmsterdamkonferensen hade i uppgift att föreslå\r\nförändringar som i än högre grad ansågs nödvändiga\r\nför att möjliggöra en omfattande utvidgning till de\r\nnya demokratierna i Öst- och Centraleuropa. Som\r\nWerner Weidenfeld så träffande skriver blev Amster-\r\ndam ett fortsatt på stället marsch - om det nu är det\r\nsom är innebörden av \"bingo för Sverige\"?\r\nFru talman! Det gamla, fria och demokratiska Eu-\r\nropa har haft betydande svårigheter att möta det nya\r\nEuropa som framträdde efter murens fall. Litet till-\r\nspetsat kan man hävda att de många nya demokratiska\r\nstaterna med öppnare gränser och en stark önskan att\r\nsnabbt integreras i det fria, demokratiska Europa av\r\nmånga av de gamla demokratierna främst uppfattas\r\nsom problem och belastningar.\r\nVisst kan man se EU-staternas, särskilt deras re-\r\ngeringarnas, ovilja och oförmåga att genomföra en\r\nförnyelse av jordbruks- och strukturpolitiken och av\r\nEU-institutionernas roll och utformning som ett sätt\r\natt bevara nationellt förmånliga villkor i förhållande\r\ntill övriga medlemsstater. Men än allvarligare, och\r\nminst lika sannolikt, är att oförmågan till förändring\r\nbottnar just i en betydande ovilja att genomföra en\r\nsnabbare och mer omfattande utvidgning till de nya\r\ndemokratierna. Enligt många skulle detta ske till pri-\r\nset av mindre gynnsamma villkor för de gamla med-\r\nlemmarna. Amsterdamfördragets stillastående inte\r\nbara försvårar och försenar utvidgningsprocessen -\r\ndet var i stor utsträckning motivet bakom.\r\nPå en lång rad vitala områden i byggandet av det\r\nnya Europa - med Bosnienkriget som mest dramatiskt\r\nexempel - där just EU:s och även Natos utvidgnings-\r\nprocesser är de kanske mest avgörande för framtiden,\r\nsaknas politiskt ledarskap i Europa. Amsterdamför-\r\ndraget är avsett att maskera denna avsaknad av poli-\r\ntiskt ledarskap och solidaritet med det nya Europa.\r\nDen gemensamma utrikes- och säkerhetspolitiken\r\nskulle kunna ge EU en roll för freden i Europa, på\r\nsamma sätt som EU varit ett fredsprojekt mellan EU:s\r\nmedlemsstater. Den skulle kunna vara ett uttryck för\r\nEU:s solidaritet med dem som står utanför. Men, som\r\nden välrenommerade kännaren av GUSP vid Interna-\r\ntional Institute for Strategic Studies i London Philip\r\nGordon visar i en nyligen publicerad artikel, därav har\r\nblivit intet.\r\nNär solidariteten, särskilt med dem som står utan-\r\nför, ställs mot snäva nationella egenintressen får soli-\r\ndariteten alltid vika, särskilt om det rör sig om de\r\nstora EU-staternas egenintressen. Som Philip Gordon\r\nskriver: När inte ens krigen i Jugoslavien kunde bana\r\nväg för en gemensam utrikes- och säkerhetspolitik\r\ninom EU - vad skall då kunna göra det?\r\nFru talman! Det var givetvis både viktigt och väl-\r\nkommet att Danmark och Sverige kunde bidra till att\r\nLettland och Litauen gavs ett på papperet bättre ut-\r\ngångsläge än vad kommissionen var beredd till. Men\r\ndet finns, mot bakgrund av de verkliga intresseförhål-\r\nlandena inom EU, inte anledning att överdriva den\r\nslutliga betydelsen av denna kompromiss. I princip\r\nåterstår allt för att göra stödet för Lettland och Litau-\r\nen till en succé. Här skulle Finlands aktiva stöd vara\r\nen vital tillgång.\r\nOintresset och oviljan att alltför snart öppna EU\r\nmot de nya demokratierna är stort. De avgörande\r\nfrågor som nu skjutits till ytterligare en regeringskon-\r\nferens kommer för många inom EU av rent nationellt\r\negenintresse att stå i vägen för den nödvändiga poli-\r\ntiska beredskapen för en omfattande utvidgning. Det\r\när skäl nog att vara mycket försiktig i förväntningarna\r\npå de resultat vid nästa regeringskonferens, som var-\r\nken Maastricht eller Amsterdam kunde frambringa.\r\nFru talman! Under 50 år av kallt krig i Europa\r\nstod järnridån som symbolen för ofrihet. Med murens\r\nfall öppnades Europas gränser, och människor kunde\r\nåter röra sig fritt. Samtidigt har oviljan att forma en\r\nöppen och generös flykting- och invandrarpolitik\r\nblivit alltmer utbredd i Europa, inte minst - inte på\r\ngrund av Schengenavtalet - men inom ramen för hur\r\nEU:s regeringar utformar det s.k. Schengensamarbe-\r\ntet. Fästning Europa är ingen obehaglig framtidsvision\r\nutan under snabbt förverkligande med Schengenlän-\r\nderna som arkitekter.\r\nDet hittillsvarande samarbetet inom EU:s tredje\r\npelare har varit mellanstatligt. Det innebar att EU:s\r\nparlament och domstol saknat insyn. Det har varit en\r\nbetydande brist. I Amsterdam fördes dessa frågor in\r\nunder EU-samarbetet liksom även Schengensamarbe-\r\ntet. Därmed får man i dessa frågor en bättre insyn och\r\nmer kontroll. Det är i sig ett framsteg, men kan inte\r\ndölja att Schengensamarbetet framför allt används för\r\natt hålla flyktingar borta.\r\nDet är därför inte någon tillfällighet att det var just\r\n- och egentligen enbart - Schengenfrågorna som\r\nfördes framåt i Amsterdam. På nästan bara detta om-\r\nråde - att hålla oönskade människor utanför - är\r\nenigheten mellan EU-staternas regeringar betydande.\r\nDet cirka tusentalet kurdiska flyktingar som an-\r\nlände till Italien under juldagarna fick EU:s regeringar\r\natt sätta julmaten i halsen. De samlades till krisöver-\r\nläggningar och hårda tag mot den turkiska regeringen.\r\nDet Turkiet som man förolämpade vid toppmötet i\r\nLuxemburg skulle nu ta sitt ansvar och förskona det\r\nrika Europa från ytterligare flyktingar från fattigare\r\noch mer förtryckta områden i Europas grannskap.\r\nHelt i linje med svensk politik, kommenterade vår\r\nutrikesminister detta.\r\nGenèvekonventionen är grunden för asylpolitiken.\r\nProtokollet om asyl för medborgare i EU:s medlems-\r\nstater är därför principiellt djupt otillfredsställande.\r\nDet kan förstås hävdas att eftersom EU:s medlemssta-\r\nter är demokratier skall inte frågan någonsin behöva\r\naktualiseras. Men i så fall är protokollet onödigt.\r\nSverige borde ha anslutit sig till den ensidiga förkla-\r\nring som avgavs av Belgien. Solidariteten med andra\r\nEU-länder får i detta fall inte vara större än vårt an-\r\nsvar för de internationella åtagandena för att värna\r\nasylrätten.\r\nFör många Europavänner innebar Sveriges med-\r\nlemskap i EU att vi skulle få möjlighet att påverka EU\r\nmot större öppenhet, minskat demokratiunderskott\r\noch ökad solidaritet.\r\nAmsterdamfördraget var ett närmast fullständigt\r\nmisslyckande i arbetet att reformera EU och skapa\r\nförutsättningar för att snabbt integrera de många nya\r\ndemokratierna. Alla viktiga frågor sköts framåt.\r\nDet demokratiska underskottet inom EU är en\r\nverklighet. Visst är det demokratiskt valda regeringar\r\nsom fattar besluten. Men Europaparlamentet har i dag\r\nen i allt väsentligt dekorativ funktion. Amsterdamför-\r\ndraget bara putsar i kanten på detta. Ett verkligt de-\r\nmokratiskt EU skulle ta itu med att ett enstaka land på\r\ngrund av nationella egenintressen kan hindra EU från\r\natt ta gemensamma tag i viktiga gränsöverskridande\r\nfrågor. Det står inte i strid med att subsidiaritetsprin-\r\ncipen måste få ett tydligare genomslag - tvärtom är\r\ndet en förutsättning. Allt som inte måste beslutas i\r\nBryssel skall beslutas på hemmaplan. Endast så kan\r\ndet folkliga förtroendet för EU stärkas.\r\nFru talman! Att spela med och godkänna Amster-\r\ndamfördraget innebär att förändringstrycket gentemot\r\nEU-staternas regeringar även i fortsättningen förblir\r\nmycket svagt. Genom att avslå förslaget att godkänna\r\nAmsterdamfördraget skulle vi ge en signal om att EU\r\nmåste påbörja en verklig reformering så att det kan\r\nutvidgas med de nya demokratierna i Central- och\r\nÖsteuropa i det snaraste.</pre><pre>Anf.  63  GUSTAF VON ESSEN (m) replik:\r\nFru talman! Är det ett tal från den siste liberalen vi\r\nhör i dag eller inte? Det har ju sagts i tidningarna att\r\ndet skulle vara så. Det är i så fall intressant om det är\r\npå det sättet.\r\nLennart Rohdin nämnde ordet flyktingar litet\r\nslarvigt. Han sade att det kommer flyktingar med båt\r\ntill Italiens stränder. Är de flyktingar skall de också\r\nbehandlas som flyktingar och därmed också in i en\r\nasylprocess, precis på det sätt som sker i alla andra\r\nsammanhang. Det var bara det att Italien då inte hade\r\nen asylprocess som riktigt uppfyllde de minimiregler\r\nvi nu talar om. Man gav ett slags passersedlar för att\r\nflyktingarna skulle kunna ta sig vidare in i Europa, om\r\nde nu var flyktingar. Det vet man ju inte förrän man\r\nhar prövat deras fall.\r\nDet är här vi kan se nödvändigheten och också\r\nönskvärdheten av ett utökat och fördjupat samarbete\r\npå det här planet och i dessa frågor så att man slipper\r\nde händelser som utspelades på de italienska strän-\r\nderna och så att man i stället kan hantera detta bättre.\r\nDärför tyckte jag personligen också att det s.k.\r\nIrakpaket som EU-länderna framförhandlade var ett\r\nsteg framåt när det gäller samverkan och samarbete på\r\ndetta område. Det innefattade en rad olika åtgärder\r\nsom inte var turkorienterade utan även samarbete på\r\nmånga andra sätt med UNHCR osv. Och det tycker\r\njag var bra. Jag menar att det är så vi skall arbeta i\r\nEU. På det sättet kan vi möta problemen effektivare.</pre><pre>Anf.  64  LENNART ROHDIN (fp) replik:\r\nFru talman! Jag har förstått efter fem och ett halvt\r\når här i riksdagen att åtminstone Gustaf von Essen\r\nvarken har vilja eller förmåga att göra mig rangen\r\nstridig om vem som är den siste liberalen i den här\r\nförsamlingen. Det har hans agerande när det gäller\r\nflyktingpolitiken mycket tydligt visat.\r\nOm det nu är så som Gustaf von Essen sade från\r\ntalarstolen, att varje land hanterar sin flykting- och\r\ninvandrarpolitik själv, så är det väl märkligt att alla\r\nEU-stater mitt under pågående julhelg rusade samman\r\nför att se till att Italien kunde hantera det problem\r\nsom uppstod.\r\nMen det var ju inte ens det som var lösningen.\r\nVad de gjorde, Gustaf von Essen, var att tvinga Tur-\r\nkiet att för Schengenstaternas räkning pröva just frå-\r\ngan om vem som har flyktingskäl eller ej. Jag har\r\nförstått på Gustaf von Essens engagemang i vissa\r\nflyktingfrågor att han inte alltid har samma förtroende\r\nför Turkiets förmåga att göra detta på ett sätt som står\r\ni överensstämmelse med de internationella åtaganden\r\nsom vi har gjort.\r\nMen Schengensamarbetet - det som jag kallar för\r\nFästning Europa - innebär ju ett krav på att samtliga\r\nstater som är anslutna till Schengensamarbetet skall\r\ninföra visumplikt för praktiskt taget alla stater där det\r\när dokumenterat att det produceras flyktingar. Och\r\nvarför? Jo, för att hålla dem borta från att över huvud\r\ntaget kunna få sin sak prövad inom något av Scheng-\r\nenländerna. Det är det som är tanken med visumplik-\r\nten. Det är ett gemensamt åtagande som vi tar när vi\r\ngår in i Schengensamarbetet. Sedan återstår det inte så\r\nhemskt mycket av den nationella självständigheten\r\nnär det gäller att fatta beslut om asylfrågor. Det är ju\r\ninget stort problem om vi lyckas att hålla människor\r\nborta från att över huvud taget komma hit och söka\r\nasyl.</pre><pre>Anf.  65  GUSTAF VON ESSEN (m) replik:\r\nFru talman! Allteftersom tiden går förstår jag mer\r\noch mer varför Lennart Rohdin är just den siste libera-\r\nlen.\r\nNär det gäller Italien fanns det på italiensk sida\r\ninte just de minimiregler som erfordrades. Det var det\r\ntrycket som övriga länder satte på Italien för att Itali-\r\nen skulle skaffa sig en asylprocess värd namnet. Man\r\nförsökte också förmå Turkiet att skaffa sig motsva-\r\nrande asylhantering, som är värdig en rättsstat. Det\r\nhar Turkiet all anledning att göra, det vet både Len-\r\nnart Rohdin och jag. Vi är nog överens på den punk-\r\nten. Man har geografiska begränsningar där. Skall\r\nTurkiet så småningom - vilket jag tycker är naturligt\r\n- på sikt kunna kandidera till EU måste Turkiet också\r\ngöra sin hemläxa på detta område. Det är man ännu\r\ninte beredd att göra fullt ut, vilket vi på många sätt\r\nkan beklaga.\r\nSå till visumplikten. Visst får vi visumplikt. Men\r\ndet har vi i Sverige också. När det gäller denna lista\r\nsom Sverige måste fatta beslut om är det några söder-\r\nhavsöar och ytterligare ett par smärre länder som\r\ntillförs. Det påverkar inte ett smack den situation vi\r\nhar i dag.\r\nVi har visumtvång därför att vi måste ha en regle-\r\nrad invandring. Som jag tidigare sagt från denna ta-\r\nlarstol tror jag att var och en förstår att migra-\r\ntionstrycket i dag är så enormt att om vi skulle avskaf-\r\nfa visumtvånget, skulle det bli så som det blev beträf-\r\nfande de bosniska flyktingarna. Den dåvarande folk-\r\npartiministern införde då visumplikt just för dem, helt\r\nenkelt därför att de blev för många.</pre><pre>Anf.  66  LENNART ROHDIN (fp) replik:\r\nFru talman! Som Gustaf von Essen mycket väl vet\r\nföreskriver Schengenavtalet över huvud taget inte att\r\nresande från länder utanför EU och Schengenområdet\r\nmåste ha visum. Det är EU-staterna som avgör vilken\r\nomfattning man gemensamt skall ha på detta, och EU-\r\nstaterna inklusive Sverige har bestämt sig för att ha\r\nvisumtvång vad gäller praktiskt taget alla länder utan-\r\nför Europa och alla länder som producerar flyktingar.\r\nJag har inte kunnat notera ett enda initiativ, varken\r\nfrån den socialdemokratiska regeringen eller från dess\r\nmoderata stödparti när det gäller flyktingpolitiken här\r\ni riksdagen, för att ta itu med det faktum att vi har\r\nvisumplikt vad gäller alla flyktingproducerande stater.\r\nDetta är ett led i byggandet av den fästning Europa\r\nsom också Gustaf von Essen förespråker, även om\r\nhan tar avstånd från begreppet.\r\nVisst hade vidare, Gustaf von Essen, Italien brister\r\ni sin hantering, men vad åstadkom de övriga EU- och\r\nSchengenstaterna? Såg de till att det blev bättre i\r\nItalien? Nej, man såg till att Turkiet skulle avgöra\r\nvilka som får komma till Europa och söka asyl.\r\nDet var samma Turkiet som EU drygt en månad\r\ntidigare, vid toppmötet i Luxemburg, förklarade inte\r\nhöra hemma på första startlinjen eller inom överskåd-\r\nlig tid över huvud taget inte på någon startlinje när det\r\ngällde ett EU-medlemskap. Orsaken var situationen\r\nför de mänskliga rättigheterna i Turkiet. En månad\r\nsenare var alltså samma EU- och Schengenländer fullt\r\ntill freds med att Turkiet skulle hantera vilka som kan\r\nsöka asyl i dessa länder.\r\nDetta är Fästning Europa, Gustaf von Essen.</pre><pre>Anf.  67  EVA ZETTERBERG (v):\r\nFru talman! När riksdagen i dag debatterar och\r\nkommer att fatta beslut om att godkänna Amsterdam-\r\nfördraget betraktas det av samtliga partier och av\r\nregeringen som en mycket betydelsefull debatt och ett\r\nmycket betydelsefullt beslut. Likaså betraktas beslutet\r\nsom utomordentligt viktigt av alla dem som är enga-\r\ngerade i EU-frågan, oavsett om man är negativ eller\r\npositiv.\r\nFrån Vänsterns sida har vi framfört våra invänd-\r\nningar, och ytterligare personer kommer att framföra\r\ndem. Trots att man i Amsterdamfördraget tar vissa\r\nsteg framåt menar vi ändå att de negativa förändring-\r\narna i Amsterdamfördraget överväger i förhållande till\r\nMaastrichtfördraget, och därför kommer vi att säga\r\nnej.\r\nMen även om våra partier betraktar den här frågan\r\nsom så väsentlig är det uppenbart, precis som Lennart\r\nRohdin och andra varit inne på, att svenska folket -\r\nbortsett från dem som är speciellt engagerade - när-\r\nmast gäspar eller inte bryr sig särskilt om detta.\r\nJag skulle vilja hårdra frågan ännu mer och hävda\r\natt kunskapen om Amsterdamfördraget hos andra än\r\nde få personer och organisationer som är engagerade\r\när oerhört låg. Jag har gjort en mycket ovetenskaplig\r\nundersökning, nämligen i min egen bekantskapskrets\r\n- gymnasieungdomar bland mina barns kamrater och\r\nandra som jag träffar. Det är personer som har viss\r\nutbildning och visst samhällsintresse, och jag har\r\nfrågat dem hur de ser på Amsterdamfördraget. Det\r\nvanligaste svaret har varit: Amsterdamfördraget, det\r\nhar väl någonting med EU att göra?\r\nJag skulle tro att kunskaperna hos en större del av\r\nden svenska befolkningen ligger på den nivån. San-\r\nningen är den att man i regel inte vet mer än så om\r\nAmsterdamfördraget.\r\nJag kommer därmed in på de frågor som utrikes-\r\nministern här tidigare debatterade med Isa Halvars-\r\nson. Hur skall man göra fördraget känt? Hur skall\r\nman få ut de här frågorna? Regeringen uppfattar det\r\nuppenbarligen som huvudsakligen väldigt positiva\r\nförändringar. Andra av oss ser de negativa konsek-\r\nvenserna.\r\nJag har svårt att förstå att regeringen, om man nu\r\nändå är så orolig för att människor vet så litet och är\r\nså angelägen om att svenska folket skall lära sig mer,\r\ninte har gjort så mycket. Det är sant att man har gjort\r\nen del inom förberedelsekommittén inför allt det som\r\nskedde under regeringskonferensen. Jag vet att man\r\nhar gjort ansträngningar, men när fördraget nu är\r\nfärdigförhandlat och skall underställas den svenska\r\nriksdagen har inte särskilt mycket gjorts.\r\nSom jag ser det är det svårt att åstadkomma en\r\nfolkinformation, om människor inte faktiskt skall vara\r\nmed om att fatta beslut. Om det är så, som nu faktiskt\r\när fallet, att partierna i den svenska riksdagen ensam-\r\nma skall ta beslut i frågan, kommer vi inte heller att få\r\ndet oerhört starka engagemang och intresse från\r\nmänniskor i allmänhet som uppstår om de enskilda\r\nmedborgarna faktiskt har att ta ställning. Det kan vara\r\nsvårt också då. Deltagandet i EU-valet var inte sär-\r\nskilt högt, och det oroade många av oss.\r\nJag och Vänsterpartiet hävdar att det för att få ut\r\ninformationen och få till stånd en verklig diskussion\r\nom för- och nackdelar, om man nu önskar en sådan,\r\nkrävs en folkomröstning. Det är först i och med en\r\nfolkomröstning där var och en av oss, oavsett om man\r\nhar ett politiskt uppdrag eller inte, förväntas ta ställ-\r\nning som man kommer att tänka: Nu måste jag verkli-\r\ngen ta reda på vad Amsterdamfördraget är. Är det\r\nverkligen bättre eller sämre än det vi hittills haft, och\r\nvilka slutsatser leder det till för egen del?\r\nJag måste säga att det därför är ytterst förvånande\r\natt det från regeringen och från majoriteten av de\r\npolitiska partierna här i riksdagen inte finns ett intres-\r\nse för en folkomröstning. Jag tror att det är just det\r\nsom skulle leda till att få till stånd en verklig diskus-\r\nsion om frågorna och till ett ställningstagande. Från\r\nVänsterpartiets sida ser vi de här förändringarna som\r\nså betydelsefulla att de motiverar ett ställningstagan-\r\nde.\r\nMen om man från övriga partiers sida inte kom-\r\nmer fram till samma slutsats utan menar att det är\r\nriksdagen som skall avgöra detta, finns det faktiskt en\r\nannan möjlighet, nämligen att ta ett beslut nu och att\r\nden kommande nyvalda riksdagen i höst på nytt får\r\npröva frågan. Man skulle då behandla frågan på sam-\r\nma sätt som vi gör med grundlagar. Man har betraktat\r\noch betraktar ju Amsterdamfördraget som EU:s\r\ngrundlag, något så väsentligt att man har ägnat stor\r\nkraft och möda åt att få till stånd förändringar och\r\näven accepterat vissa klara försämringar.\r\nJag är alltså konfunderad, och vi har i reservatio-\r\nner i utrikesutskottet från Vänsterpartiet och Miljö-\r\npartiet tillsammans tagit upp dessa grundläggande\r\nkrav.\r\nJag stannar här och yrkar bifall till den reservation\r\nsom Vänsterpartiet och Miljöpartiet har avgivit, näm-\r\nligen reservation 2 om folkomröstning om Amster-\r\ndamfördraget.</pre><pre>Anf.  68  MAGNUS JOHANSSON (s) re-\r\nplik:\r\nFru talman! Låt mig bara säga att jag delar Eva\r\nZetterbergs oro över kunskapsbrist och brist på enga-\r\ngemang i EU-frågorna. Det är dock tveksamt om en\r\nfolkomröstning är det optimala sättet att komma till\r\nrätta med detta. Frågan är om det ens är Vänsterpar-\r\ntiets starkaste argument i sammanhanget.\r\nJag vet inte om det efter folkomröstningen om\r\nmedlemskapet har gjorts någon undersökning om\r\nvilka kunskaper som inhämtades på området. Peter\r\nEriksson sade tidigare att det som avgjorde frågan var\r\nIngvar Carlssons auktoritet. Ingvar Carlsson är säkert\r\nväldigt tacksam för det påståendet, men det skulle\r\nbetyda att Eva Zetterbergs intentioner tydligen inte\r\ntillgodosågs.\r\nJag tycker dessutom att man skall använda folk-\r\nomröstningar när vi står inför stora förändringar,\r\nsåsom i frågan om medlemskapet i EU. Om det blir\r\naktuellt att ta steget in i EMU, skall det underställas\r\nfolket antingen i form av en folkomröstning eller som\r\nen huvudfråga i ett allmänt politiskt val.\r\nVi i utskottsmajoriteten har gjort den bedömning-\r\nen att Amsterdamfördraget inte är en så stor fråga att\r\nden motiverar en folkomröstning.\r\nDet finns säkert betydligt större frågor som vi fat-\r\ntar beslut om här i Sveriges riksdag, Eva Zetterberg.\r\nJag kan leka med tanken. Det nya pensionssystemet\r\ntror jag t.ex. påverkar svenska folket mycket mer,\r\nmen där har jag aldrig hört några krav på en folkom-\r\nröstning.</pre><pre>Anf.  69  EVA ZETTERBERG (v) replik:\r\nFru talman! Frågan om folkomröstning om pen-\r\nsionssystemet får vi återkomma till vid annat tillfälle,\r\nMagnus Johansson. Det är jag inte beredd att diskute-\r\nra nu.\r\nDet är klart att det inte finns några garantier om vi\r\nbeslutar om en folkomröstning att svenska folket vill\r\nbli och blir så mycket mer insatt och upplyst när det\r\ngäller EU-frågorna och Amsterdamfördraget. Det\r\nfinns naturligtvis inga sådana garantier. Men jag är\r\növertygad om att svenska medborgare som skulle\r\nrösta, eller avsåg att rösta, vad gällde medlemskap i\r\nEU eller inte lärde sig betydligt mer, och tog in mer\r\ninformation och funderade över frågorna, än om de\r\nhade överlåtit den frågan enbart till riksdagen.\r\nVi har rådgivande folkomröstningar. Jag förordar\r\ninget annat än en rådgivande folkomröstning. Jag tror\r\natt det skulle vara ett sätt att få ut Amsterdamfördra-\r\nget. Vi skiljer oss åt, Magnus Johansson. Jag och\r\nVänsterpartiet anser att det har väldigt stor betydelse\r\noch att de förändringar som riksdagen nu kommer att\r\nbesluta om genom att den godkänner fördraget leder\r\ntill en ökad överstatlighet. Vi har t.ex. det oerhört\r\nväsentliga område som Lennart Rohdin tidigare be-\r\nrörde och beskrev utförligt, nämligen asylpolitiken.\r\nFördraget kommer som jag ser det helt klart att göra\r\ndet ännu svårare för de människor som tvingas fly\r\nfrån länder där det råder krig eller förtryck.\r\nNaturligtvis finns det andra väsentliga frågor man\r\nkan diskutera om man skall ha folkomröstning om.\r\nEMU behöver vi inte diskutera. När det gäller EMU\r\nanser Vänsterpartiet och jag att det skall äga rum en\r\nfolkomröstning. På samma sätt skulle vi kunna få ut\r\nmer information och en diskussion om de förändring-\r\nar som kommer att ske och se om svenska folket vill\r\nha de förändringarna och därmed kommer att god-\r\nkänna Amsterdamfördraget.</pre><pre>Anf.  70  MAGNUS JOHANSSON (s) re-\r\nplik:\r\nFru talman! Det är inte okänt att vi har olika upp-\r\nfattningar. Jag respekterar i allra högsta grad att\r\nVänsterpartiet tillmäter Amsterdamfördraget och de\r\nförändringar som finns i Amsterdamfördraget en\r\noerhörd betydelse.\r\nVi har i tidigare replikskiften hört om överstatlig-\r\nheten. Det frågas: Vad är det egentligen man kryper\r\nbakom? Det är en oerhört dramatisk beskrivning. Jo,\r\ndet är att man med majoritet skall kunna fatta beslut\r\nom t.ex. offentlighet. Vi behöver nog inte argumente-\r\nra mer fram och tillbaka om detta.\r\nDäremot tycker jag att frågan har varit föremål för\r\nen ganska så bred offentlig debatt. Det kunde ha varit\r\nbättre. Men jag tycker ändå att de initiativ som har\r\ntagits via EU 96-kommittén och i offentliga diskus-\r\nsioner varit bra. Allting kan ju bli bättre. Frågan är\r\nifall en folkomröstning skulle leda till att det blir så\r\nhemskt mycket bättre.\r\nMed anledning av argumentet att Eva Zetterberg\r\nhade gått runt och frågat vad människor hade för\r\nuppfattning om Amsterdamfördraget har jag ibland\r\nfunderat på, eftersom det har en viss likhet, att gå runt\r\noch fråga människor: Vad kan du om den svenska\r\ngrundlagen? När vi gör grundlagsförändringar internt\r\ni Sverige är det väldigt sällan påkallat med några\r\nfolkomröstningar.\r\nDet viktigaste argumentet för varför vi inte vill ha\r\nnågon folkomröstning är att vi inte tycker att frågan är\r\nav den dignitet som t.ex. införandet av ATP-systemet,\r\nom vi skulle ha kärnkraften kvar eller inte, om vi\r\nskulle bli medlemmar av EU eller inte, eller om vi\r\nskall bli medlemmar av EMU eller inte. Det tycker\r\njag är så ofantligt mycket större frågor. De tycker jag\r\ndet är okej att vi folkomröstar om. Detta är ändå\r\nganska små förändringar, om man ser till realiteten.</pre><pre>Anf.  71  EVA ZETTERBERG (v) replik:\r\nFru talman! Det är alldeles sant, Magnus Johans-\r\nson, och det sade jag också i mitt anförande, att det\r\ngick ut en hel del information och fanns möjligheter\r\ntill seminarier, konferenser och en rätt omfattande\r\noffentlig debatt innan regeringskonferensen och under\r\ndet att den pågick. Vi hade också möjlighet från riks-\r\ndagens sida att påverka genom att lämna synpunkter.\r\nSkillnaden är att det nu finns ett färdigt fördrag.\r\nDet är det jag menar att man borde föra ut. Vad har\r\ndet lett till? Det som mest har gjorts från regeringens\r\nsida är att peka på de punkter där Sverige har haft\r\nvissa framgångar. De är ovedersägliga. Men jag och\r\nVänsterpartiet hävdar att på de punkter där vi var\r\nkritiska har våra farhågor besannats. Jag menar att de\r\nfrågorna borde underställas svenska folket i en folk-\r\nomröstning.\r\nDet finns säkert stora kunskapsluckor vad gäller\r\ngrundlagen hos svenska folket. Det finns också kun-\r\nskapsluckor hos oss ledamöter. Olika opinionsunder-\r\nsökningar och artiklar i tidningar har visat på kun-\r\nskapsluckor i stora väsentliga frågor. Just därför är\r\ndet viktigt att föra ut frågor och låta människor få\r\ninformation och möjlighet att diskutera.\r\nNär det kommer till kritan, som Magnus Johans-\r\nson och jag vet, är frågan: Får jag vara med och be-\r\nstämma, och väger min röst någonting? Det är kanske\r\nförst då man tar till sig informationen ordentligt. Om\r\ndet är andra som fattar besluten är i regel engage-\r\nmanget hos Magnus Johansson, mig och svenska\r\nfolket betydligt lägre än när man själv skall ta ställ-\r\nning.</pre><pre>Anf.  72  BIRGER SCHLAUG (mp):\r\nFru talman, alla ni på läktaren och alla andra som\r\nlyssnar! Jag har lyssnat på den här debatten ända\r\nsedan morgonen. Jag vet inte om jag skall vara för-\r\nbannad, förtvivlad eller om jag tycker att det är tragi-\r\nkomiskt. Jag tycker att det är en ynkedom av de parti-\r\ner som vägrar svenska folket en folkomröstning.\r\nAtt jag tycker det beror på vad som stod på den\r\nvalsedel som vi gick till val på förra gången det var\r\nfolkomröstning. Där stod det: Anser du att Sverige\r\nbör bli medlem i EU i enlighet med avtalet mellan\r\nSverige och EU:s medlemsstater? Nu är avtalet för-\r\nändrat. Då bör naturligtvis vi som bor i Sverige få\r\nsamma rätt som t.ex. danskarna. Varför får vi inte den\r\nrätten? Jo, därför att de gamla partierna vet att svens-\r\nka folket och alla vi som bor i Sverige har en annan\r\nuppfattning än de själva. Det är huvudorsaken.\r\nJag har lyssnat på en hel del. Jag har lyssnat på\r\nLena Hjelm-Wallén, som har sagt att statsskicket inte\r\neroderas och demokratin inte försämras. Bara man får\r\nut korrekt information skall människor förstå sitt eget\r\nbästa.\r\nDen korrekta informationen finns i vardagen, Lena\r\nHjelm-Wallén. Den finns när det gäller visumplikt.\r\nDen finns när vi inte själva ens kan bestämma om vi\r\nskall ha kvar monstertjuren av rasen belgisk blå. Den\r\nfinns i vardagen när vi inte själva får bestämma om vi\r\nskall ha Systembolaget eller inte. Den finns när vi inte\r\nens får bestämma vilka kemikalier vi skall ha. Den\r\nfinns när vi inte ens får bestämma hur höga tullar vi\r\nskall ha gentemot omvärlden, eller rättare sagt hur\r\nlåga tullar.\r\nMånga människor känner att vi är tvingade till en\r\nmassa beslut som vi för några år sedan inte ville ha,\r\noch som inte ens Socialdemokraterna ville ha. Det\r\ngällde t.ex. en centralbank som är frikopplad från det\r\npolitiska systemet. Det var socialdemokrater då\r\nmycket ivriga motståndare till. Men när det blev en\r\ndel av EU-konceptet var de väldigt positiva.\r\nÄr det någon i Sverige som vill ha dagens jord-\r\nbrukspolitik? Det är det väl ingen som vill ha! Förstår\r\ndå inte Lena Hjelm-Wallén att människor är förban-\r\nnade och negativa? I den senaste opinionsmätningen\r\nskulle 61 % rösta nej till ett svenskt medlemskap i\r\ndag. Här inne i denna kammare är 90 % för ett med-\r\nlemskap. Det är en viss skillnad.\r\nJag förstår också att människor blir upprörda när\r\nde tittar på det nya skattefrälse som växer fram. Är\r\nman anställd i EU-kommissionen behöver man inte\r\nbetala nationella skatter. Vad är det för system? Jag\r\nförstår att människor blir upprörda när vi sparar i\r\nbarnbidrag, a-kassa och sjukförsäkring, och kommu-\r\nnerna skall spara den ena miljarden efter den andra i\r\nskola, vård och omsorg samtidigt som vi från den\r\noffentliga sektorn pytsar ut 20 000 miljoner till med-\r\nlemsavgift till EU. Det är 8 000 kr per tvåbarnsfamilj.\r\nDet är klart att människor är negativa. Det finns skäl\r\natt vara negativ.\r\nGöran Lennmarker inledde med att säga att vi är\r\ndet fjärde fattigaste landet i Europa, eller om han sade\r\nEU. Jag hoppas att han sade EU. Det är klart att det\r\nupprör människor väldigt mycket att vi ändå skall\r\nbetala mest per person i medlemsavgift. Det kanske är\r\nsådant som upprör.\r\nHelena Nilsson, Centerpartiet, inledde med ett in-\r\ntressant påstående. Jag hoppas att någon centerpartist\r\nsenare kan försvara henne. Helena Nilsson sade att\r\ndet har varit en stor förmån att följa arbetet. Hon har\r\njobbat från början med EU-konceptet och har sett hur\r\ndet växt fram. Det skulle visa på förankring. Hos\r\nvem? En majoritet vill ju rösta nej.\r\nHelena Nilsson, och Centerpartiet, sade också in-\r\nledningsvis: Samtalet med medborgarna har vi lyckats\r\nmed. Jaha, då har man lyckats med samtalet med\r\nmedborgarna - och över 60 % är negativa!\r\nIsa Halvarsson, Folkpartiet - för övrigt var det\r\nupplyftande att höra nästa folkpartist, Lennart Rohdin\r\n- försökte säga att målsättningen beträffande Amster-\r\ndamfördraget var att effektivisera och knyta besluten\r\nnärmare medborgarna. Inte med en min låtsades Isa\r\nHalvarsson om att det finns en viss motsägelse i detta.\r\nMen effektivisering innebär ju mer överstatlighet och\r\nmindre inflytande för vanliga människor - mindre\r\nmöjligheter att påverka via de nationella parlamenten.\r\nEffektivitet är i sådana här termer, i denna värld och i\r\ndetta språkbruk detsamma som i Sovjetunionen: mera\r\nmakt till byråkraterna, för då blir det effektivt, och\r\nmera makt till en frikopplad domstol.\r\nSer ni inte likheten i systemuppbyggnaden? Även\r\nom vi frivilligt och med en stor majoritet i Sveriges\r\nriksdag går in i ett system där makt flyttas från folk-\r\nvalda till EG-domstolen och kommissionen och där vi\r\ninte själva, om vi nu ens vill det, kan förändra syste-\r\nmen, så kommer vi inte åt dem. Makten finns nämli-\r\ngen alltid någon annanstans. Den flyter alltid om-\r\nkring. Därmed hotas också delaktigheten i samhället,\r\nför människor känner inte att man kan påverka. Detta\r\ntror jag är det stora problemet.\r\nGöran Persson sade - jag tror att det var på Soci-\r\naldemokraternas partikongress i september 1997 - att\r\növerstatlighet i EU måste reduceras till det som ound-\r\ngängligen kräver överstatlighet. I varje fall enligt min\r\nordbok betyder \"reduceras\" minska. Men inte med en\r\nenda mening minskar man något av överstatligheten i\r\noch med Amsterdamfördraget. I stället försöker So-\r\ncialdemokraterna och regeringen så att säga ge sken\r\nav någonting som inte är.\r\nDet här är inte jättestora förändringar. Det kunde\r\npå många sätt ha varit mycket värre; det håller jag\r\nmed om. Ja, det kunde ha varit mycket mycket värre,\r\noch risken finns att det så småningom blir så. Detta är\r\nde små stegens tyranni mot alltmer överstatlighet och\r\nalltmer makt till någon annan. Men finns makten hos\r\nnågon annan, då finns den ju inte hos oss. Detta är de\r\nsmå stegens tyranni mot, eller till, Europas förenta\r\nstater.\r\nI morse hörde jag Lena Hjelm-Wallén i TV säga\r\natt detta bl.a. för miljöns skull är så bra. Men då\r\nskulle naturligtvis miljörörelsen stå upp som en man i\r\nhela Europa och säga: Hurra! Amsterdamfördraget är\r\nen fantastisk lösning på de problem vi har. Jag har\r\ndock inte hört någon enda liten liten miljörörelse\r\nnågonstans i något enda land hurra. Tvärtom är man\r\nväldigt besviken.\r\nOrdet miljögaranti dyker nu upp ännu en gång. Jag\r\nkommer ihåg hur det var inför folkomröstningen om\r\nmedlemskapet i EU. Då hette det från en del: Vi har\r\nen miljögaranti i EU - något som man låtsades skulle\r\ninnebära att vi har rätt att gå före och ställa hårdare\r\nmiljökrav på olika produkter osv. Det var inte san-\r\nningen!\r\nNu får vi återigen som ett riktigt tungt argument\r\nfrån ja-sidan höra att miljögarantin har förbättrats.\r\nDet har den inte gjort. Den har försämrats!\r\nMan får inte förhindra eller stoppa en kemikalie\r\nt.ex. om det hindrar den inre marknadens funktion.\r\nDet gör, tyvärr, det mesta av det som man försöker\r\nkomma åt med hjälp av miljöskäl. Man skall veten-\r\nskapligt belägga detta för att kunna stoppa det här.\r\nVem avgör det? Ja, inte är det vi själva. Problemet\r\nskall dessutom vara specifikt för medlemsstaterna för\r\natt det skall gå att stoppa t.ex. kreosot i vårt land. Då\r\nmåste vi kunna bevisa att kreosot är farligare för\r\nsvenskar än för danskar. Jag kan tänka mig att det inte\r\när helt lätt. Vidare skall miljöproblemen ha upp-\r\nkommit efter det att EU-reglerna införts men det är\r\nkanske så att man så småningom upptäcker detta.\r\nNej, jag tycker att regeringen slarvar - kanske av\r\nokunskap när det gäller miljöfrågorna. Tyvärr är det\r\nså att Amsterdamfördraget försämrar, inte förbättrar,\r\nmiljögarantin.\r\nJag tror att EU-konceptet, EU-idén, i sig förstärks\r\ni och med Amsterdamfördraget. Det är därför som vi\r\nsäger nej till det. Man tar ytterligare steg mot Europas\r\nförenta stater, ytterligare steg mot överstatlighet. De\r\nkunde ha varit större - den risken fanns - men de är\r\ntillräckligt stora för att vi skall säga nej till det här.\r\nEU-konceptet i sig bygger nämligen på det sämsta\r\nfrån högern och det sämsta från vänstern. Det sämsta\r\nfrån högern är en sorts allmän frihet för kapital, och\r\ndet sämsta från vänstern är en gigantisk centralbyrå-\r\nkrati. Detta har man lyckats göra ett fantastiskt kon-\r\ncept av. Det är inte bra för människor.\r\nOm något land skulle lämna EU - Danmark, som\r\nju skall ha folkomröstning, eller Sverige - tror jag att\r\ndet skulle vara en spark i ändan på dem som vill byg-\r\nga upp den här centralbyråkratin och den här nya\r\nsuperstaten. Man kanske skulle börja tänka i andra\r\nbanor, lägga upp samarbetet på ett annat sätt. Om det\r\nhandlade om ett stort miljöprojekt, ett stort fredspro-\r\njekt, ett stort socialt projekt och ett stort demokratiskt\r\nprojekt, vore det självklart väldigt intressant. Men då\r\nhade också miljörörelsen, fredsrörelsen och solidari-\r\ntetsrörelsen världen över varit oerhört lyckliga över\r\ndetta. Men de är inte lyckliga, inte ens Amnesty.\r\nVi i Miljöpartiet menar att den riksdag som i dag\r\nsitter icke har mandat att ta vidare steg mot överstat-\r\nlighet. Danmark skall alltså ha folkomröstning om\r\ndetta. Irland och Portugal skall också ha folkomröst-\r\nning. Varför inte vi? Jag förstår inte varför ni inte\r\nsläppt till det eller varför ni - precis som Eva Zetter-\r\nberg sade - inte släppt till att vi tar ett beslut nu och\r\nett beslut efter valet, dvs. hanterar frågan som en\r\nriktig grundlagsfråga. Då skulle människor ha fått\r\nmöjlighet att ta ställning i valet. Den möjlighet man\r\nnu har i valet är att se till att det finns 25 % EU-\r\nkritiker i denna riksdag efter valet så att vi åtminstone\r\nkan stoppa vidare dumheter och vidare steg mot\r\növerstatlighet.\r\nNi i regeringen och ni moderater, folkpartister och\r\nkristdemokrater skall vara fullständigt övertygade om\r\natt vi skall se till att det här blir en valfråga. Vi är\r\nfullständigt övertygade om att vi kommer att lyckas\r\nmed det.\r\nSlutligen vill jag slå fast följande: I går kväll hör-\r\nde jag i Aktuellt ett väldigt bra inlägg av Kurt Ove\r\nJohansson. Jag tror att det behövs fler rakryggade\r\nmänniskor i flera partier som när man känner att nå-\r\ngonting är fel, när man känner att detta är fel, också\r\ntrycker på nej-knappen och försöker värna demokra-\r\ntin.</pre><pre>I detta anförande instämde Per Lager och Thomas\r\nJulin (båda mp).</pre><pre>Anf.  73  HOLGER GUSTAFSSON (kd) re-\r\nplik:\r\nFru talman! Birger Schlaug säger att han önskar\r\natt det blir ett nej till Amsterdamfördraget; detta med\r\nsyftet att det skulle bli en spark i ändan på EU. Det är\r\nkanske så Miljöpartiet vill bedriva politik.\r\nNär Danmark tackade nej till Maastrichtavtalet var\r\nEU mycket konstruktivt och tillgodosåg danskarnas\r\nönskemål för att kunna fortsätta arbetet inom EU. Det\r\när kanske en annan syn än detta med att bara ge var-\r\nandra en spark i ändan.\r\nMitt syfte med min replik är att till Birger Schlaug\r\nställa följande tre konkreta frågor som har direkt\r\nanknytning till Amsterdamfördraget, som vi i dag här\r\ndiskuterar:\r\nVill Miljöpartiet att Sverige skall delta i freds- och\r\nkatastrofinsatser i och kring Europa? På vilka områ-\r\nden vill Miljöpartiet ha veto där det inte finns i dag?\r\nPå vilket sätt blir miljögarantin sämre än i dag med\r\ndet nya fördraget?</pre><pre>Anf.  74  BIRGER SCHLAUG (mp) replik:\r\nFru talman! Först vill jag säga att Holger Gustafs-\r\nson kommer att få svar på flera av de frågor han ställ-\r\nde av enskilda miljöpartister som går upp i just de\r\nämnena. Om Holger Gustafsson sitter kvar en eller två\r\ntimmar kommer han att få noggranna svar på en eller\r\ntvå av frågorna, t.ex. om freds- och katastrofinsatser.\r\nNär det gäller miljögarantin blir den sämre, av fle-\r\nra skäl. För det första betonas det hårt att man icke får\r\ngå före och ställa hårdare krav om det minskar den\r\nfria rörligheten av varor.\r\nFör det andra skall man bevisa vetenskapligt att ett\r\nämne är farligt, dvs. liken på bordet. Det är en oerhört\r\nhård skrivning. Just den skrivningen har t.ex. Björn\r\nGillberg varnat för under alla år. Man måste kunna\r\ntillämpa försiktighetsprincipen. Den innebär att man\r\nkan ta bort en kemikalie innan man har alla veten-\r\nskapliga bevis. Jag trodde att vi i Sverige hade enats\r\nom att försiktighetsprincipen skall gälla.\r\nFör det tredje måste man enligt den nya miljöga-\r\nrantin slå fast att det är specifikt farligt för människor\r\ni det enskilda landet. Om vi inte tål att se monstertju-\r\nren i Sverige eller mår dåligt - sämre än danskar - av\r\nen kemikalie, t.ex. kreosot, skulle vi eventuellt kunna\r\nfå till ett förbud.\r\nDetta är en urholkning. Det är definitivt ingen\r\nmiljögaranti. En miljögaranti innebär att varje land\r\nskall ha rätten att gå före och ställa hårdare miljökrav.\r\nDet är t.o.m. så att den amerikanska konstitutionen är\r\nbättre än EU på det här. Om Kalifornien hade legat i\r\nEU i dag hade vi inte ens haft katalytisk avgasrening,\r\ndärför att de hade inte fått gå före och ställa kravet.</pre><pre>Anf.  75  HOLGER GUSTAFSSON (kd) re-\r\nplik:\r\nFru talman! Jag tycker att det är rimligt att man\r\nhar ganska långtgående krav innan man bestämmer\r\nsig för att en vara eller ett ämne inte får fungera. Det\r\nhar vi här i Sverige också. Visserligen skall vi använ-\r\nda försiktighetsprincipen, men det finns ofta många\r\nparter, av vilka en del drabbas av ett förbud. Att då ha\r\nlångtgående krav på preciseringar tycker jag rimligt-\r\nvis inte bör bli någon nackdel.\r\nJag beklagar att jag skall behöva vänta i två tre\r\ntimmar för att få svar på givna frågor. Det hade väl\r\nvarit betydligt mer intressant för kammaren om vi\r\nhade fått svar på de frågorna nu, i stället för att vi\r\nskall vänta två tre timmar och få åhöra de återkom-\r\nmande, allmänna beskrivningarna av alla negationer\r\nsom finns inom EU.</pre><pre>Anf.  76  BIRGER SCHLAUG (mp) replik:\r\nFru talman! Den här debatten är uppdelad på en\r\nrad olika ämnen, och då tycker jag att det är rimligt,\r\näven om jag är språkrör, att jag inte skall stå här och\r\nsäga det som andra riksdagsledamöter från vårt parti\r\nkommer att säga om en stund. Varför skulle jag göra\r\ndet? Dessutom vet Holger Gustafsson vilka svaren är.\r\nI fråga om miljögarantin sade Holger Gustafsson\r\natt det är många parter som drabbas om man avveck-\r\nlar en kemikalie. Men det är också många människor\r\nsom drabbas om man inte gör det. Hormoslyr är ett\r\nexempel och kreosot ett annat. Mängder med kemika-\r\nlier som vi, av olika skäl, har stoppat och förhindrat\r\nkommer vi att få släppa in igen i framtiden. Är det\r\ndetsamma som försiktighetsprincipen? Det vore bra\r\nom jag fick ett svar. Holger Gustafsson kan nicka ja\r\neller nej, då han kanske inte har fler repliker.</pre><pre>Anf.  77  MAGNUS JOHANSSON (s) re-\r\nplik:\r\nFru talman! Jag begärde replik under den sorglus-\r\ntiga inledningen, som betecknar ett opinionsdesperat\r\nspråkrör i ett parti som mer och mer försvinner ut ur\r\nden allmänna debatten. Att gå upp i talarstolen i en\r\ndebatt som handlar om Amsterdamfördraget och vrä-\r\nka ur sig alla de osakligheter och otidigheter som\r\nBirger Schlaug gjorde förtjänar ytterligare reflexion\r\nom hur man hanterar ett demokratiskt styrelseskick.\r\nOm vi behandlar Amsterdamfördraget är det rimligt\r\natt vi också diskuterar detta, och inte har någon all-\r\nmän EU-diskussion utifrån olika ståndpunkter.\r\nJag vill bara ställa en liten och enkel fråga till Bir-\r\nger Schlaug. De förbättringar som finns i Amsterdam-\r\nfördraget på miljöområdet handlar inte bara om mil-\r\njögarantin. Den kanske viktigaste delen i det här är ju\r\natt man för in en hållbar utveckling som ett övergri-\r\npande mål för EU. Men det vill inte Birger Schlaug\r\ngöra. Hur går det ihop med allt det sköna pratet om\r\nmiljö?\r\nFru talman! Jag tycker att det verkar som om\r\nMiljöpartiet har förvandlats från ett miljöparti till ett\r\nkonsekvent nej-parti, och dess störste härförare i det\r\när dess språkrör Birger Schlaug.</pre><pre>Anf.  78  BIRGER SCHLAUG (mp) replik:\r\nFru talman! Nej, vi har ingenting emot en hållbar\r\nutveckling, varken en ekologiskt, socialt eller demo-\r\nkratiskt hållbar utveckling. Problemet är när sådana\r\nhär ord och fraser används, om man skulle mena all-\r\nvar med talet om hållbar utveckling. Tror Magnus\r\nJohansson att man då hade motsatt sig Danmarks krav\r\npå att varje land måste ha rätten att gå före och ställa\r\nhårdare miljökrav? Tror Magnus Johansson att man,\r\nom man menade allvar med hållbar utveckling, hade\r\nmotsatt sig detta i Amsterdamförhandlingarna?\r\nOm min inledning var sorglustig, tyckte jag att\r\nMagnus Johanssons tidigare inlägg var tragikomiskt.\r\nMen det var ni som först tog upp - t.o.m. Lena Hjelm-\r\nWallén tog upp det - och under lång tid diskuterade\r\nvarför svenska folket var så negativt till EU. Då häv-\r\ndade Lena Hjelm-Wallén att bara man får korrekt\r\ninformation förstår man bättre. Det var det jag svara-\r\nde på. Det var inte jag som tog upp det, utan det var\r\nLena Hjelm-Wallén och andra. Jag ansåg att jag hade\r\nnågot att tillföra i den debatten.</pre><pre>Anf.  79  MAGNUS JOHANSSON (s) re-\r\nplik:\r\nFru talman! Korrekt information är väldigt viktig i\r\nen demokratisk debatt, och då är det inte korrekt att\r\npåstå från riksdagens talarstol att vi inte får besluta\r\nom vi får ha Systembolaget kvar eller inte. Det har väl\r\nvisat sig att det har hållit i den prövning som har\r\ngjorts.\r\nBirger Schlaug säger att det är ord och fraser som\r\nman skriver in som en övergripande målsättning. EU:s\r\nstats- och regeringschefer enas om att en övergripan-\r\nde målsättning för EU-samarbete skall vara att man\r\nskall ha en miljömässigt hållbar utveckling. Det är\r\ninte ord och fraser, utan det är en politisk viljeinrikt-\r\nning. Jag tycker att det är värt ganska mycket mer.\r\nSnacka om ord och fraser, när det far argument ge-\r\nnom kammaren där man diskuterar överstatlighet i ett\r\ngenerellt perspektiv som om det vore pest och pina på\r\njorden.\r\nVi har tidigare haft en lång diskussion om vad\r\nsom finns bakom fasaden och det hemska ordet över-\r\nstatlighet. Det kanske finns sådant som gör EU:s\r\nsamarbete öppnare och bättre, och då tycker jag att\r\nman skall vara försiktig när man uttrycker sig i termer\r\nsom ord och fraser. Men jag förstår, som sagt var, om\r\nBirger Schlaug törstar efter litet plats i debatten; det\r\nhar varit ganska tyst från Miljöpartiet, inte minst på\r\nmiljöområdet. Det finns enskilda miljöpartiledamöter\r\nsom håller miljöfanan högt, men dit har jag för länge\r\nsedan slutat att räkna Birger Schlaug.</pre><pre>Anf.  80  BIRGER SCHLAUG (mp) replik:\r\nFru talman! Magnus Johansson får tycka precis\r\nvad han vill - det gör inte mig så mycket.\r\nEtt väldigt stort problem, kanske det största pro-\r\nblemet, när det gäller miljön inom EU är just den inre\r\nmarknadens principer, som leder till en oändlig\r\nmängd transporter. Transporter kan vara viktiga ur\r\nalla möjliga aspekter, men den som inte har tagit del\r\nav utvecklingen när det gäller transporter och de följ-\r\nder som de ökade transporterna leder till skall vara\r\nväldigt försiktig med att över huvud taget ta orden\r\nhållbar utveckling i sin mun.\r\nSjälva den struktur och det system som EU bygger\r\npå leder till och genererar i sig en mängd miljöförstö-\r\nring. Det är ett av skälen till att Miljöpartiet har varit\r\nmycket kategoriskt i fråga om att säga nej till ett\r\nsvenskt medlemskap och kommer att fortsätta att göra\r\ndet.\r\nSedan tror jag att den politiska debatten skulle må\r\nbättre av om t.ex. någon socialdemokrat kunde förkla-\r\nra varför man för några få år sedan var sådan fruk-\r\ntansvärd motståndare till att frikoppla centralbanken\r\nfrån det politiska systemet. Det är en förenkling, men\r\nni vet vad jag menar. Nu är man så väldigt positiv.\r\nBeror det på en ideologisk insikt eller beror det möj-\r\nligtvis på att ni är tvingade att tycka så därför att EU-\r\nkonceptet kräver det?</pre><pre>Anf.  81  REYNOLDH FURUSTRAND (s):\r\nFru talman! Det finns som jag ser det två huvud-\r\nskäl till att vi socialdemokrater skall säga ett klart ja\r\ntill Amsterdamfördraget. Det ena är de otvetydiga\r\nframgångar som det nya fördraget innebär på områden\r\nsom mänskliga rättigheter, jämställdhet, konsument-\r\nskydd, sysselsättning och rättigheter för löntagarna.\r\nDe här framgångarna är viktiga. De gör det nya\r\nfördraget till ett redskap för att bygga vidare på det\r\nEuropakommissionen kallar den europeiska modellen,\r\nett samhälle där fri företagsamhet kombineras med\r\nsolidariska välfärdssystem och rättigheter för lönta-\r\ngarna och där en social marknadsekonomi fördelar\r\ntillväxten så att den kommer alla medborgare till\r\ngodo.\r\nFru talman! Moderaterna ger ofta uttryck för en\r\nannan EU-vision. Moderata ungdomsförbundets ord-\r\nförande Thomas Idegard sammanfattade den ganska\r\nväl när han nyligen påstod att EU:s grundidé är fri\r\nrörlighet för varor, tjänster, kapital och arbetskraft.\r\nHan vill begränsa EU till enbart en inre marknad.\r\nMen den bilden av EU stämmer inte. Med Amster-\r\ndamfördraget tas ytterligare steg bort från den nylibe-\r\nrala drömmen om EU som ett medel att ersätta poli-\r\ntiskt inflytande med fria marknadskrafter.\r\nEU:s fördragsfästa mål blir nu en politisk union\r\nsom skall främja hög sysselsättning, en god miljö,\r\njämställdhet och sociala framsteg. Mot den bakgrun-\r\nden, fru talman, har jag svårt att förstå dem som säger\r\nsig stå till vänster i politiken och ändå säger nej till\r\nAmsterdamfördraget. Jag har mycket stor respekt för\r\nderas politiska ståndpunkter, men vad innebär det om\r\nAmsterdamfördraget faller? Det innebär inte att EU\r\nblir utan ett fördrag. Följden blir faktiskt att det gamla\r\nfördraget gäller. Maastrichtfördraget fortsätter att vara\r\nstyrande för EU:s verksamhet i så fall.\r\nHur ser den analys ut som leder till slutsatsen att\r\nkampen för ett rättvisare och grönare Europa gynnas\r\nbättre av Maastrichtfördraget än av Amsterdamför-\r\ndraget? Den analysen har de som säger nej hittills\r\ninte, såvitt jag vet, kunnat prestera. Jag tror inte heller\r\natt vi under dagens debatt i kammaren får någon för-\r\nklaring.\r\nÄven jag ser naturligtvis brister i Amsterdamför-\r\ndraget. På vissa områden skulle jag ha önskat att man\r\ngått längre. Men omröstningen står faktiskt inte mel-\r\nlan Amsterdamfördraget och ett idealfördrag. Om-\r\nröstningen står mellan det gamla Maastrichtfördraget\r\noch det nya Amsterdamfördraget. För mig som soci-\r\naldemokrat är det här valet ganska lätt. Jag tycker\r\nfaktiskt att det nya blir bättre än det gamla, även om\r\ndet inte alltid är så.\r\nFru talman! Det andra huvudskälet till att säga ja\r\ntill det här fördraget är faktiskt EU:s östutvidgning.\r\nSamtliga partier i den här kammaren har haft en\r\npositiv attityd till de öst- och centraleuropeiska län-\r\ndernas strävan efter ett EU-medlemskap. Det är na-\r\nturligt. En sådan process gynnar viktiga nationella\r\nintressen också för vårt land. Freden och demokratin\r\nblir fastare förankrade i vårt närområde. Handel och\r\nvälfärd främjas.\r\nAtt samtidigt bejaka östutvidgningen och säga nej\r\ntill Amsterdamfördraget är att försöka sitta på två\r\nstolar samtidigt. Då blir stödet för de öst- och central-\r\neuropeiska ländernas strävanden bara en läpparnas\r\nbekännelse.\r\nAlla med elementära insikter i europeisk politik\r\nvet att överenskommelsen om EU-fördraget förra\r\nsommaren var ett nödvändigt villkor för att få i gång\r\nden här förhandlingsprocessen. Alla vet att inget så\r\neffektivt skulle sätta stopp för förhandlingarna som ett\r\nmisslyckande att ratificera det fördrag som vi i dag tar\r\nställning till.\r\nDessutom står det allt klarare att Amsterdamför-\r\ndraget visserligen räckte för att starta utvidgningspro-\r\ncessen, men det räcker inte för att föra den i hamn.\r\nUtan ytterligare institutionella förändringar förblir\r\ndörren till EU-medlemskap stängd för dessa ansökar-\r\nländer. Sverige bör därför vara ett av de länder som\r\ndriver på för att få till stånd diskussioner om sådana\r\nförändringar, dels för att förhandlingsprocessen inte\r\nskall bromsas, dels för att sådana förändringar också\r\nligger i vårt intresse.\r\nInom den europeiska högern hoppas många att\r\nöstutvidgningen skall leda till att EU handlingsförla-\r\nmas. Därigenom skulle deras önskan om EU som\r\nenbart ett frihandelsområde förverkligas bakvägen. Vi\r\nsocialdemokrater har allt intresse av att utvecklingen\r\nblir den motsatta, att EU även efter utvidgningen\r\nförmår agera som en verklig politisk union, som sätter\r\nramar för marknadskrafternas inflytande.\r\nMen för att nå dit krävs det förändringar i EU:s\r\ninstitutioner och i dess beslutsformer. Vi bör därför,\r\ntycker jag, visa en öppen attityd i diskussionerna\r\nkring sådana frågor som majoritetsbeslut på fler om-\r\nråden. Jag tillhör de socialdemokrater som tror på ett\r\nvidgat inflytande på vissa områden för Europaparla-\r\nmentet. Jag tror på ett fördjupat samarbete på områ-\r\nden som skattepolitik, arbetsrätt och, faktiskt, finans-\r\npolitik. Men jag är klart medveten om att tiden inte är\r\nmogen för detta ännu. Men jag är lika övertygad om\r\natt tidpunkten kommer om några år.\r\nFru talman! Helena Nilsson inledde sitt anförande\r\nmed att tala om den förmån som hon som parlamen-\r\ntariker upplevde att det var att få vara med och utfor-\r\nma Europapolitiken. Jag kan dela hennes inställning.\r\nMed över 25 års erfarenhet av aktivt politiskt arbete,\r\nmed arbete i nordiskt sammanhang och med arbete i\r\neuropeiskt sammanhang, ser jag en enorm utveckling\r\npå gång. Jag var som ung SSU:are på 70-talet med\r\ninom ramen för det nordiska samarbetet och diskute-\r\nrade vidgade möjligheter på flera områden. En av de\r\nmest spännande debatterna vid det tillfället var debat-\r\nten om att försöka få i gång ett NORDEK, en eko-\r\nnomisk-monetär union för de nordiska länderna, som\r\nvi nu märker i Europa 25 år senare.\r\nJag har sett samarbetet i Europaparlamentet under\r\nde år jag verkade där nere, hur människor faktiskt kan\r\noch vill uträtta saker utan att för den sakens skull\r\ndriva en klar federalistisk linje. Jag tycker att det är\r\nden utvecklingen som gagnar vårt politiska arbete i\r\ndet här parlamentet och i andra parlament.\r\nFru talman! Jag ber att med det anförda få yrka bi-\r\nfall till hemställan i utrikesutskottets betänkande, en\r\ntillstyrkan till Amsterdamfördraget.</pre><pre>Anf.  82  BIRGER SCHLAUG (mp) replik:\r\nFru talman! Jag har bara en kort fråga till Rey-\r\nnoldh Furustrand om sysselsättning och alltihop. Det\r\nvar väldigt bra att man skulle försöka samordna och\r\nså småningom få det litet överstatligt, tycker han.\r\nI en resolution om sysselsättning som antogs av\r\nstatscheferna i EU-länderna i samband med att man\r\nantog Amsterdamfördraget skriver man att ett sätt att\r\nkomma till rätta med arbetslöshet och annat är färre\r\nregleringar. Det är litet grand av det som vi i Sverige\r\nhar kallat arbetsrätt. Jag undrar hur Reynoldh Fu-\r\nrustrand ser på det. Man talar om sämre möjligheter\r\natt få ersättning genom trygghetssystemen för att\r\ndärmed tvinga fram att människor tar jobb med lägre\r\neller riktigt låga löner. Man talar också om lägre er-\r\nsättningsnivåer i de här systemen.\r\nJag undrar hur Reynoldh Furustrand som social-\r\ndemokrat ser på den här resolutionen.</pre><pre>Anf.  83  REYNOLDH FURUSTRAND (s)\r\nreplik:\r\nFru talman! Jag kan lugna Birger Schlaug med att\r\njag inte tillhör dem som tror att det här kommer att\r\ngenomföras utifrån vad ett antal regeringschefer har\r\nsagt.\r\nJag menar också att det finns områden där avreg-\r\nleringar är nödvändiga. Jag tillhör de socialdemokra-\r\nter som menar att det på ett antal områden som berör\r\nnäringslivet, handel och industri sannolikt finns reg-\r\nleringar som måste ses över och förändras. Men jag\r\ntillhör dem som också menar att regleringar tillkom-\r\nmer för att skydda vitala intressen.\r\nJag ser möjligheter att arbetsrätten garanteras och\r\nförbättras i ett flertal länder. Vi har i Sverige en ar-\r\nbetsrätt vi kan vara stolta över. Jag tror att man i flera\r\nländer i Europa skulle vara glada för att ha en likadan\r\narbetsrätt. Jag känner inte den oro Birger Schlaug\r\nkänner på den punkten.</pre><pre>Anf.  84  BIRGER SCHLAUG (mp) replik:\r\nFru talman! Jag tolkar att Reynoldh Furustrand\r\nhoppas att innehållet i resolutionen inte leder till kon-\r\nkreta åtgärder. Det handlar om mer urholkad arbets-\r\nrätt än vad Reynoldh Furustrand egentligen accepte-\r\nrar.\r\nJag hade ytterligare ett par frågor i min första re-\r\nplik. Hur ser Reynoldh Furustrand på sämre möjlighe-\r\nter att få ersättningar från trygghetssystemen och lägre\r\nersättningsnivåer?</pre><pre>Anf.  85  REYNOLDH FURUSTRAND (s)\r\nreplik:\r\nFru talman! Jag vill understryka att det inte kom-\r\nmer att bli några förändringar i arbetsrätten i den\r\nnegativa riktning som Birger Schlaug tror.\r\nJag önskar inte några försämringar i trygghetssys-\r\ntemen. För att åstadkomma stabila trygghetssystem,\r\nBirger Schlaug, måste det också finnas stabil ekonomi\r\noch tillväxt. Vi måste skapa förutsättningar för att\r\nekonomin blir stabil och att tillväxten ökar så att det\r\nblir något att fördela i trygghetssystemen.\r\nUnder ett antal år har tillväxten inte varit sådan att\r\ndet har funnits något att fördela. Fördelningspolitiken\r\nhar också varit felaktig.\r\nEtt av skälen till att jag bejakar utvecklingen -\r\nsom också kommer till uttryck i Amsterdamfördraget\r\n- är att det går att åstadkomma vitala förändringar.\r\nBirger Schlaug sade själv i ett replikskifte att den\r\namerikanska konstitutionen är bättre än EU:s. Han\r\nanvände exemplet med avgasrening i USA. I det fede-\r\nrala USA fattades tidigare än i Europa beslut om\r\nlångtgående avgasrening. I delstaten Kalifornien har\r\nman fattat beslut om mer långtgående avgasrening än\r\ni det federala USA. Det visar att vi har samma möj-\r\nligheter att inom ramen för ett Europasamarbete\r\nåstadkomma vad vi själva önskar.</pre><pre>Anf.  86  GUSTAF VON ESSEN (m) replik:\r\nFru talman! Reynoldh Furustrand åberopade Mo-\r\nderata ungdomsförbundets ordförandes uttalande om\r\natt det skulle räcka med en inre marknad och inte mer.\r\nJag tyckte själv att Furustrands anförande var intres-\r\nsant och i många stycken bra. Jag delar hans synpunk-\r\nter. Jag tror inte att det räcker med en liberal mark-\r\nnadsplats och inget mer. Det krävs mer.\r\nSamtidigt måste man väga regleringar och trygg-\r\nhetssystem kontra dynamik och tillväxt. Vi skall inte\r\ndebattera den mixen här. Där kommer vi inte att vara\r\nhelt överens.\r\nEfter att ha lyssnat på Reynoldh Furustrands i\r\nmånga stycken utmärkta anförande, vill jag höra hur\r\nhan bedömer effekterna av ett nej i dag till Amster-\r\ndamfördraget. Vad kommer att hända om det blir ett\r\nnej?</pre><pre>Anf.  87  REYNOLDH FURUSTRAND (s)\r\nreplik:\r\nFru talman! Signalen till omvärlden skulle bli\r\nganska förfärande. Vi skulle få se kaos i den svenska\r\nekonomin. Det skulle bli snabba förändringar med\r\navseende på räntor och annat som vore klart negativa\r\nför Sverige. Ett nej skulle försvåra våra möjligheter\r\natt fortsätta att vara progressiva i vårt arbete i den\r\neuropeiska unionen. Sysselsättningsunionen har visat\r\natt Sverige kan åstadkomma mer som medlem än att\r\nstå utanför. Ett nej härvidlag skulle vara direkt för-\r\nödande.</pre><pre>Anf.  88  GUSTAF VON ESSEN (m) replik:\r\nFru talman! Jag gör i och för sig samma bedöm-\r\nning, men det kan vara bra att vi stämmer av. Ett nej\r\nskulle innebära det Reynoldh Furustrand säger. Det\r\nfår mig att dra slutsatsen att de partier som i dag plä-\r\nderar för ett nej till Amsterdamfördraget kan göra det\r\ni vetskap om att de ändå aldrig kommer att få majori-\r\ntet och behöva ta ansvar för sina gärningar. De kan\r\nägna sig åt sin populism och få en och annan röst.\r\nMen de kommer aldrig att behöva ta ansvar för sina\r\ngärningar.</pre><pre>Anf.  89  REYNOLDH FURUSTRAND (s)\r\nreplik:\r\nFru talman! Jag instämmer i vad Gustaf von Essen\r\nsäger. Jag har stor respekt för de partier som har en\r\ngentemot majoriteten annan uppfattning i den här\r\nfrågan. Det vore bra om vi samfällt kunde få till stånd\r\nen ordentlig sakdiskussion. Sakfrågorna måste belysas\r\nmer.</pre><pre>Anf.  90  EVA THEDE (mp):\r\nFru talman! I litet drygt två veckor har jag haft\r\nförmånen att få vara ledamot i utrikesutskottet som\r\nersättare för Bodil Francke Ohlsson. Under denna tid\r\nhar utskottet i stor brådska behandlat Amsterdamför-\r\ndraget och allt vad fördraget innebär för Sverige och\r\nEU.\r\nJag har flera gånger frågat: Varför denna brådska?\r\nAmsterdamfördraget kommer inte att träda i kraft\r\nförrän tidigast den 1 januari 1999. Är det så illa att\r\nregeringen tvingar fram ett beslut för att man är rädd\r\natt riksdagsvalet i höst skall bli ett EU-val? I och för\r\nsig är en sådan rädsla befogad. Majoriteten socialde-\r\nmokrater på gräsrotsnivå är EU-kritiska. Många av\r\ntradition socialdemokratiska väljare skulle säkert\r\nvälja något av de EU-kritiska partierna för att förhind-\r\nra att Amsterdamfördraget godkäns.\r\nDenna rädsla kan inte ge legitimitet åt att den de-\r\nmokratiska processen totalt körs över. Demokrati är\r\nviktigare än framgång för det egna partiet.\r\nMen det är inte bara Sveriges medborgare som\r\nkörs över. Även Danmarks EU-kritiker kommer att\r\ndrabbas av dagens riksdagsbeslut. Trots att Danmark\r\n- till skillnad från Sverige - har beviljats undantag för\r\nde värsta bitarna i fördraget, går danskarna till val om\r\nAmsterdamfördraget den 28 maj. Utgången är oviss.\r\nMen om Sverige godkänner fördraget, har danska ja-\r\nsidan ett oerhört starkt trumfkort.\r\nJag och Miljöpartiet är mycket kritiska till den\r\nforcerade beslutsprocessen i frågan. Vi står fast vid\r\nvårt krav att beslutet skall underställas en folkom-\r\nröstning eller i vilket fall att beslutet inte skall fattas\r\ninnan höstens riksdagsval. Det är inte för sent. Jag\r\nvädjar till alla er som skall fatta detta för Sverige så\r\nödesdigra beslut: För demokratins skull, skjut upp\r\nbeslutet om Amsterdamfördraget.\r\n(Applåder)</pre><pre>Anf.  91  MAGNUS JOHANSSON (s) re-\r\nplik:\r\nFru talman! Jag kan börja med att hälsa Eva The-\r\nde välkommen i den utrikespolitiska debatten. Hon\r\nkunde ha valt ett bättre tillfälle, med tanke på arbets-\r\nbelastningen i utrikesutskottet. Men det väljer man\r\ninte alltid själv.\r\nFrågan var om ärendet hade forcerats genom riks-\r\ndagen. Sedan framfördes ett antal dunkla motiv. Jag\r\ntycker att de saknar relevans.\r\nMan kom överens om Amsterdamfördraget i juni\r\n1997. Fördraget undertecknades den 2 oktober. Re-\r\ngeringen skrev i sedvanlig ordning en departements-\r\nskrivelse som gick ut på remiss. Remissinstanserna\r\nkom in med sina svar. Regeringen skrev en proposi-\r\ntion - precis som i alla andra ärenden. Propositionen\r\nlades fram på riksdagens bord i mitten av februari.\r\nSedan dessa har vi behandlat den i utrikesutskottet.\r\nSedan har ärendet kommit upp i kammaren i Sveriges\r\nriksdag. Jag kan inte se att det har varit fråga om\r\nnågon forcerad behandling.\r\nJag tycker att fallet Norge bevisar att man inte\r\nskulle vara särskilt hjälpt i en folkomröstning bara för\r\natt andra länder har sagt ja. Jag hade gärna sett att\r\nNorge hade gått med i EU. Landet borde ha gjort det.\r\nMen Norge sade nej trots att Finland och Sverige\r\ntidigare hade sagt ja. Det var Österrike först och där-\r\nefter Finland och Sverige. Norge sade i alla fall nej.\r\nDet motsäger det faktum att ja-sidan i Danmark skulle\r\nfå en fördel om vi inte skjuter upp vårt beslut.</pre><pre>Anf.  92  EVA THEDE (mp) replik:\r\nFru talman! Som jag var inne på i mitt anförande\r\ntycker jag att Sverige skulle invänta en folkomröst-\r\nning i Danmark. Jag tycker inte att Sveriges riksdag\r\nskall gå före i denna fråga.</pre><pre>Anf.  93  MAGNUS JOHANSSON (s) re-\r\nplik:\r\nFru talman! Jag har respekt för det. Det finns som\r\nsagt i reservationen.\r\nDäremot tycker jag att vi i Sveriges riksdag, med\r\nden arbetsordning som vi har, faktiskt på egen hand\r\nbeslutar när vi skall behandla de olika frågorna. Jag\r\nmotsätter mig väldigt starkt resonemanget att detta\r\närende skulle ha forcerats genom riksdagen. Vi gör\r\ndet ibland, när det i stort sett ligger ärenden på bordet.\r\nMen det är små och mycket okontroversiella ärenden\r\nsom man möjligen skulle kunna anse ibland forceras\r\nigenom.\r\nDetta ärende är absolut inte forcerat igenom nå-\r\ngonstans. Det har varit ute på remiss hos en lång rad\r\nolika organisationer, det har varit föremål för sedvan-\r\nligt propositionsskrivande i Utrikesdepartementet och\r\nför sedvanligt behandlande i utrikesutskottet. Det\r\nfinns ingen som helst grund i påståendet att man\r\nskulle ha forcerat igenom ärendet av partipolitiskt\r\ntaktiska skäl eller något annat.</pre><pre>Anf.  94  EVA THEDE (mp) replik:\r\nFru talman! Som jag har varit inne på är vi i Mil-\r\njöpartiet för en folkomröstning. Jag anser inte att\r\nfrågan har stötts och blötts så att folk har kunskap om\r\nAmsterdamfördraget. Jag tycker alltså att man har\r\nforcerat frågan.</pre><pre>Anf.  95  RONNY OLANDER (s):\r\nFru talman! Amsterdamfördraget innebär en viktig\r\nmilstolpe i arbetet för ett grönare Europa.\r\nI det nu gällande fördraget, Maastrichtfördraget,\r\nhar miljöfrågorna en undanskymd plats. I Amsterdam-\r\nfördraget lyfts de fram på ett sätt som få vågade hop-\r\npas på när fördragsrevisionen påbörjades.\r\nRiokonferensens målsättning om \"hållbar utveck-\r\nling\" blir nu ett fördragsfäst mål också för den euro-\r\npeiska unionen. Enligt det nya fördragets målsätt-\r\nningsparagraf skall EU sträva efter \"- - - en hög nivå\r\ni fråga om miljöskydd och förbättring av miljöns\r\nkvalitet.\"\r\nDessa målsättningar skall genomsyra alla de lagar\r\nsom EU antar i framtiden, också på de viktiga trans-\r\nport- och jordbruksområdena.\r\nNär det gäller förslag som kan förväntas få stor\r\ninverkan på miljön skall kommissionen genomföra\r\nordentliga miljökonsekvensutredningar som skall ingå\r\ni beslutsunderlaget.\r\nEn förändring är också att Europaparlamentet i\r\nfortsättningen får fullt medbestämmande vid all miljö-\r\nlagstiftning inom EU.\r\nDet är ett viktigt steg. Det bidrar till att mer av Eu-\r\nropadebatten fokuseras på miljön. Alla, även de mest\r\ninbitna EU-motståndare, har under de gångna åren\r\nkunnat konstatera att Europaparlamentet varit pådri-\r\nvare för en radikal miljöpolitik inom EU. Nu kan\r\nparlamentet fortsätta det arbetet med än större kraft.\r\nFru talman! Det sägs ibland i debatten att ett en-\r\nskilt land som Sverige inte får ha strängare miljöreg-\r\nler än vad EU kommit överens om. Det är fel. De\r\nflesta av EU:s miljöregler är minimiregler som de\r\nenskilda länderna kan överskrida. Det gäller exem-\r\npelvis arbetsmiljö, utsläpp från energisystem och\r\nföretag, viltvård och avfallshantering.\r\nDäremot är EU:s grundprincip att miljökraven på\r\nvaror skall vara desamma i hela unionen. Även här\r\nfinns dock möjligheter för enskilda länder att införa\r\nsträngare regler med hjälp av den s.k. miljögarantin.\r\nOckså denna förbättras på flera punkter i det nya\r\nfördraget. Exempelvis måste kommissionen hädanef-\r\nter redan inom sex månader svara på en framställan\r\nfrån ett medlemsland om att införa strängare miljöreg-\r\nler. Det garanterar en offentlig debatt. Den allmänna\r\nopinionen blir viktigare, och detta förhindrar också att\r\nviktiga miljöfrågor begravs i långa utredningar.\r\nDäremot blir det fortfarande EG-domstolen som i\r\nsista hand avgör om ett land tillåts införa strängare\r\nmiljöregler för varor. Det är bra. Risken att miljöreg-\r\nler börjar användas som dolda handelshinder är an-\r\nnars stor, och en sådan utveckling skulle drabba ett\r\nlitet, exportberoende land som Sverige hårt.\r\nVår huvudstrategi måste även när det gäller mil-\r\njökrav på varor vara att verka för strängare EU-regler.\r\nDet nya fördraget innebär ett viktigt redskap för att\r\nuppnå detta.\r\nFrån en del EU-kritikers sida hävdas det ibland att\r\ndet inte spelar någon roll vad som står i fördraget. Det\r\när bara vackra ord på ett papper, sägs det.\r\nJag tycker att det är en befängd inställning. För-\r\ndraget är EU:s grundlag. Min fråga är: Anser EU-\r\nkritikerna att det inte spelar någon roll vad som står i\r\nden svenska grundlagen?\r\nDäremot är det riktigt att det inte räcker med att\r\nskriva in ambitiösa mål för miljön i EU-fördraget. Det\r\nkrävs ett ihärdigt opinionsarbete och ständig vaksam-\r\nhet så att miljömålen också genomsyrar hela EU:s\r\nregelverk.\r\nMärkligt nog hävdar samma EU-kritiker som sä-\r\nger att det inte spelar någon roll vad som står i för-\r\ndraget ibland att de skrivningar som finns inte är\r\ntillräckligt långtgående.\r\nDen kritiken kan jag till en del instämma i. Även\r\njag skulle önska att ribban i en del fall lagts ännu\r\nhögre.\r\nMen det är ju inget argument för att avslå fördra-\r\nget. Ett nej till Amsterdamfördraget innebär inte mer\r\nlångtgående miljöambitioner - det innebär i stället ett\r\nnej till de framgångar som vunnits.\r\nFaller Amsterdamfördraget så fortsätter Ma-\r\nastrichtfördraget att utgöra det juridiskt bindande\r\ndokument som styr EU:s verksamhet. Det främjar inte\r\narbetet för ett grönare Europa.\r\nJag tycker att det finns anledning att fundera på\r\nnågra frågor som handlar om miljön och miljögaran-\r\ntin. Jag har också konstaterat att speciellt två partier,\r\nMiljöpartiet och Vänsterpartiet, har fört många reso-\r\nnemang om miljön. Det är bra. Men jag tycker inte att\r\nde har fört dem utifrån ett konstruktivt tänkande så-\r\nsom jag skulle vilja se och önska det. Jag skulle vilja\r\natt samarbetet mellan EU:s medlemsländer, och den\r\nmycket klara och uttalade strävan mot måluppfyllelse\r\nsom finns i Amsterdamfördraget skulle kunna utgöra\r\n- och utgör - en betydligt bättre grund för att gå vida-\r\nre och samarbeta om dessa otroligt viktiga frågor.\r\nFrågorna som man måste ställa och fundera på är:\r\nÄr det en försämring att hållbar utveckling införs\r\nsom ett grundläggande mål?\r\nÄr det en försämring att miljön får en särställning\r\nsom ett intresse av övergripande karaktär som alltid\r\nskall beaktas vid utformningen av EU:s politik?\r\nÄr det en försämring att kommissionen uppdras att\r\nalltid genomföra utredningar och studier om miljö-\r\nkonsekvenser?\r\nÄr det en försämring att kommissionen tvingas att\r\nbehandla en begäran enligt miljögarantin inom sex\r\nmånader när en sådan framställan kommer från ett\r\nenskilt land?\r\nÄr det en försämring att miljögarantin kan åbero-\r\npas också om man inte från början röstade emot be-\r\nslutet?\r\nÄr det en försämring att ett medlemsland nu på\r\nvetenskapliga grunder får rätt att införa, och inte bara\r\nbehålla, nationella regler efter det att man fattat beslut\r\nom harmonisering?\r\nFru talman! EU:s medlemsländer kommer med\r\nAmsterdamfördraget att medverka till ett grönare\r\nEuropa. Jag vill också vara med i den processen.</pre><pre>Anf.  96  PETER ERIKSSON (mp) replik:\r\nFru talman! Ronny Olander talar om ett grönare\r\nEuropa. När vi diskuterade fördraget innan det var\r\nfärdigt hade man i den internationella europeiska\r\nmiljörörelsen framför allt två huvudkrav som man\r\ndrev och som man ville skulle komma in i fördraget\r\noch i EU:s grundlagar.\r\nFörst och främst ville man ha bort alla villkor som\r\nfinns för miljögarantin, och som i praktiken har gjort\r\ndet nästan omöjligt att använda den. Det skulle då på\r\nett helt annorlunda sätt bli möjligt för ett enskilt land\r\natt gå före, även på varuområdet.\r\nDen andra frågan handlade om miljöavgifter. Man\r\nville ha majoritetsbeslut för sådana. Socialdemokra-\r\nterna och den svenska regeringen gick emot den sist-\r\nnämnda frågan. Det var antagligen en viktig anledning\r\ntill att inte den kom med. Det var nämligen väldigt\r\nnära på slutet att frågan gick igenom. Många länder\r\nstödde kravet på majoritetsbeslut för miljöavgifter.\r\nEftersom vi i Miljöpartiet hela tiden har sett detta som\r\nen viktig gränsöverskridande fråga har vi stött en\r\nsådan förändring. Men regeringen stoppade det.\r\nNär det gäller miljögarantin sade en samlad miljö-\r\nrörelse - åtta organisationer - bl.a. i ett pressmedde-\r\nlande dagen efter det att förhandlingarna var slut att\r\nmiljögarantin blir sämre. Den kommer i praktiken inte\r\nalls att kunna användas efter detta. Det kommer till\r\nytterligare villkor som gör det omöjligt för enskilda\r\nländer att gå före.\r\nDet är sanningen om de två viktiga frågorna. Se-\r\ndan är det riktigt att det har kommit in allmänna mål\r\nom att man skall sträva efter en hållbar utveckling.\r\nDet är nog bra, men det är inte alls lika tungt ur miljö-\r\nrörelsens synvinkel.</pre><pre>Anf.  97  RONNY OLANDER (s) replik:\r\nFru talman! Jag har noga läst igenom regeringens\r\nproposition vad det gäller Amsterdamfördraget. Jag\r\nkonstaterar att det står talat om remissinstanserna på\r\ns. 76: \"Att hållbar utveckling införs som ett övergri-\r\npande mål för EU välkomnas av alla remissinstanser\r\nsom har yttrat sig i frågan. Naturvårdsverket anser att\r\nfördraget förbättrar möjligheterna att driva frågan om\r\nintegrering av miljöaspekter i andra politikområden.\"\r\nVad det gäller miljöfrågan ser jag inte bara till\r\nEU. Jag vill se det i ett mycket större perspektiv, med\r\nalla de länder som ansöker om medlemskap och som\r\nvill komma in som medlemmar i gemenskapen inom\r\nEU. Jag orkar t.o.m. se den globala miljön. Jag tycker\r\natt det är fullständigt relevant att föra ett resonemang\r\nom den i detta sammanhang. Om några få år - 20-25\r\n- bor det på denna jord åtta miljarder människor i\r\nstället för 5 ½ miljarder människor. Vad kommer det\r\ninte att ställas för krav på ekologisk uthållighet då?\r\nDet gäller ett ekologiskt samhälle i en global värld.\r\nDet är därför jag tycker att det är så otroligt viktigt\r\natt vi på alla sätt börjar med ett rejält samarbete mel-\r\nlan de 15 medlemsländerna kring miljöfrågorna.\r\nAmsterdamfördraget ger denna möjlighet. Den skall\r\nvi ta, Peter Eriksson, om vi vill värna den kommande\r\nmiljön för de kommande generationerna.</pre><pre>Anf.  98  PETER ERIKSSON (mp) replik:\r\nFru talman! Jag tycker att det är väldigt bra att\r\nRonny Olander orkar lyfta blicken litet. Jag tycker\r\nockså att han borde kunna se att EU är ett stort pro-\r\nblem i ett globalt perspektiv. Strukturella stora mil-\r\njöproblem förvärras genom denna organisation, som\r\narbetar kraftigt för att öka transporterna i västvärlden\r\noch för att öka den materiella konsumtionen av varor.\r\nEU är ett globalt miljöproblem. Det tror jag att de\r\nflesta som jobbar inom miljöområdet är beredda att\r\nskriva under på.\r\nSedan finns det, tycker jag, en sak som Ronny\r\nOlander har rätt i. Om Estland, Polen och de andra\r\nländerna i Östeuropa kommer in i EU och får hårdare\r\nkrav på sig när det gäller rening och industriella pro-\r\ncesser innebär det ett framsteg för miljön. Men det\r\nbetyder inte i sig att EU-projektet globalt sett är en\r\nstor framgång.</pre><pre>Anf.  99  RONNY OLANDER (s) replik:\r\nFru talman! På sin kammare tänker man ofta på\r\nmånga olika saker. Jag tänker ibland på vikten av att\r\nvi verkligen lägger ännu mer kraft - all den kraft som\r\ngår att uppbåda - på den otroligt viktiga miljödiskus-\r\nsionen inom EU, Europa och överallt. I den rika värl-\r\nden, som vi tillhör - en femtedel av jordens befolk-\r\nning - använder vi fyra femtedelar av jordens resur-\r\nser. Det fordrar av oss att vi inte driver frågorna bara\r\nur svensk synpunkt. Det fordrar att vi går samman\r\nmed många andra likasinnade nationer och stater som\r\när beredda att skriva på samarbetskontrakt, och det\r\nfordrar att vi går så långt att dessa t.o.m. förs in i EU:s\r\ngrundfördrag. Därmed visar vi mycket markant att vi\r\ngår samman för att hitta lösningar på olika sätt i dessa\r\notroligt viktiga frågor.\r\nI den bygd jag kommer från i Skåne kommer 70 %\r\nav de föroreningar som finns någon annanstans ifrån.\r\nVi producerar dem inte själva i Skåne. Bara det tycker\r\njag är en hisnande tanke. Vi äger varken vatten eller\r\nluft i ett enskilt land.\r\nMed tanke på denna basinsikt, på miljögarantin\r\noch på de uttalanden som finns i Amsterdamfördraget\r\nkring miljön och dess konsekvenser hade jag önskat\r\natt fler kunde lyfta blicken, som Peter Eriksson in-\r\nledningsvis sade att han var så glad för att jag hade\r\ngjort. Skall man svartmåla framtiden och historiens\r\ngång på det sätt som Vänsterpartiets och Miljöpartiets\r\nförespråkare har gjort här får man ingen god ansats\r\ninför framtiden. Det ger inte det hopp som vi behöver\r\nvara med och bringa till de kommande generationer-\r\nna, och då får vi inte politikens möjligheter att verka.</pre><pre>Anf.  100  BIRGITTA HAMBRAEUS (c):\r\nFru talman! Jag skulle gärna vilja anknyta till\r\nRonny Olanders vädjan om att vi skall vara litet op-\r\ntimistiska. Min optimism bygger på att jag verkligen\r\ntror att det är möjligt för Sverige att återta sin frihet.\r\nDet är möjligt att visa att vi kan samarbeta i Europa\r\nsom självständiga fria länder på ett förtroendefullt sätt\r\nutan att ha ambitionen att styra varandra, och därmed\r\nskapa ett fredligt Europa. Erfarenheter i Norden visar\r\natt länder kan samarbeta förtroendefullt utan att styra\r\nvarandra. Vi har verkligen slagits under århundraden\r\ndessförinnan.\r\nGrunden för min optimism är faktiskt att alla par-\r\ntier understryker att Sverige är en självständig stat och\r\nvill förbli det. Vi vill inte gå in i en federation. Men\r\nnu är det dags att visa att vi menar allvar med detta.\r\nDet är ju verkligen egendomligt att vi har gått med på\r\natt frivilligt ge upp vår rätt att besluta i egna angelä-\r\ngenheter och t.o.m. betalar för att styras av andra\r\nländer.\r\nNu gäller det att finna de praktiska vägarna att\r\nåterta Sveriges frihet. Här tror jag att civilkurage,\r\nmod och självkänsla är oerhört betydelsefulla. Ett bra\r\nsätt hade varit att säga nej till Amsterdamfördraget,\r\nför det innebär ju att Sverige successivt fortsätter att\r\ngå på den federativa vägen.\r\nUtrikesminister Lena Hjelm-Wallén sade i TV i\r\ngår, och hon anknöt delvis till det här i talarstolen, att\r\nhon är pragmatiker. Hon tänker gå med på ytterligare\r\növerstatlighet trots att vi inte skall gå in i en federa-\r\ntion, och hon tänker göra det när det är effektivt. Men\r\nför vad är det effektivt? Det är knappast effektivt när\r\ndet gäller att utveckla självbestämmandet och demo-\r\nkratin i Sverige.\r\nHon menade att syftet med överstatligheten var att\r\nbekämpa den internationella brottsligheten och klara\r\nmiljöproblemen, t.ex. Men genom att avskaffa grän-\r\nserna mellan länderna i Europa har vi givit den inter-\r\nnationella brottsligheten, som vi nu försöker motverka\r\ngenom den mindre effektiva och integritetshotande\r\nmetoden med polisräder in i landet, fritt spelrum. Jag\r\nanser att Sverige bör återupprätta gränsskyddet.\r\nEU förbjuder oss ju att vara mer ambitiösa än and-\r\nra länder för att förbättra miljön i vårt land, därför att\r\nEU anser att det fria flödet av varor är viktigare än\r\nmiljön och folkhälsan. Risken att någon skulle kunna\r\nanvända miljöargumentet för att stoppa varor väger\r\ntyngre än ett lands möjlighet att gå före och verkligen\r\nvisa att det vill vara en spjutspets in i det hållbara\r\nsamhället. Det är en väldigt egendomlig idé EU har\r\nhär.\r\nOm Sverige hade rätt att göra en stor statlig sats-\r\nning t.ex. på miljövänliga biologiska drivmedel kom-\r\nbinerad med en skattebefrielse på dessa och skattebe-\r\nlastning på de nu använda mindre miljövänliga driv-\r\nmedlen, kunde vi praktiskt visa andra länder att det\r\ngår att lösa miljöproblemen utan att skapa arbetslös-\r\nhet eller minskad välfärd.\r\nRedan är Sverige mindre självständigt i miljöfrå-\r\ngor än delstaten Kalifornien, som själv bestämmer hur\r\nden reglerar näringslivet ur miljösynpunkt. Men så får\r\ndet självfallet inte vara. Vi måste själva bestämma\r\növer vår miljöpolitik, och det tycker jag att vi skall\r\ndeklarera för EU att vi tänker göra. Då får vi se vad\r\nde säger. Det blir en väldig massa diskussion, men det\r\nkan vi väl ta.\r\nEU-kommissionen har i uppgift att förverkliga\r\nEU:s grundlagar om \"en allt fastare sammanslutning\r\nmellan de europeiska folken\". Det innebär att man\r\nföser länderna framför sig till mer och mer federation,\r\noftast mot deras vilja. Man har redan uppnått väldigt\r\nmycket gemensamt: en gemensam flagga, pass, med-\r\nborgarskap, nationalsång och nationaldag. Det är\r\nsymboler, men de är ganska viktiga.\r\nFler och fler överstatliga beslut fattas, där med-\r\nlemsstaterna kan köras över. Det ofta förnekade men\r\ntydliga målet i EU:s grundlagar är att nationernas\r\nbetydelse skall minska och EU skall bli en stat med\r\nsamma lagstiftning, samma jordbruks-, miljö-, hälso-,\r\nutrikes-, säkerhets- och försvarspolitik, samma valuta,\r\nriksbank och ekonomiska politik. Det är ju allt detta\r\nsom utgör en stat.\r\nNu går man vidare. Skatterna har man hittills inte\r\nvågat sig på, men i sina planer för 1998 aviserar\r\nkommissionen att man bl.a. kommer med förslag till\r\nministerrådet om en gemensam skattepolitik. Det står\r\ni en broschyr vi nyss fick på riksdagens bord. Grän-\r\nserna mellan nationerna rivs - det har jag nyligen talat\r\nom här i kammaren i samband med debatten om\r\nSchengenavtalet - och de yttre gränserna förstärks.\r\nAllt det här är tecken på att man går mot den här\r\ngemensamma staten. På punkt efter punkt kan vi se\r\nhur Amsterdamfördraget ökar överstatligheten precis\r\nenligt planerna i Romtraktaten.\r\nNu skall jag ta upp vissa saker jag har uppmärk-\r\nsammat i KU.\r\nRegeringen har uppmärksammat att integrationen\r\nav civilrätten för att främja den gemensamma mark-\r\nnaden kan hota tryckfriheten, och Sverige har fått in\r\nen protokollsanteckning om att vi inte tänker låta det\r\nske, eftersom vi har vår yttrande- och tryckfrihets-\r\ngrundlag. När vi behandlade den här frågan i KU fick\r\njag ingen klarhet i hur det skulle fungera i praktiken.\r\nVad skulle t.ex. hända om någon skriver en elak arti-\r\nkel om ett europeiskt storföretag och därmed försvå-\r\nrar för detta att få kunder i Sverige? Skulle detta före-\r\ntag, som har rätt att väcka en civilrättslig process mot\r\ndenna person för förtal, då nöja sig med att den an-\r\nsvarige utgivaren åker in på någon månad? Eller\r\nskulle man insistera på stora skadestånd? Och hur\r\nskulle EG-domstolen döma?\r\nOfta säger KU:s ytterst kunniga kanslipersonal att\r\ndet är omöjligt att i förväg veta hur de bestämmelser\r\nvi antar kommer att verka i praktiken. Till skillnad\r\nfrån när vi själva lagstiftade kan vi inte ändra lagar\r\nsom visat sig få dåliga konsekvenser när EG-rätten\r\ntillämpats. Det här är oerhört centralt för hela vår\r\nsjälvbestämmanderätt.\r\nNu införs dessutom regler som gör att utveckling-\r\nen mot en federation kan fortsätta utan att parlamen-\r\nten kan stoppa den. Hittills har varje steg mot federa-\r\ntion varit en grundlagsändring, som krävt beslut i\r\nsamtliga medlemsländers parlament. Amsterdamför-\r\ndraget kan bli den sista chansen för riksdagen att fatta\r\nett sådant beslut. Vi vet inte säkert, men det kan bli\r\nså. Artikel 5a om flexibel integration tillåter nämligen\r\nen majoritet av länderna att gå vidare i integration\r\nutan att EU:s grundlag behöver ändras. Dessa mer\r\nintegrerade länder har rätt till EG:s/EU:s institutioner\r\n- parlament, kommission, ministerråd, domstol, osv.\r\nDet innebär att de länder som inte vill gå med på\r\ndenna ökade integration kommer att styras av majori-\r\nteten av federalisterna.\r\nNär det gäller EMU är detta redan satt i system.\r\nÄven s.k. länder med undantag, dit Sverige kommer\r\natt räknas vid ministerrådet nu på söndag, är tvingade\r\natt föra den monetära politik som EMU-länderna\r\nbestämmer. Vi skall hjälpas in i EMU:s tredje fas,\r\nantingen vi vill eller ej. Sverige bör deklarera att vi\r\nämnar följa Storbritanniens exempel och inte anpassa\r\noss till EMU. Det gör vi endast i likhet med Storbri-\r\ntannien om vi går med på att låta oss anslutas till\r\nvalutaunionen.\r\nSverige bör alltså visa mycket mer civilkurage,\r\nmod och självkänsla. Det kommer att göra våra möj-\r\nligheter att påverka EU bättre. Det tror jag faktiskt.\r\nDet kommer nämligen att väcka en viss respekt.\r\nEftersom Amsterdamfördraget innebär ännu ett\r\nsteg på vägen borde vi ha sagt nej till det. Lena\r\nHjelm-Wallén sade att det skulle innebära att bara\r\nMaastrichtfördraget fick vara kvar oförändrat. Jag tror\r\nfaktiskt inte det. Jag skulle tro att EU-länderna i stäl-\r\nlet skulle ta upp nya förhandlingar, och det vore verk-\r\nligen nyttigt. Då kan de länder som så önskar välja en\r\nväg bort från federation.\r\nRegeringen bör till nästa regeringskonferens utar-\r\nbeta en fördragstext som ändrar på tanken att göra en\r\nallt fastare sammanslutning av de europeiska folken. I\r\nstället bör vi arbeta för ett alltmer förtroendefullt\r\nsamarbete mellan självständiga nationer i Europa.\r\nI stället för de institutionella förändringar som\r\nkommer till stånd när EU nu utvidgas, som tar bort\r\nytterligare makt från de små länderna, kunde EU\r\nräkna med den sortens flexibel integration som gör att\r\nvissa länder väljer ett mer EFTA-liknande förhållande\r\ntill EU-länderna. Några medlemsländer kunde, om de\r\nså ville, skapa en federation, och andra kunde återta\r\nbeslutanderätten på flera områden där EG-rätten nu\r\ngäller. Det är en väg jag skulle rekommendera för\r\nSverige.\r\nDen nordiska samarbetsformen har visat sig syn-\r\nnerligen lyckad för att skapa fredliga förhållanden,\r\noch det är ju det som EU-förespråkarna säger är det\r\nfrämsta argumentet för EU. Vi har, om vi tänker efter,\r\nen strålande lyckad modell i Norden. Den är så odra-\r\nmatisk att massmedierna gäspar, men den fungerar.\r\nDet handlar om ett samarbete mellan länder som\r\nbestämmer över sina egna angelägenheter och som\r\nsjälva bestämmer över sin utrikes-, säkerhets- och\r\nförsvarspolitik men som samråder och anpassar sig till\r\nvarandras lagar när det är angeläget för båda parter.\r\nVi skulle alltså ge upp rätten att vara med och be-\r\nstämma över England och Tyskland, och de skulle ge\r\nupp rätten att vara med och bestämma över oss. Det\r\ntycker jag är ett bra byte.\r\nDen gemensamma utrikespolitik som EU kör med\r\när ingen god idé. Målet är att göra Europa till en\r\nstormakt som kan tävla ekonomiskt och kanske också\r\nmilitärt med USA. Det är ett typiskt machoprojekt,\r\nsom känns alltmer gammalmodigt och i linje med de\r\ntankar som faktiskt leder till konflikter mellan länder\r\noch till krig. Vi bör arbeta för att världen går från en\r\nkrigskultur till en fredskultur, som Internationella\r\nKvinnoförbundet för Fred och Frihet, IKFF, uttrycker\r\ndet. Sverige har i århundraden haft en helt annan\r\ninriktning än vad EU har i sin utrikespolitik.\r\nSverige bör alltså återta sin frihet, samtidigt som\r\nvi deklarerar att vi självfallet tänker upprätthålla goda\r\nförbindelser med EU-länderna också i fortsättningen\r\nvad på oss ankommer. Vi bör förklara för EU att vi\r\nämnar bygga vidare på de metoder av blandekonomi\r\noch kamp för en rättfärdig ekonomisk världsordning\r\nsom gjorde oss kända och respekterade och dessutom\r\njämlika och oerhört rika. Vi bör alltså ändra relatio-\r\nnerna till EU i all vänskaplighet.\r\nFru talman! Jag har lämnat flera avvikande me-\r\nningar till KU:s yttrande till utrikesutskottet. Mitt\r\nparti har inte följt upp dem i utrikesutskottet. Själv\r\nstöder jag följande reservationer i utrikesutskottets\r\nbetänkande: nr 1, 2, 4, 5, 8, 10, 20 och 23.</pre><pre>Anf.  101  MAGNUS JOHANSSON (s) re-\r\nplik:\r\nFru talman! Det är väl inte överraskande för någon\r\natt en så stor del av den här debatten upptas av frågor\r\nom överstatlighet eller inte och så liten del upptas av\r\nvad som döljer sig bakom dessa så oerhört dramatiska\r\nord.\r\nBirgitta Hambraeus argumenterar i vanlig stil uti-\r\nfrån ett antal begrepp, som jag ändå tycker är något\r\nmagstarka. Vi skall återta vår frihet, säger Birgitta\r\nHambraeus. Hade vi inte haft en frihetsgrund i Sveri-\r\nge hade vi inte fått vara medlemmar i den europeiska\r\nunionen. Det kan ju vara en reflexion. Vi skall åter bli\r\nen självständig stat, säger hon. Men vi är väl en\r\nsjälvständig stat, som deltar i ett samarbete. Vi kan i\r\ndag säga nej till Amsterdamfördraget, och då stjälper\r\nvi hela det projektet. Det tycker jag betonar betydel-\r\nsen av de nationella parlamenten och de enskilda\r\nstaterna.\r\nVi är heller inte på väg mot en federation. Det var\r\negentligen därför, för att bara konstatera det, som jag\r\nbegärde ordet. Enligt utskottsmajoriteten är det inte\r\nnågon federation eller någon federativ statsbildning\r\nsom är målet.\r\nBirgitta Hambraeus menar också att tredje värl-\r\ndens syn på Sverige skulle ha förändrats. I det sam-\r\nmanhanget skulle man kunna göra en liten reflexion\r\nkring omröstningen till FN:s säkerhetsråd. Jag tror\r\ninte att det var på grund av att tredje världens länder\r\ntycker att Sveriges hållning har förändrats så mycket\r\nunder de senaste åren som vi vid omröstningen fick\r\nett sådant oerhört stöd, inte minst från dessa stater,\r\noch sedermera också en plats i FN:s säkerhetsråd. Det\r\ntycker jag är ett bra betyg på att svensk utrikespolitik\r\nfungerar alldeles utmärkt, oavsett om vi är med i EU\r\neller inte.</pre><pre>Anf.  102  BIRGITTA HAMBRAEUS (c) re-\r\nplik:\r\nFru talman! Det är intressant det här med ord, i\r\noch med att de har en sådan kraftig känslofärg. Alla\r\nmänniskor vill ha frihet, men ingen vill ha utanför-\r\nskap.\r\nNär ja-sidan argumenterade för medlemskap i EU\r\ntalade man om det fruktansvärda utanförskap som\r\nskulle inträffa om Sverige inte gick med utan behöll\r\nsin frihet att självt besluta i alla inre angelägenheter.\r\nJag tycker nog att ordet frihet är mer adekvat än utan-\r\nförskap.\r\nDet är alldeles riktigt att Sverige nu kan säga nej\r\ntill Amsterdamfördraget. Jag tror nästan att vi skulle\r\ngöra det om vi inte hade beslutat om det så brådstör-\r\ntat, när debatten knappt har hunnit börja. En av de\r\nreservationer jag kommer att stödja innebär att vi\r\nskall skjuta upp det här beslutet. Vi bör också ha en\r\nfolkomröstning om det. Då tror jag att det skulle bli\r\nett nej. Men vi är alltså en självständig stat som har\r\nmöjlighet att säga nej. Så är det. Men tydligen har vi\r\nockså intalat oss att vi vill allt detta som EU vill. Vi\r\nsäger att vi måste kompromissa, att man i en förhand-\r\nling får ta den lösning som blir, att vi får ge upp en\r\ndel saker osv. I själva verket är det som när Ford sade\r\natt ni får välja vilken färg ni vill på bilarna, bara ni\r\nväljer svart.\r\nVi är alltså inte på väg mot en federation. Men\r\nvad är då en federation? Jag skulle på ett sätt kunna\r\nge Magnus Johansson rätt här och säga att vi strängt\r\ntaget är på väg in i en EU-stat. Nationsgränserna\r\nkommer ju helt och hållet att försvinna. Gör klart för\r\ner, när ni säger att vi inte går mot en federation, vad\r\nen självständig stat är och vad en federation är! Alla\r\nde karakteristika som jag räknade upp är just tecken\r\npå början till en ny stat.\r\nDet är alldeles riktigt att vi tycks ha behållit, inte\r\nminst tack vare Jan Eliasson och andra goda föresprå-\r\nkare för vårt land, ett mycket gott anseende i tredje\r\nvärlden. Jag kan inte förstå annat än att det är hit - det\r\när alltså en majoritet av världens länder det är fråga\r\nom - som vi skall rikta vår uppmärksamhet. Det är\r\nhär vi skall koncentrera oss på att skapa en ny eko-\r\nnomisk världsordning så att vi får en fredlig värld.\r\nHär kan Sverige, också Sveriges näringsliv, ha väldigt\r\nmycket att vinna.</pre><pre>Anf.  103  MAGNUS JOHANSSON (s) re-\r\nplik:\r\nFru talman! Jag tycker att det är positivt att Birgit-\r\nta Hambraeus nu tar avstånd från uppfattningen att vi\r\när på väg mot en federation. Jag tycker också att det\r\när positivt att hon tar ett par steg tillbaka vad det\r\ngäller att vi har givit upp vår frihet. Det är ju inte så.\r\nBirgitta Hambraeus berörde den gemensamma ut-\r\nrikes- och säkerhetspolitiken i sitt huvudanförande.\r\nAnledningen till att regeringen har varit med och gjort\r\nde förändringar som vi i dag skall besluta om är att\r\nman vill göra EU till ett bättre redskap att hantera\r\ninternationella konflikter - inte att man vill göra EU\r\ntill någon sorts supermakt. Det måste väl ändå vara\r\ntill gagn för alla.\r\nDebatten om det brådstörtade beslutet klarade vi\r\nväl av alldeles nyss, antar jag. Det här har föregåtts av\r\nprecis den ordning som brukar föregå sådana här\r\nbeslut. Nu är det naturligtvis inte varje dag vi ratifice-\r\nrar nya Amsterdamfördrag, men ordningen är den\r\nvanliga: debatt, propositionsskrivande och sedan\r\nriksdagsbehandling. Det finns inget brådstörtat i detta.</pre><pre>Anf.  104  BIRGITTA HAMBRAEUS (c) re-\r\nplik:\r\nFru talman! Det kanske inte är så lätt att bli för-\r\nstådd i sådana här hastiga repliker. Jag menar att vi\r\ninte ens är på väg mot en federation utan mot en stat,\r\nen EU-stat. USA, Amerikas förenta stater, är en fede-\r\nration av ganska självständiga stater. De får bestämma\r\növer sin egen miljöpolitik, ha ganska mycket egna\r\nlagar osv. Redan nu är Sverige mer bundet än en\r\namerikansk delstat. Målet är uppenbarligen att göra\r\nett enda land av Europa, styrt av några väldiga byrå-\r\nkratiska organisationer i Västeuropa. Det är alltså\r\nännu värre än en federation.\r\nNär det sedan gäller att hantera konflikter tror jag\r\natt samarbetet EU-VEU och över huvud taget att\r\nförsöka få in alla de här olika länderna i en gemensam\r\nutrikespolitik och gemensamma aktioner är en väldigt\r\nsvår väg att gå. Jag tror att Organisationen för säker-\r\nhet och samarbete i Europa, OSSE, har hittat en be-\r\ntydligt bättre väg. Där arbetar man inte bara med det\r\nmilitära i fokus utan med mänskliga rättigheter och\r\nekonomisk och teknisk utveckling i sina försök att\r\növerbrygga motsättningar. Samtliga länder i Europa\r\när också med, inklusive de länder som inte på något\r\nsätt tänker sig att bli medlemmar i EU. Dessutom är\r\nUSA och Kanada med. Det är alltså ett forum där\r\nSverige borde vara väldigt engagerat. Det har varit\r\noerhört betydelsefullt och kan vara det framöver på\r\nett mycket, mycket bättre sätt än EU.\r\nDen offentliga debatten har kommit i gång nu. Jag\r\ntycker att det hade varit en stor fördel om vi hade\r\nkunnat vänta med det här beslutet till i höst.</pre><pre>Anf.  105  HOLGER GUSTAFSSON (kd) re-\r\nplik:\r\nFru talman! Det kanske är så att vi diskuterar helt\r\nskilda världar i den här kammaren just nu. Det är det\r\nintryck man får när man lyssnar till Birgitta Ham-\r\nbraeus beskrivning av verkligheten och hur hon vill\r\nförändra den.\r\nJag undrar om Birgitta känner sig hemma i Sveri-\r\nge för närvarande. Hon säger att vi skall ha ett små-\r\nskaligt samhälle och att vi skall upprusta gränserna\r\nigen. Det innebär ju en isolation. Vi skall också be-\r\nstämma över oss själva och inte behöva fråga någon.\r\nFör mig pekar detta tillbaka mot det gamla agrara\r\njordbrukssamhället där var och en klarade sig på sin\r\negen gård, inte var beroende av någon och inte be-\r\nhövde fråga någon. Man hade egna potatisar, eget kött\r\nosv. Man behövde inte fråga grannen mer än när man\r\nville det.\r\nNu lever vi ju inte i ett sådant här samhälle i dag.\r\nSkall man göra en ansats mot brottsligheten får nog\r\nBirgitta Hambraeus i så fall återuppbygga Berlinmu-\r\nren om vi skall återgå till att skydda oss den vägen,\r\ndvs. genom att bygga upp nya gränser.\r\nMin fråga till Birgitta Hambraeus är: Skall vi av-\r\nveckla relationerna med Europa, eller skall vi avstå\r\nfrån att reglera de befintliga och nödvändiga relatio-\r\nnerna med Europa?</pre><pre>Anf.  106  BIRGITTA HAMBRAEUS (c) re-\r\nplik:\r\nFru talman! På en punkt har Holger Gustafsson\r\nförstått precis vad jag menar. Jag menar att vi inte\r\nskall fråga någon om lov när det gäller vad vi skall\r\ngöra i vårt eget land som inte stör någon annan. Vi\r\nskall självständigt besluta i vårt eget land, inte behöva\r\nfråga en EU-kommission, ett ministerråd eller några\r\ndiplomater någonstans om vad vi skall göra i Sverige.\r\nSedan tycker jag nog att Holger Gustafsson måla-\r\nde upp en nidbild om att jag vill återupprätta gränser-\r\nna. Vi hade dem faktiskt så sent som 1994. Var vi ett\r\nisolerat land då? Hade Holger Gustafsson svårt att\r\nfara omkring i Europa? Vi var naturligtvis ett oerhört\r\nöppet land, med samarbete över precis hela världen.\r\nJag har en gång sagt att vi som land medverkade i\r\növer 3 000 olika organisationer innan vi kom med\r\nbåde i EES och i EU. Vi har alltid varit öppna, arbetat\r\ni FN osv. Att vi blir isolerade bara därför att vi återtar\r\nen del självbestämmanderätt i vårt eget land tycker\r\njag är en nidbild.\r\nSjälvfallet - detta har jag försökt poängtera så\r\nmånga gånger att jag själv tyckte att jag blev tjatig -\r\nskall vi inte avveckla några relationer med de andra\r\neuropeiska länderna. Vi skall upprätthålla ett förtro-\r\nendefullt och gott samarbete, men mellan självständi-\r\nga stater. Vi skall inte låta oss styras av någon annan.</pre><pre>Anf.  107  HOLGER GUSTAFSSON (kd) re-\r\nplik:\r\nFru talman! I Kristdemokraternas värld, både den\r\nlilla och den större, ser vi inte ett självändamål i att\r\ninte behöva fråga någon. Inte ens i de små relationer-\r\nna i en familj är det ett eftersträvansvärt mål att man\r\ninte skall behöva fråga någon och ta hänsyn till någon\r\nannan. Vi ser ett värde i samverkan, dialog och sam-\r\nlevnad.\r\nNär det gäller den större världen som vi diskuterar\r\nhär i dag är det tydligen så, Birgitta Hambraeus, att\r\ndet går mycket bra med OECD och det går mycket\r\nbra med Norden. Ja, det går bra med allting utom med\r\nEU. Min fråga till Birgitta är: Beror detta på att EU är\r\nden enda organisation som man kan göra kampanj av i\r\nSverige i dag? De andra är oproblematiska, men kring\r\ndet här kan man skapa kampanj, ha folkomröstningar,\r\ngå till val och dra i gång aktiviteter. Är det detta som\r\när ledstjärnan för Birgitta Hambraeus politik? Eller\r\nvad är för skillnad på organisationerna? Vad är det för\r\nskillnad på samarbetet? Vad är det för skillnad när det\r\ngäller att lösa gränsöverskridande problem, för det\r\nhandlar ju alla de här organisationerna om?</pre><pre>Anf.  108  BIRGITTA HAMBRAEUS (c) re-\r\nplik:\r\nFru talman! Det som skiljer EU-samarbetet från\r\nalla andra samarbeten som Sverige är med i, Holger\r\nGustafsson, är att de lagar som vi i EU kan tvingas\r\nstifta gäller direkt i vårt eget land. De kör över våra\r\negna lagar. Det är alltså en oerhörd skillnad mot att\r\nvara med i FN, OECD och alla dessa mellanstatliga\r\norganisationer som jag i allra högsta grad tycker att vi\r\nskall fortsätta att vara med i och vidareutveckla. Men\r\nhär har vi gett upp vår rätt att bestämma i vårt eget\r\nland.\r\nDet som sades om att fråga någon om lov är\r\nmycket intressant. Holger Gustafsson sade att man\r\ninte har något emot att fråga om lov när det gäller\r\nfamiljen. Men skulle Holger Gustafsson tycka att det\r\nvore trevligt att vara tvungen att fråga grannarna om\r\nvad han och hans familj skall göra, om grannarna på\r\nnågot sätt inte stördes av det, t.ex. när ni skall äta\r\nmiddag osv.? Skall man fråga dem om lov som egent-\r\nligen inte har någonting med er familj att göra?\r\nTyskland har sannerligen ingenting med Sverige att\r\ngöra när det gäller hur vi själva bestämmer våra inre\r\nangelägenheter. Man kallar detta för isolationism eller\r\nsäger att vi inte vill samarbeta. Det är alldeles uppen-\r\nbart på det sättet att man har en svag argumentering\r\nnär man uttalar sig på det sättet.</pre><pre>Anf.  109  KENNETH KVIST (v):\r\nFru talman! Det är ett nytt fördrag som vi diskute-\r\nrar i dag, sade utrikesminister Hjelm-Wallén. Det är\r\nen ny ryggrad i EU. Innebörden av detta är att när\r\nSverige gick med i EU var det ett annat fördrag som\r\nen knapp majoritet av Sveriges befolkning förmåddes\r\nsäga ja till. Det var en annan ryggrad i EU än den som\r\nvi i dag skall fatta beslut om. Och då har svenska\r\nfolket inte fått möjlighet att uttala sin mening om\r\ndetta nya fördrag och kommer inte heller att få det.\r\nDärför har vi yrkat på att det borde vara en folkom-\r\nröstning eller att man i varje fall skulle nappa på\r\nöppningen att man fattar två likalydande beslut med\r\nett val däremellan, så att folket i val har möjlighet att\r\nta ställning. Denna riksdag, som valdes innan folkom-\r\nröstningen om EU ägde rum, är inte vald på frågan\r\nom att utvidga EU-samarbetet eller inte. Detta gör ju\r\natt legitimiteten i beslutet som väl kommer att trumfas\r\nigenom så småningom kan ifrågasättas, och med rätta\r\nhar ifrågasatts.\r\nDet är många viktiga frågor som möter oss i dag.\r\nVi har ett globalt sceneri där vi kan se hur viktigt det\r\när med en ny ekonomisk världsordning, med en ny\r\nfördelning och ett nytt ansvar för världens resurser.\r\nAllmänt är ju EU inte precis någon anhängare av en\r\nny ekonomisk världsordning, en ekonomisk utjämning\r\noch ett framhävande av tredje världens länder. Det har\r\nEU i praktiken hittills visat.\r\nVi kan också se på politikens område i de utveck-\r\nlade länderna i Västeuropa att det finns andra problem\r\ndär. Demokratin är ett sådant problem. Är demokratin\r\ni kris, eller är den inte i kris? Det är en fråga som ofta\r\ndiskuteras. Demokratin, dvs. folkstyret, kräver ju\r\nockså att folket har en nationell självbestämmande-\r\nrätt. När den nationella självbestämmanderätten som\r\nfolken har kämpat för som en grund för andra demo-\r\nkratiska reformer naggas i kanten naggas också de-\r\nmokratin i kanten. Detta motsäger inte behovet av att\r\nvi behöver ett internationellt samarbete. Men man kan\r\nbedriva internationellt samarbete utan att nagga den\r\nnationella självbestämmanderätten i kanten. I och med\r\natt folket, i vårt fall det svenska folket, alltså mindre\r\noch mindre kan påverka politiken genom den riksdag\r\nsom man väljer, urgröps demokratin. Det är också vad\r\nsom har skett med EU. Birgitta Hambraeus hade ju\r\nalldeles rätt i sin replik till Holger Gustafsson då hon\r\nsade att EU inte liknar någon annan internationell\r\norganisation i och med att den är överstatlig och i och\r\nmed att den har en lagstiftning som direkt griper in\r\noch ersätter nationella lagar. EU styr med sina beslut\r\noch sina direktiv över de nationella parlamentens\r\nlagstiftning. EU är alltså till sin karaktär mer och mer\r\nav överstat.\r\nMed Amsterdamfördraget ökar överstatligheten\r\ninom EU. Detta är en alldeles avgörande fråga för oss\r\ni Vänsterpartiet när vi tar ställning. Hur ökar då över-\r\nstatligheten? Det sker bl.a. genom att sådana organ\r\nsom kommissionen och domstolen får ett vidgat infly-\r\ntande. Kommissionen får nu mer inflytande inom\r\nutrikes- och säkerhetspolitiken. EU har också, vilket\r\nhar diskuterats här tidigare, blandat sig i miljöpoliti-\r\nken och skall kunna avgöra vilka länder som eventu-\r\nellt skall få gå vidare och vilka som inte skall få det.\r\nDomstolen får vidgade befogenheter inom inrikesom-\r\nrådet och inom det rättsliga området och skall i vid-\r\ngad grad kunna lämna förhandsbesked osv. som bin-\r\nder upp de nationella domstolarna. Det betyder också\r\natt den högsta domstolen i Sverige upphör att vara\r\nhögst därför att EU-domstolen är högre.\r\nMen det är också så att EU-parlamentet, som ju är\r\nett överstatligt organ till sin karaktär, är en sorts ge-\r\nmensamhetsparlament där Sverige representeras av 22\r\nledamöter. Och hur svenska folkets vilja än ser ut kan\r\nman ändå aldrig byta ut mer än 22 av det parlamentets\r\növer 600 ledamöter. Det är ett överstatligt organ som\r\nnu får en vidgad medbeslutanderätt i EU-\r\nlagstiftningen. Det innebär att man kan stoppa vissa\r\nförslag till lagar, att man får en sorts vetorätt. Den\r\nrätten erövras från medlemsländerna, såväl från minis-\r\nterrådet som från de nationella parlamenten. Dess-\r\nutom är det EU-parlamentet som skall utse kommis-\r\nsionens ordförande, som i samråd med medlemssta-\r\nterna sedan skall utse övriga kommissionärer. Det är\r\nalltså ett förfarande som liknar nationell parlamenta-\r\nrism. Men det är ett statsliknande förhållande som vi\r\nnärmar oss men som sker på en överstatlig nivå, och\r\ndär beslutandemakt går från vårt land och från övriga\r\nmedlemsländer.\r\nVi i Vänsterpartiet har från denna talarstol många\r\ngånger karakteriserat EU som ett elitprojekt. Om\r\nproblemet vore att öka demokratin, dvs. folkets möj-\r\nlighet att vara med och påverka och styra samhällsut-\r\nveckling och politik, så måste man erkänna att EU\r\ninte är något bra projekt. Det är snarast en sorts indi-\r\nrekt odemokrati, där ministrarna hittills har styrt via\r\nrådet på hemliga möten och i hemliga omröstningar\r\noch där lagstiftningsmakt har övergått från parlamen-\r\nten till regeringarna utan att parlamentens kontroll-\r\nmakt har byggts ut i motsvarande grad för att balanse-\r\nra den maktförskjutningen.\r\nNu går man vidare i den riktningen. Det skulle va-\r\nra mycket intressant att av ja-anhängarna få veta på\r\nvilka punkter Amsterdamfördraget ökar folkets möj-\r\nlighet att påverka utvecklingen i Europa.\r\nDet är gott och väl att Sverige fått en liten fram-\r\ngång. Det är väl ett genombrott i sig att offentlighets-\r\nprincipen i alla fall - om än halvhjärtat - skrivs in i\r\nfördraget. Det är bra. Däremot finns det inte en enda\r\nmening i fördraget som innebär att demokratin ökar\r\neller att beslutsmakt flyttas från EU till ländernas\r\ndemokratiska församlingar. Det finns inte ett enda\r\nförslag eller en enda idé i Amsterdamfördraget som\r\nökar det folkliga deltagandet i beslutsprocessen.\r\nTvärtom markerar fördraget flera steg - kanske inte\r\nstora på ytan eller ens särskilt dramatiska, men dock\r\nsteg - emot Europa som en federativ statsbildning,\r\neller kanske i förlängningen en stat i enlighet med det\r\nBirgitta Hambraeus tidigare skrev.\r\nEU har visat sig vara dåligt skickat att lösa arbets-\r\nlöshetsproblemen. Det är ju bra att arbetslösheten\r\nskrivs in i fördraget. Det har Bengt Hurtig sagt tidiga-\r\nre. Men det klingar ju väldigt tunt i förhållande till\r\nden ekonomisk-politiska praktik som EU bedriver när\r\nman med EMU, dess konvergenskrav och stabilitet-\r\nspakt osv., egentligen tvingar fram en arbetslöshets-\r\nskapande ekonomisk politik i de olika länderna.\r\nI vår värld behöver vi mer öppenhet. Vi behöver\r\nbekämpa rasism och främlingsfientlighet. Men vilka\r\nsignaler ger Schengenavtalet och Amsterdamfördraget\r\nmed sina allt högre murar - ökade viseringstvång osv.\r\n- mot de människor som måste söka sin tillflykt till\r\nEuropa?\r\nDet finns alltså enskildheter i Amsterdamfördraget\r\ndär vi från Sveriges sida törhända har fått in något\r\nbättre formuleringar. Vi förnekar inte detta. Men i\r\nbeslutet vi har att fatta i dag gäller det att ta ställning\r\ntill helheten, fru talman. Denna helhet går mot mindre\r\ndemokrati, mot mer överstatlighet och mot en europe-\r\nisk federation. Därför tvingas vi rösta nej till Amster-\r\ndamfördraget.</pre><pre>Anf.  110  GUSTAF VON ESSEN (m) re-\r\nplik:\r\nFru talman! EU-arbetet sett över tiden är ju en\r\nprocess. Man tar inte steget, utan man tar ett steg mot\r\nett ökat, grundläggande samarbete baserat på en sam-\r\nverkan mellan rättsstater. Man vill alla skapa ett tryg-\r\ngare Europa, där fred och säkerhet råder, och man vill\r\nha en ekonomisk utveckling i en större marknad för\r\natt bättre kunna konkurrera med andra regioner runt\r\nom i världen. Det är vad det handlar om. Vi får inte\r\nglömma bort Europatanken. Som jag sade till utri-\r\nkesministern tidigare är det inte bara fråga om prak-\r\ntiska åtgärder, utan om att man måste ha ett grundläg-\r\ngande synsätt i botten.\r\nKenneth Kvist anser att Amsterdamfördraget är ett\r\nsteg vidare mot något slags federativ statsbildning.\r\nInte förrän om 50 eller 100 år kan vi veta om just det\r\nhär steget avgjorde om vi skulle bli en federativ stat.\r\nJag skulle vilja ställa en fråga till Kenneth Kvist: Om\r\nvi säger nej till Amsterdamfördraget i dag, är det\r\nenligt Kenneth Kvists åsikt i praktiken att också säga\r\nnej till EU? Förordar han nu att vi egentligen skall gå\r\nur EU helt och hållet, eller förordar han att vi skall\r\nleva efter Maastrichtfördraget i fortsättningen? Det är\r\nfrågan jag vill ha svar på.</pre><pre>Anf.  111  KENNETH KVIST (v) replik:\r\nFru talman! Det fråga som Gustaf von Essen vill\r\nha svar på är egentligen intressant. Jo, jag var emot\r\nsvenskt EU-medlemskap, och jag är för att Sverige\r\nlämnar EU. I dag gäller emellertid debatten om vi\r\nskall ansluta oss till den nya grundlagen i EU. Frågan\r\när då var den flexibla integration som EU talar om\r\nkommer att vara värd. Den tycks ju bara gälla i en\r\nriktning enligt dem som tänkt ut detta, nämligen att\r\ndet skall bli mer och mer av överstatlighet och integ-\r\nration. Några länder skall springa före för att resten av\r\nEU-länderna sedan skall pressas och komma efter.\r\nOm Sverige sade nej till Amsterdamfördraget,\r\nskulle vi därmed få flexibel integration åt andra hållet\r\njämfört med vad fördragsskaparna hade tänkt sig,\r\nnämligen en mer självständig hållning men ändå med\r\nsamarbete på en del områden? Det skulle vara mycket\r\nintressant att se om EU är flexibelt också åt det hållet.\r\nJag betvivlar det.</pre><pre>Anf.  112  GUSTAF VON ESSEN (m) re-\r\nplik:\r\nFru talman! Vänsterpartiet accepterade ju folkom-\r\nröstningen och därmed vårt medlemskap i EU enligt\r\nMaastrichtkriterierna, då vi sammanträdde här i riks-\r\ndagen för att stadfästa folkomröstningsresultatet. Nu\r\ntar vi ett litet steg vidare i samarbetet, och då vill\r\nVänsterpartiet inte vara med. Jag har fortfarande inte\r\nfått något riktigt svar på frågan: Vill ni i Vänsterpar-\r\ntiet vara kvar i EU, eller vill ni gå ur EU? Det är väl\r\nden centrala frågan.\r\nVilken är er policy nu? Har Vänsterpartiet gått\r\növer till Miljöpartiets totala nejlinje, eller kan man\r\ntänka sig att hitta någon annan form, t.ex. att var kvar\r\ni EU men ändå säga nej till Amsterdamfördraget? I\r\nmin värld är det så, att om man säger nej till Amster-\r\ndamfördraget rullar man upp hela vårt deltagande.\r\nDet kan i slutänden innebära att vi inte längre kan\r\nvara med. Men jag vill höra var Vänsterpartiet står i\r\ndag. Vill man gå ur EU eller vara kvar?</pre><pre>Anf.  113  KENNETH KVIST (v) replik:\r\nFru talman! Vänsterpartiet var motståndare till ett\r\nsvenskt EU-medlemskap. Vi har inte ändrat uppfatt-\r\nning och har inte heller haft anledning att göra det.\r\nEfter några års praktisk erfarenhet av EU har vi sna-\r\nrast stärkts i vår kritik av EU:s uppbyggnad. Men vi\r\nrespekterade också folkomröstningen och har därför\r\narbetat konstruktivt inom EU och de organ där vi\r\nfunnits med, t.ex. i EU-nämnden och EU-parlamentet.\r\nMen med Amsterdamfördraget ändras förutsätt-\r\nningarna för folkomröstningen. Som vår utrikesminis-\r\nter sade är det ett nytt fördrag. Detta fördrag har fol-\r\nket inte tagit ställning till i en folkomröstning. Det\r\nfinns inte längre något fördrag enligt ett folkomröst-\r\nningsresultat som vi har att respektera. När Amster-\r\ndamfördraget är antaget har vi ju möjligheten att\r\ndirekt säga nej till fortsatt EU-medlemskap.</pre><pre>Anf.  114  HOLGER GUSTAFSSON (kd) re-\r\nplik:\r\nFru talman! I sitt huvudanförande sade Kenneth\r\nKvist att Högsta domstolen inte längre gäller i Sveri-\r\nge, utan att det är EU-domstolen som gäller. Ordet\r\nlängre tyder på att något tar slut i tiden. Min fråga till\r\nKenneth Kvist är om det verkligen är med sanningen\r\növerensstämmande. Eller är det möjligen så att Hög-\r\nsta domstolen kommer att finnas kvar i Sverige och\r\nbehandla huvuddelen av de juridiska spörsmålen och\r\natt EU-domstolen enbart behandlar de frågor som är\r\ngränsöverskridande och har med fördragen att göra? I\r\nså fall var det en osanning som Kenneth Kvist sade\r\nfrån talarstolen. Hur ligger det till?</pre><pre>Anf.  115  KENNETH KVIST (v) replik:\r\nFru talman! Det kanske är bra att det finns nog-\r\nsamma ordmärkare som Holger Gustafsson. Till for-\r\nmen kommer Högsta domstolen att finnas kvar. Hög-\r\nsta domstolen kommer att vara vår högsta domstol\r\ninom de krympande områden av lagstiftning där vi\r\nfortfarande har nationell lagstiftning. Men den upphör\r\natt vara högst på de områden där EU:s domstol är den\r\nsom sitter med tolkningsföreträde. Då är icke längre\r\nHögsta domstolen den som i sista hand prövar och\r\növerprövar tolkningen av våra lagar, utan det är EU:s\r\ndomstol. Det är innebörden av EU-medlemskapet. Det\r\när dessvärre så, vilket Holger Gustafsson kanske\r\ntycker är dessbättre, att en växande andel av lagstift-\r\nningen tas över av EU-rätten och dess jurisdiktion.\r\nDärmed minskar också både riksdagens och de svens-\r\nka juridiska myndigheternas juridiska makt.</pre><pre>Anf.  116  HOLGER GUSTAFSSON (kd) re-\r\nplik:\r\nFru talman! Jag är inte någon revisor när det gäller\r\nuttryck och annat, men jag tycker att det är viktigt att\r\nvi är nogsamma med uttrycken. Det är just de svepan-\r\nde formuleringarna och uttrycken vad gäller risker\r\nsom drabbar den politiska debatten i det här ärendet.\r\nEn krympande andel, säger Kenneth Kvist. Hur\r\nstor är den andel egentligen som det handlar om? Är\r\ndet så att EU håller på att ta över? Någon undervis-\r\nning om vad EU:s domstol ägnar sig åt behöver inte\r\njag och inte kammaren heller. Vi vet hur den fungerar\r\ni de områden som EU skall befatta sig med. De områ-\r\ndena har vårt parlament och samtliga övriga parla-\r\nment och regeringar gett EU i uppdrag att sköta för\r\nvår räkning under demokratiska former.</pre><pre>Anf.  117  KENNETH KVIST (v) replik:\r\nFru talman! Att det inte spelar någon roll om vi\r\nger EU:s domstol i uppdrag att sköta det motsägs av\r\natt vi ger alltfler sådana uppdrag. Amsterdamfördra-\r\nget innebär att en del av de nationella besluten blir\r\nEU-beslut, att politiken på en rad  områden bli EU-\r\npolitik. Dessutom tar sig EU:s domstol, genom att den\r\nockså har någon sorts författningsdomstolskaraktär i\r\nsitt arbete, makt och vidgade befogenheter, vilket\r\negentligen skiljer från det domstolssystem och den\r\nsyn i dessa frågor som vi har som tradition och som vi\r\narbetat fram i vårt eget land.\r\nDet var inga svepande formuleringar jag använde.\r\nJag tror att var och en som lyssnade på debatten för-\r\nstod vad jag menade. Holger Gustafssons första replik\r\nkanske gjorde att jag fick en anledning att precisera\r\ndet. Något konkret procenttal är det svårt att yxa till i\r\nsammanhanget. Men jag tror att t.o.m. Holger Gus-\r\ntafsson ger mig rätt i att EU-samarbetet, om jag an-\r\nvänder hans terminologi, håller på att utvidgas. Det\r\nbetyder att EU-rätten gäller på fler områden nu än när\r\nvi gick in i EU.</pre><pre>Anf.  118  KURT OVE JOHANSSON (s):\r\nFru talman! Om ett par timmar, förhoppningsvis,\r\nförväntas Sveriges riksdag med bred majoritet säga ja\r\ntill Amsterdamfördraget. Vid voteringen kommer jag\r\natt trycka på avstår-knappen. Jag vill med det här\r\ninlägget redovisa varför.\r\nMönstret inför den här riksdagsbehandlingen är\r\ndetsamma som vid beslutet om att ansöka om ett\r\nsvenskt medlemskap i EU. De som då var för med-\r\nlemskap accepterar nu med något enstaka undantag\r\nförbehållslöst Amsterdamfördraget. Det är lika trist\r\natt konstatera att de partier som sade nej till EU-\r\nmedlemskap endast söker efter negativa argument mot\r\ndet nya fördraget. Dessa kategoriska nej-sägare måste\r\ntill slut inse att deras sätt att tackla de europeiska\r\nfrågorna av gemensamt intresse är till stort förfång för\r\nen konstruktiv demokratisk debatt som det svenska\r\nfolket efterlyser.\r\nDet är med andra ord hög tid, som jag ser det, för\r\nsvenska politiker att försöka kravla sig upp från de\r\ngamla skyttegravarna från striden om EU-\r\nmedlemskapet. De som sade nej då måste en gång för\r\nalla mönstras ut ur debatten kring Europafrågorna.\r\nSvenska folket har klart uttalat sig för medlemskap.\r\nDetta måste vi i god demokratisk anda respektera.\r\nAmsterdamfördraget bör därför diskuteras enbart från\r\nden utgångspunkten för att se vilka konsekvenserna\r\nkan bli om Amsterdamfördraget godtas av riksdagen.\r\nPersonligen är jag en varm anhängare av EU och\r\ndeltog också aktivt i arbetet för ett svenskt medlem-\r\nskap. I likhet med Ingvar Carlsson, Göran Persson,\r\nLena Hjelm-Wallén och många andra i vårt parti\r\ntalade jag för att ett medlemskap var bra för Sverige\r\noch att vi kunde gå med utan att för den skull ge upp\r\nvårt lands suveränitet. Vi slog med kraft fast att vi inte\r\npå något sätt ville medverka till ett federalt Europa.\r\nMin invändning mot fördraget är att det utgör ytterli-\r\ngare ett steg i federativ riktning.\r\nNaturligtvis har utrikesministern rätt när hon säger\r\natt vårt statsskick inte eroderas på grundval av Ams-\r\nterdamfördraget. Också det de grundlagssakkunniga\r\nhar kommit fram till är riktigt, att det inte heller rub-\r\nbar våra grundvalar när det gäller regeringsformen.\r\nJag menar att den ståndpunkt som KU har kommit\r\nfram till, att Amsterdamfördraget ryms inom våra\r\ngrundlagar, naturligtvis är en fullkomligt riktig slut-\r\nsats. Jag har ingen annan mening på den punkten.\r\nMin invändning mot fördraget är som sagt att det\r\nutgör ytterligare ett steg i federativ riktning. Det är en\r\nutveckling som vi har sagt att vi inte vill ha. Det har\r\nunderstrukits här i debatten också av utrikesministern.\r\nHon sade att hon inte heller vill ha en sådan utveck-\r\nling. I vart fall bör vi inte acceptera det utan att först\r\nha haft en bred allmän samhällsdebatt och gjort en\r\ningående analys av konsekvenserna. Bara några få\r\nsom i dag är för EU-samarbetet reflekterar dessvärre\r\növer hur snabbt tåget går mot en europeisk federation.\r\nKanske är det därför som federalisterna är så tysta. De\r\ntycks nå sitt mål utan att över huvud taget behöva\r\nanstränga sig.\r\nAmsterdamfördraget visar inte upp - där håller jag\r\nmed Kenneth Kvist - några större svenska förhand-\r\nlingsframgångar. Till framgångarna hör visserligen\r\nden ökade öppenheten, rätten för medborgarna att få\r\nta del av allmänna handlingar. Sverige har också med\r\nviss framgång drivit sysselsättningsfrågorna inom\r\nunionen. Vårt lands möjligheter att påverka besluten i\r\nEU skall därmed inte på något sätt överdrivas. Sveri-\r\nge är ett litet land. Östutvidgningen kommer att mins-\r\nka de mindre staternas röststyrka ytterligare. Vårt\r\nlands inflytande i framtidens Europa blir därför än\r\nmer marginellt än det är i dag. Det är en sanning och\r\nden bör man inte vara rädd för att tala om.\r\nDet går inte heller att bortförklara att Amsterdam-\r\nfördraget innebär flera steg i överstatlig riktning. Den\r\nsvenska regeringen har under förhandlingarna tvingats\r\natt acceptera dessa förändringar. Sverige har också\r\nfått backa i många frågor, t.ex. i frågan om flexibel\r\nintegration. Flera länder - bl.a. Tyskland och Frankri-\r\nke - har banat väg för att grupper av länder inom EU\r\nkan gå vidare i ett fördjupat samarbete på olika områ-\r\nden. Sverige ville ha enhällighet i varje enskilt fall,\r\nmen enligt det fördrag som vi nu skall ta ställning till\r\nräcker det med kvalificerad majoritet.\r\nInför regeringskonferensen betonade Sverige att\r\ndet var av stor betydelse att vårt inflytande inte skulle\r\nminska. Vi argumenterade emot att ländernas befolk-\r\nningsstorlek i högre grad än nu skall återspeglas i\r\nröstviktningen, som det heter. I den proposition som\r\nnu ligger på riksdagens bord retirerar man från denna\r\nståndpunkt. Man säger sig vilja diskutera en ändring\r\nav röstviktningen. Det betyder i klartext att Sveriges\r\ninflytande minskar.\r\nI dag fattas tre fjärdedelar av besluten i rådet med\r\nkvalificerad majoritet. Enligt Amsterdamfördraget\r\nslopas de enskilda medlemsländernas vetorätt på\r\nytterligare områden, det är obestridligt. Konsekvensen\r\nav en sådan utveckling är att nationalstatens självbe-\r\nstämmanderätt naggas i kanten - jag stjäl gärna det\r\nuttrycket från Kenneth Kvist. Det är ett otvetydigt\r\nsteg i federativ riktning. Fem år efter det att fördraget\r\nhar trätt i kraft skall även regler om asyl, invandring\r\noch gränskontroller kunna beslutas med kvalificerad\r\nmajoritet.\r\nEnligt fördraget skall EU-parlamentet godkänna\r\nmedlemsstaternas förslag till ordförande i kommissio-\r\nnen. Parlamentet får vetorätt när det gäller i princip\r\nalla lagstiftningsfrågor inom EU. Trenden att lägga\r\nmer och mer makt hos parlamentet förstärker de fede-\r\nrativa kännetecknen i utvecklingen inom EU. Till\r\ndetta skall läggas att det finns ett förslag om att\r\nkommissionens ordförande skall utse kommissionens\r\növriga ledamöter på samma sätt som en vald statsmi-\r\nnister utser sin regering. Kommissionen skulle där-\r\nmed få karaktären av en federal regering. Ingen kan\r\nbestrida att ett genomförande av ett sådant förslag\r\nskulle få den konsekvensen.\r\nI regeringens proposition till riksdagen framhålls\r\ndet att det inte är bra att parlamentet får ta ställning\r\ntill vem som skall utses till ordförande i kommissio-\r\nnen i ett särskilt beslut, men att ändringen \"får accep-\r\nteras som en del av den slutliga förhandlingsuppgö-\r\nrelsen\". Det som jag tycker är oroande är att denna\r\nformulering i propositionen återkommer på flera\r\nställen i samband med andra beslut i överstatlig rikt-\r\nning.\r\nUtvecklingen inom EU i federativ riktning sker\r\nuppenbarligen med regeringens goda minne. Det är\r\nsvårt att tolka det som sägs i propositionen på annat\r\nsätt. Man kan därför med fog ställa frågan om det är\r\nden svenska regeringens uppfattning att mer och mer\r\nmakt skall lämnas över till EU:s institutioner på be-\r\nkostnad av nationalstatens suveränitet. Eftersom Peter\r\nEriksson talade om \"odemokratiska institutioner\" vill\r\njag understryka att jag avser EU:s demokratiska insti-\r\ntutioner, så att det inte blir något missförstånd på den\r\npunkten.\r\nFinns det då enligt regeringen någon smärtgräns\r\nför hur långt man kan gå i federativ riktning när det\r\ngäller det europeiska samarbetet? Jag har ställt den\r\nfrågan hundratals gånger, men ännu inte fått något\r\nsvar. Var går smärtgränsen i federativ riktning för den\r\nsvenska regeringen när det gäller EU-samarbetet\r\ninnan man har kommit dithän att man befinner sig i en\r\nfederativ situation? Jag är oerhört intresserad av att få\r\nsvar på den frågan, eftersom jag har ställt den så väl-\r\ndigt många gånger.\r\nAmsterdamfördraget är således ett dokument med\r\ntydliga federala förtecken som regeringen vill att\r\nriksdagen skall ratificera. Regeringen säger samtidigt\r\natt det är viktigt att slå vakt om nationalstaten och att\r\nman inte vill se en utveckling mot ett federalistiskt\r\nEuropa. Jag måste tillstå att det inte är helt lätt att få\r\nden ekvationen att gå ihop. Jag vill gärna tro att rege-\r\nringen verkligen menar vad den säger. Men för att bli\r\ntrovärdig på den här punkten måste de frågor liknande\r\ndem som jag nyss ställde nöjaktigt kunna besvaras.\r\nKan man inte besvara dessa frågor, ja, då blir det\r\nsvårt att få ekvationen att gå ihop.\r\nVad vi säkert vet är att det europeiska samarbetet\r\nkommer att utvecklas vidare i mycket snabb takt.\r\nAmsterdamfördraget får efterföljare. Som jag ser det\r\nmåste medborgarna få chansen att på ett helt annat\r\nsätt än i dag få komma till tals i sådana här viktiga\r\nfrågor och när de skall avgöras. En levande demokrati\r\nvärd namnet kräver det. Regeringen bär naturligtvis\r\nett särskilt ansvar för att sådana möjligheter skapas.\r\nHela Folkrörelsesverige har här ett ansvar och de\r\npolitiska partierna likaså. Svenska folket har rätt att få\r\nveta vad det är som är Sveriges färdriktning för det\r\neuropeiska samarbetet. Att ratificera nya fördrag med\r\nfederativa inslag och samtidigt hävda att man slår\r\nvakt om nationalstaten är litet av falsk varudeklara-\r\ntion. Då är det bättre att säga som det är: Den europe-\r\niska unionen utvecklas snabbt i riktning mot en fede-\r\nration, och Sverige sitter redan i den federala tågku-\r\npéen.\r\nMen jag tycker att det är viktigt att vi i en debatt\r\nsom omfattar hela folket får möjligheter att diskutera\r\nnär den här typen av förslag som nu ligger på vårt\r\nbord skall avgöras. Och jag vill säga att det ligger ett\r\ntungt ansvar på den som har regeringsmakten att för-\r\nsöka skapa former för att det - när vi skall ta ställning\r\ntill sådana här dokument som vi skall göra i dag -\r\nsker genom en bred och folklig debatt.</pre><pre>I detta anförande instämde Juan Fonseca och\r\nIngemar Josefsson (båda s).</pre><pre>Anf.  119  KIA ANDREASSON (mp):\r\nFru talman! Jag skall begränsa mig till att tala om\r\ndet rättsliga området som i dag är mellanstatligt och\r\nåterfinns i tredje pelaren. Men genom Amsterdamför-\r\ndraget blir det nu stora förändringar. Det är det områ-\r\nde i Amsterdamfördraget som är det principiellt vikti-\r\ngaste och omfångsrikaste, men i Sverige det minst\r\nuppmärksammade området i den allmänna debatten\r\nom den nya grundlagen.\r\nFlera frågor flyttas nu över till första pelaren. Det\r\ngäller yttre gränskontroll, asylfrågor, flyktingfrågor\r\noch civilrättsliga frågor. Kvar i den tredje pelaren\r\nsägs finnas tull, polis och straffrättsligt samarbete.\r\nMen detta är bara en chimär, därför att hela be-\r\nslutsordningen i tredje pelaren är förändrad.\r\nJag kan instämma i det mesta i Kurt Ove Johans-\r\nsons anförande när det gäller hur statsskicket erode-\r\nras, vilket det emellertid inte gör enligt Lagrådet, och\r\natt förändringarna ryms inom våra grundlagar. Men\r\ndet kan inte bestridas, Kurt Ove, att steg tas mot en\r\nfederation och en överstatlighet. Detta kan väldigt\r\ntydligt illustreras genom den tredje pelaren, som ge-\r\nnom Amsterdamfördraget vittrar sönder och blir helt\r\nanfrätt. Rådet skall också få rätt att bestämma om\r\npelaren över huvud taget skall finnas kvar.\r\nStorbritannien, Irland och Danmark anser att det\r\nrättsliga EU-samarbetet utgör alltför stora ingrepp i\r\ndet nationella självbestämmandet, men det anser inte\r\nSverige, som inte har ett enda undantag på detta om-\r\nråde.\r\nHur blir det med det nordiska samarbetet - pass-\r\nfrihet och annat samarbete - som man i andra sam-\r\nmanhang säger sig vilja värna och bevara? Hamnar\r\ndet inte i bakvattnet när så många överstatliga be-\r\nstämmelser införs? Hur går det med Norge och Island,\r\nsom bara har samarbetsavtal när det gäller Schengen\r\noch som i övrigt inte är medlemmar? Och hur går det\r\nmed Danmark, som hamnar utanför det rättsliga sam-\r\narbetet? Jo, det blir naturligtvis en splittring i det\r\nutmärkta samarbete som vi tidigare har haft. Det har\r\ninte tydligt nog kommit fram hur hotat det är.\r\nLagrådet konstaterar att de nya beslutsformerna\r\ninom den andra och den tredje pelaren inom EU har\r\nblivit komplicerade och svåra att överskåda. Lagrådet\r\nsäger också att utvecklingen går mot en minskad\r\nuppdelning mellan en gemenskapsdel och övriga delar\r\nav unionssamarbetet.\r\nRättsreglernas oöverskådlighet och en mycket\r\nkomplicerad regelmassa gör det hela obegripligt för\r\nmedborgarna. Det är en snårskog av överstatliga,\r\nhalvöverstatliga och mellanstatliga EU-regler genom\r\nmellanstatliga avtal, konventioner, tilläggs- och un-\r\ndantagsprotokoll. Den person som skall ut och infor-\r\nmera om detta måste vara begåvad med en stor peda-\r\ngogisk inlevelse och kunskap. Jag tror att det är väl-\r\ndigt få av riksdagens ledamöter som verkligen begri-\r\nper hur det kommer att bli och vilka som är be-\r\nslutsansvariga. Tidpunkten för de olika beslutsöverfö-\r\nrandena är också helt oklar. Övergångstiderna är från\r\nomgående till inom fem år, då beslut kan fattas enhäl-\r\nligt, genom kvalificerad majoritet, fördjupat samarbe-\r\nte, medbestämmande eller genom yttranderätt. Hur\r\nskall man kunna bena ut detta?\r\nRubriken för området lyder Gradvis inrättande av\r\nett område med frihet, säkerhet och rättvisa. Ja, det är\r\nsom vanligt, som när vi talade om Schengen, re-\r\nklamord - ord som egentligen betyder något helt\r\nannat om man analyserar vad som finns bakom dem. I\r\ndetta fall är det en ensidig strävan att göra det rättsliga\r\nområdet helt överstatligt.\r\nAmsterdamfördraget är ett första steg mot detta\r\nmål. Genom att ingå överstatligt arbete inom vissa\r\nrättsfrågor måste andra delar senare gradvis följa\r\nefter. T.ex. om poliserna opererar tillsammans blir\r\nnaturligtvis kravet på gemensam lagstiftning starkt,\r\nvilket det redan är i flera länder och som kommer till\r\nuttryck i fördragstexten. Där står bl.a.:  säkerställande\r\nav överenskommelse mellan tillämpliga regler i med-\r\nlemsstaterna.\r\nDet har utformats minimiregler för vad som skall\r\nvara utmärkande för brott och påföljder på områden\r\nsom gäller organiserad brottslighet, terrorism och\r\nnarkotikahandel. Dessutom är det stora områden som\r\nförändras. Schengen kommer in i EU-fördraget, och\r\nvissa delar flyttas, som jag tidigare sagt, till första\r\npelaren. Som en parentes kan jag nämna att 90 % av\r\nden narkotika som beslagtas kommer in till Sverige\r\növer den inre gränsen, alltså gränsen mot andra EU-\r\nländer.\r\nCivilrättsliga regler skall föras över till första pe-\r\nlaren och bli överstatliga. Hur går det med den nor-\r\ndiska jämställdhetsprincipen? Överlever den EU-\r\nsamordningen när det gäller äktenskaps giltighet och\r\nvårdnadstvister? Ja, det är frågor som hänger i luften.\r\nEuropol får andra befogenheter, inom fem år ope-\r\nrativa åtgärder, av gemensamma grupper med företrä-\r\ndare för Europol i en stödjande funktion.\r\nRådet, alltså ministrarna i de olika EU-länderna,\r\nskall fastställa villkoren för aktuell personals ageran-\r\nde på annan medlemsstats territorium.\r\nEU-parlamentet får medbestämmande efter fem år\r\noch yttranderätt i tredje-pelar-frågorna.\r\nRådet får ändrade beslutsformer till kvalificerad\r\nmajoritet när det gäller fördjupat samarbete. Vid\r\nenhällighet får rådet besluta om alla delar av kapitlet,\r\nom det skall fattas beslut med vetorätt eller inte. Be-\r\nslut om tredje-pelar-frågor flyttas till första pelaren.\r\nKommissionen får förslagsrätt i tredje pelaren.\r\nSom ett paraply finns EG-domstolen som kan tolka\r\ngiltigheten av de rambeslut och beslut om konventio-\r\nner som skall fattas.\r\nVidare införs nya begrepp som liknar de direktiv\r\nsom ges i första pelaren. Det är nya begrepp som\r\nrambeslut, vilka skall vara bindande för medlemssta-\r\nterna, om det resultat som skall uppnås. Däremot får\r\nmedlemsstaterna själva bestämma form och tillväga-\r\ngångssätt. Men även detta är ett stort steg mot över-\r\nstatlighet.\r\nGenomförandebeslut ändras så att de kan fattas\r\nmed kvalificerad majoritet. Den flexibla integrationen\r\nsom har nämnts innebär att man skyndar på. Det var\r\nprecis det som hände med Schengenavtalet. Några går\r\nföre, och sedan måste andra ansluta sig. Det har också\r\nblivit så att Sverige alltid använder argumentet att vi\r\ninte kan stå utanför. Om några länder bildar en sam-\r\nmanslutning, t.ex. Schengen, så måste Sverige ansluta\r\nsig därför att vi vill gå med och påverka. Men jag\r\ntycker inte att det är så mycket med denna påverkan,\r\nutan det handlar snarare om att vi lägger oss platta.\r\nJag frågar slutligen: Hur kan ett socialdemokra-\r\ntiskt parti, med tradition av medbestämmande och\r\nfolkbildning, nu så radikalt överge denna inriktning\r\noch utan opposition från rörelsen ge upp demokratin,\r\nsom man historiskt har kämpat så starkt för och som\r\njag har hyst beundran för när jag läst om det? Jag tror\r\ntyvärr att rörelsen inte förstår vad som händer.\r\nKurt Ove har också bekräftat detta. Man förlitar sig\r\npå sina centralpolitiker som ej representerar folkets\r\nåsikt om EU-samarbetet.\r\nNär jag åker ut och berättar hur besluten flyttas,\r\nsom jag har försökt att göra här, blir folk häpna och\r\nupprörda. De känner sig överkörda, och känslan att\r\ninte ha möjlighet att påverka infinner sig.\r\nJag yrkar bifall till reservationerna 6, 9, 22 och 23.\r\nSammanfattningsvis innebär Amsterdamfördraget\r\nför tredje pelaren att EU:s överstatliga organ - minis-\r\nterrådet, parlamentet, kommissionen och domstolen -\r\nökar sin makt. Det sker på bekostnad av den svenska\r\nriksdagen och därmed på bekostnad av svenska fol-\r\nkets demokratiska möjligheter att påverka beslutet.\r\nInte ens en folkomröstning kunde utlysas så att den\r\nhär folkbildningen hade kunnat komma till stånd, utan\r\nde nästan 90 % EU-positiva riksdagsledamöterna\r\nskall bestämma åt det nästan 66 % EU-skeptiska fol-\r\nket.\r\nJag vill också kommentera något av det som har\r\nsagts från talarstolen när det gäller det rättsliga områ-\r\ndet. Folkpartiet, med Isa Halvarsson som anförare,\r\nsade att arbetet i tredje pelaren inte är tillräckligt\r\neffektivt och långtgående. Hon syftade då på Amster-\r\ndamfördragets ändringar. Då undrar jag: Har Isa Hal-\r\nvarsson verkligen satt sig in i vad förändringarna\r\ninnebär?\r\nModeraterna kör alltid, med instämmande av kd\r\noch av Holger Gustafsson, med att vi måste bekämpa\r\norganiserad och internationell brottslighet. Det är\r\nsådana slogan som är lätta att sälja och få folk med\r\nsig på. Men vet Holger Gustafsson hur man skall\r\nbekämpa denna brottslighet och vad konsekvenserna\r\nblir för vanliga människor och för integritetsaspekten?\r\nVar skall besluten fattas och av vem? Är det så, Hol-\r\nger Gustafsson, att alla medel helgar det överordnade\r\nmål som man uttalar? Är det så?\r\nSedan vill jag också poängtera den här unika\r\nsamstämmigheten när det gäller moderater och soci-\r\naldemokrater. Det finns ju ingenting som är olika där\r\nnär det gäller majoriteten. Det är nästan patetiskt när\r\nman ser att Gustaf von Essen begär replik på Rey-\r\nnoldh Furustrand endast för att instämma i hans anfö-\r\nrande och tala om hur utmärkt anförandet var. Det var\r\nrena hallelujamötet här. Sedan talade de i samstäm-\r\nmighet om att motståndarna är sådana som absolut\r\ninte tar ansvar. Det är ganska patetiskt. Men det är\r\nutmärkande för de här frågorna att man inte går in i\r\nsakfrågorna och verkligen tittar på vad det är som\r\nhänder. Man kör i stället med de här svepningarna\r\nmot EU-motståndarna.\r\nTyvärr känns det litet tröstlöst när majoriteten är\r\nsom den är. Men vi måste i alla fall ta den tid som vi\r\nhar tagit i kammaren här i dag och uttrycka vår för-\r\ntvivlan över hur besluten fattas.</pre><pre>Anf.  120  KURT OVE JOHANSSON (s) re-\r\nplik:\r\nFru talman! Det sägs att vi måste ta tiden i anspråk\r\nför att diskutera de här frågorna. Det håller jag med\r\nom. Det är väl bra. Men tänk om vi hade kunnat ta\r\nden här tiden i anspråk till att försöka få till stånd en\r\nkonstruktiv diskussion!\r\nJag har försökt att följa den här debatten i kamma-\r\nren under hela dagen. Och jag har inte funnit något\r\nannat än att det har varit en väldig massa sådana här\r\nskyttegravsargument som har förekommit hela tiden.\r\nDet finns knappt någon ledamot över huvud taget som\r\nhar försökt att tänka några nya konstruktiva tankar.\r\nDet är bara att konstatera att det finns en väldigt\r\nbred majoritet för Amsterdamfördraget här i kamma-\r\nren. Det loppet är såvitt jag har förstått mer eller\r\nmindre kört. Och det är riktigt, som jag har under-\r\nstrukit tidigare, att Amsterdamfördraget ryms inom\r\nramen för de svenska grundlagarna.\r\nSamtidigt har jag också velat peka på att det här\r\ninte är det sista fördraget. Det kommer att komma fler\r\nsådana här fördrag. Tänk om vi då i stället hade kun-\r\nnat använda den här debatten till att försöka vara\r\nkonstruktiva och finna former för hur vi skall hantera\r\nden här typen av frågor framdeles. Det är, som jag har\r\nsagt, inte det sista fördraget.\r\nJag inte en sådan person som är särskilt glad i att\r\nstup i ett ha folkomröstningar. Jag tycker att vi borde\r\nha en konkret diskussion om huruvida det finns andra\r\nmöjligheter att skapa förutsättningar för att få en\r\nfolklig debatt kring EU-frågorna. Det är naturligtvis\r\nhelt otillfredsställande att vi bara vart femte år, inför\r\nde här valen till EU-parlamentet, skall ha en debatt\r\nkring Europafrågorna.\r\nDet är som jag har försökt säga i talarstolen: Här\r\nhar naturligtvis regeringen ett stort ansvar för att\r\nförsöka hjälpa till att skapa de demokratiska former\r\nsom behövs för att man skall kunna få till stånd en bra\r\ndebatt. Men även Folkrörelsesverige har sitt ansvar -\r\nliksom de politiska partierna - för att det skall bli en\r\nbra, konkret, demokratisk debatt kring viktiga frågor.</pre><pre>Anf.  121  KIA ANDREASSON (mp) replik:\r\nFru talman! Jag vet inte om Kurt Ove Johansson\r\nanförande var en replik på mitt. Jag tycker att det\r\nråder en samstämmighet. Precis så skulle jag önska att\r\ndet var. Jag kan bara instämma i detta och uttrycka\r\nmitt beklagande över hur frågorna hanteras i utskotten\r\n- också i justitieutskottet, där jag sitter, när det gäller\r\nde rättsliga aspekterna.\r\nDet finns inget utrymme, det finns inget intresse\r\noch det finns ingen tid för att diskutera just enskilda\r\nsakfrågor och komma framåt. Den hållning som jag\r\nfaktiskt möts av från utskottsmajoritetens sida är\r\nstämpeln: Du är EU-motståndare. Vi vill inte lyssna.\r\nVi vill inte diskutera frågorna. Det är helt klart så.\r\nPå det sättet kommer vi aldrig vidare. Vi kan ju\r\ninte göra något positivt när det finns den här massiva\r\ninställningen att det skall vara ja eller nej. Vi måste ju\r\nkritiskt granska. Jag har vid varje tillfälle sagt detta.\r\nVi måste vara så ärliga att vi kan säga: Visst, vi är\r\nmed i EU. Men vi kan inte sluta att kritiskt granska\r\nvad som sker.\r\nKurt Ove Johansson är en av de få bland Social-\r\ndemokraterna som verkligen gör detta, och som med\r\nsin kunskap kan analysera och dra konsekvenserna.\r\nMen det är ju så få, tyvärr. Det är ju 1 % av er som\r\ngör detta.</pre><pre>Anf.  122  KURT OVE JOHANSSON (s) re-\r\nplik:\r\nFru talman! Det som jag ändå ser som problemet\r\när att det finns de som redan på ett tidigt stadium har\r\nsagt nej till den europeiska gemenskapen. Samtidigt\r\nbortser man från att svenska folket i folkomröstning\r\nhar bestämt att vi skall vara medlemmar. Då menar\r\njag att det är från den utgångspunkten som diskussio-\r\nnen måste föras. Vi måste alltså inse att vi är med-\r\nlemmar i EU och att vi måste respektera den folkom-\r\nröstning som vi har haft när vi valde att bli medlem-\r\nmar. Sedan måste vi handla därefter.\r\nDå menar jag att om man vill vara konstruktiv\r\nskall man inte hela tiden sätta sig på nej-stolen och\r\nförkasta allt som har ett EU-emblem på sig. Man\r\nmåste sakligt försöka begrunda vad som skulle kunna\r\nvara bra och vad som är dåligt i ett sådant samman-\r\nhang och försöka handla därefter.\r\nJag skall gärna tillstå att jag ser ett demokratiskt\r\nproblem i just det här med att vi måste besluta om\r\ndenna typ av fördrag utan att ha haft en bred folklig\r\ndebatt ute i samhället. Det är naturligtvis ett demo-\r\nkratiskt problem att vi t.ex. i Sveriges riksdag har ett\r\nförhållande där man så att säga är så oerhört för EU\r\njämfört med den uppfattning som finns ute bland\r\nsvenska folket.\r\nJag menar att det finns ett demokratiskt problem i\r\njust den situationen. Det är det som jag nu har försökt\r\npredika ganska länge. Det är nödvändigt att skapa\r\nforum, att skapa förutsättningar för en debatt kring de\r\neuropeiska frågorna så att det inte blir ett så väldigt\r\nglapp mellan oss som sitter och fattar besluten och\r\ndem som givit oss i uppdrag att göra det.</pre><pre>Anf.  123  KIA ANDREASSON (mp) replik:\r\nFru talman! Visst är det så. Dessutom är det ett\r\nstort demokratiskt problem, Kurt Ove Johansson, att\r\nfördragstexterna är så oerhört krångliga. Det försökte\r\njag ge en bild av; hur nästan omöjligt det är att förstå\r\ndet krångliga i systemet när det inte finns någon en-\r\nhetlighet i hur frågorna hanteras och när tidsaspekter-\r\nna för genomförandet är så olika.\r\nJag gör själv den analysen att det också är därför\r\ndet är så litet debatt i tidningarna. De journalister som\r\nskall sätta sig in i Schengenfördraget och Amsterdam-\r\nfördraget möter den här massiva texten och krånglig-\r\nheten, och de ger upp. Då blir det ett demokratiskt\r\nunderskott. För i en demokrati gäller ju också att lagar\r\noch förordningar, och införande av dessa, inte skall\r\nvara så svåra att vanligt folk inte kan sätta sig in i\r\ndem. Det är det vi får. Dessutom finns det hemliga\r\npapper som man inte får se. Därför blir det rundgång\r\nnär vi diskuterar det här t.o.m. här i riksdagen.\r\nDenna otydlighet omkring hur det här skall tolkas,\r\noch detta att det är så svårt att ta det till sig, är ett\r\noerhört stort problem som vi också måste diskutera.</pre><pre>Anf.  124  HOLGER GUSTAFSSON (kd) re-\r\nplik:\r\nFru talman! Jag fick en fråga av Kia Andreasson\r\nom vi är insatta i de rutiner som kommer att gälla för\r\npolissamarbetet inom tredje pelaren. Svaret på det är\r\nett bestämt ja. Vi har ägnat mycket tid åt detta och fått\r\nmycket information i EU-nämnden, och även i andra\r\nsammanhang. Vi vet väl vad det handlar om. Vi vill\r\nockså ta vårt ansvar i det här sammanhanget. Vi tyck-\r\ner att det är Sveriges riksdags uppgift och ansvar att\r\nse till att svenska folket kan uppleva den trygghet som\r\när möjlig mot den ekonomiska och internationella\r\nbrottsligheten i alla dess olika former.\r\nDet klarar inte nationalstaten själv i dag. Då måste\r\nvi hitta nya samarbetsformer. De kan naturligtvis se ut\r\npå olika sätt. Men vi får inte vara rädda för att pröva\r\ndet nya och ta det ansvaret. Gör vi inte det spelar vi\r\nden internationella brottsligheten i händerna. Det har\r\njag sagt tidigare här i debatten. Det vill vi kristdemo-\r\nkrater inte göra.\r\nSedan vill jag lägga till att vi har en självständig\r\npolitik. Vi ansluter oss inte till Moderaterna i något\r\navseende.</pre><pre>Anf.  125  KIA ANDREASSON (mp) replik:\r\nFru talman! Jag har vid flera tillfällen velat renod-\r\nla vad man menar med den internationella organisera-\r\nde brottsligheten. Holger Gustafsson säger att han är\r\ninsatt i detta. Då måste han också veta att själva sys-\r\ntemet i EU-byggandet har skapat mycket av denna\r\nbrottslighet. Det behöver ju också diskuteras. Därför\r\nkan man inte använda dessa svepande termer. Bi-\r\ndragssystemet har t.ex. genererat många bedrägerier.\r\nHela byråkratin har genererat fler mutbrott. En stor\r\nbrottslighet som nu också etableras inom EU-området\r\när databrottsligheten. Då skall Holger Gustafsson\r\nockså veta hur stor datautbyggnaden är med uppgifter\r\nsom är mycket integritetskränkande för människor.\r\nDetta breder ut sig. Det måste man ju väga in när man\r\npratar om organiserad brottslighet, och det är detta vi\r\ninte riktigt har gjort. Man säger en sak så att folk får\r\nen bild av det utan att veta vad som egentligen döljer\r\nsig bakom. I kampen mot den brottslighet som finns\r\ninom unionen behövs det kanske andra åtgärder än de\r\nsom nu arbetas fram.</pre><pre>Anf.  126  HOLGER GUSTAFSSON (kd) re-\r\nplik:\r\nFru talman! Jag vill inte ett ögonblick förringa\r\nproblemen med bidragsbrott eller databrott. Men för\r\nvår del är det viktigare och angelägnare att komma åt\r\nnarkotikabrotten, vapensmugglingen över gränserna,\r\nkvinnohandeln och våldsbrott av den karaktären och\r\nförnedring av människor. Där tror vi att man behöver\r\nett samarbete. Jag vet att EU-administrationen också,\r\nsom det uttrycks här, kan anses generera viss verk-\r\nsamhet. Vi försvarar inte den ett ögonblick, men den\r\när ändå av andrahandskaraktär jämfört med de första\r\nexemplen som jag tog upp. Där behöver vi skydda\r\nvåra medborgare på ett helt annat sätt. Jag menar att\r\nMiljöpartiet, genom sin passivitet och rädsla inför att\r\npröva någonting, undanglider sitt ansvar mot svenska\r\nfolket.</pre><pre>Anf.  127  KIA ANDREASSON (mp) replik:\r\nFru talman! Det brukar heta i argumentationen att\r\nbrottsligheten inte har några gränser. Nej, det har den\r\ninte. Det kan jag hålla med om. Men i det här samar-\r\nbetet verkar det som om alla EU-medborgare inte är\r\nså stora brottslingar som de som finns utanför. Skall\r\nman ha synsättet att brottsligheten inte har några grän-\r\nser skall man ju samarbeta med och förstärka Inter-\r\npols verksamhet. Men det är en diskussion som vi kan\r\nta en annan gång. Men det är inte så enkelt som Hol-\r\nger Gustafsson vill ge sken av.</pre><pre>Anf.  128  GÖRAN MAGNUSSON (s):\r\nFru talman! Låt mig börja med att säga att jag står\r\nbakom förslaget till Amsterdamfördraget. Jag anser\r\natt det fördraget är ett bättre fördrag än Ma-\r\nastrichtfördraget som det avser att ersätta.\r\nJag vill också säga att jag inte står bakom den linje\r\nsom eventuellt arbetar för att skapa ett Europas fören-\r\nta stater. Jag står inte heller bakom en uppfattning\r\nsom innebär att man skall skapa en europeisk polis-\r\nstyrka som oberoende av nationella regler skall opere-\r\nra över hela fältet. Men jag tycker att det finns all\r\nanledning att, inom EU:s ram och gärna inom en\r\nmycket kraftigt utvidgad ram över hela Europa, sam-\r\nverka mellan Europas stater på en rad olika områden.\r\nJag tänkte i första hand uppehålla mig vid de frå-\r\ngor som ryms inom justitieutskottets yttrande till\r\nutrikesutskottet. Man kan konstatera att det på tredje-\r\npelarområdet, dvs. rättsliga och inrikesfrågor, sker en\r\nrad organisatoriska förändringar genom överflyttning\r\ntill första pelaren. Där är målet att bevara och utveck-\r\nla unionen som ett samarbetsområde med frihet, sä-\r\nkerhet och rättvisa där den fria rörligheten för perso-\r\nner garanteras samtidigt som lämpliga förebyggande\r\nåtgärder vidtas avseende kontroller vid yttre gränser,\r\nasyl, invandring, förebyggande och bekämpande av\r\nbrottslighet. Det här skall uppnås genom just bekäm-\r\npande av brottsligheten, vare sig den är organiserad\r\neller ej. Vi skall särskilt inrikta oss på terrorism,\r\nmänniskohandel, brott mot barn, olaglig narkotika-\r\nhandel, vapenhandel, korruption och bedrägeri.\r\nDetta är ju allvarliga frågor. När man har gjort\r\nundersökningar om vad människor inom EU-området\r\nförväntar sig av detta samarbete visar det sig att man\r\nhar mycket stora förväntningar på att EU faktiskt skall\r\nlyckas att bekämpa brottslighet av det slag som jag\r\nnyss räknade upp. Därför finns det, i varje fall på den\r\nhär punkten, ett hyggligt stöd för att vidta åtgärder så\r\natt effektiviteten på de här områdena ökar.\r\nEn av anledningarna till att tredjepelarfrågor har\r\nägnats så mycket uppmärksamhet i Amsterdamfördra-\r\nget är ju att egentligen alla medlemsländer var och är\r\növerens om att det hittillsvarande arbetet på det här\r\nområdet inte har varit särskilt effektivt och särskilt\r\nframgångsrikt. Därför gör man de förändringar som\r\ntidigare har beskrivits, t.ex. överflyttning till första\r\npelaren av vissa typer av frågor, initiativrätt för\r\nkommissionen inom tredjepelarfrågor och EU-\r\ndomstolens möjlighet att slita tvister eller göra tolk-\r\nningar av de beslut eller överenskommelser som har\r\nträffats inom konventionsområdet i tredje pelaren. Det\r\när ju bra ur effektivitetssynpunkt att man kan slita\r\nsådana tvister. I annat fall riskerar ju arbetet att gå i\r\nstå om medlemsstaterna ständigt diskuterar vad som\r\nfaktiskt gäller. Då måste man ju ha någon slags tvist-\r\nlösning. Såvitt jag kan förstå erbjuder ju EG-\r\ndomstolen det.\r\nJag har inte för avsikt att upprepa alla argument\r\nfrån Kia Andreassons och mina tidigare debatter inför\r\nregeringskonferensen, Europolkonventionens anta-\r\ngande och Schengenkonventionens antagande i riks-\r\ndagen. Det är ju ungefär samma argument som an-\r\nvänds i de här debatterna oberoende av vilken fråga\r\nsom står på dagordningen.\r\nMen det är väl ändå värt att notera att dagen efter\r\ndet att vi haft Schengendebatten fick vi reda på att\r\nman tack vare ett ingående nordiskt polissamarbete, i\r\nförsta hand mellan Sverige och Danmark, faktiskt\r\nlyckades infånga Clark Olofsson som på goda grunder\r\när misstänkt för att spela en mycket stor roll i amfe-\r\ntamintillförseln till bl.a. Sverige. Jag tycker att det är\r\nett bra och konkret exempel på vad detta europeiska\r\nsamarbete på rättsområdet skall leda till.\r\nJag förstår, fru talman, att Kia Andreasson lyckas\r\nförskräcka sina mötesdeltagare om hon ger samma\r\nbeskrivning av innehållet och av vad som faktiskt\r\nskall ske för dem som hon ger i den här kammaren.\r\nDet förhåller sig faktiskt inte på det sätt som hon\r\nframställer det. Det finns ju en betydligt mer nyanse-\r\nrad bild som man faktiskt kan diskutera kring. Var är\r\neffektiviteten bäst? På vilket sätt får man lösningar\r\noch organisatoriska och administrativa beslut till\r\nstånd som innebär att brottsbekämpningen - för att\r\nhålla oss till det - blir effektiv?\r\nJag tror att det skulle vara lättare att diskutera\r\ndetta om vi slapp de här eländesbeskrivningarna, som\r\nnågon sade tidigare i debatten i dag. Det vore lättare\r\nom vi slapp dessa litanior om vad som påstås rymmas\r\ninom det beslut som riksdagen i dag skall gå till.\r\nFru talman! Jag tänkte faktiskt inte ägna mig mer\r\nåt rena justitieutskottsfrågor. Jag skall i stället ge\r\nnågra kommentarer om detta med demokratin och\r\ndebatten. Jag vill även i den här delen av protokollet -\r\njag förmodar att det har sagts tidigare - ändå peka på\r\natt vi alla har ett ansvar för att det blir en debatt i\r\naktuella politiska frågor. Regeringen satte ju i gång\r\nEU 96-arbetet, tror jag det hette, och ordnade ett stort\r\nantal seminarier. Jag var på ett sådant seminarium här\r\ni Stockholm i juli månad för ett antal år sedan. Jag\r\nbehövde inte trängas med riksdagsledamöter på det\r\nseminariet. Det kan jag faktiskt påstå utan att rodna.\r\nDet finns en rad olika sådana här aktiviteter. Så det\r\nhar naturligtvis gjorts en del.\r\nSedan kan man konstatera att debatten har varit\r\nför begränsad. Det har varit för litet engagemang. Den\r\nsom klagar högst på att det inte har varit tillräckligt\r\nmycket debatt i den här kammaren är naturligtvis den\r\nsom har deltagit i de olika debatterna, som på allvar\r\nhar försökt att stimulera exempelvis tidningsdebatten\r\neller medierna sedan Amsterdamfördraget blev of-\r\nfentligt. Man behöver ju faktiskt inte vänta tills dess\r\natt regeringen lägger fram en proposition. Man kan ju\r\ndra i gång debatten ännu mycket tidigare. Jag tycker\r\natt jag faktiskt vill säga det.\r\nSedan några ord om folkomröstning. Det har sagts\r\ntidigare att vi skall avvakta det här beslutet tills dess\r\natt Danmark har haft sin folkomröstning därför att vi\r\nmöjligen skulle influera på resultatet i den omröst-\r\nningen. Jag undrar om inte avsikten från förslagsstäl-\r\nlaren egentligen är den omvända, nämligen att det\r\ndanska folkomröstningsresultatet skulle influera den\r\nsvenska debatten. Vi kan naturligtvis beskylla varand-\r\nra för hur vi resonerar från olika utgångspunkter. Men\r\njag menar att det väsentliga är att varje land, varje\r\nparlament prövar de här frågorna i den ordning som är\r\nföreskriven för ratificering av en internationell över-\r\nenskommelse.\r\nDet är också intressant att konstatera att i varje fall\r\nnär vi antog medlemskapsfördraget sade alla partier\r\natt man respekterade folkomröstningsresultatet. Det\r\ngör man faktiskt inte längre, om jag har förstått medi-\r\nerna i dag. Nu gäller inte längre folkomröstningsresul-\r\ntatet i fråga om det svenska medlemskapet i EU. En\r\nintressant frågeställning när man kräver nya folkom-\r\nröstningar är vad som händer om det inte går bra, sett\r\nur Miljöpartiets synpunkt. Kommer de då inte heller\r\natt gälla? Är det då bara att köra vidare och hävda att\r\nman skall ha ytterligare folkomröstningar tills dess att\r\nman får en med rätt resultat?\r\nJag tycker att det är att chikanera demokratin, att\r\ndra alltför stora växlar och på det sättet försöka att\r\nunder en väldigt lång tid inte respektera det utslag\r\nsom folket ger vid olika tillfällen.\r\nJag vill, fru talman, till sist bara erinra om det\r\nLagrådet har skrivit. Det handlar om detta med över-\r\nstatlighet och hur man skall se på det. Det är ett enigt\r\nkonstitutionsutskott som står bakom tillstyrkan till\r\nutrikesutskottet när det gäller att vi skall anta Amster-\r\ndamfördraget. Lagrådet skriver: Det står klart för\r\nLagrådet att Amsterdamfördraget på intet sätt kan\r\nanses rubba det svenska statsskickets grunder.\r\nJag tycker att vi borde respektera Lagrådet och ta\r\nfasta på den ståndpunkten i stället för att påstå att det\r\när någonting helt annat som gäller.</pre><pre>Anf.  129  KIA ANDREASSON (mp) replik:\r\nFru talman! Denna diskussion utmynnar nästan\r\nalltid i att företrädare för Socialdemokraterna och\r\näven för regeringen säger att man inte vill ha något\r\nfederalt samarbete, men man vill ha ett effektivare\r\nsamarbete.\r\nBakom ordet effektiv döljer man de riktiga orden\r\növerstatlighet och federalt samarbete. Effektivitet i\r\ndessa sammanhang handlar alltid om att lämna mer\r\nmakt till EU:s institutioner. Jag har gått igenom samt-\r\nliga dessa ord. Jag har gått igenom detta med effek-\r\ntivitet och hur förändringarna blir. Och det är alltid så\r\ndet blir. Varför kan man då inte vara ärlig och säga att\r\ndet leder till ökat federalt samarbete? Varför måste\r\nman alltid använda fel ord som egentligen illustrerar\r\nnågot annat än det man säger?\r\nLikadant gör utrikesministern. Hon säger: Vi läm-\r\nnar inte över vår demokrati. Men det gäller nya över-\r\nstatliga inslag.\r\nDet är väl att lämna över demokratin. Det säger ju\r\nsjälva ordet överstatlig. Det skall ske över staten. Det\r\nhär ordklyveriet är störande.\r\nSedan säger Göran Magnusson: Titta så bra det\r\ngick att spana efter Clark Olofsson. Det var dagen\r\nefter Schengenbeslutet.\r\nMen då hade det ju inte satt i gång. Schengenbe-\r\nslutet träder inte i kraft förrän år 2000 för Sveriges\r\ndel. Det visar väl i så fall, Göran Magnusson, att det\r\ninternationella arbetet, det nordiska samarbetet - som\r\njag sade är i farozonen - är perfekt. Det var ju det\r\nsom ledde fram till gripandet. Hur kan man då syfta\r\npå Schengenavtalet?\r\nDet kom också anmärkningar på hur jag beskriver\r\nverkligheten när det gäller frågan om hur besluten\r\nkommer att fattas genom Amsterdamfördraget och\r\ntredje pelaren. Kan Göran Magnusson säga vad som\r\nvar fel i min beskrivning? Vad var det jag beskrev fel\r\nnär jag redogjorde för hur det skall bli? Det skulle jag\r\nvilja veta.\r\nSedan till frågan om nya grundlagar och varför\r\nman skall ha folkomröstning. Det säger sig självt. När\r\nvi förändrar grundlagarna och när det blir sådana\r\nstora förändringar, inte minst inom tredje pelaren,\r\nmåste folk få reagera. Det är ju inte det här som man\r\nhar fattat beslut om tidigare. Människor är redan\r\nskeptiska till det som är i dag.</pre><pre>Anf.  130  GÖRAN MAGNUSSON (s) re-\r\nplik:\r\nFru talman! Det är en intressant diskussion när det\r\ngäller detta med överstatlighet. Jag vill understryka att\r\ndet som finns av samarbete i tredje pelaren fortfaran-\r\nde är av mellanstatlig karaktär. Kia Andreasson kallar\r\ndet ändå överstatlighet.\r\nOm man ansluter sig till en konvention efter för-\r\nhandlingar mellan medlemmar i EU har man natur-\r\nligtvis lämnat ifrån sig rätten att förfoga över vissa\r\nbeslut. Man har ju kommit överens om att det är till\r\nnytta för saken. Det är till nytta för brottsbekämp-\r\nningen generellt och för brottsbekämpningen på något\r\nspecifikt område. Det är i vårt gemensamma intresse\r\natt vi överlåter detta och kommer överens om att vi\r\nbeter oss på det här sättet. Det skall man inte kalla för\r\növerstatlighet i någon negativ mening. Vi måste ju\r\nändå på något sätt komma överens om hur vi skall\r\nhantera mycket allvarliga problem.\r\nClark Olofssons tillfångatagande var inte enbart\r\nen nordisk operation. Han omhändertogs eller anhölls\r\n- vad den rätta termen nu är - ju faktiskt på Kanarie-\r\nöarna. Jag har inte menat att det var ett resultat av\r\nriksdagens Schengenbeslut på torsdagen att Clark\r\nOlofsson kunde tas på fredagen.\r\nOm man skall diskutera var detta hör hemma i det\r\nhär arbetet, hamnar man närmare Europolfrågorna.\r\nVad jag ville peka på var dock behovet och nyttan av\r\nett ordentligt samarbete i polis- och rättsfrågor mellan\r\nde olika staterna.\r\nJag tycker att det nordiska arbetet är viktigt. Det\r\när alldeles utomordentligt bra, men det är också bra\r\nom det kan vidgas. Man får inte vara så rädd vare sig\r\nför registreringar av brottslingar och brottslighet eller\r\nför överstatlighet att man av principiella skäl låter\r\nbrottsligheten få härja. Jag tycker att Kia Andreasson\r\när farligt nära det resonemanget.</pre><pre>Anf.  131  KIA ANDREASSON (mp) replik:\r\nFru talman! Vi måste se till nyttan när de här för-\r\nändringarna av tredje pelaren skall ske - inte tala om\r\növerstatlighet, för det är ju ett så negativt begrepp. Är\r\nanledningen till att man undviker sanningen den att\r\nman tolkar in en negativ aspekt i en överstatlighet?\r\nDet är dock precis detta som det handlar om. Or-\r\ndet överstatlighet är i sig självt neutralt, men det kan\r\ntolkas på olika sätt. Om det är fråga om beslut om\r\növerstatlighet, måste man dock använda den benäm-\r\nningen, men man vill undvika klangen i det ordet. I\r\nden värld som behandlas i årets bok, som jag talade\r\nom, använder man skenord.\r\nOm Göran Magnusson håller med mig om att det\r\nsker en överföring av befogenheter, som det också\r\noemotsägligt står i papperen, är det ju fråga om en\r\növerstatlighet.\r\nVad gäller nyttan kan Schengenavtalet kanske va-\r\nra till nytta för att gripa sådana som Clark Olofsson,\r\nmen gripandet kunde ju nu ske ändå. Det samarbete\r\nsom finns och som jag har sagt att jag är positiv till\r\nbedrivs ju hela tiden. Det som har varit mest effektivt\r\när väl det nordiska samarbetet, och i det samman-\r\nhanget har man inte behövt någon överstatlighet.</pre><pre>Anf.  132  GÖRAN MAGNUSSON (s) re-\r\nplik:\r\nFru talman! Jag håller gärna med om att det nor-\r\ndiska samarbetet på flera områden har varit fram-\r\ngångsrikt. Man kan sedan beklaga att vi inte lyckats få\r\nigenom Nordek och en del andra gemensamma initia-\r\ntiv som faktiskt har fallerat. Det nordiska samarbetet\r\när bra, men jag förstår inte varför det plötsligt inte\r\nlängre är bra, om det gäller att vidga det till ytterligare\r\nstater i Europa.\r\nVi har fört den här debatten tidigare, men jag\r\nmåste återigen få säga detta.\r\nJag är vidare, fru talman, alldeles klar över att det\r\nnär man flyttar över vissa frågor från tredje pelaren\r\ntill första pelaren i dessa frågor sker en övergång till\r\ngemenskapsrätt. Det är därför som riksdagen i dag\r\nskall fatta vissa beslut under speciella majoritetsför-\r\nhållanden. Det är alldeles galet att påstå att detta\r\nskulle förnekas av någon. Det är något som framgår\r\nav betänkandet, och det är uppenbart för alla.\r\nMen återigen: Träffas det en överenskommelse om\r\natt detta är det mest effektiva sättet att hantera de\r\nfrågor som det gäller, får man naturligtvis i någon\r\nmening ändå acceptera att den absoluta nationella\r\nsuveräniteten inskränks. Skälet kan vara att få en\r\nbättre brottsbekämpning e.d.\r\nBeslutsfattandet i den första pelaren, gemenskaps-\r\nrätten, är i de här avseendena omgärdat med en del\r\nbegränsningar i form av vetorätt och annat. Jag skall\r\ninte nu gå närmare in på det, men man skall när man\r\ninformerar i kammaren och på andra möten komma\r\nihåg att Sverige inte helt överlämnar sig till andra. Vi\r\nsitter med vid bordet och kan påverka, och det är en\r\nav poängerna med att vi är medlemmar, till skillnad\r\nfrån vad som gällde i det EES-avtal som vi slöt och\r\nsom på sin tid även Miljöpartiet ställde sig bakom.</pre><pre>Anf.  133  MARGIT GENNSER (m):\r\nFru talman! Det var intressant att höra ledamöter-\r\nna från justitieutskottet diskutera. Jag kommer att\r\nhålla mig på en mer generell nivå. Anledningen till\r\ndetta är att jag har väckt en motion där jag framhåller\r\natt jag tycker att vi bör se över våra förberedelser\r\ninför regeringskonferenser, så att också riksdagen\r\nkommer med. Jag framhåller också att vi bör få möj-\r\nlighet inte bara att delegera beslutsrätt till Bryssel\r\nutan också att ta tillbaka den. Jag varnar alltså för en\r\nfederalistisk lösning. Jag kommer därför också att\r\navstå när vi röstar om Amsterdamfördraget.\r\nDet är förvånande att höra dem som är positiva\r\nhela tiden säga att vi inte går mot en federalism - vi\r\növerlåter litet grand av beslutanderätten, men det är så\r\npass litet att det inte betyder någonting.\r\nDen fråga man då måste ställa är: Hur länge kan\r\nen sådan steg-för-steg-politik pågå innan EU verkli-\r\ngen blir en federal union eller t.o.m. en icke-\r\ndemokratisk överstat, som Sverker Gustavsson ut-\r\ntrycker det i en artikel. Är ett federalt Europa/EU\r\nönskvärt? Om vi glider in i en utveckling som vi efter\r\nhand upptäcker är olycklig, vad gör vi då? Dessa\r\nfrågor måste besvaras.\r\nEtt argument som däremot sätts i förgrunden både\r\ni proposition och i utskottstext är ett fredligt Europa.\r\nJag vill säga att vi alla - vare sig vi är för ett federalt\r\nEuropa eller icke - naturligtvis vill ha fred, frihet,\r\ndemokrati och tolerans. Dessa mål är inte förbehållna\r\nfederalisterna.\r\nI Storbritannien, som har haft en mycket längre\r\ndebatt i de här frågorna, finns ett påtagligt minne av\r\nvilka lidanden krig innebär. När en känd Europaskep-\r\ntiker som förre försvarsministern Michael Portillo\r\nskriver att det inte finns något högre mål för en politi-\r\nker i Europa än att arbeta för säkerheten på vår konti-\r\nnent och undanröja riskerna för en sådan förfärlig\r\nslakt som skedde under två världskrig, måste vi tro på\r\nhonom. Vi får inte betvivla hans ärlighet. Däremot\r\nkan bedömningarna skilja sig åt om vad som skapar\r\nrisker för krig och vad som skapar en jordmån för\r\nfred.\r\nKrig mellan olika länder har varit en återkomman-\r\nde företeelse i Europa. Det har hängt samman med\r\ngamla territoriella konflikter och med kulturella och\r\nreligiösa olikheter, men den viktigaste anledningen\r\nhar varit totalitära eller möjligen auktoritära stater.\r\nFör att bevara freden i det demokratiska Europa\r\nfinns det bara en överordnad uppgift, att skapa jord-\r\nmån för tillväxt och att se till att vi inte har en sådan\r\narbetslöshet som vi nu kan se i Tyskland, i Frankrike\r\nosv. En sådan skapar missnöje, besvikelse och frust-\r\nration, och då vänder sig människor till extrema parti-\r\ner med extrema patentlösningar. Kieler-institutet, en\r\nav de \"vise männens\" institutioner i Tyskland, varnar\r\nför en sådan utveckling i den rapport som institutet\r\nhar gjort till den tyska regeringen.\r\nI rapporten hävdar man att en hög arbetslöshet\r\nökar krav på mer av regleringar och protektionism,\r\nvilket gör EMU-länderna mindre konkurrenskraftiga.\r\nProblemen på arbetsmarknaden kan få sådana dimen-\r\nsioner att en del länder önskar gå ut ur EMU och\r\nåtervända till den egna valutan. Men eftersom fördra-\r\ngen inte ger någon möjlighet att utträda, kan detta\r\nleda till allvarliga politiska spänningar. Det är inte\r\nförsta gången som sådant har hänt.\r\nDe risker som jag målar upp finns redan i unionen\r\nmellan västra och östra Tyskland. Man har där fått\r\nsociala och ekonomiska problem av mycket stora\r\ndimensioner. Valet i Sachsen-Anhalt i söndags utgör\r\nen varningssignal som många av oss borde lyssna på.\r\nJag efterlyser i min motion regler för att till EU\r\ndelegerade beslut och beslutsområden kan dras tillba-\r\nka från överstatligheten. Den yttersta konsekvensen är\r\natt t.o.m. utträde kan ske.\r\nMotivet är att minimera eventuella svåra konflik-\r\nter. Men varför lyssnar inte de europeiska politikerna\r\npå varningarna? Varför finns fortfarande en föreställ-\r\nning bland Europas eliter att en union, ett federalt\r\nEuropa, är eftersträvansvärd?\r\nDet finns två måhända hedervärda ursprung till\r\ndessa föreställningar. Den ena kommer från en hu-\r\nmanistisk-pacifistisk tradition som omfattades av\r\nSpinelli och den andra från en funktionalistisk vars\r\nförespråkare var Jean Monnet. I högtidstalen har\r\nSpinellis visioner vunnit. Men ser vi på den reella\r\nutvecklingen formas EU efter Monnets funktionalis-\r\ntiska princip.\r\nAlltfler beslut förs över till central nivå. När kriti-\r\nker som jag påstår detta heter det att vi missförstår\r\nfederalismen. Den är liktydig med decentralisering.\r\nDet är inte denna federalism som Maastricht- och\r\nAmsterdamavtalet handlar om. Den integrationspro-\r\ncess som levereras av den ena IGC:n efter den andra\r\när i hög grad centralistisk till sitt syfte och följer\r\nMonnets tänkesätt. Många av oss som opponerar oss\r\när vare sig antieuropeiska eller chauvinistiska. Vi vill\r\nbara minimera överstatligheten till förmån för mel-\r\nlanstatliga lösningar.\r\nKonstitutionsutskottet säger att utskottet inte före-\r\nspråkar en utveckling i federalistisk riktning. Det är\r\nen sak att inte förespråka. Men om utvecklingen går\r\nmot mer överstatlighet genom de beslut som fattas,\r\nborde man då inte sätta stopp för den?\r\nTvå uttalanden, dels från det brittiska parlamentets\r\ndebatt om Amsterdamavtalet, dels från Sunday Times\r\nden 26 april har ökat mina betänkligheter.\r\nI den brittiska parlamentsdebatten om Amster-\r\ndamavtalet sade Mr William Cash: Vid ett möte nyli-\r\ngen med medlemmar i Nordiska rådet frågade jag\r\nministrar och högt ansedda riksdagsledamöter vad\r\nsom skulle hända om Amsterdamfördraget och frågan\r\nom politisk integration blev föremål för folkomröst-\r\nning. De var alla ense om att resultatet skulle bli ett\r\nnej. Vad gör ni då, frågade jag. De svarade: Åh, våra\r\nländer är för små. Vi har inga alternativ. Vi måste\r\nsamtycka.\r\nOch så konstaterar William Cash: Processen drivs\r\nframåt av fruktan och manipulationer av de franska\r\noch tyska regeringarna, som skall nå sina mål till\r\nvarje pris.\r\nI Sunday Times den 26 april 1998 återges de tidi-\r\ngare nämnda varningarna från Kiels världsekonomis-\r\nka institut. Artikeln avslutas: Den europeiska kom-\r\nmissionen anser att eurons fördelar överväger. Privat\r\nuttrycker många högt uppsatta tjänstemän bekymmer\r\növer bristen på konvergens mellan euroekonomierna.\r\nOch sedan citerar man Brian Connolys ord: Att tala\r\nmed folk i kommissionen är som att leva i en kom-\r\nmuniststat före Berlinmurens fall. När folk är ensam-\r\nma och ingen annan hör dem ger de uttryck för sina\r\nfarhågor men om kolleger är närvarande håller de sig\r\npå mattan och säger vad alla väntar sig att de skall\r\nsäga.\r\nDessa attityder visar att chansen är försvinnande\r\nliten att de som har den reella makten inom EU lyss-\r\nnar på medborgarna inom EU. Det är farligt för karri-\r\nären.\r\nVad innebär då Amsterdamfördraget? En av de\r\nviktigaste konsekvenserna är ökningen av antalet\r\nkvalificerade majoriteter vid beslutsfattandet, dvs. ett\r\nlands vetorätt avskaffas i många frågor. Detta innebär\r\natt vi måste leva med beslut som svenska väljare inte\r\nhar någon möjlighet eller mycket små möjligheter att\r\npåverka. Detta befäster inte vår demokrati.\r\nDen fria rörligheten var en för alla marknadseko-\r\nnomer utomordentligt viktig fråga. Det var därför\r\nStorbritannien accepterade majoritetsbeslut som gäll-\r\nde handelsrestriktioner och liknande. Eller som par-\r\nlamentsledamoten Tim Collins uttryckte det i Amster-\r\ndamdebatten: Vi stödde ökningen av majoritetsröst-\r\nning när det gällde den gemensamma marknaden\r\ndärför att vi trodde, möjligen alltför naivt, men filo-\r\nsofiskt korrekt, att en sådan utvidgning skulle undan-\r\nröja handelshinder och öka möjligheterna för nä-\r\nringslivet att konkurrera. Men ingen kan tro att ut-\r\nsträckningen av majoritetsbeslut i Amsterdamfördra-\r\nget till helt andra områden kommer att leda till färre\r\nregleringar, färre regler och lättare arbetsklimat för\r\nföretagen. Ingen inbillar sig att kommissionen brinner\r\nav otålighet att få ökade möjligheter att reglera mind-\r\nre eller att lägga på färre sociala och miljömässiga\r\nbördor. Vi vet att de vill lägga på oss fler bördor. -\r\nJag delar Tim Collins uppfattning.\r\nDen utsträckta majoritetsröstningen ökar antalet\r\nbeslut som fattas inte av de nationella parlamenten\r\nutan av institutioner som saknar varje form av ansvar\r\ninför dem som berörs.\r\nI min motion 1997/98:U15 varnar jag för den\r\nfunktionalistiska vägen med stegvis förändringar av\r\nbeslutsprocesser, institutioner etc. som säkert som\r\namen i kyrkan kommer att leda till en centralistisk stat\r\nmed allt mindre legitimitet bland medborgarna. För en\r\nEuropavän känns det svårt att se oss bara glida in i en\r\nutveckling som vi inte tänkt igenom, inte analyserat\r\noch utan långsiktig färdriktning.\r\nMin motion tillstyrks i reservation 8 av Eva Zet-\r\nterberg från Vänstern men inte av mitt parti. Kraven i\r\nmin motion överensstämmer med en rad av de syn-\r\npunkter som konservativa euroskeptiker av olika\r\nschatteringar kämpat och kämpar för i det brittiska\r\nparlamentet och även i det svenska. Mina ståndpunk-\r\nter har jag tänkt igenom noga och länge.\r\nJag vet var min politiska övertygelse finns. Den\r\npolitiska marknaden bör om möjligt hållas liten.\r\nMedborgarna skall genom sin valhandling kunna\r\npåverka besluten, och ett minoritetsskydd är viktigt.\r\nNär besluten centraliseras och valmanskåren görs allt\r\nstörre blir medborgarna alltmer maktlösa. Det är där-\r\nför ett mellanstatligt EU är överlägset och enighets-\r\nbeslut är av stor betydelse. På så sätt skyddas också\r\nsmå länder och medborgare i små länder.</pre><pre>Anf.  134  RAGNHILD POHANKA (mp):\r\nFru talman! Jag vill med den teckning som jag nu\r\nhåller upp visa hur jag känner mig här i kammaren.\r\nJag känner mig som ett svart får som inte har majori-\r\ntetens stöd. Vi är bara några stycken. Men när jag\r\nträffar människor ute i landet känner jag mig som en\r\nsnövit lammunge. Där ligger skillnaden. Majoriteten i\r\nSverige stöder det vi här arbetar för.\r\nFru talman! Hur EU-frågan behandlats har gjort\r\natt jag frågat mig: Varför sitter vi i riksdagen? Är det\r\nför att genomdriva marknadens och den politiska\r\nmaktens planer? Eller sitter vi möjligen här för att\r\nföra folkets talan?\r\nMiljöpartiets huvudkritik mot EU gäller det redan\r\nstora demokratiska underskottet som blir större och\r\nstörre. Vår utgångspunkt är att beslut skall fattas så\r\nnära de människor som det gäller som möjligt. Det\r\nstora avståndet mellan politiker och väljare gör att det\r\nallmänna intresset för politiken avtar mer och mer.\r\nSå stora frågor som EU-ansökan och Schengen-\r\noch Amsterdamfördraget borde underställas folket\r\ngenom folkomröstning eller med allra minsta skam-\r\ngräns bli en valfråga.\r\nEtt nej till något betyder ett ja till något annat. Vi\r\nhar här i dag fått höra att vi säger nej. Men vi säger ja\r\ntill mellanstatligt samarbete. Vi säger ja till globalt\r\nsamarbete och ökad rörlighet i världen för människor.\r\nVi säger ja till alternativa energikällor, för att anknyta\r\ntill Euratom. Vi säger ja till fred och frihet och ja till\r\nförbud mot antipersonella minor. Vi säger ja till freds-\r\nförhandlingar som den första och bästa lösningen på\r\nkonflikter, ja till fria och självstyrande stater, osv.\r\nVi säger ja till att Sverige skall stifta sina lagar\r\nsjälvt. Vi säger ja till att vi skall följa våra grundlagar\r\noch att vi skall oss själva beskatta. Men vi kan inte\r\nlängre utgöra en broms när vandringen går vidare till\r\nen federativ stat. Planer finns på minskad makt för\r\nsmå stater. Även språket är i fara efter utvidgningen.\r\nDet börjar likna Babels torn. Det är bara en massa\r\nspråk. Även om papper översätts och det tolkas i\r\nkamrarna kan man inte tala med varandra i korrido-\r\nrerna. Hur skall det då bli något samarbete mellan\r\npartierna och över gränserna?\r\nFru talman! Romfördraget, Maastricht, Schengen,\r\nAmsterdamfördraget och Dublinkonventionen - vä-\r\ngen mot en federativ stat är kantad av kända och\r\nokända geografiska namn. Vi har också namn som\r\nEuratom och Kol- och stålunionen, som i och för sig\r\nbättre talar om innehållet men som är ganska anony-\r\nma och okända.\r\nAmsterdamfördraget har förhandlats fram, medan\r\nSchengenfördraget har varit en sidoorganisation som\r\nförst över huvud taget inte fanns. Det här var så hem-\r\nligt att nästan ingen hade reda på det. Men redan\r\nunder förra perioden jag satt med i riksdagen, 1988-\r\n1991, hade svenskarna observatörer där nere. Ams-\r\nterdamfördraget innebär steg mot en federativ stat -\r\nett exempel på de små stegens tyranni; det har sagts\r\nförut i dag men det tål att upprepas.\r\nSom exempel kan det handla om en skog vid en\r\nstadsgräns. Man säger: Vi kan ta ned några träd här.\r\nUtifrån tas så några träd ned, och sedan är hela sko-\r\ngen borta. Det kan snart bli så att Sverige är, som Per\r\nGahrton säger, ett län i EU-federationen.\r\nVart tog vår självständighet vägen? måste vi då\r\nkanske fråga oss. Det är helt självklart att federativis-\r\nterna - om det nu heter så - som är många i EU, inte\r\nfick som de ville. Det händer dock saker.\r\nVetorätten försvinner i många frågor, dvs. det som\r\nutlovades av ja-sidan i Sverige - vi hade ju alltid den.\r\nSveriges utrikes- och säkerhetspolitiks självstän-\r\ndighet minskar, och det hela närmar sig en gemensam\r\nEU-armé.\r\nSchengen inordnas i Amsterdamfördraget och\r\nöppnar de inre gränserna med en förstärkt yttre gräns-\r\nkontroll.\r\nSveriges möjligheter minskas när det gäller att gå\r\nföre de andra länderna i viktiga miljöfrågor. I motsats\r\ntill vad andra har sagt här i dag anser jag det.\r\nVidare handlar det om ett ökat samarbete i vapen-\r\nfrågor, något som nog Annika Nordgren senare kom-\r\nmer att tala om.\r\nDetta innebär att EU skall bli effektivare, dvs.\r\nmindre demokratiskt. På biblioteken i Dalarna har det\r\nrått förbud mot att sätta upp våra affischer men annars\r\nfår man ju sätta upp allt möjligt där. Carifour får dock\r\nsätta upp sina anslag och sina utställningar, vilket vi\r\nalltså inte får göra. Det här gäller ett par bibliotek i\r\nDalarna, dock inte mitt eget.\r\nAv de klagomål som 1996 formellt riktades mot\r\nSchengen var hälften klagomål på miljöområdet. Men\r\nmiljögarantin då? Den skall väl garantera miljöregler?\r\nTyvärr med Amsterdamfördraget blir miljögarantin\r\ninte ens värd det papper som det är skrivet på. För det\r\nförsta måste det medlemsland som vill införa stränga-\r\nre bestämmelser lägga fram \"vetenskapliga belägg\".\r\nFör det andra måste landet kunna visa att det rör sig\r\nom ett problem som är specifikt för den nationella\r\nmiljöbestämmelsen och inte innebär ett \"förtäckt\r\nhandelshinder\".\r\nI klartext: Den inre marknaden går alltid före\r\nmiljön. För miljöns skull, säg nej till Amsterdamför-\r\ndraget! För den svenska alliansfrihetens skull, rösta\r\nnej till Amsterdamfördraget!\r\nArbetslöshetsfrågan kan inte lösas genom att folk\r\nflyttar runt. Det måste till helt andra metoder. Så\r\nlänge EU prioriterar låg inflation före full sysselsätt-\r\nning är unionen oförmögen att bekämpa arbetslöshe-\r\nten. Skall arbetslösheten snabbt kunna bekämpas\r\nmåste det ske på nationell nivå. Där stöder jag den\r\nsocialdemokratiska regeringen, som gör stora insatser\r\nhär. Det kanske inte räcker men det är en god viljein-\r\nriktning. Skall reformer och åtgärder däremot tröskas\r\ngenom EU:s byråkratmaskineri fungerar det inte.\r\nArbetslösheten är ju lika stor överallt. För arbetslös-\r\nhetens skull, säg nej till Amsterdamfördraget!\r\nMan försöker nu, och det står t.o.m. i fördraget -\r\nförtäckt - att medborgarna skall övertygas om EU:s\r\nförträfflighet. Förhandsavgöranden i EG-domstolen är\r\nen rättslig anomali.\r\nNär det gäller passfrihet för EU-medborgare vill\r\njag vara en medborgare i Europa, inte enbart i EU.\r\nMen vi kommer att behöva ett speciellt EU-ID-kort.\r\nDe med s.k. avvikande utseende kommer oftare än\r\nandra att utsättas för ID-kontroll.\r\nFru talman! För mig är det helt begripligt att Mo-\r\nderaterna och Folkpartiet har väljarnas förtroende att\r\nrösta ja. Kanske gäller det också Kristdemokraterna.\r\nDär känner jag faktiskt inte till situationen. Men\r\nCentern och Socialdemokraterna sviker sina väljare\r\ngenom att en så stor majoritet av dem säger ja, medan\r\nen stor del av deras väljare säger nej. De har inte\r\nmandat att rösta ja.\r\nFru talman! Om det blir andra tider i Europa, hur\r\nblir det då? Svängningarna har ju varit enorma genom\r\nårhundradena. Se bara hur det har varit under det\r\ngångna århundratet, 1900-talet!\r\nSchengen är nu inkorporerat i Amsterdamfördra-\r\nget, i EU-stadgan. Ja, man talar nu i Europa om illega-\r\nla flyktingar och nämner inte bara dem som har avvi-\r\nsats men som har stannat kvar utan även dem som har\r\nkommit över gränsen - som i fallet med de 1 300\r\nkurdiska flyktingar som av turkisk polis greps miss-\r\ntänkta för att försöka fly. Att fly är nu någonting\r\nmisstänkt. Asylrätten är satt i fara.\r\nFörespråkarna för fri rörlighet i Schengenländerna\r\ngreps av hysteri över flyktingvågen. Anita Gradin har\r\ni en tysk tidning yttrat att det nog berodde på \"ett stort\r\ninslag av organiserad brottslighet\". Det blir nästintill\r\nomöjligt att söka asyl inom EU från ett EU-land till\r\nett annat. Holger Gustafsson talar om att bygga upp\r\nmuren igen. Den finns redan - men är osynlig. Förut,\r\noch det har sagts tidigare, fanns det en mur. Man kom\r\ninte ut från östländerna. Nu kommer man inte in i\r\nvästländerna. Skillnaden är liten men det blir samma\r\nsak.\r\nMagnus Hörnqvist säger i inledningen till den\r\nnyutkomna boken Gränslös övervakning:\r\n\"Schengen är på samma gång ett avtal, ett samar-\r\nbete och en symbol. Det är ett avtal, på gränsen till\r\nobegripligt, mellan stater i Europa. Det är en institu-\r\ntion för praktiskt samarbete mellan polis- och kon-\r\ntrollmyndigheter. Och det är en symbol för utveck-\r\nlingen mot en auktoritär regim.\" Den regimen är\r\ndessutom på unionsnivå.\r\nGenom alla register och ökade befogenheter trap-\r\npas förföljelserna av invandrare och flyktingar inom\r\nden \"gränslösa\" unionen upp.\r\nMinskas nationalstatens suveränitet genom ökat\r\nförsvarssamarbete, ökat polissamarbete, gränsöver-\r\nskridande polisförföljelser och samkörningen av data-\r\nregister hamnar rättsstaten i ett underläge. Välfärds-\r\nstaten är redan satt i gungning.\r\nNär man river upp det som nationalstaten vilar på\r\n- rättsstaten, välfärden och försvars- och säkerhets-\r\npolitiken - förvandlas rättsstaten till en polisstat. Om\r\ndet blir andra tider i Europa kan man med den cent-\r\nralstyrning som redan finns och som förstärks genom\r\nAmsterdamfördraget snabbt ta makten och på ett i dag\r\nhelt främmande sätt genom den kontrollmakt som\r\nbyggs in i systemet förvandlas i en helt annan rikt-\r\nning. Även Hitler kom till makten genom demokratis-\r\nka val.\r\nVi har Carl I Hagen i Norge och Le Pen i Frankri-\r\nke. I ett delstatsval i östra Tyskland fick de bruna\r\n12 %. Tänk om den grön-röd-blå färgen i EU alltmer\r\növergår i brunt! Man skall även räkna med sådana\r\nmöjligheter och inte bygga in den kontrollmakt som\r\nfinns genom Schengen, Europol m.m.\r\nJag yrkar avslag på propositionen.</pre><pre>Anf.  135  GUSTAF VON ESSEN (m) re-\r\nplik:\r\nFru talman! Jag reagerade på det som sades i slu-\r\ntet av föregående anförande. Det har ju varit många\r\ndebatter här mellan Ragnhild Pohanka och mig, och\r\ndet gäller även många andra i denna sal, under årens\r\nlopp.\r\nJag vill gärna höra litet mer om vad Ragnhild Po-\r\nhanka egentligen menar med det sista hon nyss sade,\r\natt EU-samarbetet, som vi nu skall besluta om, kan\r\nriskera en situation där den blå färgen blir brun - om\r\njag förstod det hela rätt. För mig är det någonting\r\nalldeles oerhört att ens kunna antyda något sådant. Jag\r\nmåste ha missuppfattat Ragnhild Pohanka. I varje fall\r\nutgår jag från det.\r\nÄr det någonting som åtminstone jag är övertygad\r\nom - och jag tror de flesta med mig, både ute bland\r\nfolket och här i riksdagen - så är det att ett fördjupat\r\noch långsiktigt EU-samarbete är just det som skall\r\nförhindra att sådana rörelser uppkommer som har\r\nplågat den europeiska kontinenten under snart 60-\r\n70 år och som har förorsakat ett par världskrig. EU är\r\nju till just för att försöka få detta med fred och säker-\r\nhet institutionaliserat. Därför vill jag gärna fråga\r\nRagnhild Pohanka om jag har missuppfattat henne.</pre><pre>Anf.  136  RAGNHILD POHANKA (mp) re-\r\nplik:\r\nFru talman! Ja, på ett sätt har Gustaf von Essen\r\nmissförstått mig. Jag menar inte att de röda, gröna och\r\nblå partierna övergår i brunt. Men oppositionen mot\r\ndet här, den bruna rörelsen, växer. Och tänk om de får\r\nmajoritet! Det är litet skillnad mot hur jag kanske\r\nuttryckte mig.\r\nJag menar att det finns en risk. Under EG- och\r\nEU-tiden har de bruna partierna växt fram, så den\r\nframväxten har tydligen inte hindrats. Jag menar inte\r\nheller att den inte kan ske utanför EU, men om man\r\nhar en stor kontrollapparat och de får makten över\r\nden kan det hända fruktansvärda saker.\r\nJag sade tydligen fel tidigare, och för att det inte\r\nskall bli något missförstånd yrkar jag nu bifall till de\r\nreservationer som Peter Eriksson yrkade bifall till och\r\nstår bakom de övriga.</pre><pre>Anf.  137  GUSTAF VON ESSEN (m) re-\r\nplik:\r\nFru talman! Ibland slår det mig - men jag har väl\r\nfel - att de partier som fångar upp den typen av miss-\r\nnöje i Sverige snarare är de två vänsterpartierna,\r\nMiljöpartiet och Vänsterpartiet. Det gör de ibland,\r\nsom jag tycker, på ett lätt populistiskt och demago-\r\ngiskt sätt. Det är också farligt för demokratin.\r\nJag inser att vi alla har ett ansvar att tala i sakfrå-\r\ngor och att försöka kommunicera med varandra i en\r\nbra process, men det finns inslag av överdrifter,\r\nsvartmålning och skräckskildringar just från ert håll.\r\nJag antar att ni egentligen rakt upp och ned skulle\r\nvilja säga till både åhörare och kammarledamöter att\r\nni vill gå ur EU och vill göra någonting annat.</pre><pre>Anf.  138  RAGNHILD POHANKA (mp) re-\r\nplik:\r\nFru talman! Alla partier samlar ju upp väljare och\r\nsympatisörer som tycker lika som de. Den här åsikten\r\nhar vi haft hela tiden. Att vi skulle samla upp bruna\r\nfalanger tror jag inte att Gustaf von Essen menade.\r\nDet anser jag vara uteslutet.\r\nVisst vill vi gå ur EU, men så länge vi har EU och\r\näven efter Amsterdamfördraget kommer vi att kämpa\r\nför demokrati, miljöfrågor och mänskliga rättigheter\r\ninom EU. Det kommer vi inte att förändra. Men vi vill\r\ngå ur EU och ha ett mellanstatligt samarbete på alla\r\nnivåer, också med länder utanför EU, och med en\r\nglobal syn när det gäller de här frågorna.</pre><pre>Anf.  139  HANS KARLSSON (s):\r\nFru talman! Det har varit en lång dags färd mot\r\neftermiddag, och det finns väl inte mycket som inte är\r\nsagt i detta ämne. Jag skall ändå tillåta mig att ta\r\nkammarens tid i anspråk för att reflektera något över\r\ndet som har sagts här i dag. Innan jag går in på det vill\r\njag deklarera att jag tycker att det finns anledning för\r\noss alla att understundom ifrågasätta den expan-\r\nsionslusta som finns framför allt i EU-kommissionen.\r\nNu är det inte någonting att överraskas över, därför att\r\nvarje sammanslutning eller organisation har ju en\r\ninneboende mekanism som innebär att man vill bli\r\nstörre och mer betydelsefull. Då är det naturligtvis vår\r\nuppgift att vara ifrågasättande.\r\nFru talman! Om jag tittar litet grand på hur debat-\r\nten har gestaltat sig tycker jag att jag ser två ytterlig-\r\nheter. Den ena handlar om att Moderaterna, företräd-\r\nda av Göran Lennmarker, här på morgonen gick till\r\nett våldsamt angrepp på den socialdemokratiska re-\r\ngeringen. Som jag tolkade detta anförande var ut-\r\ngångspunkten att Moderaterna är missnöjda med den\r\ninriktning som den socialdemokratiska regeringen har\r\ngivit det här arbetet. Man är förgrämd och besviken\r\növer att vi inte i stället har använt EU-medlemskapet\r\ntill att rusta ned arbetsrätten, att rusta ned offentliga\r\nsektorn och att sänka skatterna, så att vi inte har råd\r\nmed vård, omsorg och skola på det sätt som vi har i\r\ndag.\r\nDen andra ytterligheten är den som Vänsterpartiet\r\noch Miljöpartiet i allt väsentligt företräder, där man\r\npå något sätt inte vill låtsas om att vi i Sverige har\r\nhaft en folkomröstning om vårt medlemskap. Som\r\nGustaf von Essen sade i ett replikskifte tidigare, ligger\r\ndet en fara i att svartmåla på det sätt som miljöpartis-\r\nter och vänsterpartister gör här i debatten. Om männi-\r\nskor tror på det som sägs finns det en uppenbar risk\r\natt man motverkar det demokratiska arbetet och med-\r\nverkar till de antidemokratiska krafter som finns.\r\nEfter detta tänkte jag också säga, som många av er\r\ni kammaren vet, att jag tillhörde dem som inför folk-\r\nomröstningen argumenterade mot ett svenskt medlem-\r\nskap i EU. Jag gjorde det därför att jag, i likhet med\r\nde flesta andra svenskar, balanserade detta på mitten:\r\ntalar mer för eller mer emot? För min del landade jag\r\npå att det nog var mer som talade emot EU-\r\nmedlemskap än för.\r\nSedan hade vi denna folkomröstning i november\r\n1994, och en majoritet av svenska folket sade att vi\r\nskall vara med. Då tycker jag att det är förmätet att\r\ninte respektera detta utslag. Efter en rejäl folkom-\r\nröstningskampanj, med ja och nej, mycket debatter\r\noch mycket information beslutade svenska folket att\r\nvi skulle ha det på detta sätt. Då tycker jag att det är\r\nmin uppgift och alla andra parlamentarikers uppgift\r\natt verka för att detta medlemskap blir så bra som\r\nmöjligt för Sverige.\r\nDet är oerhört märkligt att höra en diskussion som,\r\nsåvitt jag kan förstå, handlar om att vi skall gå ur EU.\r\nEfter ett tag, om EU råkar göra som vissa här tycker,\r\nskulle vi kunna gå med igen. Antingen är man med\r\neller är man utanför. Det går inte att springa in i och\r\nut ur ett samarbete. Det vet förmodligen alla om de\r\ntänker efter.\r\nNu är vi med, och då skall vi påverka. Sedan kan\r\nvi ha olika uppfattningar om hur vi skall påverka. Alla\r\nsom deltar i någon form av demokratiskt arbete eller\r\nförhandlingsarbete vet att man får ge och ta och att\r\nman väldigt sällan får precis som man själv vill. Det\r\nhandlar om att argumentera och försöka få gehör för\r\nde synpunkter som man företräder. Det är det jag\r\ntycker att vi skall använda vårt medlemskap i EU till.\r\nFru talman! Nu tänkte jag säga någonting med ut-\r\ngångspunkt från de konkreta delarna i fördraget. Inför\r\nförhandlingen om ett nytt fördrag hade svensk och\r\neuropeisk fackföreningsrörelse två krav. Det ena\r\nkravet var att kampen mot arbetslösheten skulle bli en\r\nangelägenhet för hela EU. Det andra kravet var att\r\nden sociala stadgan skulle bli en del av fördraget. Vi\r\nkan nu konstatera att det är på det sättet. Vi har fått\r\nfullt gehör på de här punkterna.\r\nJag minns från olika diskussioner och debatter,\r\ninte minst i EU-nämnden, att Moderaterna nästan\r\nförlöjligade detta att vi svenskar, nya små medlemmar\r\ni EU, tog oss ton och skulle tänka oss vara med och\r\nlyfta fram något helt nytt. Men vi lyckades. Vi fick\r\ngehör. Det handlade inte enbart om att vi hade bra\r\nargument, utan också om att sådana här krafter finns\r\npå många håll i Europa.\r\nJag tycker att det finns anledning att peka på att vi\r\nockså har nått framgång när det gäller miljö, öppenhet\r\noch jämställdhet. Det har diskuterats mycket här i dag\r\npå vilket sätt man skall tolka det som står i fördraget.\r\nDet är klart att detta som det mesta kan tolkas på olika\r\nsätt. Men jag tycker att det finns anledning för oss att\r\nsäga att vi har nått stora framsteg sett ur Sveriges\r\nutgångspunkt. Det faktum att arbetslöshetsbekämp-\r\nningen står lika högt upp på den politiska dagord-\r\nningen i Europa som när det gäller att hålla ordning\r\npå ekonomin och den gemensamma marknaden visar\r\natt även små länder som är nya medlemmar faktiskt\r\nkan åstadkomma någonting i det här samarbetet.\r\nJag tycker, fru talman, att man avslutningsvis kan\r\nsäga att det som vi nu har gått igenom, tillsammans\r\nmed det ifrågasättande som vi mött under dagen, visar\r\natt det arbete som har skett har en mycket positiv\r\nbetydelse. Vi kan titta närmare på vad som hände\r\nunder toppmötet i Luxemburg, där sysselsättnings-\r\nkapitlet blev en viktig punkt på dagordningen, trots att\r\nfördraget inte var ratificerat. Bl.a. enades EU-\r\nländerna vid det tillfället om att ingen europeisk ung-\r\ndom skall behöva gå arbetslös mer än sex månader.\r\nNär det gäller vuxna är det tolv månader.\r\nDet är klart att vi som svenskar kanske tycker att\r\ndet är att lägga ribban väldigt lågt. Men om vi tänker\r\noss hur arbetslöshetssituationen är på många håll i\r\nEuropa och att det inte finns någon arbetslinje i\r\nmånga länder, utan människor som har hamnat utan-\r\nför arbetsmarknaden får vara där, då är detta definitivt\r\nett framsteg.\r\nDet är också ett framsteg att satsa på en utbyggnad\r\nav barnomsorgen med stöd av det här fördraget, så att\r\nfler kvinnor har möjlighet att förvärvsarbeta. Det\r\ninnebär att vi ökar jämställdheten, vi ökar friheten.\r\nSom jag sade tidigare blir nu också den sociala\r\nstadgan en del av EU:s fördrag genom Amsterdam-\r\nfördraget. Det har mycket stor betydelse för det fack-\r\nliga arbetet i Europa. Att ett ekonomiskt betydelsefullt\r\nland som i det här fallet Storbritannien tidigare har\r\nstått utanför har inneburit att det har varit svårt att\r\nhålla ihop de fackliga kraven och att se till att det är\r\nsamma villkor som gäller över hela linjen.\r\nFru talman! Med detta vill jag yrka bifall till\r\nhemställan i utrikesutskottets betänkande och därmed\r\ntill Amsterdamfördraget.</pre><pre>Anf.  140  JAN JENNEHAG (v):\r\nFru talman! För varje politiskt och ekonomiskt\r\nsystem finns det en, låt oss kalla det livscykel. Sådana\r\nperioder kan vara långa, t.ex. det faraoniska Egypten\r\neller det romerska riket. De kan också vara betydligt\r\nkortare. Det har vi naturligtvis sett i modern historia.\r\nVad gäller livslängden för den europeiska unionen är\r\njag inte så säker, men jag tror att den kommer att vara\r\nganska kort.\r\nOm vi tittar närmare på EU:s framväxt och varför\r\ndet kom till kan jag konstatera att det som var heder-\r\nvärt naturligtvis var strävandena att omfattande väp-\r\nnade konflikter inte skulle äga rum i Europa framöver\r\noch hur man skulle hitta en sådan konstruktion. EU\r\nhar förvisso den rollen. Men det är min övertygelse att\r\nvi också hade kunnat hitta andra konstruktioner.\r\nDen ekonomiska och politiska sammanslutning\r\nvars syfte är att Europa skall bli en stormakt är inte\r\nsjälvklart gynnsam för freden i en mer vid mening.\r\nOm vi tror att varje stormakt också förr eller senare\r\nmanifesterar sin ställning med militära medel tror jag\r\natt denna slutsats är uppenbar. Ett av Vänsterpartiets\r\nargument för att säga nej i folkomröstningen var de\r\nsäkerhetspolitiska konsekvenserna av en union som\r\ninte bygger på samverkan mellan självständiga stater\r\nutan på en mer övernationell kompetens.\r\nDärmed, fru talman, är vi inne på den gemensam-\r\nma utrikes- och säkerhetspolitiken och på sikt en\r\ngemensam försvarspolitik. Det har ofta sagts att det\r\nhär är någonting som kommer att gå långsamt. Det\r\nkommer att stöta på många svårigheter. Vi behöver så\r\natt säga inte planera för det när vi fortfarande hävdar\r\natt Sverige är alliansfritt. Men varje steg som har\r\ntagits i Europeiska unionens utveckling går entydigt i\r\nden riktningen. Vi kan kalla de stegen små och var för\r\nsig betydelselösa. Men riktningen är klar. I den\r\nkomplicerade situation som Europeiska unionens\r\nförändring utgör tror jag att det är utomordentligt\r\nviktigt att behålla detta perspektiv för att man inte\r\nskall gå alldeles vilse.\r\nVästeuropeiska unionen kommer, bl.a. med Ams-\r\nterdamfördraget, att knytas närmare och i formell\r\nmening fastare till EU. I populära framställningar\r\nhävdas det ofta - jag vet inte om detta i formell me-\r\nning är riktigt och odiskutabelt - att VEU är gångjär-\r\nnet mellan EU och Nato. Det som karakteriserar ett\r\ngångjärn är att det är en fast förbindelse, om än i viss\r\nmån flexibelt, åtminstone i ett led. Detta är enligt mitt\r\nsätt att se ett tecken på den bindning till stormakt-\r\nspolitiken som Sverige som alliansfri nation bör und-\r\nvika.\r\nSkall man förenkla det ytterligare kan man säga att\r\nmitt parti står för en ordning vad gäller säkerheten där\r\nvi konsekvent gynnar FN och OSSE när det gäller att\r\nskapa säkerhet, inte bara i Europa utan i världen. Vi\r\nkan konstatera att den här vägen inte är lätt. Den\r\nkommer att vara svår. Men det är ingen anledning att\r\nsläppa målet eller att säga att detta inte är en uppgift\r\nvärd att kämpa för.\r\nVad är det som gör att USA konstrar med sin be-\r\ntalning till FN-systemet, även om man bidrar nog så\r\nmycket? Utan USA:s medverkan skulle FN ha betyd-\r\nligt mindre möjligheter än i dag. Men man använder\r\ndock ekonomin som ett påtryckningsmedel i FN:s\r\nlöpande verksamhet.\r\nDäremot finns det inte samma högljudda krav i\r\nkongressen på att stödet till Nato bör minskas eller\r\nupphöra. Vad är anledningen till det? Ja, det är själv-\r\nklart att man ser Nato som ett verksamt instrument för\r\nsina intressen. Och i många stycken kan FN-systemet\r\naldrig bli detta instrument.\r\nSammanväxningen mellan Europeiska unionen,\r\nVästeuropeiska unionen och Nato betraktar jag alltså\r\nutifrån Sveriges position som en alliansfri nation som\r\npå sikt omöjlig.\r\nI dag har vi en konstruktion med observatörskap.\r\nObservatörskapets nästa steg är en fastare knytning.\r\nÄven detta kommande lilla steg kommer förmodligen\r\nen politisk majoritet i Sverige - jag hoppas givetvis\r\natt det blir en minoritet, men om vi räknar med den\r\nnuvarande situationen - att hävda är möjlig att ge-\r\nnomföra även för en alliansfri stat som Sverige. Det\r\nkonsekventa vore att lämna observatörskapet i VEU.\r\nRedan i dag är det inte förenligt med svensk alliansfri\r\npolitik.</pre><pre>Anf.  141  LENNART ROHDIN (fp) replik:\r\nFru talman! Jag önskar att Jan Jennehag hade rätt i\r\nen del av hans farhågor att EU verkligen kan utveckla\r\nen handlingskraftig gemensam utrikes- och säkerhets-\r\npolitik. Jag är, som har framgått tidigare i dag, mer\r\npessimistisk på den punkten. Men det behöver vi inte\r\ndiskutera här.\r\nJag måste ställa en fråga till Jan Jennehag. Han\r\njämför EU:s gemensamma utrikes- och säkerhetspoli-\r\ntik och eventuella - men knappast sannolika - kopp-\r\nlingar till Nato med FN. I FN finns garanterat värl-\r\ndens största diktaturer, och de kan inlägga veto mot\r\natt ingripa för fred och säkerhet i världen. Vad är det\r\nsom gör detta så mycket mer attraktivt jämfört med en\r\norganisation som EU som består av stater som alla är\r\ngaranterat demokratier?</pre><pre>Anf.  142  JAN JENNEHAG (v) replik:\r\nFru talman! Att diktaturer och obehagliga regimer\r\nhar ett inflytande i FN är naturligtvis inte något jag\r\nvälkomnar. Jag beklagar det. Jag önskar att vi skulle\r\nlägga större kraft vid att dessa regimer skulle få en\r\ndemokratisk styrning.\r\nOfullkomligheter i dagens FN-system innebär inte\r\natt vi säger att detta är värdelöst, att detta inte är något\r\natt bygga på. Utmaningar finns även på det området.\r\nJag tror att vi skall akta oss för att i det korta pers-\r\npektivet jämföra FN med mindre organisationer med\r\nstora resurser och som kan klara uppgifter på ett annat\r\nsätt än FN i dag. Det är inget argument för tanken\r\nsom sådan.</pre><pre>\r\nAnf.  143  LENNART ROHDIN (fp) replik:\r\nFru talman! Som aktivt verkande i den svenska\r\nFN-rörelsen hoppas jag att det skall gå att reformera\r\nFN så att FN kan bli mer verkningsfullt när det gäller\r\natt ingripa för fred och säkerhet.\r\nJag reagerade mot framställningen av ett möjligt\r\nsamarbete kring en gemensam utrikes- och säkerhets-\r\npolitik mellan garanterat demokratiska europeiska\r\nstater som något mer fasansfullt. Jag tackar för den\r\nreträtt som Jan Jennehag trots allt gjorde.</pre><pre>Anf.  144  ANNIKA NORDGREN (mp):\r\nFru talman! Jag tänkte ta min utgångspunkt i Sve-\r\nriges säkerhetspolitiska mål. Det är något vi inte dis-\r\nkuterar så ofta i kammaren. En majoritet har slagit\r\nfast att målet skall lyda som följer:\r\nSvensk säkerhetspolitik syftar ytterst till att bevara\r\nvårt lands frihet och oberoende. Vårt säkerhetspolitis-\r\nka mål är att i alla lägen och i former som vi själva\r\nväljer trygga en handlingsfrihet att såsom enskild\r\nnation och i samverkan kunna utveckla vårt samhälle.\r\nLyssna en gång till: Syftar ytterst till att bevara\r\nvårt lands frihet och oberoende.\r\nDetta är alltså Sveriges säkerhetspolitiska mål. Är\r\ndet det som majoriteten följer i dag? Är det säker-\r\nhetspolitik vi sysslar med i kammaren i dag?\r\nI betänkandet trycker man på EU:s säkerhetspoli-\r\ntiska betydelse. Det är någonting som regeringen har\r\nåterkommit till i olika propositioner om säkerhetspo-\r\nlitiska frågor. EU framhålls för sin stora säkerhets-\r\npolitiska vikt.\r\nI betänkandet om Amsterdamfördraget är det kli-\r\nniskt rent från den mest grundläggande formen av\r\nproblematisering om EU:s säkerhetspolitiska roll och\r\nkonsekvenserna av utvecklingen av EU i och med\r\nAmsterdamfördraget.\r\nVarför är majoriteten så rädd att man inte ens er-\r\nkänner att det finns problem? Varför är man så rädd\r\nså att man inte ens erkänner att det finns problem med\r\natt en stor del av befolkningen i EU är emot den ut-\r\nveckling som sker eller mot EU i sig? Det gäller inte\r\nbara Sverige. Man måste väl kunna erkänna att det är\r\nett säkerhetspolitiskt problem? Det leder till spän-\r\nningar inom landet och mellan länder beroende på hur\r\nsnabbt eller långsamt de vill gå fram i olika frågor.\r\nAnledningen till att majoriteten inte vill diskutera\r\nproblemen beror på att man känner att befolkningen\r\ninte är med. Då är man rädd för att erkänna att det\r\nfinns problem. Då läggs ytterligare sten på börda. Då\r\nges nej-förespråkarna rätt. Det måste tydligen vara\r\nväldigt farligt. Då undviker man helt diskussionen.\r\nDet är farligt.\r\nBl.a. är det märkligt att ja-förespråkarna inte tar\r\ndiskussionen. Det skulle göra dem mer trovärdiga om\r\nde åtminstone försöker analysera läget. Men det har\r\nde misslyckats fullständigt med. Det är vår uppgift i\r\nriksdagen att vända och vrida på saker och ting så\r\nmycket det går i stället för att anamma teser och driva\r\ndem oavsett vart de leder.\r\nRegeringen framhåller det svenska EU-\r\nmedlemskapet som det fundamentalt viktigaste för vår\r\nsäkerhet. Miljöpartiets analys är en annan. Ett tätare\r\nsamarbete, trots avsaknad av folklig förankring i\r\nmedlemsländerna och interna spänningar kring viktiga\r\nfrågor, bygger in risker. I förlängningen inskränker\r\nEU handlingsmöjligheterna för att möta hoten som\r\nryms inom det vidgade säkerhetspolitiska begrepp\r\nsom riksdagen har varit enig om, dvs. inte bara titta på\r\nantalet stridsvagnar på andra sidan gränsen utan också\r\nräkna in hot som på sikt kan bli konflikter, miljöfrå-\r\ngor, sociala och ekonomiska klyftor osv. Det är fråga\r\nom mellan länder inom EU och inte minst mellan\r\nnord och syd. Detta motverkar utvecklingen inom EU.\r\nEU driver utvecklingen i fel riktning - en riktning\r\nsom inte är vare sig ekologiskt eller socialt hållbar.\r\nInför folkomröstningen om EU sades det att ett\r\nmedlemskap på intet sätt skulle rubba den svenska\r\nalliansfriheten och att nej-sidans farhågor om ett mili-\r\ntariserat EU saknade förankring i verkligheten. Nu har\r\nvi facit i handen. Efter regeringskonferensen kan vi\r\nkonstatera att regeringen har agerat utan mandat från\r\nsvenska folket, dvs. utan det mandat regeringen fick i\r\nsamband med folkomröstningen om Maastrichtför-\r\ndraget.\r\nJag skall uppehålla mig litet grand vid GUSP, dvs.\r\nden gemensamma utrikes- och säkerhetspolitiken. I\r\nAmsterdamfördraget slås det fast att GUSP innebär\r\natt den gemensamma utrikes- och säkerhetspolitiken\r\nskall omfatta alla frågor som gäller unionens säkerhet,\r\ninklusive den gradvisa utformningen av en gemensam\r\nförsvarspolitik i enlighet med andra stycket som\r\nskulle kunna leda till ett gemensamt försvar.\r\nVidare kommer den svenska riksdagen att efter\r\ndagens debatt ställa sig bakom att unionen skall fast-\r\nställa och genomföra en gemensam utrikes- och sä-\r\nkerhetspolitik som omfattar alla områden inom utri-\r\nkes- och säkerhetspolitiken, vilken skall ha som mål\r\natt skydda unionens gemensamma värden, grundläg-\r\ngande intressen, oavhängighet och integritet.\r\nNu blir jag nyfiken! Hur hänger detta ihop med\r\nmålet för den svenska säkerhetspolitiken - dvs. att\r\nsvensk säkerhetspolitik syftar ytterst till att bevara\r\nvårt lands frihet och oberoende? Vad är unionens\r\nintressen? Är det en rättvis fördelning av resurser\r\ninom länder, mellan nord och syd? Är det en ekolo-\r\ngiskt hållbar utveckling som är unionens gemensam-\r\nma intresse och som skall försvaras? Vad är unionens\r\ngemensamma intressen? Är det gemensamma intres-\r\nsen att hålla flyktingar utom unionens territorier, eller\r\när det att så småningom garantera sig resurstilldelning\r\nav råvaror osv.? Det kan man tycka. Det är väl av det\r\nmest spekulativa slaget. Men varför då inte försöka\r\ndiskutera vad det är man menar med unionens intres-\r\nsen, som man skall försvara?\r\nDet står också i Amsterdamfördraget att medlem-\r\nmarna skall informera och samråda med varandra\r\ninom rådet om alla utrikes- och säkerhetspolitiska\r\nfrågor av allmänt intresse för att säkerställa att unio-\r\nnens inflytande utövas så effektivt som möjligt genom\r\nett konvergent uppträdande. I fördraget talas det\r\nklartext. Där står att medlemsstaterna skall samordna\r\nsitt uppträdande inom internationella organisationer\r\noch på internationella konferenser. De skall där hävda\r\nde gemensamma ståndpunkterna, står det.\r\nÅterigen undrar jag: Vad är det för gemensamma\r\nståndpunkter man skall hävda? Vilken utveckling är\r\ndet som man gemensamt skall ställa sig bakom och\r\ndriva i olika internationella sammanhang? Är det\r\nKyotokonferensen om klimatfrågan, FN eller vad är\r\ndet som unionen skall driva? Är det det som riksda-\r\ngens ledamöter har pratat om under dagen - den ut-\r\nveckling som skall vara så positiv och bra för folk i\r\nalla länder, för nord och syd, för flyktingar, för miljön\r\nosv? Man har räknat upp en hel räcka med olika om-\r\nråden som man menar skall stå inför sin blomstring nu\r\ni och med Amsterdamfördraget.\r\nJag är väldigt tveksam, för att inte säga väldigt\r\nrädd, för hur utvecklingen kommer att se ut - inte\r\nminst beroende på att man väljer att inte alls diskutera\r\noch problematisera de här frågorna i Sveriges riksdag.\r\nHur går det med Sveriges röst i världen mot bak-\r\ngrund av vad jag just läste upp om konvergent upp-\r\nträdande, att tala med gemensam tunga osv? Vad har\r\nregeringen för strategi på det här området egentligen?\r\nHur ser regeringen på unionens utveckling framöver?\r\nDet är naturligtvis speciellt regeringens synpunkter\r\nsom är intressanta just nu. Vad kommer man att säga\r\npå gator och torg nu den 1 maj? Det skall bli spän-\r\nnande att höra. Är det att Sveriges röst inom FN skall\r\nvara rösten för den solidariska och rättvisa världs-\r\nordningen och för en ekologiskt hållbar utveckling?\r\nOch i så fall: Menar man på fullaste allvar att Ams-\r\nterdamfördraget är ett steg i rätt riktning?</pre><pre>Anf.  145  HOLGER GUSTAFSSON (kd) re-\r\nplik:\r\nFru talman! Det ställdes en rad intressanta frågor\r\nhär. Jag har också några frågor att ställa till Miljöpar-\r\ntiet och Annika Nordgren.\r\nDet har skapats en viss form av rädsla eller miss-\r\ntänksamhet. Vad är det för intressen som man kan\r\nvilja slå vakt om? undrar man. Jag tror inte att man\r\nbehöver vara så ängslig för detta. EU består faktiskt\r\nav 15 nationer. Det är det som är EU. Varje nation har\r\nsina intressen. Det är mycket naturligt att en nation\r\nhar sina intressen. I Sverige har vi vår säkerhetspoli-\r\ntik. Jag kan nämna några andra: mänskliga rättigheter,\r\nfred och demokrati exempelvis. Det kan vara värde-\r\nfullt att slå vakt om detta.\r\nJag skall ställa de frågor som jag ställde till Birger\r\nSchlaug igen. Han bad mig vänta ett par tre timmar\r\nför att få svar på dem.\r\nVill Miljöpartiet att Sverige skall delta i Peters-\r\nbergsuppgifterna, som handlar om mänskliga rättighe-\r\nter och freds- och katastrofinsatser i och kring Euro-\r\npa? Det var den ena frågan.\r\nDen andra frågan är: På vilka områden där det inte\r\nfinns veto redan i dag vill Miljöpartiet ha veto?</pre><pre>Anf.  146  ANNIKA NORDGREN (mp) re-\r\nplik:\r\nFru talman! Jag är glad att Holger Gustafsson har\r\nväntat i tre timmar för att få höra mitt svar. Det känns\r\nnaturligtvis trevligt.\r\nHolger Gustafsson talade om de gemensamma in-\r\ntressena, som man inte behöver vara orolig för efter-\r\nsom medlemsnationerna är demokratiska osv.\r\nMen visst kan det vara så att man har olika intres-\r\nsen i de olika länderna? Visst kan medborgarna i de\r\nolika länderna komma fram till olika saker? Det kan-\r\nske finns ett slags fundamental gemensam syn på\r\nmänskliga rättigheter, men visst finns det mycket\r\nannat som man kan vara oense om och som man vill\r\nändra i allmänna val i de olika länderna? Men här\r\nskall man ju tala med en röst i internationella forum.\r\nDetta skall EU-länderna göra gemensamt.\r\nVi har sett att uppträdandet inte har varit så kon-\r\nvergent hittills, men nu slås det fast i Amsterdamför-\r\ndraget att det skall vara så. Här pekar man med hela\r\nhanden. Detta är jag orolig för. Jag tycker att det är\r\nmänniskorna i de olika länderna som skall slå fast\r\nvilka de gemensamma intressena är. Det är så man\r\nförankrar en demokratisk utveckling och det är så\r\nman förankrar grundvärden som i några fall kanske är\r\nnågorlunda gemensamma och som man vill försvara.\r\nJag menar då naturligtvis inte att man skall försvara\r\ndem med militära medel, utan att man någonstans i\r\nsina hjärtan skall försvara det man vill med sam-\r\nhällsutvecklingen.\r\nNästa fråga handlade om ifall Sverige skall delta i\r\nPetersbergsuppgifterna. Vi i Miljöpartiet säger att\r\nSverige skall delta i fredsbevarande insatser i FN-regi\r\neller under OSSE. Vi tycker att det är synd att man\r\nsplittrar resurser som behövs för att med de här olika\r\nbokstavskombinationerna främja en utveckling som\r\ninte leder till konflikter. Det är inom FN och OSSE\r\nsom detta skall ske. Det är den syn som vi har och\r\nsom vi vill driva väldigt hårt. Vi överger inte den,\r\nvilket tyvärr många andra partier i Sveriges riksdag\r\nhar gjort. Man pratar vackert och mycket om FN och\r\nOSSE, och sedan är man beredd att lägga pengar,\r\nresurser och tid på att bygga upp en annan organisa-\r\ntion som nu skall försvara EU:s gemensamma intres-\r\nsen.</pre><pre>Anf.  147  HOLGER GUSTAFSSON (kd) re-\r\nplik:\r\nFru talman! Jag tillbringade tre veckor i FN under\r\nförra hösten, dvs. 1997. Då fick jag bl.a. lära mig att\r\nFN är mycket mån om regionala organisationer som\r\nEU. FN klarar nämligen inte av uppgiften att vara\r\nglobal själv, utan behöver den här typen av organisa-\r\ntioner som klarar av sina områden på ett självständi-\r\ngare sätt.\r\nJag tror att det är att kräva litet för mycket, både\r\nhängslen och livrem, när man är så bekymrad för EU\r\nsom Annika Nordgren gett sken av att vara. Vad kan\r\nvi egentligen få för säkerhet och trygghet? EU består\r\nändå av de länder i världen som är äldst och som har\r\nmest traditioner av demokrati och mänskliga rättighe-\r\nter. Det är betydligt mer genuint än FN exempelvis,\r\nsom är betydligt mer heterogent.\r\nÄr det ändå inte så att man i Miljöpartiet till varje\r\npris skall hitta andra organisationer därför att man\r\ninte kan acceptera EU och har bestämt sig för att vara\r\nemot detta? Då duger naturligtvis alla andra organisa-\r\ntioner. Jag har ingen kritik mot dem, men EU samar-\r\nbetar ju i högsta grad med FN. FN ses inte som något\r\nalternativ. Miljöpartiet vill i varje steg vända sig ifrån\r\nEU för att kunna vara negativt. Varje annat samarbe-\r\nte, nordiskt samarbete, FN-samarbete, OSSE-\r\nsamarbete - ja, allt går bra. Men icke EU. Varför?</pre><pre>Anf.  148  ANNIKA NORDGREN (mp) re-\r\nplik:\r\nFru talman! Holger Gustafsson pratar om att hitta\r\nandra organisationer bara för att man inte tycker om\r\nEU. Jag vet inte om Miljöpartiet har hittat FN precis.\r\nFN har väl i så fall hittat Miljöpartiet, eftersom FN\r\nhar funnits väldigt mycket längre än vad både jag och\r\nHolger Gustafsson, förmodar jag, har varit i politiken.\r\nFN har också funnits mycket längre än vad EU har\r\nfunnits i den form som finns i dag och med den ut-\r\nveckling EU har tagit i och med Amsterdamfördraget.\r\nJag vet alltså inte om man kan säga att Miljöpartiet\r\nhar hittat FN.\r\nMiljöpartiet vill vara med och utveckla, reformera\r\noch stödja FN som ett globalt forum där man kan\r\ndiskutera de stora överlevnadsfrågorna, nämligen fred\r\noch socialt och ekologiskt hållbar utveckling. Jag\r\ntycker att det är synd att man splittrar resurserna.\r\nJag tycker att det är en ganska naiv syn som Hol-\r\nger Gustafsson ger uttryck för. Det är väl bra med\r\nPetersbergsuppgifter inom EU eftersom man med\r\ndessa kan bidra till att lösa konflikter osv. Men är\r\nHolger Gustafsson så säker på att det kommer att\r\nstanna därvid när man bygger upp den här funktionen\r\ninom den europeiska unionen?\r\nMan talar ju hela tiden om att man vill ha ett ut-\r\nökat samarbete inom vapenområdet. Man har t.ex.\r\ndiskuterat ett gemensamt Försvarets materielverk. Jag\r\nkan inte tolka det på något annat sätt än att man går i\r\nen klar riktning mot någon form av gemensamt för-\r\nsvar, vilket också står ganska klart uttryckt i Amster-\r\ndamfördraget. Vi är inte där i dag, och det har vi både\r\nglatt oss åt och beklagat från olika håll i kammaren.\r\nMen nog måste man försöka läsa texterna så som de\r\nser ut, och höra på de debatter som har förts inte\r\nminst i EU-parlamentet, där Holger Gustafsson har\r\nvarit ledamot. Där kan man ganska rejält lyssna sig\r\ntill i vilken riktning det hela går.\r\nNej, satsa på FN och OSSE! Satsa inte vare sig re-\r\nsurser, tid eller engagemang på andra organisationer\r\nsom skall försvara någonting så odefinierat som EU:s\r\ngemensamma intressen. Det är jag rädd för, och det är\r\njag glad för att jag är, eftersom det ger mig bra förut-\r\nsättningar att fortsätta debattera frågan, och inte bara\r\nle och tro att det nog går bra till slut.</pre><pre>Anf.  149  SVEN BERGSTRÖM (c):\r\nFru talman! Vad är Amsterdamfördraget? Det\r\nfinns ett populärt frågeprogram i TV där frågan är\r\nsvaret. Jag tror att väldigt många människor i Sverige\r\ni dag ställer frågan rätt, men väldigt få vet i själva\r\nverket vad Amsterdamfördraget är.\r\nHar man lyssnat på debatten här i dag i kammaren\r\n- den har pågått i 7 ½ timme nu - är jag tyvärr inte\r\nsäker på att man har blivit särskilt mycket klokare.\r\nBeskrivningarna av det nya fördraget går så oerhört\r\nvitt isär. T.o.m om man lyssnar på landets främsta\r\nföreträdare på utrikesområdet, utrikesminister Lena\r\nHjelm-Wallén, blir lyssnaren inte riktigt klok på inne-\r\nhållet och storheten i fördraget.\r\nAmsterdamfördraget är den nya ryggraden i EU-\r\nsamarbetet, sade utrikesministern i sitt inlägg här på\r\nförmiddagen. I går kväll sade hon i TV att det mest\r\nhandlar om praktiska åtgärder för att kunna hantera\r\nfrågor på ett effektivare sätt i Europasamarbetet.\r\nVi borde egentligen kunna vara överens om en\r\nnågorlunda samstämmig beskrivning av fakta när det\r\ngäller det nya fördraget här i kammaren. Amsterdam-\r\nfördraget är den nya grundlagen, och en grundlag kan\r\ninte tillämpas selektivt.\r\nJag skulle gärna vilja lyfta fram en del fina mål-\r\nsättningar i det nya fördraget. Principen om en hållbar\r\nutveckling skall bli ett grundläggande mål för EU. Det\r\nlåter jättefint.\r\nÖppenhet blir ett övergripande mål för EU. Tan-\r\nkarna går till den svenska offentlighetsprincipen, och\r\nden tycker väl både vi som politiker och allmänheten\r\nbra om.\r\nJämställdhet mellan män och kvinnor blir en\r\ngrundprincip, står det i texterna. Det är jättefint. Det\r\ntror jag också att väldigt många ställer upp på.\r\nDet här låter bra för de flesta av oss här i Sverige,\r\noch det borde kunna vara en god grund för att säga ja\r\noch amen till fördraget. Bekymret är dock att man, om\r\nman skrapar litet på ytan på de fina formuleringarna,\r\nser att de är villkorade, att det ännu inte är bestämt\r\nhur de skall tillämpas eller att det på annat sätt är\r\nosäkert vad de i praktiken kommer att innebära.\r\nOm jag granskar det som inger farhågor i det nya\r\nfördraget ser jag att det tyvärr finns många områden\r\ndär jag som centerpartist och decentralist känner stor\r\noro. Det gäller framför allt det som många talare före\r\nmig varit inne på här, nämligen att EU utvecklas allt-\r\nmer mot centralism. EU utvecklas alltmer mot över-\r\nstatlighet.\r\nJag har inte följt alla delar av debatten, men det är\r\nbetecknande att ingen från regeringssidan eller någon\r\nav de som förordat ett ja från talarstolen såvitt jag har\r\nkunnat notera har kunnat ge ett besked. Var går grän-\r\nsen för er del för hur långt överstatlighet får gå? Det\r\nhar efterlysts av Margit Gennser och av Kurt Ove\r\nJohansson. Ingen har svarat, såvitt jag har kunnat\r\nnotera. Det skulle vara värdefullt att få de svaren i\r\nnågot replikskifte eller av någon återstående talare.\r\nDet blir inget Europas förenta stater. Det försäkras\r\nnu från olika håll att EU inte blir någon federation.\r\nMen ge då också ett besked om var smärtgränsen går\r\nför er del när det gäller att överlåta alltmer av beslu-\r\ntanderätt till EU.\r\nFör min del känner jag en betydande skepsis när\r\nEU eftersträvar kontroll över så centrala områden som\r\nvaluta, militär och polis.\r\nFör min del känner jag en betydande skepsis när\r\nmajoritetsbeslut införs på en rad nya områden som\r\nforskning, tull, dataskydd, offentlighet, hälsopolitik,\r\narbetslöshet, jämställdhet och sociala frågor. Det\r\nmellanstatliga beslutsfattandet med vetorätt ersätts\r\nmed majoritetsbeslut, vilket i praktiken innebär att\r\nmakt överförs från de nationella parlamenten till\r\nunionen - från Sveriges riksdag till unionsorganen.\r\nFör min del känner jag en betydande skepsis när\r\nEU-rätten alltid är överordnad nationell lag och\r\ngrundlag.\r\nFör min del känner jag en betydande skepsis när\r\nEU-parlamentet får medbestämmanderätt på 23 nya\r\nområden.\r\nJag skulle vilja fråga de som hävdar att det nya\r\nfördraget - Magnus Johansson sitter här och kan\r\nkanske svara - inte driver mot mer överstatlighet och\r\nfederation. Jag har här redovisat en rad områden där\r\nbeslutanderätt överlåts till EU-nivå. Finns det något\r\nexempel i det nya fördraget där beslutanderätten åter-\r\nförs till Sveriges riksdag eller något annat av de na-\r\ntionella parlamenten? Ta tre fina och bra exempel.\r\nDet räcker. Jag har nämnt många exempel åt andra\r\nhållet.\r\nFru talman! Mer än 50 miljoner kronor kostar det\r\nsvenska medlemskapet i EU varje dag. Det blir ca 20\r\nmiljarder på ett år. Knappt hälften kommer tillbaka i\r\nform av projektstöd, regionalstöd, jordbruksstöd m.m.\r\nEn del tycker att detta är motiverade pengar. Många\r\ntycker att miljarderna till EU nog kunde användas\r\neffektivare och bättre direkt här i Sverige, särskilt\r\nsom vi förlorar hälften av pengarna genom att gå\r\nomvägen via Bryssel och den gigantiska byråkrati\r\nsom administrerar det hela.\r\nDet är inte att undra på att det går tungt för EU-\r\nförespråkarna och EU-entusiasterna här i Sverige.\r\nVisserligen lyckades man med lock och pock och 20\r\ngånger större ekonomiska resurser i ja-kampanjen få\r\nsvenska folket att med knapp marginal säga ja till EU\r\ni folkomröstningen i november 1994, men sedan dess\r\nhar det inte gått riktigt så bra. Det är t.o.m. så att\r\nsvenska folket enligt ett flertal undersökningar är det\r\nmest EU-kritiska av alla folk i medlemsländerna i\r\ndag. I dag skulle mer än 60 % av svenska folket rösta\r\nnej.\r\nTrots den starkt EU-kritiska opinionen i Sverige\r\nbeslutar ändå sannolikt riksdagen i dag att ytterligare\r\nfördjupa bindningarna till EU. Genom att godkänna\r\nEU:s nya grundlag Amsterdamfördraget överlämnas\r\nmera makt till EU-systemet, medan Sverige inte på en\r\nenda punkt får tillbaka beslutanderätt - om nu någon\r\ninte kan motbevisa mig på den punkten här i kamma-\r\nren. Nog är det en rejäl provokation mot svenska\r\nfolket att gå vidare på EU-vägen på detta sätt, utan att\r\nfolket får chansen att säga sitt efter mer än tre års\r\nerfarenhet av medlemskapet. Inte nog med det: Sveri-\r\nge skall vara först av alla länder i unionen att godkän-\r\nna fördraget, trots att vi egentligen har gott om tid på\r\noss. Vi har hösten på oss.\r\nI Danmark, Irland och Portugal är förståelsen för\r\ndessa krav större. Där är demokratin mera utvecklad\r\npå denna punkt, för där får folket rösta. Men i Sverige\r\när EU-entusiasterna tydligen så medvetna om den EU-\r\nkritiska opinionen att man inte riktigt vågar ge folket\r\nchansen att säga sitt. Man vågar inte ens vänta till\r\nhöstens val, som ju dessutom är ett personval, och låta\r\nfrågan diskuteras inför ett allmänt val.\r\nFru talman! Den som önskar att medlemsstaterna i\r\nEuropeiska unionen skall bli alltmer av delstater i en\r\nfederal stat skall självfallet säga ja till Amsterdamför-\r\ndraget. Den som däremot eftersträvar ett Europa där\r\nsjälvständiga stater nära samarbetar med varandra i\r\nömsesidigt förtroende och ömsesidig respekt har all\r\nanledning att säga klart nej i dag här i kammaren till\r\ndet nya fördraget. Amsterdam är ett framtidsval för\r\nEuropa. Det kommer ingen ny grundlag på ett antal år\r\nframöver. Skall vi ha ett Europas förenta stater där\r\ndagens självständiga stater blir delstater eller en nära\r\nsamverkan mellan suveräna nationer i hela Europa?\r\nDet är den avgörande frågan.\r\nFru talman! Jag yrkar bifall till reservationerna 1\r\noch 2. Jag kommer också att rösta för de reservationer\r\nsom följer upp motioner från centerpartister. Vi är\r\nfem till antalet. Jag, Birgitta Hambraeus och Rigmor\r\nAhlstedt har en gemensam motion. Roland Larsson\r\noch Erik Arthur Egervärn har också en motion på\r\ndetta område. Jag kommer att rösta för de reservatio-\r\nnerna i den omröstning som kommer.</pre><pre>Anf.  150  MAGNUS JOHANSSON (s) re-\r\nplik:\r\nFru talman! Som Sven Bergström mycket riktigt\r\npåpekade inleddes debatten för sju timmar och 40\r\nminuter sedan. Sedan dess har den handlat om precis\r\nde frågor som Sven Bergström nu ställer ytterligare en\r\ngång. Det handlar om överstatligheten.\r\nJag kan börja med att svara på frågan om det finns\r\nnågra områden där man återför beslutsmakt till de\r\nnationella parlamenten. Det är nog en riktig bedöm-\r\nning som Sven Bergström gör. Det finns nog ingen-\r\nting i Amsterdamfördraget som direkt återför be-\r\nslutsmakt, såvitt jag har kunnat upptäcka. Det är möj-\r\nligt att jag har fel. Det vet jag inte.\r\nDäremot får man starkare skrivningar omkring\r\nsubsidiaritetsprincipen - närhetsprincipen - om att\r\nbeslut skall fattas på närmast verkningsfulla nivå.\r\nDetta tycker jag litet grand hänger ihop med diskus-\r\nsionen kring överstatligheten. Precis som jag har sagt\r\ntidigare, liksom även utrikesministern och andra,\r\nmåste man avgöra detta i varje enskild fråga. Vi skall\r\nuppnå ett politiskt syfte. Både Sven Bergström och\r\njag vill agera politiskt för att få saker och ting att\r\nhända. Då skulle jag precis lika gärna kunna säga att\r\nett konsekvent nej-sägande till fler överstatliga beslut\r\n- eller beslut med kvalificerad majoritet, för jag utgår\r\nfrån att det är det vi pratar om när vi pratar om över-\r\nstatlighet - är en hämsko på demokratin, eftersom\r\nlösningarna på problemen kanske omfattar fler natio-\r\nner. Men Sven Bergström kommer kategoriskt att\r\nsäga att demokratin inte har större räckvidd än Sveri-\r\nge. Jag tror att det är en farlig utgångspunkt.\r\nDäremot tror jag att det är befogat att föra en dis-\r\nkussion kring de här frågorna. Då tror jag att precis\r\ndet som jag försöker att säga kommer att tydliggöras:\r\natt det är den politiska målsättningen som skall styra i\r\ndet här sammanhanget.\r\nSedan vill jag för hundrade gången i dag läsa in\r\ndetta i kammarens protokoll: Vi är inte på väg mot\r\nnågon federation, federativ stat eller EU-stat. Jag tror\r\ninte att det är något parti i Sverige som vill det.</pre><pre>Anf.  151  SVEN BERGSTRÖM (c) replik:\r\nFru talman! Jag noterar att Magnus Johansson inte\r\nkunde ge något exempel - jag efterlyste tre - på om-\r\nråden där man återför makt till de nationella parla-\r\nmenten, t.ex. Sveriges riksdag. Det finns kanske inte\r\nens något exempel på detta.\r\nDet finns starkare skrivningar när det gäller sub-\r\nsidiaritetsprincipen, säger Magnus Johansson och\r\nlåter som en stukad riksdagsman som har fått en\r\nhygglig skrivning men avslag på motionen i ett ut-\r\nskott. Vad betyder starkare skrivningar i praktiken?\r\nBetyder det någonting, eller är det bara vackra ord?\r\nSedan vill jag gärna ha svar på frågan om var\r\ngränsen går. Ni säger att det inte går mot en federa-\r\ntion; det blir ingen federation av EU i och med Ams-\r\nterdamfördraget. Ni vill inte ha det, säger ni. Utri-\r\nkesministern har också sagt det tidigare från talarsto-\r\nlen. Men hur långt är ni beredda att gå? När nästa\r\nregeringskonferens kommer och det blir än tydligare\r\natt vi glider mot överstatlighet, när vi lämnar ifrån oss\r\nbeslutandemakten på en rad nya områden - var går då\r\ngränsen? Hur mycket är ni beredda att lämna ifrån er\r\ninnan också ni tycker att det är dags att sätta ned fo-\r\nten? Ett besked på den punkten vore värdefullt.</pre><pre>Anf.  152  MAGNUS JOHANSSON (s) re-\r\nplik:\r\nFru talman! Det går ju inte, Sven Bergström, att\r\nsvara att 20 nya beslut, 30 nya beslut eller 40 nya\r\nbeslut skulle vara ett mätbart mål för detta. Samhället\r\när ju inte statiskt. Vår omvärld förändras, och Sverige\r\nförändras. Vi kan inte ange ett mätbart mål på den här\r\npunkten.\r\nSedan tycker jag att man skall vara litet varsam\r\nmed begreppet överstatlighet. Jag tror att det Sven\r\nBergström menar är beslut med kvalificerad majoritet.\r\nDet är dock inte detsamma som överstatlighet. I\r\növerstatlighet skall även andra komponenter byggas\r\nin. När Amsterdamfördraget har börjat gälla fattar vi\r\nt.ex. beslut i andra pelaren, utrikes- och säkerhetspo-\r\nlitik, med kvalificerad majoritet, men det innebär inte\r\natt andra pelaren blir överstatlig. Det finns andra\r\nfunktioner som också måste hängas på, menar jag, för\r\natt man med en strikt tolkning skall kunna säga att en\r\nfråga övergår till överstatlighet. Det handlar t.ex. om\r\ndomstolsförfarande, rättstillämpning, rättsvårdande\r\ninstanser och om kommissionens kontrollmakt. Vi\r\nmåste alltså hålla isär de här begreppen.\r\nMin uppfattning är dock framför allt att det många\r\ngånger är en praktisk fråga. Sven Bergström nämnde\r\nsjälv sysselsättningen och öppenheten. Det är bra att\r\nvi får in kapitel om det. Men hur skulle öppenheten\r\nfungera, Sven Bergström, om vi inte hade haft över-\r\nstatlighet på något område? Då skulle ett land kunna\r\nsäga: Nej, vi vill nog inte ha någon öppenhet på den\r\nhär punkten. Nog skulle det vara bra om vi andra då\r\nkunde säga till det landet: Jo, vi skall visst ha öppen-\r\nhet vad det gäller EG:s och EU:s institutioner på den\r\npunkten. Skulle inte det vara bra? Eller är det också\r\nett omöjligt steg mot mer överstatlighet?</pre><pre>Anf.  153  SVEN BERGSTRÖM (c) replik:\r\nFru talman! Det finns som jag sade många fina\r\nskrivningar om mer öppenhet, om sysselsättning osv.\r\nMen när man skrapar litet på ytan hittar man väldigt\r\nlitet substans. Den svenska offentlighetsprincipen är\r\nmycket starkare än detta allmänna tal om öppenhet\r\nsom inte är mycket värt när man skrapar på ytan. Det\r\nåterstår att se vad det blir när det skall tillämpas.\r\nDet går inte att säga var smärtgränsen går, säger\r\nMagnus Johansson. Men då säger man samtidigt att\r\ndet inte finns någon gräns. I nästa steg kan det bli\r\nmycket mer av överstatlighet, dvs. att överföra beslu-\r\ntanderätt till unionen. Det är ju det som gör både mig\r\noch också företrädare för Magnus Johanssons parti\r\noroliga: Ni har ingen hållning alls i de här frågorna.\r\nNi säger att man får avgöra detta från tid till annan;\r\nsituationen förändras, världen förändras och Europa\r\nförändras. Jag tycker att det är oroande.\r\nDet som också oroar mig är naturligtvis att majori-\r\nteten här i kammaren inte är intresserad av, eller inte\r\nhar modet, att gå till svenska folket. Om det är rätt så\r\nharmlösa förändringar kan ni väl få bekräftat att folket\r\när med på vagnen. I stället har vi en avsaknad av\r\ndebatt och en avsaknad av engagemang i det folkliga\r\ndjupet som är en brist. Även de som önskar stärka\r\növerstatligheten och gå vidare mot en förbundsstat\r\nborde ju inse riskerna med att göra detta utan förank-\r\nring hos medborgarna. Förstår man inte att farliga\r\nspänningar byggs in i det europeiska samarbetet om\r\nman gång på gång struntar i folkviljan?</pre><pre>Anf.  154  EVA GOËS (mp):\r\nFru talman! Hasch i coffeeshops, metadonförsök\r\noch gratis heroin - skall det blir Sveriges framtid?\r\nVarför ställer jag denna provocerande fråga? Jo,\r\njag frågar mig hur artikel 129 i Amsterdamfördraget,\r\nvilken innefattar olika hälsofrågor, på sikt kommer att\r\npåverka Sveriges självbestämmande på narkotikaom-\r\nrådet. Vi vet att Sverige och Norden har en mer re-\r\nstriktiv inställning till droger än övriga EU-länder.\r\nRisken finns att vi blir överkörda av de liberala kraf-\r\nter i EU som tenderar att bli starkare och starkare.\r\nTitta här! Vet ni vad jag håller i min hand? Jo, det\r\när ett reklamblad för cannabis. Det här bladet har\r\nkommit med posten till riksdagen. Vem ligger bakom\r\ndet? De kallar sig för SCR, en svensk utlöpare till\r\ndrogliberalerna i EU. Här kan man läsa förskönande\r\noch förhärligande ordalag om \"sinnesvidgande dro-\r\nger\" som \"kan frigöra folk, kan bidra till att vi börjar\r\nrespektera oss själva, varandra och planeten vi bor\r\npå\".\r\nDet här ser jag som ett hot mot den inre miljön -\r\nett andligt Tjernobyl! Och hur skall de som saboterat\r\nsin inre miljö kunna hantera den yttre miljön och\r\nrespektera den jord vi bor på?\r\nDet är upprörande om dessa åsikter får tillfälle att\r\nslå rot hos ungdomarna i Sverige. Vi kan bara ana\r\nvilken själslig miljöförstöring det skulle bli. Vi som\r\nhar kämpat i den här riksdagen för att skärpa lagstift-\r\nningen kring narkotika och syntetiska droger kan bara\r\nana oss till vilken lavin som kommer farande mot oss.\r\nDet sägs att Body Shop och Lufthansa står bakom\r\nden här kampanjen, men det är lögn. Lufthansa har\r\ndementerat, och Body Shop har t.o.m. polisanmält\r\nden anonyma organisationen, som uppmanar folk att\r\nskicka in 150 kr som stöd på ett icke offentligt postgi-\r\nronummer.\r\nFru talman! Så sent som för två veckor sedan\r\ndeklarerade man från den här talarstolen att Sverige\r\nmåste fortsätta att aktivt driva sin inställning i narko-\r\ntikafrågor internationellt, bl.a. inom FN, Europarådet,\r\nnordiskt samarbete och i EU. Men hur skall det gå till\r\nom vi överlåter besluten till EU?\r\nDet ligger starka krafter bakom en avkriminalise-\r\nring av lätta droger i EU. Multimiljardären George\r\nSoros nämns som en av dessa krafter, liksom vissa\r\nEU-politiker som profilerat sig genom att gå ut och\r\nsjälva sälja knark på gatan. Det här handlar helt enkelt\r\nom en marknad, om business. Intensiv lobbyverksam-\r\nhet bedrivs inne i EU-parlamentet. Man har t.o.m. ett\r\nrum där CORA sitter, dvs. den organisation som vill\r\navkriminalisera lätta droger. CORA har t.o.m. skickat\r\nut post med parlamentets brevhuvud. Efter en aktion\r\nfrån svenska parlamentariker blev det åtminstone slut\r\npå detta, dvs. att det skickades ut post från EU-\r\nparlamentet som förespråkade legalisering av lätta\r\ndroger.\r\nDet otäcka är att man kan se en tydlig tendens:\r\nSamma krafter som står bakom liberalisering när det\r\ngäller droger återfinns också bakom legalisering av\r\nprostitution. Är det detta som kallas frihet för indivi-\r\nden och respekt för oss själva?\r\nEU är ingen välfärdsunion utan en marknadsuni-\r\non. Den står för nedrustning av välfärden och upp-\r\nrustning av försvaret utåt mot tredje världen, mot\r\nfattiga och nödlidande.\r\nMuren som en gång revs - Berlinmuren - har\r\nbyggts upp igen, osynlig, i och med Amsterdamför-\r\ndraget. Men denna gång är det EU som inte släpper in\r\nflyktingar. Friheten är för de rika och stora, inte för de\r\nfattiga och små.\r\nDessutom innebär Amsterdamfördraget att Sverige\r\navhänder sig sin suveränitet på handelsområdet. Det\r\när kommissionen som för vår, dvs. unionens, talan\r\nbåde i världshandelsorganisationen och i andra han-\r\ndelspolitiska sammanhang. Kommissionen kommer i\r\nframtiden att kunna sluta handelsavtal som omedel-\r\nbart kommer att träda i kraft utan att medlemsländer-\r\nna får chansen att själva ta ställning i frågan på natio-\r\nnell nivå. Den kommer att ges ensamrätt att förhandla\r\näven på områden som tjänstehandel, immaterialrätt\r\noch direktinvesteringar för att effektivisera relationer-\r\nna.\r\nEU:s handelspolitik har orsakat stora skador, både\r\ni form av försämringar för konsumenter i Sverige och\r\ni form av utsugning av tredje världen. Att Sverige ger\r\nupp all solidaritet med tredje världen för att i stället\r\nställa sig bakom de forna kolonialländernas handels-\r\npolitik är ett bakslag utan like, anser vi i Miljöpartiet.\r\nJag vill också nämna något om Euratomfördraget.\r\nMiljöpartiet anser att det är föråldrat och inte passar\r\nin i ett ekologiskt hållbart samhälle. Att utveckla\r\nkärnkraften och låta alla inom unionen ha tillgång till\r\nklyvbart material är inte något som vi förespråkar.\r\nTvärtom vill vi avveckla kärnkraften globalt. All\r\nkärnkraft är farlig, även den svenska, vilket vi fick\r\nveta i morse när vi läste i tidningarna om Oskars-\r\nhamn 2 och om att också Barsebäck har en så dålig\r\nberedskap. Men jag har tidigare stått här i kammaren\r\noch talat om osäkerheten i de svenska kärnkraftverken\r\noch att den kan variera med faktor 100.\r\nJag vill understryka att vi i Miljöpartiet också är\r\noroliga för det Euratomdirektiv om friklassning,\r\n96/29, av radioaktivt material som är på gång att\r\nundertecknas. Kommer vi med detta förslag att få\r\nprodukter med radioaktivitet, t.ex. i leksaker, mat och\r\nandra varor? Vad betyder Euratomdirektivet i prakti-\r\nken? Direktivet undantar svagt radioaktivt material\r\nfrån reglering. Stora mängder avfall får spridas fritt -\r\ndeponeras, återvinnas och återbrukas - utan att det\r\nens anmäls. Det handlar om låga strålningsnivåer,\r\nmen material som friklassats kan innehålla heta och\r\nt.o.m. högaktiva partiklar. Ingen kan veta var de ham-\r\nnar. Radioaktivt material får brännas som sopor eller\r\nlämpas ut i landskapet som fyllnadsmaterial. Vi ut-\r\nsätts därigenom för strålning genom förbränningsga-\r\nser och sot eller dammpartiklar i luften. Dessa kan vi\r\nandas in eller svälja. Om en het partikel fastnar i\r\nkroppen kan den göra mycket stor skada. Direktivet\r\nförbjuder avsiktlig tillsats av återvunnet radioaktivt\r\navfall i tillverkning av konsumtionsvaror. Men med\r\nokontrollerad spridning kan sådant material ändå dyka\r\nupp i t.ex. konservburkar och leksaker utan att någon\r\nvet om det.\r\nJag kan inte se att vi blir mer skyddade som kon-\r\nsumenter, vilket utrikesministern sade, genom Ams-\r\nterdamfördraget. Detta framhävs också i betänkandet.\r\nTvärtom flyttar man makten från konsumenterna till\r\nEU:s stats- och regeringschefer som inte har sina\r\nväljare i Bryssel. Och ingenting tyder på att en majori-\r\ntet av EU:s medlemsfolk drömmer om ett Europas\r\nförenta stater. De flesta opinionsundersökningar tyder\r\nsnarare på motsatsen. Skepsisen mot ett allsmäktigt\r\nEU är utbredd.\r\nMed det anförda yrkar jag bifall till reservationer-\r\nna 19 och 28.</pre><pre>Anf.  155  BENGT-OLA RYTTAR (s):\r\nFru talman! Ett grönare Europa är ingen konstitu-\r\ntionell fråga. Det är en sakpolitisk fråga. Jag tror att\r\nmycket av förvirringen runt Amsterdamfördraget\r\nberor på att det är en salig blandning av konstitutio-\r\nnella och sakpolitiska frågor. Jag beklagar denna\r\nsammanblandning, eftersom den leder till att man\r\nblandar ihop politikens form och politikens innehåll.\r\nJag tror inte att det går att köpa sakpolitiska förde-\r\nlar utifrån att man avstår från suveränitet. Sakpolitiska\r\nfrågor finns det i all evighet, men de konstitutionella\r\nfrågorna har sin begränsning. Detta är ytterst beklag-\r\nligt. Den utveckling som vi nu går igenom innebär att\r\nden konsensus som har varit i Sverige om demokratin\r\nhåller på att försvinna.\r\nJag skulle vilja referera några vetenskapliga av-\r\nhandlingar som ha lagts fram under senare tid där man\r\ntar upp just demokratiaspekten.\r\nJag skall börja med Kerstin Jacobsson som har\r\nskrivit en doktorsavhandling som heter Så gott som\r\ndemokrati. I en artikel i Svenska Dagbladet menar\r\nhon att regeringen mörkat folkstyrets minskade kon-\r\ntroll över EU-besluten. Ur debatten utläser hon en\r\nrädsla för folkstyrets konsekvenser, och hon menar att\r\nmedborgarinflytandet upplevs som ett hot mot EU:s\r\nsakpolitiska framgångar. Hon säger också att begrepp\r\nsom effektivitet och handlingskraft i stället sätts i\r\ncentrum. Paradoxalt nog beskrivs det som demokra-\r\ntivinster, fortsätter Linköpingssociologen indignerat.\r\nOroväckande nog, menar hon, vill inte Sveriges\r\npolitiska elit kalla saker vid deras rätta namn. Över-\r\nstatligheten tonas ned, hävdar hon.\r\nHon säger att det inte ger någon demokratisk kon-\r\ntroll över EU:s överstatliga delar. Ministerrådet fattar\r\növernationella beslut i en mängd frågor, men det\r\ndemokratiska ansvarstagandet sker nationellt. Politi-\r\nken separeras från demokratin.\r\nDetta är ganska allvarligt.\r\nNästa vetenskapsman som jag vill referera är\r\nSverker Gustavsson som inte är helt obekant här i\r\nkammaren. Han säger bl.a.:\r\nMöjligheten att fatta överstatliga beslut svarar inte\r\nmot möjligheten till demokratiskt ansvarsutkrävande.\r\nDärigenom främjas ett politiskt innehåll, som - enligt\r\nunionsorganen och medlemsländernas regeringar -\r\nligger mer i linje med det allmänna bästa än vad en\r\npolitik utan bindande överstat skulle göra. Aktörerna\r\nanser detta oavsett vilka historiska och statsrättsliga\r\nmotiv som i övrigt kan tänkas vägleda dem. Poängen\r\när att det allmänna bästa bedöms vara avsevärt svåra-\r\nre att främja inom ramen för en ordning, där även\r\növerstaten kan ställas till demokratiskt ansvar. Det går\r\nmed andra ord att bedriva en effektivare välfärds- och\r\ntillväxtpolitik, tror politikerna, om valmanskåren\r\npressas tillbaka till en mer undanskymd ställning.\r\nJag vill upprepa det sista: Om valmanskåren pres-\r\nsas tillbaka till en mer undanskymd ställning.\r\nNästa referat kommer från SNS Demokratiråds\r\nrapport 1997. Den är gjord före Amsterdamavtalet,\r\nmen det finns ingenting i Amsterdamavtalet som kor-\r\nrigerar den analys som Demokratirådet gör av den\r\nsvenska demokratin.\r\nMan har satt upp tolv olika kriterier där man har\r\nbedömt EU:s funktionssätt demokratiskt sett. Och i tio\r\nav dessa kriterier gör man tummen ned. I två kriterier\r\ngör man tummen upp. Ett av de kriterier som man gör\r\ntummen upp för är rättssäkerheten. Där säger man:\r\nHär fungerar EU väl så bra som Sverige och övri-\r\nga medlemsstater.\r\nKanske är det en kritik mot Sverige och övriga\r\nmedlemsstater. Detta har ju hänt - EG-domstolen har\r\ngodkänt att vi får ha kvar vårt systembolag. Jag tycker\r\natt det är bra att vi får ha Systembolaget kvar. Men\r\ndet är alldeles uppenbart för var och en som kastat en\r\nblick på EU:s konkurrensregler att detta inte är fören-\r\nligt med EU:s regelverk. Vad innebär då detta? Jo, det\r\ninnebär att EG-domstolen fattar politiska domslut.\r\nDet är ingen god grund för rättssäkerhet. Jag anser\r\ndärför att det elfte argumentet i Demokratirådets rap-\r\nport har fallit igenom.\r\nForskarna - Olof Pettersson, Jörgen Hermansson,\r\nMichele Micheletti och Anders Westholm - drar\r\nslutsatserna att de på snart sagt varje enskild punkt i\r\nsin genomgång kan registrera ett mer eller mindre\r\nallvarligt tillkortakommande. EU lider således inte av\r\nett demokratiskt underskott utan av flera.\r\nMin slutsats av det som hänt är att det inte är den\r\nnya demokratisyn som smugit sig på oss som format\r\nEU. Det är i stället legitimeringen av EU-\r\nmedlemskapet som har format en ny demokratisyn,\r\nsom jag ser som klart oförenlig med den svenska\r\ntraditionen. Det anmärkningsvärda är att denna de-\r\nmokratisyn mycket väl sammanfaller med den demo-\r\nkratisyn som rådde före första världskriget. Då såg\r\nman folkligt inflytande som en belastning och effek-\r\ntiviteten som det viktigaste kriteriet. Samtidigt stäm-\r\nmer också den nu rådande synen på ekonomi med den\r\nekonomisyn man hade före första världskriget. Kan-\r\nske är detta kommunicerande kärl. Mycket talar för\r\ndet. Men det tarvar ytterligare debatt och analys för\r\natt vi skall kunna få det riktigt klart för oss.\r\nFru talman! EU-systemet bygger på diplomati.\r\nDiplomati förutsätter slutenhet, och slutenhet är oför-\r\nenligt med demokrati. Tyvärr måste man konstatera\r\natt EU är ett elitprojekt som kommer att få utomor-\r\ndentligt svårt att finna legitimitet i Sverige med tanke\r\npå den historia vi har. Vi har en folkrörelsedemokrati\r\nsom fått verka här under lång tid och med god fram-\r\ngång. Människorna ställer större krav på demokrati\r\noch medinflytande än vad EU kan erbjuda. Därför, fru\r\ntalman, yrkar jag bifall till reservationerna 5 och 8,\r\ndär min motion i ämnet bifalls.</pre><pre>I detta anförande instämde Ragnhild Pohanka\r\n(mp).</pre><pre>Anf.  156  EWA LARSSON (mp):\r\nFru talman! Varför är det så bråttom att införa\r\nAmsterdamfördraget? Det börjar ju inte gälla förrän i\r\njanuari nästa år. Något svar har inte getts under da-\r\ngens debatt här i kammaren. Vi har folkomröstat i\r\nfrågan om Sverige bör bli medlem i EU i enlighet\r\nmed avtalet mellan Sverige och EU:s medlemsstater.\r\nNu föreligger ett nytt fördrag, Amsterdamfördraget,\r\nvilket självfallet kräver en ny folkomröstning.\r\nFru talman! Ett tungt ansvar vilar på regeringen,\r\nsom har försökt att framställa Amsterdamfördraget\r\nsom rätt och bra för Sverige. I regeringens material\r\nJag är nyfiken EU - kampanjmaterial, kan man fak-\r\ntiskt kalla det - visas på vilka fördelar fördraget inne-\r\nbär för bekämpning av arbetslöshet, för att komma år\r\nmiljöproblem, m.m. Samtidigt talar verkligheten ett\r\nhelt annat språk.\r\nI sysselsättningskapitlet står att målet skall vara\r\nlåg arbetslöshet. Hur definierar regeringen det? Hur\r\nmånga procent är låg arbetslöshet, och när skall målet\r\nuppnås? Verkligheten beskriver en ökad arbetslöshet,\r\noch det här inger inte förtroende.\r\nHur kommenterar regeringen att Sverige nu kom-\r\nmer att förlora rätten till egen miljömärkning? Jag\r\ntalar om Krav, Svanen och Bra miljöval, märkningar\r\nsom bygger på lokal aktivitet och kompetens. Det är\r\nen märkning som vi svenskar litar på. Tror ni som\r\nsäger att EU är bra för miljön att förtroendet för mil-\r\njömärkningen kommer att kvarstå om vi tvingas ta\r\nbort den nationella märkningen och bara ha en EU-\r\nmärkning?\r\nOch det inger absolut inget förtroende när kultur-\r\nchefen i Hedemora stoppar en utställning med kritik\r\nav Amsterdamfördraget i kommunens bibliotek. Nej\r\nfår inte sägas officiellt. Officiellt får bara sägas ja.\r\nFru talman! Här i kammaren har det tidigare i dag\r\npläderats för skatteväxling inom EU. Miljöpartiet\r\ndelar gärna med sig av sin kunskap och erfarenhet av\r\nhur den frågan kan drivas i Europa. Inom den gröna\r\nfederationen har vi arbetat fram och antagit en ge-\r\nmensam plattform för skatteväxling. Det är gröna från\r\n43 europeiska länder som antagit programmet. Nu\r\ndriver de gröna i Europa frågan nationellt, utifrån\r\nnationell kompetens och särart.\r\nJag anser att vi här i riksdagen mer måste diskute-\r\nra hur de olika ländernas parlament hanterar frågor\r\nsom skall upp i EU-parlamentet, med avspark i vårt\r\neget parlament. Fackutskottens ställning måste för-\r\nändras. Det går inte att komma efter hela tiden. Om\r\nbeslut skall kunna förankras gäller det här att ligga år\r\ni förväg. Jag måste säga att regeringens sätt att hante-\r\nra riksdagen i dag, med mängder av propositioner och\r\nmed marginellt med tid att hantera dem, inte utgör\r\nnågon bra förebild för hur frågor ges möjlighet att\r\nförankras folkligt.\r\nEtt mycket märkligt påstående som framkommit\r\nhär i dag och som finns i det jag nog måste kalla pro-\r\npagandamaterialet, regeringens material, är att Ams-\r\nterdamfördraget är bra för jämställdheten. Sant är\r\njämställdhetsfrågorna nu blir överstatliga så till vida\r\natt ministerrådet skall fatta beslut med kvalificerad\r\nmajoritet i frågor som för artikel 119 om åtgärder för\r\natt stärka principen om lika möjlighet och lika be-\r\nhandling av kvinnor och män. Men generellt kan\r\nsägas att samhällsbygget EU planeras av 73 % män i\r\nparlamentet. 75 % av kommissionärerna är män, och\r\nderas tjänstemän är till 90 % just män. Hur dessa\r\nförsamlingar av herrar skall lyckas bevaka och driva\r\njämställdhetsfrågorna på ett mer framgångsrikt sätt än\r\nvad vi åstadkommer och har åstadkommit alldeles\r\nsjälva här i Sverige - det är för mig en gåta.\r\nFru talman! Jag efterlyser en bred debatt i de bre-\r\nda folklagren. Sverige har en av världens bäst funge-\r\nrande folkrörelser. Det är där debatten skall föras,\r\nprecis som inför folkomröstningen. Låt oss ta tid för\r\nen bred samhällsdebatt! Jag anser att fördraget utgör\r\nett steg mot ett federativt Europa och att vi med det\r\naccepterar mer överstatlighet. Vem vill ha det så?\r\nVem har tillräckligt på fötterna för att argumentera\r\nemot?\r\nLåt oss diskutera det här sansat och inte slå var-\r\nandra i huvudet. Det här kan bli möjligt om alla ni\r\nsocialdemokrater, några moderater, enstaka center-\r\npartister, folkpartister och kd:are som jag vet vill\r\nanalysera betydelsen av Amsterdamfördraget före\r\nbeslut avstår från att lägga ned era röster i dag och\r\nstår upp för vad ni tycker. Röstar ni nej är det ni som\r\nger oss detta rådrum. Då visar ni att riksdagen lyssnat\r\npå människors osäkerhet och ovilja och fungerat re-\r\npresentativt. Då är det ni som medverkar till en vitali-\r\nsering av folksjälen. Då är det ni som visar att det\r\nlönar sig att rösta i ett riksdagsval, för riksdagsleda-\r\nmöterna lyssnar och tar ansvar både kollektivt och\r\nindividuellt. Jag har en dröm om ett sådant mod här\r\nom tio minuter i stället för en kollektiv sorg och\r\nkänsla av att det inte spelar någon roll om man röstar\r\növer huvud taget.\r\nFru talman! Med helt olika kulturella bakgrunder\r\ntvingas vi nu till samma regler. Det här är precis\r\ntvärtemot det vi här i riksdagen säger oss vilja arbeta\r\nför. Vi vill att beslut skall fattas så nära dem som\r\nberörs som möjligt. Platta organisationer är ett hon-\r\nnörsord också i ett modernt näringsliv.\r\nDet här föråldrade hierarkiska bygget vilar visser-\r\nligen på en gammal vacker tanke om fred men ger i\r\ndag störst mest att säga till om och riskerar att göra\r\nsmå länder till lydstater. Låt oss vända det bygget helt\r\nupp och ned. Sedan kan vi samarbeta på lika villkor.\r\nEU:s framtid vilar i kunskapsutbyte, inte i likriktning.\r\nTack!</pre><pre>Anf.  157  GUDRUN LINDVALL (mp):\r\nFru talman! Jag vill som den förra talaren uppma-\r\nna er riksdagsledamöter som känner er mycket tvek-\r\nsamma eller negativa till Amsterdamfördraget att våga\r\nrösta nej. Vi står inför ett historiskt beslut, ett beslut\r\nsom påverkar människor långt fram i tiden, ett beslut\r\nsom avgör demokratin i Sverige. För många av oss\r\nsom står inför beslutet känns det som skall ske om\r\nnågra minuter ödesmättat. Samtidigt finns det möjlig-\r\nheter nu att se till att vi får den tid som behövs för att\r\nanalysera i lugn och ro. Jag skulle verkligen vilja\r\nvädja till er som är negativa: Avstå inte utan rösta nej.\r\nJag tänker kort säga något som den miljögaranti\r\nsom finns i fördraget. Vi kan se att det på miljöområ-\r\ndet tyvärr inte går åt det håll som många önskar och\r\nsom många av de politiska vackra fraserna antyder.\r\nDet är snarare så att vi bygger fast oss i kemikalie-\r\nsamhället. Vi kan se att allergierna ökar. Vi kan se att\r\nde miljörelaterade sjukdomarna ökar. Vi kan se att\r\nden biologiska mångfalden trängs alltmer tillbaka.\r\nDet är mycket viktigt i dag att det finns möjlighe-\r\nter för länder att gå före på miljöområdet, att det finns\r\nländer som kan börja bygga det alla säger är nödvän-\r\ndigt, nämligen ett ekologiskt långsiktigt hållbart sam-\r\nhälle. Det blir ännu omöjligare i den superstat som vi\r\nnu är på väg att bygga. De små stegens tyranni kom-\r\nmer att föra in oss i en stat där mångfald blir sällsynt\r\noch enfald vanlig.\r\nDen miljögaranti som man nu påstår blir förstärkt\r\ni Amsterdamfördraget blir snarare omöjlig att använ-\r\nda. Det har varit mycket svårt att använda den redan\r\ntidigare. Många stater har inte vågat försöka använda\r\nden därför att man har varit rädd för att miljögarantin\r\ndå skall avslöjas som den papperstiger den är. Efter\r\nAmsterdamfördraget är det bara ord på papper. Det\r\nkrävs nämligen i fortsättningen att ett land som vill gå\r\nföre och förbjuda en kemikalie, som alla vet är farlig,\r\nkan bevisa att just det landet har speciella förhållan-\r\nden och vetenskapligt visar att just här krävs ett un-\r\ndantag. Det blir kommissionen som skall avgöra om\r\ndet skall godkännas. Kommissionen skall \"godkänna\r\neller förkasta de ifrågavarande nationella bestämmel-\r\nserna sedan den konstaterat huruvida dessa utgör ett\r\nmedel för godtycklig diskriminering eller innebär\r\nförtäckt handelshinder mellan medlemsstaterna samt\r\nhuruvida de kommer att utgöra ett hinder för den inre\r\nmarknadens funktion\".\r\nDet är hela tiden den inre marknaden som avgör.\r\nMiljön, barnens hälsa, den biologiska mångfalden och\r\ndet framtida ekologiskt hållbara samhället får stryka\r\npå foten. Geschäften går före. Det är viktigare att\r\nvaror, kemikalier och gifter får röra sig inom de\r\ngamla gränserna än att vi kan gå före och bygga ett\r\nekologiskt hållbart samhälle.\r\nAmsterdamfördraget är alltså ytterligare en spik i\r\nkistan för dem som vill visa allvar bakom de ord som\r\nmånga säger, nämligen att miljöfarorna är de faror\r\nsom måste tas på allvar. Det är här vi måste göra en\r\nförändring. Superstaten EU kommer att göra det helt\r\nomöjligt för ett land att gå före. Det kommer att göra\r\ndet mycket svårare att bygga ett ekologiskt hållbart\r\nsamhälle i och med att det inte finns en möjlighet för\r\nen stat att visa hur man kan gå vidare och gå före.\r\nDetta är ett skäl utöver det myckna som sagts tidi-\r\ngare om demokratin som gör att det är viktigt att rösta\r\nnej till Amsterdamfördraget. Låt oss här i riksdagen ta\r\ndet historiska ansvaret och ge litet mera tid för att se\r\növer det hela. Ni som är negativa som Miljöpartiet,\r\nrösta nej i den omröstning som nu förestår.</pre><pre>Överläggningen var härmed avslutad.\r\nBeslut</pre><pre>I förhållande till utskottets hemställan gjordes den\r\nändringen att yrkandena om bifall till reservationerna\r\n1-6 under mom. 1-6 skulle avgöras först. Därefter\r\nskulle frågorna om antagande av förslagen till lag om\r\nändring i lagen med anledning av Sveriges anslutning\r\ntill Europeiska unionen, godkännande av Amsterdam-\r\nfördraget och EG-domstolens behörighet att meddela\r\nförhandsavgöranden avgöras i ett sammanhang. Detta\r\nbeslut krävde kvalificerad majoritet.</pre><pre>Mom. 1 (ändring i anslutningslagen)\r\n1. utskottet\r\n2. res. 1 (v, mp)\r\nHär togs frågan om avslag eller bifall till motionen i\r\nres. 1 om avslag på propositionen i denna del upp.\r\nVotering:\r\n225 för avslag\r\n39 för bifall\r\n6 avstod\r\n76 frånvarande\r\nKammaren hade således avslagit motionen i res. 1 om\r\navslag på propositionen i denna del.\r\nPartivis fördelning av rösterna:\r\nFör avslag:     122 s, 58 m, 16 c, 18 fp, 11 kd\r\nFör bifall:     2 s, 3 c, 17 v, 17 mp\r\nAvstod: 2 s, 1 m, 1 c, 1 fp, 1 kd\r\nFrånvarande:    35 s, 21 m, 7 c, 7 fp, 5 v, 1 mp, 3 kd</pre><pre>Mom. 2 (folkomröstning om Amsterdamfördraget)\r\n1. utskottet\r\n2. res. 2 (v, mp)\r\nVotering:\r\n230 för utskottet\r\n38 för res. 2\r\n5 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 16 c, 19 fp, 11 kd\r\nFör res. 2:     1 s, 3 c, 17 v, 17 mp\r\nAvstod: 2 s, 1 m, 1 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 3 (beslutsprocedur som för stiftande av grund-\r\nlag)\r\n1. utskottet\r\n2. res. 3 (v, mp)\r\nVotering:\r\n231 för utskottet\r\n34 för res. 3\r\n8 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 17 c, 19 fp, 11 kd\r\nFör res. 3:     17 v, 17 mp\r\nAvstod: 3 s, 1 m, 3 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 4 (beslut om Amsterdamfördraget vid en senare\r\ntidpunkt)\r\n1. utskottet\r\n2. res. 4 (v, mp)\r\nVotering:\r\n230 för utskottet\r\n37 för res. 4\r\n6 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 16 c, 19 fp, 11 kd\r\nFör res. 4:     3 c, 17 v, 17 mp\r\nAvstod: 3 s, 1 m, 1 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 5 (godkännande av Amsterdamfördraget)\r\n1. utskottet\r\n2. res. 5 (v, mp)\r\nHär togs frågan om avslag eller bifall till motionerna i\r\nres. 5 om avslag på propositionen i denna del upp.\r\nVotering:\r\n229 för avslag\r\n40 för bifall\r\n4 avstod\r\n76 frånvarande\r\nKammaren hade således avslagit motionerna i res. 5\r\nom avslag på propositionen i denna del.\r\nPartivis fördelning av rösterna:\r\nFör avslag:     126 s, 58 m, 16 c, 18 fp, 11 kd\r\nFör bifall:     2 s, 3 c, 1 fp, 17 v, 17 mp\r\nAvstod: 1 s, 1 m, 1 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 6 (EG-domstolens behörighet att meddela för-\r\nhandsavgöranden)\r\n1. utskottet\r\n2. res. 6 (v, mp)\r\nHär togs frågan om avslag eller bifall till motionen i\r\nres. 6 om avslag på propositionen i denna del upp.\r\nVotering:\r\n229 för avslag\r\n34 för bifall\r\n10 avstod\r\n76 frånvarande\r\nKammaren hade således avslagit motionen i res. 6 om\r\navslag på propositionen i denna del.\r\nPartivis fördelning av rösterna:\r\nFör avslag:     126 s, 58 m, 16 c, 18 fp, 11 kd\r\nFör bifall:     17 v, 17 mp\r\nAvstod: 3 s, 1 m, 4 c, 1 fp, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 1, 5 och 6 (ändring i anslutningslagen, godkän-\r\nnande av Amsterdamfördraget och EG-domstolens\r\nbehörighet att meddela förhandsavgöranden)\r\nKammaren hade nu att ta ställning till förslagen till\r\nlag om ändring i lagen med anledning av Sveriges\r\nanslutning till Europeiska unionen, godkännande av\r\nAmsterdamfördraget och EG-domstolens behörighet\r\natt meddela förhandsavgöranden. I förslagen ingick\r\növerlåtelse av beslutanderätt till EG och EG-\r\ndomstolen, vilket krävde att riksdagens beslut fattades\r\nantingen med tre fjärdedels majoritet eller i den ord-\r\nning som gäller för stiftande av grundlag. Av försla-\r\ngen framgick att beslutet önskades bli antaget i ett\r\nenda beslut. För bifall härtill krävdes att minst tre\r\nfjärdedelar av de röstande förenade sig om beslutet.\r\nBeslut fattades genom omröstning med omedelbar\r\nrösträkning.\r\n226 bifall\r\n40 avslag\r\n7 avstår\r\n76 frånvarande\r\nTalmannen konstaterade att minst tre fjärdedelar av\r\nde röstande hade röstat ja och kammaren hade således\r\nbifallit utskottets hemställan.\r\nPartivis fördelning av rösterna:\r\nFör avslag:     123 s, 58 m, 16 c, 18 fp, 11 kd\r\nFör bifall:     2 s, 3 c, 1 fp, 17 v, 17 mp\r\nAvstod: 4 s, 1 m, 1 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 8 (överlåtelse av beslutskompetens)\r\n1. utskottet\r\n2. res. 7 (v, mp)\r\nVotering:\r\n229 för utskottet\r\n34 för res. 7\r\n10 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  125 s, 58 m, 16 c, 19 fp, 11 kd\r\nFör res. 7:     17 v, 17 mp\r\nAvstod: 4 s, 1 m, 4 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 9 (EU-samarbetets övergripande karaktär)\r\n1. utskottet\r\n2. res. 8 (v)\r\nVotering:\r\n230 för utskottet\r\n23 för res. 8\r\n20 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 16 c, 19 fp, 11 kd\r\nFör res. 8:     2 s, 1 m, 3 c, 17 v\r\nAvstod: 1 s, 1 c, 17 mp, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 10 (särställning i unionssamarbetet)\r\n1. utskottet\r\n2. res. 9 (v, mp)\r\nVotering:\r\n231 för utskottet\r\n34 för res. 9\r\n8 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 58 m, 16 c, 19 fp, 11 kd\r\nFör res. 9:     17 v, 17 mp\r\nAvstod: 2 s, 1 m, 4 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 14 (Europarådets konvention)\r\n1. utskottet\r\n2. res. 13 (kd)\r\nVotering:\r\n253 för utskottet\r\n12 för res. 13\r\n8 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 57 m, 16 c, 19 fp, 17 v, 17 mp\r\nFör res. 13:    1 m, 11 kd\r\nAvstod: 2 s, 1 m, 4 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 15 (asyl)\r\n1. utskottet\r\n2. res. 15 (mp, kd)\r\n3. res. 14 (v)\r\nFörberedande votering:\r\n29 för res. 15\r\n21 för res. 14\r\n221 avstod\r\n78 frånvarande\r\nKammaren biträdde res. 15.\r\nHuvudvotering:\r\n216 för utskottet\r\n30 för res. 15\r\n25 avstod\r\n78 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  125 s, 59 m, 16 c, 16 fp\r\nFör res. 15:    2 fp, 17 mp, 11 kd\r\nAvstod: 2 s, 4 c, 1 fp, 17 v, 1 kd\r\nFrånvarande:    34 s, 21 m, 7 c, 7 fp, 5 v, 1 mp, 3 kd</pre><pre>Mom. 17 (regelrevision)\r\n1. utskottet\r\n2. res. 16 (m, fp)\r\nVotering:\r\n188 för utskottet\r\n78 för res. 16\r\n7 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 16 c, 17 v, 17 mp, 11 kd\r\nFör res. 16:    59 m, 19 fp\r\nAvstod: 2 s, 4 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 18 (sysselsättning)\r\n1. utskottet\r\n2. res. 17 (v)\r\nVotering:\r\n245 för utskottet\r\n18 för res. 17\r\n9 avstod\r\n77 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 58 m, 16 c, 19 fp, 14 mp, 11 kd\r\nFör res. 17:    17 v, 1 mp\r\nAvstod: 2 s, 1 m, 4 c, 1 mp, 1 kd\r\nFrånvarande:    32 s, 21 m, 7 c, 7 fp, 5 v, 2 mp, 3 kd</pre><pre>Mom. 20 (den gemensamma handelspolitiken)\r\n1. utskottet\r\n2. res. 19 (v, mp)\r\nVotering:\r\n231 för utskottet\r\n34 för res. 19\r\n8 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 58 m, 16 c, 19 fp, 11 kd\r\nFör res. 19:    17 v, 17 mp\r\nAvstod: 2 s, 1 m, 4 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 21 (miljöpolitiken)\r\n1. utskottet\r\n2. res. 20 (c, fp, mp, kd )\r\nVotering:\r\n190 för utskottet\r\n74 för res. 20\r\n8 avstod\r\n77 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 1 c, 5 v\r\nFör res. 20:    19 c, 19 fp, 9 v, 16 mp, 11 kd\r\nAvstod: 3 s, 1 m, 2 v, 1 mp, 1 kd\r\nFrånvarande:    32 s, 21 m, 7 c, 7 fp, 6 v, 1 mp, 3 kd</pre><pre>Mom. 25 (beslutsformerna inom tredje pelaren)\r\n1. utskottet\r\n2. res. 22 (v, mp)\r\nVotering:\r\n229 för utskottet\r\n34 för res. 22\r\n10 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  126 s, 58 m, 16 c, 18 fp, 11 kd\r\nFör res. 22:    17 v, 17 mp\r\nAvstod: 3 s, 1 m, 4 c, 1 fp, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Mom. 26 (Europoltjänstemännens befogenheter)\r\n1. utskottet\r\n2. res. 23 (v, mp)\r\nVotering:\r\n231 för utskottet\r\n34 för res. 23\r\n7 avstod\r\n77 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 58 m, 16 c, 19 fp, 11 kd\r\nFör res. 23:    17 v, 17 mp\r\nAvstod: 2 s, 1 m, 3 c, 1 kd\r\nFrånvarande:    32 s, 21 m, 8 c, 7 fp, 5 v, 1 mp, 3 kd</pre><pre>Mom. 31 (Euratomfördraget)\r\n1. utskottet\r\n2. res. 28 (v, mp)\r\nVotering:\r\n231 för utskottet\r\n37 för res. 28\r\n5 avstod\r\n76 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  127 s, 58 m, 16 c, 19 fp, 11 kd\r\nFör res. 28:    3 c, 17 v, 17 mp\r\nAvstod: 2 s, 1 m, 1 c, 1 kd\r\nFrånvarande:    32 s, 21 m, 7 c, 7 fp, 5 v, 1 mp, 3 kd</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av talmannen medgav kammaren att\r\nåterstående ärenden på dagens föredragningslista fick\r\navgöras i ett sammanhang vid arbetsplenum onsdagen\r\nden 6 maj omkring kl. 13.30.\r\nAjournering</pre><pre>Kammaren beslutade kl. 17.52 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00</pre><pre>4 §  Vissa miljöfrågor</pre><pre>Föredrogs\r\nJordbruksutskottets betänkande 1997/98:JoU26\r\nVissa miljöfrågor</pre><pre>Anf.  158  LENNART DALÉUS (c):\r\nFru talman! Vi skall i kväll diskutera vissa miljö-\r\nfrågor, dvs. jordbruksutskottets betänkande 26. Jag\r\nvill med en gång yrka bifall till reservation nr 3.\r\nDet är ett betänkande som samlat tar upp olika\r\nviktiga miljöfrågor. Som fru talman ser är miljöminis-\r\ntern inte tillsammans med oss i kväll. Hon umgås\r\nmöjligen med tunga kolleger på icke talbar plats. Hon\r\när icke närvarande.\r\nFru talman! Miljöministern har andra viktiga saker\r\natt ta hänsyn till, och det har jag stor respekt för. Men\r\ndet hade ändå inte varit särskilt nödvändigt för mil-\r\njöministern att vara här i kväll. Betänkandet bygger\r\ninte på något förslag från regeringen. Det vi skall tala\r\nom i kväll är samlade motioner i jordbruksutskottet.\r\nRegeringen har i klartext misslyckats med att för\r\nriksdagen lägga fram ett samlat material på miljöom-\r\nrådet.\r\nFru talman! Det har från tid till annan aviserats en\r\nmiljöpolitisk proposition. Den har alldeles uppenbart\r\nskjutits upp och skjutits upp. Möjligen skulle den ha\r\nlagts fram i går. Så blev det inte. Då hade vi kanske\r\nhaft regeringens syn på den framtida miljöpolitiken att\r\nkittlas med i debatten i kväll. Nu finns inte det doku-\r\nmentet.\r\nJordbruksutskottet har i en tydlig majoritet samlat\r\nsig kring en bedömning av regeringens agerande. Av\r\nbetänkandet framgår att utskottet uttalar sitt missnöje\r\nmed att regeringens proposition om miljöpolitikens\r\nmål och medel trots tidigare avisering har blivit så\r\nförsenad att den inte kan behandlas under innevarande\r\nriksmöte. Detta medför att förutsättningar för mo-\r\ntionsarbetet i efterhand har förändrats på ett olyckligt\r\nsätt. Trots att miljöfrågorna är högt prioriterade har\r\nförseningen inneburit - jag vill stryka under detta, fru\r\ntalman - att riksdagen under hela denna mandatperiod\r\ninte fått möjlighet att samlat diskutera och behandla\r\nmiljöpolitikens mål och medel.\r\nDetta är anmärkningsvärt. Det innebär i klartext\r\natt vi under denna mandatperiod inte har kunnat ta\r\nställning till ett samlat program från den sittande\r\nregeringen. Det är naturligtvis till förfång för miljön.\r\nDet skapar problem också på andra sätt. Främst\r\nkommer detta att skapa problem för Vänsterpartiet\r\noch Miljöpartiet. Det är partier som har uppmuntrat\r\nregeringen att lägga fram ett förslag till miljöbalk och\r\nsom nu behandlas i jordbruksutskottet. Det är en\r\nmiljöbalk som bygger på att det kopplat till det juri-\r\ndiska regelverket finns tydliga mål för miljöpolitiken.\r\nAllting är upphängt på att det finns tydliga mål för\r\nmiljöpolitiken.\r\nMiljöpartiet och Vänsterpartiet har varit med på\r\ndet juridiska området. Men det är uppenbart att de\r\ninte får vara med och formulera de mål som knyts till\r\ndet juridiska regelverket. Det är synd. Det hade möj-\r\nligen gett en tydligare bild av vad partierna önskar\r\nuppnå med hjälp av det juridiska.\r\nFru talman! Under de år jordbruksutskottet har\r\nhanterat miljöfrågorna har man gång på gång sagt att\r\nutskottet inte tar ställning till en viss fråga nu utan\r\nåterkommer i samband med hanteringen av den mil-\r\njöpolitiska propositionen. Därför har det nuvarande\r\nbetänkandet blivit litet splittrat på grund av att där\r\nåterfinns enbart de motioner som har blivit kvar i det\r\nuppskjutna förfarandet i utskottet. Utskottet ger ut-\r\ntryck för att hanteringen inte är acceptabel.\r\nDet som borde ha behandlats i ett förslag från re-\r\ngeringen berörs i många motioner i materialet. Vi i\r\nCenterpartiet betonar i motioner behovet av att krets-\r\nloppsprincipen ligger till grund för framtidens samhäl-\r\nle och för politiska beslut inom alla samhällssektorer.\r\nVi redovisar att omställningen av samhället i en sådan\r\nriktning bara kan genomföras med hjälp av en ändrad\r\ninställning och ett ändrat beteende hos samhällets\r\nsamtliga aktörer.\r\nVi understryker behovet av att se över en sträng\r\nlagstiftning som i dag hämmar utvecklingen i många\r\nkommuner i deras Agenda 21-arbete. Vi har föresla-\r\ngit, men inte fått stöd i utskottet, att ett slags frikom-\r\nmuner skall arbeta lokalt med miljöplanering i en\r\nAgenda 21-anda utan de stränga restriktioner som i\r\ndag finns i lagstiftningen. Vi föreslår också tillsam-\r\nmans med några andra partier att det skall utarbetas\r\nett handlingsprogram för samtliga sektorer som berörs\r\nav växthuseffekten i en vidare mening. Det är bara\r\nmöjligt att komma till rätta med det problemet med en\r\nsådan tydlig handlingsplan.\r\nPVC-frågan har diskuterats flera gånger. Nu av-\r\nstyrker utskottet - helt berättigat - motioner som vill\r\nta lättare på den frågan. Vi tycker att majoriteten är\r\nlitet feg i hanteringen av PVC-frågan. Det går att\r\ntydligt tala om vilket strängt förhållningssätt som bör\r\nhållas mot PVC-plast och att följa de förslag om\r\nstränghet som har kommit fram i en mängd statliga\r\nutredningar. Vi pekar också på behovet av att utöka\r\nproducentansvaret på alltfler områden. Utvecklingen\r\nbehöver skyndas på. Ett generellt producentansvar bör\r\nutvecklas.\r\nNaturligtvis styrs EU-arbetet och kraven på att ar-\r\nbetet med EU:s miljöhandlingsprogram skyndas på på\r\nett tydligare sätt än tidigare av de svenska ambitio-\r\nnerna.\r\nFru talman! Vi lyfter fram behovet av en tydlig\r\nkemikaliepolitik. Vi har inte utvecklat detta i reserva-\r\ntioner till betänkandet. Det beror på att vi har försökt\r\natt invänta regeringens förslag i frågan. Nu har det\r\ninte kommit. Vi hade tänkt att väcka en tydlig motion\r\ni anslutning till regeringens förslag. I avvaktan på det\r\nhar vi fogat ett särskilt yttrande till utskottets betän-\r\nkande för att särskilt markera vår syn på kemikalie-\r\npolitiken.\r\nFru talman! Vi har också andra frågor som vi arbe-\r\ntar med i jordbruksutskottet men som inte kommer\r\nfram i det här betänkandet på det sätt som de kanske\r\nförtjänar.\r\nVi har efter en förändring av utskottsansvaret\r\nkommit att få hantera också frågan om strålskydd och\r\nkärnsäkerhet. Där finns skäl att i dag reagera, fru\r\ntalman. Det finns skäl att reagera över händelser i\r\nSverige och i vår omvärld. Under många år har kärn-\r\nkraftens förespråkare pekat på reaktorerna österut.\r\nIbland har man satt ett särskilt pekfinger på Ignalina\r\noch sagt att de här reaktorerna, som är så ohyggligt\r\nmycket osäkrare än de svenska, måste stängas först.\r\nI dag kom ett besked i ett material utarbetat av\r\nOKG, dvs. Oskarshamns kraftgrupp. Kraftgruppen\r\nsjälv har gjort en utvärdering av säkerheten i en av\r\nreaktorerna i Oskarshamn, nämligen Oskarshamn 2.\r\nDenna gång har man räknat rätt på antalet säkerhets-\r\nsystem när det gäller elförsörjningen. Det var inte\r\nfyra, utan det var bara två. Med ledning av den iaktta-\r\ngelsen har man kommit fram till att Oskarshamn 2,\r\nmed alla mått mätt och inklusive IAEA:s och andras,\r\när osäkrare än Ignalina. Där faller på något sätt den\r\nsista bastionen i resonemangen kring den svenska\r\nkärnkraften. Ignalina är alltså enligt OKG själv säkra-\r\nre än vad O 2 är!\r\nFru talman! Många har gjort ett nummer av att\r\nman skall stänga de andra reaktorerna. Stäng de osäk-\r\nra reaktorerna! Stäng reaktorerna österut! har man\r\nsagt.\r\nAvslutningsvis och som en stafettpinne till Göte\r\nJonsson, kollegan i jordbruksutskottet, går frågan:\r\nVilken slutsats drar Moderaterna av den iakttagelse\r\nsom nu framkommit och som innebär att O 2 är osäk-\r\nrare än Ignalina?</pre><pre>Anf.  159  GÖTE JONSSON (m):\r\nFru talman! Det finns all anledning att understryka\r\nden kritik som utskottsmajoriteten redovisar mot\r\nregeringen för bristen att inte komma med en propo-\r\nsition på miljöområdet där man drar upp riktlinjer för\r\nde nya miljömålen. Jag förutsätter att även minorite-\r\nten nu efter det att vi fick besked om att propositionen\r\ninte ens kom sista gången som den skulle läggas fram\r\ntycker att det är anmärkningsvärt. Vi fick ju t.o.m.\r\nuppskjuta en aviserad debatt i kammaren i anslutning\r\ntill att den skulle läggas. Detta är givetvis utomor-\r\ndentligt anmärkningsvärt och märkligt.\r\nJag vet inte hur många gånger vi har väntat på\r\npropositionen. Nu är frågan om den över huvud taget\r\nkommer under vårriksdagen eller inte. Detta är väldigt\r\nmärkligt. Det är ju just kring den här propositionen\r\nsom mycket av förväntningarna kring regeringens\r\nmiljöpolitik har samlats i olika sammanhang. Detta\r\nvisar i stor utsträckning på bristen på handlingskraft i\r\nMiljödepartementet. Det visar att regeringen inte har\r\nkontroll över de viktiga frågor som skall hanteras i en\r\nsådan proposition.\r\nFru talman! Man kan dessutom undra hur depar-\r\ntementet agerar i olika frågor. Jag vill peka på några\r\nstycken.\r\nDet har kommit en miljöbalk som enligt Lagrådet\r\npå väsentliga punkter strider mot grundlagen. Det är i\r\nallra högsta grad anmärkningsvärt att en regering\r\nkommer med en sådan proposition. Man kan inte\r\nmörka när det gäller viktiga frågor i anslutning till\r\nSveriges grundlag. Man måste säga hur man vill ha\r\ndet från regeringens sida, och inte mena att Sveriges\r\ngrundlag när det gäller äganderätten är något som vi\r\nkan glida över litet grand hur som helst i Sveriges\r\nriksdag.\r\nAndra viktiga punkter är att det skärs ned på mil-\r\njöforskningen - en av de viktigaste frågorna för sam-\r\nhället när det gäller vårt gemensamma ansvar gente-\r\nmot miljön. Miljöministern har försökt säga att detta\r\ninte har någon betydelse eftersom MISTRA skall lösa\r\nproblemet. Nu vet vi att MISTRA inte kommer att\r\nlösa problemet. Nu vet vi att det faktum att man helt\r\ndragit in anslagen till Naturvårdsverket till de viktiga\r\nforskningsdelar som där ligger inom ramen för detta\r\nansvar blir till allvarligt förfång för forskningen.\r\nDet är samma sak med miljöövervakningen. Inte\r\nheller på den punkten lever man upp till förväntning-\r\narna. Där gör man också neddragningar. Sedan åker\r\nmiljöministern till västkusten och säger att nu kommer\r\ndet nya pengar. Men egentligen är det ju inga nya\r\npengar, utan bara pengar som tidigare är aviserade!\r\nDetta görs samtidigt som vi får rapporter om hur\r\nviktig miljöövervakningen är i olika sammanhang.\r\nRegeringen satsar i stället på åtgärder som den\r\nkallar för miljöåtgärder inom ramen för de olika mil-\r\njardsatsningarna på regional verksamhet. I stället för\r\nmiljöforskning satsas det på att köra häst till Säffle. I\r\nstället för miljöövervakning satsas det på miljökaféer\r\ni Arvika, eller var det nu var någonstans - precis som\r\nom det inte fanns nog med kaféer i Arvika, och precis\r\nsom om man inte kan lära sig köra häst i Säffle utan\r\natt skicka ut miljömiljarder!\r\nDetta visar att regeringen inte går i takt i miljöfrå-\r\ngorna. Miljödepartementet går i otakt när det gäller de\r\nviktiga miljöfrågorna. Jag skulle gärna vilja fråga\r\nmajoritetens talesman om det är rimligt att hantera\r\nmiljöfrågorna på det här sättet. Är det rimligt att skära\r\nned på viktig miljöforskning och samtidigt satsa mil-\r\njarder på åtgärder som man kallar miljöåtgärder, men\r\nsom i själva verket är något helt annat. Ta husen som\r\nskall rivas nere i Norrköping! Det kallar man för\r\nmiljöåtgärder, men det är ingenting annat än att man\r\nser till att rätta till en felaktig före detta bostadspoli-\r\ntik. Det är väldigt mycket som går snett i det här\r\nsammanhanget.\r\nFru talman! Från Moderaternas sida anser vi för\r\ndet första att det är samhällets ansvar att satsa på\r\nkärnverksamhet. För det andra skall samhället dra upp\r\nriktlinjer och fatta beslut om miljömålen. Det är ange-\r\nläget att miljömålen är klara och realistiska och att de\r\nutformas på ett sådant sätt att de går att genomföra.\r\nJag tror att vi alla är överens om att vi inte kan arbeta\r\nvidare med den flora av miljömål som vi har i dag.\r\nDet var översynen av detta som vi väntade oss i pro-\r\npositionen, och det var det som också Naturvårdsver-\r\nket tidigare har tagit upp till behandling. Vi måste ha\r\nklara miljömål.\r\nKärnverksamheten innefattar enligt vår uppfatt-\r\nning två viktiga saker, nämligen forskningen och\r\nmiljöövervakningen. Forskningen och miljöövervak-\r\nningen är samhällets och vårt gemensamma ansvar\r\näven om det sker mycket, inte minst på forskningssi-\r\ndan, inom ramen för olika andra verksamheter i sam-\r\nhället, bl.a. från näringslivets sida.\r\nDet är också angeläget att vi angriper de stora frå-\r\ngorna på miljöområdet. Koldioxidutsläppen är en\r\nsådan fråga.\r\nJag vill bara säga till Lennart Daléus att det fak-\r\ntum att man nu analyserar säkerheten vid svenska\r\nkärnkraftverk inte innebär att jag för min del vill\r\nväxla kärnenergin mot koldioxidenergin. Det är där-\r\nemellan valen står. Om vi ser på utvecklingen i värl-\r\nden ser vi att det stora hotet mot koldioxidmålet - det\r\nstora hotet när det gäller växthuseffekten - är den\r\nfossila energiproduktionen.\r\nDe statistiska beräkningarna över utvecklingen för\r\nfossilproducerad energi visar att det är en mycket\r\nallvarlig utveckling vi står inför. Säkerheten vid kärn-\r\nkraftverken är viktig. Säkerheten även i Oskarshamn\r\när viktig. Det faktum att man bevakar frågorna visar\r\npå detta. Men att växla bort kärnenergin i Sverige mot\r\natt börja elda fossila bränslen skulle vara alldeles fel\r\nur miljösynpunkt.\r\nFörsurningen är också en viktiga fråga i detta\r\nsammanhang. Jag tycker att den debatten har kommit\r\nav sig, bortsett från det faktum att vi lyckades få öka-\r\nde anslag till kalkningsverksamhet i sjöar och vatten-\r\ndrag. Det var någonting som regeringen också förbi-\r\nsåg, och man hade en låg ambitionsnivå. Det lyckades\r\nvi rätta till, och där måste vi gå vidare.\r\nEn sak som skogskalkning är också viktig i detta\r\nsammanhang. Vår viktigaste förnybara råvarukälla\r\noch vår viktigaste exportkälla är den svenska skogen.\r\nHär ligger man nu väldigt lågt från regeringens sida.\r\nFörsurningsproblemet måste mötas både genom att\r\nman förebygger och genom att man reparerar.\r\nSamma sak gäller växtnäringsläckage. Här har vi\r\nfrån vår sida - vi har också pekat på det i reservatio-\r\nner - sagt att vi i större utsträckning måste pröva\r\nmöjligheten till våtmarker, kvävefällor och liknande.\r\nHär pågår många intressanta projekt. Låt mig bara\r\npeka på forskaren Olof Persson i Göteborg, som har\r\nutarbetat en ny metod när det gäller denna möjlighet\r\natt komma till rätta med växtnäringsläckage i olika\r\nsammanhang. Också här måste vi arbeta förebyggan-\r\nde utifrån olika förutsättningar.\r\nDen marina miljön är också angelägen. Den tar vi\r\nockså upp i detta sammanhang.\r\nFru talman! Till slut vill jag säga att det dessbättre\r\när på det viset i dag, att miljöfrågan har fått en mycket\r\nbred acceptans. Miljön är i dag en konkurrensfaktor i\r\nsamband med produktion och i samband med kon-\r\nsumtion. Det är angeläget att vi tar vara på detta och\r\natt vi som politiker ser möjligheterna i denna konkreta\r\npositiva utveckling på miljöområdet.\r\nSamtidigt måste vi ta vårt ansvar. Jag har försökt\r\nmarkera på vilka områden som vi från Moderata sam-\r\nlingspartiets sida anser att vi har ett gemensamt an-\r\nsvar. Det gemensamma ansvaret sträcker sig också till\r\nden biologiska mångfalden. Det är en fråga som vi\r\ndiskuterar i olika sammanhang. Här har vi kulturland-\r\nskapet. Här har vi skogen. Här har vi också både ett\r\ngemensamt ansvar och ett ägaransvar i olika samman-\r\nhang.\r\nHär gäller det, fru talman, att inte spela ut det ge-\r\nmensamma ansvaret mot ägaransvaret. Att gå ut som\r\nman gör i miljöbalken och lägga fram konfiskatoriska\r\nförslag gentemot skogsägare och bönder är negativt\r\nför miljön totalt sett. Då skapar man en konfronta-\r\ntionspolitik på miljöområdet i stället för att gå vidare\r\nutifrån den konsensuspolitik som hittills visat sig vara\r\npositiv.\r\nFru talman! Med det anförda ber jag att få yrka bi-\r\nfall till reservation nr 2 - den moderata reservationen.\r\nFör tids vinnande yrkar jag inte bifall till övriga re-\r\nservationer. De är förstås utifrån olika synpunkter lika\r\nvärdefulla.</pre><pre>Anf.  160  LENNART DALÉUS (c) replik:\r\nFru talman! Göte Jonsson måste ha missuppfattat\r\nen fundamental sak. Ignalina är inte koleldat. Ignalina\r\när ett kärnkraftverk. Det låter sig alltså inte göras att\r\njämföra O 2 med koleldade kraftverk. Det är heller\r\ninte det som har gjorts i dag. Det som har skett är att\r\nkraftverket självt har gjort en säkerhetsanalys, som\r\nleder till iakttagelsen att O 2 är osäkrare än andra\r\nkärnkraftverk - än Ignalina. Jag frågar inte, Göte\r\nJonsson, efter någon slutsats relativt kolkraft. Det är\r\nnågot helt annat.\r\nJag frågar företrädaren för det parti som berättigat\r\nhar sagt att säkerheten skall ligga högt. Man har sagt\r\natt Ignalina skall stängas därför att det är osäkrare än\r\nsvenska reaktorer. Jag frågar företrädaren för det\r\npartiet, Göte Jonsson, om han drar någon slutsats av\r\natt O 2 av kraftverket självt bedömts som osäkrare än\r\nIgnalina. Det var min fråga, fru talman. Jag frågade\r\ninte efter en jämförelse med andra energikällor.</pre><pre>Anf.  161  GÖTE JONSSON (m) replik:\r\nFru talman! Jag är medveten om Lennart Daléus\r\nfråga. Jag är också medveten om att Ignalina är ett\r\nkärnkraftverk.\r\nJag skulle för det första vilja säga till Lennart\r\nDaléus att han inte skall dra så oerhört snabba slutsat-\r\nser av en rapport som har presenterats i dag på mor-\r\ngonen.\r\nFör det andra visar det faktum att man har kommit\r\nmed en rapport, undersökt läget och omprövat situa-\r\ntionen att man har läget under kontroll. Jag tycker inte\r\natt man skall kritisera för det. Jag tycker i stället att vi\r\nskall ta de informationerna på allvar.\r\nSedan tror jag att man skall vara väldigt försiktig\r\nmed att generalisera och säga att OK generellt sett är\r\nosäkrare än Ignalina. Låt oss se på hela paketet. Det\r\ngäller både skötsel, underhåll och teknik.\r\nNär det var fråga om att byta ut OK 2 eller Barse-\r\nbäck gällde det ju inte Ignalina. Det var frågan om\r\nvilken ersättningskraft vi får i Sverige. Vi får fossilel-\r\ndade energisystem som ersättning för Barsebäck.\r\nT.o.m. den nuvarande ordföranden i Centern har sagt\r\natt vi visst skall satsa på gasproduktion i stället.\r\nSom Lennart Daléus vet om han tittade i Dagens\r\nIndustri i veckan diskuterar man nu att bygga ett nytt\r\nkärnkraftverk i Finland. När Sverige lägger ned sin\r\nkärnenergi och vi får en gemensam energiring i Euro-\r\npa säger finländarna att de skall bygga ett nytt kärn-\r\nkraftverk. Frågan är bara var de skall bygga det. Nu\r\nvet de att Europa behöver kärnkraftsproducerad el-\r\nkraft framöver.\r\nMan skall inte göra för snabba uttalanden utifrån\r\nen rapport som kommit på morgonen. Man måste se\r\ntill helheten, Lennart Daléus, och det är i den helheten\r\nsom jag inte väljer bort kärnkraften och ersätter den\r\nmed kolkraft eller annan fossilkraft.</pre><pre>Anf.  162  LENNART DALÉUS (c) replik:\r\nFru talman! Alla som lyssnar hör att Göte Jonsson\r\nblandar korten på ett alldeles ohyggligt sätt. Först\r\nsäger han att han är medveten om frågan. Då kunde\r\nhan ju svarat på den. Sedan säger han att man inte\r\nskall kritisera och föra förhastade resonemang.\r\nFru talman! Jag förde inget resonemang. Jag re-\r\ndovisade situationen såsom den har beskrivits i dag av\r\nSKI, av företaget självt och på andra sätt. Jag redovi-\r\nsar den situationen för Göte Jonsson. Sedan frågar jag\r\ni all enkelhet om Göte Jonsson tänker dra någon slut-\r\nsats av det. Det är min enda synpunkt. Tänker Göte\r\nJonsson dra någon slutsats av det?\r\nTänker Göte Jonsson dra någon slutsats som före-\r\nträdare för det parti som ihärdigt talar om att det är\r\nreaktorerna österut som är osäkra och att de svenska\r\nblågula är det vackraste som finns på jorden och säk-\r\nrast i världen?\r\nI dag säger SKI att de uppgifter som OKG har\r\ntagit fram visar att O 2 inte möter de krav som IAEA\r\nställer. Uppgifterna kommer inte från Greenpeace och\r\ninte från några miljöorganisationer, och det är inget\r\nslarv. Man har visat en samlad bild, Göte Jonsson.\r\nDet är själva poängen med dessa säkerhetsanalyser att\r\nman visar en samlad bild. Man konstaterar detta.\r\nIakttagelsen är att O 2 är osäkrare än Ignalina. Det är\r\ninte min iakttagelse.\r\nDå frågar jag Göte Jonsson om han och Modera-\r\nterna drar någon slutsats för sitt eget handlande av\r\ndetta. Det verkar som om svaret är nej, fru talman.\r\nDet är obegripligt.</pre><pre>Anf.  163  GÖTE JONSSON (m) replik:\r\nFru talman! Lennart Daléus kan inte dra slutsatsen\r\natt svaret är nej bara därför att svaret inte blir som han\r\nvill. Jag har sagt att jag inte drar den slutsatsen att vi\r\nmed anledning av denna rapport skulle stänga OK 2\r\neller Barsebäck. Jag drar den slutsatsen att det även\r\nutifrån denna rapport skulle vara mer miljöovänligt att\r\nstänga Barsebäck och OK 2. Vi måste då nämligen ha\r\nersättningsenergi, och den ersättningsenergi vi får,\r\nLennart Daléus, är antingen nyproducerad kärnkraft\r\nfrån Finland, kolproducerad elkraft från Danmark\r\neller naturgasproducerad elkraft från Sverige. Detta\r\nskulle vara betydligt sämre för miljön än att köra\r\nvidare med den kärnkraft vi har.\r\nLennart Daléus frågade mig vilken slutsats jag\r\ndrar. Jag drar den slutsatsen att det sämsta för miljön\r\nskulle vara att avveckla kärnkraften innan vi har mil-\r\njövänliga energikällor som kan ersätta den.</pre><pre>Anf.  164  LENNART FREMLING (fp):\r\nFru talman! Jag kan inte finna några lämpliga ord\r\nför den besvikelse jag känner över regeringens oför-\r\nmåga att lämna sin miljöproposition. Om jag använde\r\nde ord jag spontant skulle vilja använda borde tal-\r\nmannen avbryta mig för användande av opassande\r\nuttryck. Och finner jag inga ord borde väl mitt anfö-\r\nrande vara slut här.\r\nNåväl - bakgrunden är följande:\r\nUnder lång tid har vi i arbetet i jordbruksutskottet\r\navstått från att sakbehandla vissa miljöfrågor med\r\nhänvisning till behandlingen av den aviserade miljö-\r\npolitiska propositionen under våren 1998.\r\nRedan i november 1997 tog jag upp frågan om re-\r\ngeringens bristande planering av propositionernas\r\navlämnande med statsminister Göran Persson. Allt\r\nfärre av regeringens propositioner avlämnades i den\r\ntid som regeringen själv hade angivit. När vi sedan\r\nfick regeringens propositionslista i januari 1998 an-\r\ngavs att den miljöpolitiska propositionen skulle av-\r\nlämnas så sent att den inte skulle hinna behandlas före\r\nvalet. Denna försening har inneburit att riksdagen\r\nunder hela denna mandatperiod inte har fått möjlighet\r\natt samlat diskutera och behandla miljöpolitikens mål\r\noch medel.\r\nDenna kritik riktar också jordbruksutskottet mot\r\nregeringen i det i dag aktuella betänkandet. Beslutet\r\nfattade vi den 26 mars. Socialdemokraterna reserve-\r\nrade sig mot detta i reservation nr 1 till betänkandet.\r\nVi trodde att propositionen skulle lämnas den 20\r\napril så att vi kunde ha en remissdebatt om miljön den\r\n21 april. Sedan annonserades det att den skulle bli\r\nförsenad och att remissdebatten skulle äga rum den 28\r\napril. Häromdagen fick vi det korta meddelandet att\r\nremissdebatten är inställd eftersom propositionen inte\r\nkommer. Vi frågar oss naturligtvis om den socialde-\r\nmokratiska regeringen helt saknar miljöpolitik. Hela\r\ndenna historia visar på en oacceptabel nonchalans för\r\nriksdagens arbete och skapar en osäkerhet som är\r\nskadlig inte bara för miljön utan även för näringslivet\r\noch därmed riskerar att minska arbetstillfällena i Sve-\r\nrige.\r\nNär får vi egentligen en seriös debatt om skyddet\r\nav våra orörda älvar, och när får vi prioritera skyddet\r\nav de gammelskogar som hotas av avverkning? När\r\nfår vi en debatt om försurningen? Blir det bara i bud-\r\ngetdebatten?\r\nFru talman! Jag vill så ta upp fem sakfrågor i be-\r\ntänkandet som vi liberaler anser vara viktiga.\r\nFör det första gäller det klimatfrågorna, som vi har\r\nbeskrivit i vår partimotion om miljön. Om Sverige på\r\nett trovärdigt sätt skall kunna driva klimatfrågan in-\r\nternationellt måste vi agera kraftfullt och minska\r\nkoldioxidutsläppen. Så är tyvärr inte fallet. En av de\r\nfrämsta orsakerna till att Sverige inte har kunnat sta-\r\nbilisera utsläppen i enlighet med riksdagens miljömål\r\när trafiken. Med stor sannolikhet kommer utsläppen\r\ndessutom att öka när kärnkraftverket Barsebäck av-\r\nvecklas.\r\nI arbetet inom EU har regeringen också hamnat på\r\nen konstig linje. Samtidigt som de flesta andra län-\r\nderna inom EU skall sänka sina utsläpp med 10-20 %\r\nskall Sverige i stället få öka sina utsläpp med 5 %.\r\nDet här kan enligt min mening knappast betecknas\r\nsom en offensiv miljöpolitik.\r\nUtskottets majoritet anger att riksdagen kommer\r\natt få ta ställning till ett nationellt handlingsprogram i\r\nsamband med behandlingen av den miljöpolitiska\r\npropositionen. Detta betyder till hösten eller kanske\r\ninte förrän nästa vår. Nationellt agerar Sverige för\r\nlångsamt, för litet och för sent! Detta är inte accepta-\r\nbelt, och därför har vi lagt fram reservation nr 10.\r\nDet kommer nu också uppgifter om att nuvarande\r\nkoldioxidmål inte kommer att klaras. Det skulle vara\r\nintressant att veta vilken prognos regeringspartiets\r\nföreträdare gör om detta. Kommer vi att behöva öka\r\nutsläppen med de 5 % som vi har tillstånd till enligt\r\nEU, eller kommer miljöministerns tidigare löften att\r\ngälla, dvs. att vi inte skall utnyttja detta?\r\nFör det andra gäller det buller - återigen en fråga\r\nsom regeringen inte driver med tillräcklig kraft. Vi\r\nskall vara medvetna om att bullerproblem effektivast\r\nlöses innan de har uppstått. Det är när byggnader\r\nplaneras som det är billigast att lösa bullerproblemen.\r\nDet är när man bygger nya transportmedel, dvs. bilar,\r\ntåg och flygplan, som man skall satsa på att dämpa\r\nbullret vid källan.\r\nI betänkandet anger utskottet att man i allt väsent-\r\nligt delar den syn på bullerfrågornas betydelse som\r\nförs fram i två folkpartimotioner. Men sedan kommer\r\ndet: \"I avvaktan på riksdagens behandling av den\r\nmiljöpolitiska propositionen, där utskottet torde få\r\nmöjlighet att göra en mer samlad bedömning av dessa\r\nfrågor, bör motionerna i berörda delar lämnas utan\r\nvidare åtgärd.\" Det blir alltså ingen sakbehandling\r\ndenna mandatperiod, utan vi får ge oss till tåls till\r\nefter valet. Regeringen agerar alltså för långsamt, för\r\nlitet och för sent.\r\nFör det tredje gäller det den viktiga miljöfrågan\r\nom oljeutvinning i Skagerrak och andra problem med\r\nvattnen vid västkusten. Utskottet konstaterar att den\r\nsvenska inställningen till oljeborrning i ekologiskt\r\nkänsliga områden enligt miljöministern är negativ. De\r\ntvå folkpartimotionerna kan därför i huvudsak anses\r\ntillgodosedda. Därför har jag valt att inte reservera\r\nmig, men Folkpartiet kommer att följa regeringens\r\nfortsatta agerande i denna fråga.\r\nFör det fjärde vill jag ta upp frågan om PVC-plast.\r\nDagens PVC, dvs. den plast som har skadliga tillsat-\r\nser, bör avvecklas. Det är vi alla ense om. Utskottet\r\nutgår ifrån att frågan om PVC kommer att hanteras i\r\nden aviserade miljöpolitiska propositionen och av-\r\nstyrker därför den moderatmotion som handlar om\r\nPVC. Jag har anslutit mig till reservation nr 25 på\r\ngrund av att jag liksom moderaterna är angelägen om\r\natt vi noga skall väga PVC-plastens för- och nackde-\r\nlar mot varandra. PVC har faktiskt många goda egen-\r\nskaper, bl.a. lång livslängd, som gör att det faktiskt\r\ninte kan uteslutas att PVC med ändrade tillsatser kan\r\npassa väl in i det långsiktigt hållbara samhället. I flera\r\ntillämpningar kan PVC vara den mest miljövänliga\r\nlösningen.\r\nFör det femte vill jag ta upp frågan om retursys-\r\ntem för aluminiumburkar. I reservation 30 från Väns-\r\nterpartiet och Miljöpartiet sägs det att man bör skapa\r\nett retursystem för aluminiumburkar utan svenskt\r\nursprung. Det gläder mig att dessa tankar nu förs\r\nfram. Men det är oklart hur de vill organisera detta.\r\nJag har i flera debatter under de senaste åren\r\nframhållit att man nu genom vårt medlemskap i EU\r\nfått nya möjligheter att tänka internationellt. Sverige\r\nbör ta initiativ till att diskutera ett pantsystem för\r\nburkar som kan gälla över nationsgränserna. Om jag\r\nköper en burk i Konsum i Dalarna kan jag ju lämna in\r\nden i ICA i Stockholm. Att jag har passerat en läns-\r\ngräns gör ingenting. I framtiden borde det inte vara\r\nsvårare för konsumenterna när de passerar en inre\r\ngräns inom EU än det i dag är när man passerar en\r\nlänsgräns.\r\nFru talman! Avslutningsvis vill jag framhålla att\r\nregeringens svårigheter att lämna sina propositioner\r\ntill riksdagen har vållat stor skada för debatten och\r\nbeslutsfattandet i vårt demokratiska samhälle. Jag\r\nhoppas att den regering som sitter efter höstens val\r\nskall fungera bättre.</pre><pre>Anf.  165  LENNART DALÉUS (c) replik:\r\nFru talman! Jag vill ställa en fråga för att känna\r\nlitet på Folkpartiets politiska mod när det gäller att ta\r\nställning i miljöfrågor. Lennart Fremling sade att man\r\ninte vill göra några ställningstaganden när det gäller\r\nPVC, eftersom man måste väga för- och nackdelar\r\nnoga.\r\nUpplysningsvis vill jag då fråga Lennart Fremling\r\nom han kan nämna någon enskild sakfråga på miljö-\r\nområdet under de senaste fem åren som har utretts\r\ngrundligare i ett antal utredningar, som har fått en\r\ngrundligare behandling i denna riksdag och som har\r\nfått en grundligare behandling i jordbruksutskottet än\r\njust PVC-frågan? Kan Lennart Fremling ange någon\r\neller några sådana frågor, så att vi får ett mått på när\r\nFolkpartiet är moget att fatta beslut?</pre><pre>Anf.  166  LENNART FREMLING (fp) re-\r\nplik:\r\nFru talman! Visst finns det många andra frågor\r\nsom har behandlats länge och omsorgsfullt. Det kan\r\nhandla om försurning, klimatfrågor, osv. Det är allde-\r\nles uppenbart att vi måste invänta ett konkret rege-\r\nringsförslag om hur man vill hantera PVC-frågan. Det\r\när inte en fråga om att bara förbjuda PVC. Det som är\r\nintressant är ju att se vad man har för alternativa till-\r\nsatser. Vi vet ju att det behövs utveckling av andra\r\ntillsatser. Vi är ju alla ense om att dagens PVC med\r\nde skadliga tillsatserna skall avvecklas. Men PVC i\r\nsig, bortsett från tillsatserna, kan mycket väl passa in i\r\ndet långsiktigt hållbara samhället.\r\nVi har ju haft utfrågningar där myndighetsrepre-\r\nsentanter deltog - jag tror att det var från Naturvårds-\r\nverket - som sade att det mycket väl kunde vara på\r\ndet sättet att PVC kan passa in i ett långsiktigt hållbart\r\nsamhälle. Det gör att det inte finns ett tillräckligt\r\nunderlag för att i dag förbjuda PVC. PVC måste be-\r\ndömas på samma sätt som andra risker i samhället,\r\noch beslut får fattas i den rimliga ordning som vi kan\r\nhantera. Det betyder ändå att vi måste vänta på ett\r\nregeringsförslag för att se hur regeringen vill precise-\r\nra detta. Sedan får vi väl rota i det litet grand för att se\r\nom vi vill modifiera ett sådant förslag.</pre><pre>Anf.  167  LENNART DALÉUS (c) replik:\r\nFru talman! Detta är väl ändå att slå knut på reso-\r\nnemangen mer än nödvändigt. Lennart Fremling av-\r\nslutar ju sitt resonemang med att säga att vi ändå får\r\ninvänta ett regeringsförslag. Men alldeles nyss har ju\r\nbåde han och jag och ytterligare talare stått i talarsto-\r\nlen och sagt att det är skamligt att regeringen inte\r\nkommer med något förslag. Om regeringen inte gör\r\ndet, Lennart Fremling, borde vi då inte ha modet att\r\nsjälva fatta beslut? Det är det som vi har stått och talat\r\nom en stund, att regeringen inte har klarat av detta.\r\nLåt oss därför försöka göra det själva i stället.\r\nFru talman! Lennart Fremling måste ha missupp-\r\nfattat förslaget om PVC. Ingen statlig utredning, och\r\nsåvitt jag vet inget politiskt parti, har föreslagit något\r\nförbud mot PVC. Man har talat i litet subtilare termer,\r\nett litet mer preciserat tillvägagångssätt där ordet\r\navveckling kanske har använts som det mest tydliga.\r\nFru talman! Lennart Fremling går runt det som jag\r\nfrågade om. Klimatförändringar och försurning i all\r\nära, men det finns ett antal statliga utredningar som\r\nhar lagt fram mycket konkreta förslag på regeringens\r\nbord. Det utskott som Lennart Fremling och jag sitter\r\ni har behandlat denna fråga med extrem noggrannhet,\r\nbl.a. genom offentliga utfrågningar, genom studiebe-\r\nsök och genom att själva ta i frågan i utskottsbetän-\r\nkanden tidigare. Räcker inte det? Jag kan inte hitta\r\nnågon fråga som vi har behandlat med samma grund-\r\nlighet som denna. Min ursprungliga fråga var: På\r\nvilken grund, med vilket mod och med vilket underlag\r\nvill Folkpartiet agera i frågor som hanteras på detta\r\nsätt?</pre><pre>Anf.  168  LENNART FREMLING (fp) re-\r\nplik:\r\nFru talman! Nog är det så i riksdagsarbetet att vi\r\nbehöver regeringsförslagen. Det är ju därför som vi\r\nhar kritiserat regeringen här för att förslagen inte\r\nkommer. Jag hoppas att vi skall få en regering som\r\nfungerar bättre. Det handlar inte om att riksdagen\r\nskall ta över regeringsarbetet. Det finns inte kapacitet\r\ni jordbruksutskottet eller i riksdagen i övrigt att ut-\r\nforma dessa lagar. Vi vet väl alla att det vid diskus-\r\nsionerna vid justeringstillfället i jordbruksutskottet\r\nkom fram förslag från Centerpartiet om konkreta\r\nårtal. Detta hade inte beretts på ett rimligt seriöst sätt\r\nför att man skall kunna ta ställning till vilka konsek-\r\nvenser det får för samhället om man inför de årtal som\r\nockså framgår av Centerns reservation i betänkandet.\r\nJag vidhåller att vi här i riksdagen är beroende av\r\natt få kvalificerade regeringsförslag. Det är ju därför\r\nsom jag också riktar denna kritik mot regeringen i\r\nmitt anförande.</pre><pre>Anf.  169  MAGGI MIKAELSSON (v):\r\nFru talman! Det som vi skall debattera i kväll är\r\nju, som har sagts tidigare, en rad motioner från all-\r\nmänna motionstiden med tillsammans 163 yrkanden.\r\nSamtliga motionsyrkanden avstyrks, bl.a. med hän-\r\nvisning till tidigare ställningstaganden, pågående\r\narbete med frågorna och den miljöpolitiska proposi-\r\ntionen. Jag har tittat litet grand i tidigare betänkanden\r\nsom vi har avverkat under denna mandatperiod, och\r\ndetta är en fras som med små variationer har uppre-\r\npats alldeles för många gånger under denna mandat-\r\nperiod. Under det senaste året har det också hänvisats\r\ntill den miljöpolitiska proposition som vi nu vet och\r\nkan räkna ut att vi inte kommer att kunna behandla\r\nunder detta riksmöte.\r\nFru talman! Tillsammans med dagens långa debatt\r\nom Amsterdamfördraget och den kritik som vi berät-\r\ntigat har riktat när det gäller miljöpropositionen känns\r\ndet inte så väldigt upplyftande att föra denna debatt i\r\nkväll. Det är tråkigt, tycker jag. Det beror delvis,\r\nvilket har sagts tidigare, på att miljöministern inte\r\nheller i kväll finns i kammaren. Hur väl motiverade\r\nargument det än finns, är det i alla fall en prioritering\r\nsom är gjord från Miljödepartementet. Det förstärker\r\nockså det faktum att väldigt mycket av regeringens\r\nmiljödeklarationer inte blir just mer än deklarationer.\r\nDet beklagar jag, eftersom jag har upplevt att det\r\nsamarbete som vi haft om miljöbalken har fungerat\r\nbra.\r\nGöte Jonsson tog ju upp litet grand om miljöbal-\r\nken och ville tydligen föregripa den debatt som vi\r\nskall ha den 3 juni. Jag tänker inte nappa på det mer\r\nän att konstatera att när det gäller äganderätten står\r\nväl Moderaterna väldigt tydligt för en uppfattning\r\nsom är svår att förstå om man också har ett starkt\r\nmiljöengagemang.\r\nFrånvaron av ministern bidrar också till att flytta\r\ndet politiska intresset från riksdagen, vilket också är\r\nett exempel på hur ett demokratiskt underskott litet\r\ngrand smyger sig in också i svensk politik.\r\nSom sagts tidigare har den försenade miljöpro-\r\npositionen lett till kritik från en majoritet i utskottet,\r\noch Lennart Daléus tog upp det i sitt anförande. Vad\r\nhan glömde säga var att det inte heller kom något\r\nförslag om mål och medel i miljöpolitiken under förra\r\nmandatperioden, när förslag till miljöbalk lades fram.\r\nSåvitt jag förstår hade väl Centern möjlighet att på-\r\nverka det under den perioden.\r\nDet är ju sju år sedan vi fattade beslut om nuva-\r\nrande mål och riktlinjer. Jag skulle därför vilja fråga\r\nföreträdarna för Socialdemokraterna varför de inte\r\nkan förstå och dela en del av den kritik som vi andra\r\nriktar mot regeringen när det gäller just den här för-\r\nseningen. Nog måste det väl kännas litet pinsamt att i\r\nett betänkande vi skall besluta om i maj 1998 hänvisa\r\ntill ett politiskt beslut som fattades 1991, alltså för sju\r\når sedan? Jag tycker i alla fall att kritiken är berätti-\r\ngad. Det har hänt en del på miljöområdet under dessa\r\nsju år. Vi hade bl.a. en borgerlig regering under tre år,\r\nsom sagt. Vi har också blivit medlemmar i EU, vilket\r\nhar förändrat mycket av förutsättningarna för miljöar-\r\nbetet.\r\nFru talman! Miljöproblemen ändrar ju ständigt ka-\r\nraktär. Det beror dels på nya miljöhot, dels på nya\r\ntillvägagångssätt och kunskaper om hur man skall\r\nlösa problemen. Man kan se miljöhot på tre nivåer.\r\nFör det första handlar det om globala miljöhot, där\r\nklimatfrågan, hoten mot biologiska försörjningssys-\r\ntem, vattenbrist och jordförstöring kanske hör till de\r\nallra allvarligaste. Den hotbilden måste man komma\r\ntill rätta med på internationell nivå genom överens-\r\nkommelser, men jag tänker inte ta upp det mer i dag.\r\nFör det andra handlar det om nationella miljöhot,\r\nt.ex. en minskad biologisk mångfald, hot mot värde-\r\nfulla skogsområden, ökat inflöde av kemikalier, gen-\r\nmanipulerade livsmedel, antibiotikaresistenta bakteri-\r\ner och inte minst svårigheten i praktiken för ett enskilt\r\nland att gå före. Det gäller efter EU-medlemskapet\r\noch efter dagens beslut om Amsterdamfördraget.\r\nDet är också svårt att i praktiken ha nationella sär-\r\nregler. Vi ser hur alltmer av den nationella lagstift-\r\nningen glider mot en samordning och harmonisering\r\nmed hela EU, även där det inte är nödvändigt. EU:s\r\ngrundbult är varors fria rörlighet, och det är tillsam-\r\nmans med handeln överordnat både människors behov\r\noch miljöns villkor. Det är ett problem som vi ofta får\r\nbekräftat, inte minst då vi diskuterar olika frågor i\r\njordbruksutskottet och här i riksdagen.\r\nFör det tredje handlar det om den individuella ni-\r\nvån, som jag vill lyfta fram. Där ställs det allt högre\r\nkrav på oss som enskilda konsumenter när vi skall\r\nvälja. Utbudet är nästan okontrollerbart. Det är all-\r\nvarligt, eftersom många miljöhot kommer ifrån diffu-\r\nsa utsläpp. Det beror i sin tur på okunskap och kanske\r\npå att vi inte har möjlighet till nationella särregler.\r\nDet kan gälla alltifrån utsläpp från gräsklippare till\r\nsopsortering och vilken mat man skall köpa för att\r\nslippa oönskade tillsatser.\r\nSammantaget visar detta klart på behovet av en\r\nmiljöomställning av hela samhället. Det är något som\r\nVänsterpartiet drivit i många år. Vi måste ha ett helt\r\nnytt förhållningssätt både till tillväxt och till uthållig\r\nutveckling. Det räcker inte längre med att säga att\r\nnaturen sätter gränserna. Det är väl knappast någon\r\nsom ifrågasätter det i dag. Det som behövs är politis-\r\nka styrmedel och bindande internationella överens-\r\nkommelser. Dessutom behövs en ny ekonomisk\r\nvärldsordning, där ekonomin underordnas demokra-\r\ntin.\r\nDet gäller också att införa faktor-10-tänkandet och\r\nfaktor-4-tänkandet i politiska beslut. Det gäller att låta\r\nen demokratisk process ge människor tid och möjlig-\r\nhet att påverka beslutsfattare på alla nivåer. Detta är\r\nviktiga politiska frågor, som vi borde ha fått möjlighet\r\natt utveckla och debattera här i kammaren i samband\r\nmed en miljöpolitisk proposition. Nu blir det en\r\nrumphuggen debatt utifrån det betänkande vi har.\r\nHär finns 163 yrkanden som spänner över ett väl-\r\ndigt stort fält. De gäller alltifrån återvinningen av\r\naluminiumburkar till behovet av en grundläggande\r\ndiskussion om tillväxt. Olika partier har gjort olika\r\nprioriteringar, och i Vänsterpartiet har vi ansträngt oss\r\natt inte upprepa yrkanden under mandatperioden. Det\r\ngör att vi har våra yrkanden i vissa betänkanden, och i\r\nandra betänkanden har andra partier lagt fram liknan-\r\nde eller motsvarande yrkanden.\r\nVi har också väntat väldigt länge på den aviserade\r\nmiljöpropositionen och därför inte motionerat om mål\r\noch riktlinjer för miljöpolitiken. Vi har inte heller\r\nupprepat tidigare motionskrav om miljön i Östersjön,\r\nom oljeborrning i Skagerrak, om buller eller miljöar-\r\nbetet i EU, för att nämna några områden. Detta har vi\r\nredovisat i ett särskilt yttrande. För att för vår egen\r\nskull få en någorlunda konsekvent hantering kommer\r\nvi att avstå i voteringarna om frågor där vi agerat\r\ntidigare under mandatperioden.\r\nDet finns en oreda som faller på regeringens an-\r\nsvar. Man har lagt mycket få propositioner över hu-\r\nvud taget under mandatperioden. I stället har man\r\nredovisat skrivelser och samlat många olika områden i\r\nsamma skrivelse. Det har i sin tur lett till spretiga\r\nbetänkanden och litet underliga debatter här i riksda-\r\ngen. Trots det har vi nio reservationer fogade till det\r\nhär betänkandet som härrör från egna motionsyrkan-\r\nden. I tre reservationer stöder vi Miljöpartiet. Jag vill\r\nkort kommentera några av reservationerna.\r\nI reservation 7 föreslår vi att regeringen skall in-\r\nrätta ett nationellt samrådsorgan för det fortsatta\r\nAgenda 21-arbetet. Efter uppföljningsmötet i New\r\nYork och efter det att kommuner lagt fram sina Agen-\r\nda 21-rapporter är arbetet på väg att stanna av i\r\nmånga kommuner. Dels har man inte pengar, dels får\r\nman inget centralt stöd. Det råder stor brist på centra-\r\nla informationsinsatser, vilket man också konstaterade\r\ni den nationalrapport som skrevs i anslutning till New\r\nYork-mötet.\r\nEn studie visar att bara 6 % av Sveriges befolk-\r\nning känner till begreppet Agenda 21, och det är fak-\r\ntiskt ett misslyckande. Detta gör att vi förelår att man\r\nskall bilda ett Agenda 21-forum för samlade informa-\r\ntionsinsatser. Vi har också, som en parentes, i våra\r\nekonomiska motioner anslagit medel för att alla\r\nkommuner skall ha möjlighet att anställa Agenda 21-\r\nrådgivare.\r\nCentern har en snarlik reservation, men där har\r\nman mer pekat på behovet av frikommuner, och det\r\nhar vi inte velat stödja. Därför kommer vi inte att\r\nkunna rösta för den reservationen.\r\nNär det gäller klimatfrågorna har vi en gemensam\r\nreservation med Centern och Miljöpartiet. Det har\r\nsagts tidigare i debatten att vi kräver en handlingsplan\r\nför hur vi i Sverige skall ta vårt ansvar för klimatkon-\r\nventionen och minska hotet mot vårt klimat. Vi vet att\r\ndet beslut man fattade i Kyoto är långt ifrån tillräck-\r\nligt. Men vi vet också att bara 0,2 % av koldioxidut-\r\nsläppen kommer från Sverige. Totalt sett kommer\r\nutsläppen in från andra håll. Det hindrar inte att det\r\nfinns ett stort behov av en plan för hur vi skall minska\r\nde svenska utsläppen. Vi har också ett ansvar för att\r\nse till att vi kan leva upp minst till den överenskom-\r\nmelse man kom fram till i Kyoto.\r\nDet var intressant att lyssna till duellen mellan\r\nGöte Jonsson och Lennart Daléus. Göte Jonsson ha-\r\nkade upp sig på produktionen av fossila bränslen.\r\nMen det stora problemet är ju konsumtionen. Om vi\r\nslutar att konsumera så mycket fossila bränslen, t.ex. i\r\ntrafiken, och hushållar med energin, behöver det inte\r\nproduceras så mycket fossila bränslen.\r\nReservation 34 handlar om behovet av en kemika-\r\nliestrategi inom EU. Det finns mycket att säga om den\r\nökande mängd kemikalier vi lever med i dagens hög-\r\nteknologiska samhälle. Vi vet faktiskt väldigt litet om\r\nde sammantagna riskerna med kemikalier. Här borde\r\nfaktiskt försiktighetsprincipen få gälla.\r\nDet finns en bred enighet om att EU:s kemikalie-\r\nlagstiftning är alldeles för trubbig och dålig. Eftersom\r\nkemikaliereglerna inom EU är totalharmoniserade\r\ninnebär de en väldig broms för ett progressivt miljö-\r\narbete. Om försiktighetsprincipen och miljögarantin\r\nskulle få verka fullt ut, skulle det kanske vara möjligt\r\nför ett enskilt land att gå före och tillämpa hårdare\r\nregler. Men den möjligheten är i princip uttömd. Där-\r\nför måste Sverige våga ta strid för de svenska regler-\r\nna, som är hårdare, gärna tillsammans med andra\r\nprogressiva länder ta strid också i EG-domstolen för\r\natt driva den strategi som går längre än EU:s.\r\nFru talman! Jag stöder naturligtvis samtliga reser-\r\nvationer som vi står bakom, men för tids vinnande\r\nyrkar jag bifall till reservationerna 7, 11 och 34.</pre><pre>Anf.  170  LENNART DALÉUS (c) replik:\r\nFru talman! Bara en kort fråga. Maggi Mikaelsson\r\nsade att den förra regeringen lade fram en miljöbalk\r\nutan att ha målen klara för sig. Det är väl med all\r\nrespekt inte alldeles riktigt. Vi gjorde det för den\r\nnuvarande regeringen förmodligen litet originella att\r\nvi först utarbetade ett antal mål. Mot slutet av man-\r\ndatperioden kom sedan medlen i form av ett förslag\r\ntill en lagtext som vi visste inte skulle kunna behand-\r\nlas under den riksdagen eftersom vi lade fram det\r\nsommaren före valet.\r\nMaggi Mikaelsson vet väl att i kretsloppsproposi-\r\ntionen, för att ta ett exempel, angavs mycket tydligt\r\nsådana mål som man faktiskt arbetar med även i dag.\r\nMaterialet från Rio som vi känner väl i form av kon-\r\nventioner om biologisk mångfald och klimat, för att ta\r\nett annat exempel, eller det material som presentera-\r\ndes i riksdagen vad gäller miljöfrågor och miljömål i\r\nanslutning till EU-medlemskapet. Visst lämnade vi\r\nmot slutet av mandatperioden, vid sidan av tunga\r\nsakfrågor som nationalstadspark och andra i vilka vi\r\nbåde antog målen och fattade besluten, många tydliga\r\nmål och medel som lever vidare. Jag tror att det var\r\nså.</pre><pre>Anf.  171  MAGGI MIKAELSSON (v) re-\r\nplik:\r\nFru talman! Jag konstaterar bara att även Lennart\r\nDaléus står bakom texten i utskottsbetänkandet, där\r\ndet står att man i samband med riksdagens beslut\r\nvåren 1991 hade en heltäckande genomgång av de\r\nmiljöpolitiska frågorna. Vi har inte tagit upp diskus-\r\nsionen om målsättningarna under den borgerliga re-\r\ngeringsperioden. Jag förutsätter att Lennart Daléus\r\ndelar det som står i utskottsbetänkandet.</pre><pre>Anf.  172  LENNART DALÉUS (c) replik:\r\nFru talman! Det Maggi Mikaelsson säger om 1991\r\ngäller den proposition som dåvarande miljöminister\r\nBirgitta Dahl presenterade och som också behandla-\r\ndes och antogs i riksdagen. Man kan säga att det var\r\nen korrekt hantering. Det jag invände mot, fru talman,\r\nvar när Maggi Mikaelsson sade att det under den förra\r\nmandatperioden inte presenterades några mål utan\r\nbara medel i form av ett miljöbalksförslag sommaren\r\nföre valet 1994. Det jag vill peka på är att det under\r\nden förra perioden antogs ett antal mål som leverera-\r\ndes till riksdagen i form av kretsloppsförslag, förslag\r\nnär det gäller biologisk mångfald, klimathantering,\r\nmålsättningarna när det gäller EU-medlemskapet. Det\r\nsaknades inte mål under den förra mandatperioden.</pre><pre>Anf.  173  MAGGI MIKAELSSON (v) re-\r\nplik:\r\nFru talman! Nej, jag sade nog inte att det saknades\r\nmål. De mål som riksdagen har fastställt gäller tills\r\nman fastställer nya mål. Det jag sade var att vi i be-\r\ntänkandetexten har redovisat att en fullständig ge-\r\nnomgång av miljöpolitikens mål och medel gjordes\r\nsenast 1991.</pre><pre>Anf.  174  GUDRUN LINDVALL (mp):\r\nFru talman! Jag kan som tidigare debattörer här\r\nbara beklaga att vi inte har fått en miljöproposition\r\nsom vi hade kunnat debattera i kammaren innan\r\nsommaren inträder. Det kanske viktigare är att disku-\r\ntera det vi har skrivit i betänkandet så att vi inte låter\r\nsom ett gäng rättshaverister.\r\nDet har alltså väckts en mängd miljömotioner i\r\nriksdagen under den här mandatperioden, många från\r\nMiljöpartiet. Man hade kunnat rösta igenom många av\r\nmiljömotionerna om man hade velat. Regeringen har\r\ninte ens egen majoritet i dag. Så hade det funnits en\r\npolitisk vilja hade vi visst kunnat göra mycket under\r\nmandatperioden med hjälp av de motioner som fram-\r\nlagts. Jag kan bara konstatera att vi i de allra flesta\r\nfall fått reservera oss. En majoritet av partierna har\r\nvalt att passa eller helt enkelt haft en annan uppfatt-\r\nning än Miljöpartiet i miljöpolitiken.\r\nI det här betänkandet behandlas alltså en rad mo-\r\ntioner. Vi har precis som en del andra partier valt att\r\ninte lägga så många grundläggande motioner i miljö-\r\npolitiken under det här året, just därför att vi sparat\r\ndet till den miljöproposition som vi alla trodde skulle\r\nkomma någon gång i början på det här året. Det är\r\nockså därför som vi i det här betänkandet kanske inte\r\nhar alla de synpunkter på miljöområdet som vi skulle\r\nvilja redovisa. Men vi har i alla fall förhoppningsvis\r\nen möjlighet att skriva en motion på den proposition\r\nsom så småningom dyker upp och kan i alla fall för\r\nväljarna tala om hur vi vill i miljöpolitiken. Natur-\r\nligtvis hade det varit bättre att kunna föra en diskus-\r\nsion här om vad det hela skall mynna ut i.\r\nJag tänker kort beröra en del av det som tas upp\r\nhär och där vi har haft motioner. Många talar om att\r\nvi i Sverige skall ägna oss åt kärnverksamheter. För\r\nMiljöpartiet är miljöpolitiken en definitiv kärnverk-\r\nsamhet. För framtiden tror jag att just miljön är en\r\nnödvändig kärnverksamhet för att de förutsättningar\r\nsom skall finnas för livet på den här planeten skall\r\nfinnas kvar. Jag har hört alltfler miljödebattörer som\r\nnu börjar känna en mycket stor uppgivenhet.\r\nVi som tog hela dagen på oss och var på den kon-\r\nferens i Uppsala som Artdatabanken hade i förra\r\nveckan kunde höra hur Thorleif Ingelöf, som är en\r\nmycket positiv människa, nu börjar känna sig uppgi-\r\nven och negativ. Han kan konstatera att alltfler arter i\r\nSverige börjar bli trängda. Den biologiska mångfal-\r\nden har aldrig varit så trängd som nu, påstår han och\r\nmånga med honom. Man kan säga att 20 % av de\r\nbedömda arterna i Sverige finns i dag på listor för\r\nhotade arter. Det är en hög siffra. Man kan se att det\r\nstämmer världen över: ju större kunskapen om arter\r\nblir, desto fler arter vill man föra upp på hotlistor.\r\nJag har hört många gånger i miljöpolitiken att man\r\ninte skall tala om det negativa som sker, utan man\r\nskall snarare vara positiv. Men man måste också be-\r\nrätta det som forskarna kommit fram till. Annars har\r\nvi ingen som helst möjlighet att rätta till det hela.\r\nI Miljöpartiet menar vi att det inte går med bara\r\nvackra ord. Ekologisk hållbarhet är ett ord som alla\r\npartier kan säga nu, men vi kan se att det är mycket få\r\nav de beslut som fattas som faktiskt leder dit. Mycket\r\nav de julklappspengar som regeringen nu delar ut\r\nanser vi inte går till objekt som ökar den ekologiska\r\nhållbarheten för framtiden. En del av dem är det vi\r\nförr kallade för ROT-pengar till ombyggnad av bostä-\r\nder. Det finns dock saker som är bra, det kanske jag\r\nskall säga. Vi i Miljöpartiet är mycket glada över att\r\nvi fick igenom att en del av de pengarna kan gå till\r\nmiljösanering av det som gamla miljösynder förorsa-\r\nkat. I min kommun har vi fått drygt 30 miljoner till\r\nsaneringen av sjön Turingen, där det finns 250 kilo\r\nkvicksilver. Det vill jag tacka för.\r\nPå det hela taget finns det många områden som det\r\ninte har gjorts några satsningar på. Miljöpolitiken\r\nhänger ju intimt ihop med den ekonomiska politiken.\r\nNaturligtvis är det så att de två partier som tillsam-\r\nmans lagt fram de ekonomiska propositionerna måste\r\nta sitt ansvar. Centern och socialdemokraterna har inte\r\nsatsat på miljöområdet. Vi har också förstått så små-\r\nningom att Centerpartiet inte ens samarbetat i miljö-\r\nfrågorna, utan där skall man, för att citera en här när-\r\nvarande riksdagsledamot, bara kritisera. Jag tycker att\r\ndet är ett mycket underligt ställningstagande. Jag kan\r\nsäga att för oss i Miljöpartiet är det självklart att sam-\r\narbeta i det som är hjärtefrågor. Det kanske är lika-\r\ndant för Centerpartiet. Därför har man samarbetat just\r\ni jordbruksfrågor.\r\nFrån Miljöpartiets sida har vi varje gång det har\r\nfunnits möjlighet att satsa pengar verkligen satsat stort\r\npå det som behövs, nämligen på Naturvårdsverket och\r\npå inköp av ur- och naturskogar. Vi ligger fortfarande\r\ndrygt 700 miljoner över regeringen när det gäller\r\nsatsning på att kunna sätta av biotoper så att vi kan\r\nspara den biologiska mångfalden, som i dag är så hårt\r\nträngd. Vi ligger drygt en miljard över regeringen\r\ntotalt i satsningar på det utgiftsområde som gäller\r\nallmän miljö. Vi har andra satsningar, t.ex. allergisa-\r\nnering som vi också anser är en miljöfråga.\r\nI det här betänkandet är det ett antal frågor som vi\r\nvill lyfta fram. Frågan om miljöpolitikens hela inrikt-\r\nning förutsätter jag att vi får återkomma till i den\r\nremissdebatt som jag förmodar ändå kommer att bli\r\nav när regeringens miljöproposition kommer. Jag kan\r\nsom en kuriositet tala om för fru talmannen att vi har\r\nstött en av fru talmannens motioner som handlar om\r\nmiljöavgifter på kvicksilver i amalgam. Tyvärr är vi\r\nensamma på den reservationen. Det var en mycket bra\r\nmotion.\r\nVi har också lyft fram klimatfrågorna tillsammans\r\nmed andra partier. Vi har en motion den här gången\r\nom Östersjön där vi kan se att utvecklingen tyvärr inte\r\när positiv.\r\nHär är vi också ensamma. Jag har förstått att\r\nVänsterpartiet inte tänker stödja reservationen därför\r\natt man anser att man har agerat tidigare. Men jag kan\r\nockså tänka mig att det för andra partier kan vara\r\nsvårt att stödja detta. Man vet att 45 % av allt kväve\r\nsom rinner ut i Östersjön kommer från jordbruket,\r\n33 % kommer från avlopp och 14 % kommer från\r\nluften.\r\nNär vi börjar att titta på jord- och skogsbruk kan\r\nvi konstatera att det i dag inte sker en hantering som\r\nleder fram till våra miljömål, nämligen till en hållbar\r\nutveckling och sparande av biologisk mångfald. Då\r\nfaller partierna isär och har olika uppfattningar. Jag\r\nkan förstå att moderaterna och Centerpartiet, som\r\negentligen har rötter i bonderörelsen och mycket\r\nstarka bindningar dit, har mycket svårt att agera i\r\nfrågor där man börjar titta på jord- och skogsbruk. Jag\r\nkänner ofta att det är i de frågorna som det brister.\r\nDär kan vi inte längre ha ett samarbete, och eftersom\r\ndessa frågor är så essentiella för miljöarbetet är det\r\nstora delar av miljöområdet som dessa partier inte\r\nagerar i.\r\nÖstersjön är ett hav som fortfarande är mycket\r\nträngt. Vi ser en förändring i den biologiska mångfal-\r\nden. Man kommer inte till rätta med M 74. På vissa\r\nställen börjar fisket att försvinna. Man diskuterar\r\nfiskeförbud. Många av de fåglar som finns i Östersjön\r\nklarar inte de ca 500 olagliga oljeutsläpp som före-\r\nkommer varje år. Det är problem med Östersjön, och\r\ndet finns all anledning att intensifiera insatserna. I\r\nSverige är man duktig på att släppa ut kväve. Vi är\r\nfaktiskt inte bättre än andra länder när det gäller re-\r\nning av kväve från jordbruk och från avlopp. Jag\r\nyrkar därför bifall till reservation 14.\r\nVi har också tagit upp kemikaliearbetet. Vi har\r\ngång på gång fått avslag på våra motioner och förslag\r\njust med hänvisning till sittande utredningar eller att\r\ndet skall komma en proposition. Här har regeringen\r\nsvikit. Det skedde ingenting under den borgerliga\r\ntiden, det vet vi. Naturskyddsföreningen, som utvär-\r\nderade den borgerliga regeringens miljöpolitik, sade\r\natt man i bästa fall kunde säga att det hade stått stilla,\r\nmen om man skulle vara ärlig hade det gått bakåt. Det\r\när naturligtvis beklämmande att vi gång på gång hän-\r\nvisas till det beslut som fattades 1991. Efter det har\r\ndet stått stilla på kemikalieområdet. Det finns inte så\r\nmånga framgångar att skryta med.\r\nDessutom blir det mycket svårare att gå före efter\r\ndet beslut som vi fattade i dag om Amsterdamfördra-\r\nget. EU drar till tumskruvarna rejält för de länder som\r\nskulle vilja gå före och fasa ut användning av kemi-\r\nkalier. Vi menar från Miljöpartiet att vissa kriterier\r\nskall räcka för att kemikalier skall börja fasas ut.\r\nMånga kemikalier är lika och är de mutagena, cance-\r\nrogena och biackumulerande, då hör de inte hemma i\r\nett ekologiskt hållbart samhälle och bör fasas ut.\r\nDet är hög tid att börja att ta bort de värsta kemi-\r\nkalierna ur ett samhälle som vill gå fram emot ekolo-\r\ngisk hållbarhet. Men på det här området har det inte\r\nhänt någonting sedan 1991. Man har varit passiv i\r\navvaktan på att vi skall gå med i EU. Vi ställer oss\r\nbakom dessa reservationer och även reservation 23,\r\nmen för tids vinnande yrkar jag inte bifall till den.\r\nDet finns en reservation som jag vill yrka bifall\r\ntill. Här finns en möjlighet för dem som talar sig var-\r\nma för att PVC inte hör hemma i kretsloppssamhället.\r\nDet gäller reservation 27, som jag härmed yrkar bifall\r\ntill.\r\nDet sker en allt större import av avfall - även av\r\nPVC - från andra länder. Som exempel kan jag näm-\r\nna Söderenergi som ligger i min hemkommun Söder-\r\ntälje. Förra året sade man att man skulle elda 80 %\r\nbiobränslen under 1998. Men nu börjar det att komma\r\nin något som man kallar för kretsloppsbränslen. Nu\r\nvill man elda \"kretsloppsbränslen\" och bara 3 %\r\nbiobränslen. Vad är då kretsloppsbränslen? Jo, de kan\r\nbestå av både det ena och det andra. Det kan vara\r\ngummidäck, kontorsavfall, kreosotimpregnerade\r\nsliprar, PVC-plast, rötslam och - hör och häpna -\r\ntjäroljor från stenkol och brunkol som man kan köpa\r\nbilligt från östra Tyskland.\r\nKretsloppssamhället har alltså uppfunnit ett nytt\r\nord: kretsloppsbränslen. Detta känns oerhört oroande.\r\nVi i Miljöparitet anser att det måste bli ett stopp för\r\nimport av sopor, för detta är sopor som icke skall\r\nbrännas eftersom de innehåller en mängd kemikalier\r\nsom definitivt gör dem olämpliga som bränsle.\r\nHär har Centerpartiet som verkligen talar sig var-\r\nma om PVC - en av de få miljöfrågor som man dri-\r\nver, eftersom ett sådant inte påverkar bönderna så\r\nmycket - en chans att stödja en reservation. Jag yrkar\r\ndärför bifall till reservation 27 där man föreslår ett\r\nmoratorium för import av dylika sopor eller krets-\r\nloppsbränslen som absolut inte bör eldas och som\r\nabsolut inte skall importeras.\r\nSlutligen vill jag säga någonting om den biologis-\r\nka mångfalden som jag gång på gång här har diskute-\r\nrat. Jag är glad att ett parti - Vänsterpartiet - nu bör-\r\njar att ta dessa frågor litet mer på allvar.\r\nDet går utför med den biologiska mångfalden. Det\r\ngår utför för fåglar och insekter i det öppna åkerland-\r\nskapet. Det går också utför för de arter som finns i\r\nskogen. Det finns - vilket alla anser, men som ingen\r\nvill ta på allvar - ett behov av att skydda mer av ur-\r\noch naturskogen. Så litet som 4 % av skogen klassas i\r\ndag som naturskog och några få promille klassas som\r\nurskog. Så litet som 0,8 % är skyddad nedanför\r\nskogsodlingsgränsen, och det finns hela tiden ett tryck\r\npå avverkning.\r\nDet är oerhört beklämmande att regeringen och\r\nCenterpartiet inte har anslagit mer pengar för köp av\r\nskog för att skydda en biologisk mångfald som Sveri-\r\nge i många konventioner har förbundit sig att skydda.\r\nDet kan betraktas som en miljöskandal. Detta kommer\r\nni att få ställas till ansvar för. Jag hoppas att de miljö-\r\nintresserade människor som finns verkligen noterar att\r\ndet är två partier som inte har mäktat att anslå pengar\r\nför skydda den biologiska mångfalden. Jag yrkar\r\nbifall till reservation 41.\r\nFru talman! Jag vill avsluta med att säga att jag\r\nförutsätter att vi äntligen under den remissdebatt som\r\nkommer att hållas kan få möta miljöministern. Jag är\r\nglad att Miljöpartiet i alla fall har tagit sitt ansvar och\r\nhar - tillsammans med Vänsterpartiet - ställt upp\r\nunder den här mandatperioden och jobbat aktivt med\r\nmiljöfrågorna. Jag förutsätter att dagen den 3 juni, då\r\nvi skall debattera den nya miljöbalken, blir mycket\r\nintressant och innehållsrik. Den balken är jag stolt\r\növer.</pre><pre>Anf.  175  LENNART DALÉUS (c) replik:\r\nFru talman! Jag har som vanligt litet svårt att\r\nhantera det som Gudrun Lindvall säger. Jag har för-\r\ntvivlat försökt att hitta en logisk följd i resonemanget.\r\nMen jag har kommit fram till en iakttagelse: Center-\r\npartiet har inte samarbetat med regeringen när det\r\ngäller miljöpolitiken. Miljöpartiet har samarbetat med\r\nregeringen när det gäller miljöpolitiken. Den förda\r\nmiljöpolitiken är värd att kritisera - jag tror att be-\r\ngreppet skamlig förekom någonstans.\r\nFru talman! Då frågar man sig igen: Drar Gudrun\r\nLindvall någon slutsats av den resonemangskedjan?</pre><pre>Anf.  176  GUDRUN LINDVALL (mp) re-\r\nplik:\r\nFru talman! Vi vet ju hur Lennart Daléus lyssnar:\r\nselektivt. Jag sade: Jag är mycket glad att Miljöpartiet\r\nhar samarbetat med regeringen om miljöbalken.\r\nDet var nog nödvändigt för att vi skulle få en bra\r\nmiljöbalk. Centerpartiet var inbjudet att vara med och\r\nsamarbeta, men man avstod med motiveringen att\r\nman inte samarbetade om miljöpolitiken, för då skulle\r\nman bara kritisera.\r\nJag anser inte att detta är ett sätt att ta ansvar. Jag\r\nanser inte heller att det är att ta ansvar för miljöpoliti-\r\nken när man har skurit så mycket i budgeten när det\r\ngäller miljöpengar. Det är faktiskt inte något annat\r\nområde i budgeten som har fått vidkännas så stora\r\nbesparingar.\r\nVi från Miljöpartiet är naturligtvis mycket kritiska\r\ntill att det inte har avsatts pengar till skydd för urskog\r\noch naturskog. Vi är också mycket kritiska till att vi\r\nvarje gång har fått hjälpa till att rädda de pengar som\r\nhar varit avsedda för kalkning. Vi är också mycket\r\nkritiska till att Naturvårdsverket hela tiden har fått\r\nsina anslag nedskurna. Vi beklagar att det inte har\r\navsatts mera pengar för sanering av miljöskadade\r\nområden, för det behövs.\r\nCenterpartiet har samarbetat med regeringen och\r\nhar gång efter annan slagit sig för bröstet i den här\r\nkammaren, men det är bara att konstatera att det inte\r\nhar skett på miljöområdet. Miljöpartiet har samarbetat\r\nom miljöbalken, och det är jag stolt över.</pre><pre>Anf.  177  DAN ERICSSON (kd):\r\nFru talman! Riksdagen kommer i och med dagens\r\nbetänkande från jordbruksutskottet att rikta skarp\r\nkritik mot regeringens oförmåga att till riksdagen\r\nkomma med förslag om en samlad miljöpolitik. Det\r\nmåste kännas tungt att vara miljöminister och få den\r\nhär kritiken från riksdagsmajoriteten. Det måste också\r\nvara besvärligt för den som har fått den otacksamma\r\nuppgiften att från utskottsminoritetens sida försvara\r\nmiljöministerns och regeringens oförmåga i detta\r\navseende, så jag har förståelse för Åsa Stenbergs\r\nsituation.\r\nTidigare har oppositionen uttalat stark kritik mot\r\nregeringens hantering av miljöbalken. Från Miljösve-\r\nrige och från oppositionen har också mycket stark\r\nkritik uttalats mot den avlövning av miljöpolitiken\r\nsom miljöministern har ansvarat för.\r\nPå i stort sett alla de olika områdena inom miljö-\r\npolitiken har nedskärningar varit ett faktum. Detta\r\nsker, som har sagts här tidigare i debatten, under tiden\r\nsom miljöministern åker land och rike kring och delar\r\nut sina godispåsar i form av bidrag till olika, lokala\r\nprojekt. Det är nästan patetiskt, fru talman, att nästan\r\ndagligen ta del av de pressmeddelanden som skickas\r\nut från Miljödepartementet där man talar om vad\r\ndagens gåva innebär, i vilken kommun man har lagt 3,\r\n5 eller 10 miljoner. Sedan åker miljöministern dit,\r\nvisar upp sig och talar om att nu satsar regeringen\r\nlokalt här. På ett sådant sätt kan inte miljöpolitik\r\nbedrivas om man skall skapa trovärdighet, men dess-\r\nvärre är det den socialdemokratiska miljöpolitiken i\r\nsin prydno.\r\nDet hjälper inte att anslå medel till lokala investe-\r\nringar om inte miljöpolitiken hänger ihop och ansva-\r\nriga myndigheter får möjligheter att bedriva aktiv\r\nmiljöpolitik på alla de områden som berörs. Bakom\r\nen stor kuliss om att bygga om Sverige ekologiskt har\r\nregeringen faktiskt ansvaret för nedrustningen av\r\nmiljöpolitiken. Exemplen är många. Det har nämnts\r\nflera här i debatten.\r\nMan har försökt att avsevärt minska anslaget till\r\nkalkning för att förhindra försurningen, men riks-\r\ndagsmajoriteten förhindrade en alltför drastisk ned-\r\ndragning. Det har varit oförändrade anslag för natur-\r\nreservat och nationalparker, alltså anslag för att skyd-\r\nda den skyddsvärda skogen, trots de stora behov som\r\nhar påtalats. Nu, fru talman, i de yttersta av dagar ser\r\nvi en liten återställare på detta område i såväl\r\ntilläggsbudget som inför kommande budgetar. Man\r\nhar nu skuggat in ytterligare pengar för den delen,\r\nmen det är alldeles för litet.\r\nAnslagen för sanering av miljöförorenade områ-\r\nden har minskats. Man har varit senfärdig med att\r\ninföra en ny samlad miljöbalk, vilket är ett kapitel för\r\nsig som vi får anledning att återkomma till senare i\r\nvår. Man har haft en oförmåga att arbeta för att sluta\r\nkretsloppet stad-land. Man har visat senfärdighet med\r\neffektiva åtgärder mot oljeutsläpp i Östersjön. Resur-\r\nserna till länsstyrelsernas miljöenheter har dragits\r\nned, vilket minskat möjligheten att kontrollera att\r\nmiljölagstiftningen efterlevs. Man har haft framför-\r\nhandlade tillstånd från EU att öka koldioxidutsläppen\r\nsom nu ökar växthuseffekten. Det har skett neddrag-\r\nningar av forskningsresurser på miljöområdet. Ja, fru\r\ntalman, uppräkningen kan fortsätta väldigt länge.\r\nI stället för att satsa på en effektiv och långsiktig\r\nnationell miljöpolitik satsar regeringen s.k. projekt-\r\nmedel till projekt som kommer att avstanna den dag\r\ndå de särskilda ekonomiska medlen har tagit slut.\r\nFru talman! Till skillnad från denna politik har vi\r\nfrån kistdemokraternas sida konsekvent presenterat\r\nbudgetförslag och miljöåtgärder som syftar till en\r\nförstärkt miljöpolitik och sanering av den nationella\r\nmiljöskuld som Sverige har dragit på sig.\r\nI dagens betänkande behandlas ett antal fristående\r\nmotionsförslag. Jag vill speciellt lyfta fram ett områ-\r\nde, nämligen klimatfrågan som är mänsklighetens\r\nödesfråga. Om vi inte lyckas hejda fossilförbränning-\r\nen och därmed följande koldioxidutsläpp blir det en\r\nökad medeltemperatur på jordklotet. Med fortsatta\r\nföroreningar av lufthavet räknar man med en fortsatt\r\nmedeltemperaturförhöjning på en 1-3 ½ grader de\r\nnärmaste hundra åren. Detta innebär att havsytan\r\nkommer att stiga och att havsströmmarnas banor kan\r\nkomma att ändras. Oväder som orkaner blir vanligare,\r\ndessutom med ökad styrka. Över hela världen kom-\r\nmer vädret att bli mer extremt. Torka, översvämning-\r\nar och värmeböljor väntas öka. Uppräkningen av\r\neffekter till följd av klimatförändringarna kan göras\r\nlång.\r\nFör att förhindra en utveckling i enlighet med\r\ndetta scenario måste alla länder, också Sverige, ta\r\nansvar för att hejda utsläppen av koldioxid. Vi kan\r\ninte tillåta ökade utsläpp inom vare sig energi- eller\r\ntransportsektorn. Tvärtom måste ett kraftfullt hand-\r\nlingsprogram - som vi har pläderat för i flera år - för\r\natt minska utsläppen upprättas och genomföras. Det\r\nhandlar om utfasning av fossilbränslen i såväl energi-\r\nproduktionen som transportsektorn. Det handlar om\r\nbegränsning av etanavgång, åtgärder för att öka kol-\r\nbildningen samt återvinning och, om möjligt, lagring\r\nav koldioxid.\r\nRegeringen har nu av EU utverkat tillstånd att\r\nbryta internationella klimatöverenskommelser och\r\ndärmed öka utsläppen med 5 %. Färska siffror om\r\nutsläppen från Sverige visar att ökningen kan komma\r\natt bli ännu större. Detta går stick i stäv med riksda-\r\ngens beslut att stabilisera koldioxidutsläppen till år\r\n2000 för att därefter få en minskning.\r\nDen enda fråga som jag vill ställa till Åsa Sten-\r\nberg, som är Socialdemokraternas representant, är:\r\nVarför har vi denna femprocentiga ökningsmöjlighet?\r\nJag har försökt att få ett besked av miljöministern i\r\ntidigare debatter, men jag måste säga att svaren inte\r\nhar varit precis glasklara. Skulle inte Åsa Stenberg\r\nhär i dag kunna säga att det här inte är aktuellt, att vi\r\nkommer att meddela EU att vi inte skall ha de fem\r\nprocenten, att vi avstår från detta. Det vore ett tydligt\r\nbesked om att Sverige fortsättningsvis skall bli tydli-\r\ngare i klimatfrågan och att vi skall verka för att be-\r\ngränsa utsläppen.\r\nVi måste nu få till stånd en nationell samling för\r\natt kunna nå en brytpunkt där vi minskar vår koldiox-\r\nidavgång. Ett tydligt handlingsprogram, som omfattar\r\nalla de sektorer som kan komma att beröras, bör utar-\r\nbetas. Det handlar om såväl nationella som regionala\r\noch globala frågeställningar. Ett samlat klimatpolitiskt\r\nhandlingsprogram bör fastställas av riksdagen. Rege-\r\nringen bör för dess genomförande upprätta ett särskilt\r\nsekretariat för klimatfrågorna.\r\nI detta sammanhang vill jag under mom. 9 beträf-\r\nfande klimatfrågor yrka bifall till motion Jo757, yr-\r\nkandena 1 och 2. Som fru talman vet är kristdemokra-\r\nterna inte representerade med ordinarie ledamot i\r\njordbruksutskottet. Det är därför jag får framställa\r\nvåra yrkanden här. Om våra yrkanden faller kommer\r\nvi att stödja reservation 11 under samma moment, för\r\nden följer delvis upp den kristdemokratiska motionen.\r\nI övrigt stöder vi reservation 13, som handlar om\r\nÖstersjön. Vi har i denna fråga lagt fram ett antal\r\negna förslag som inte behandlas i det här samman-\r\nhanget. Vidare stöder vi reservation 36, som handlar\r\nom retursystemet för burkar, också de som importe-\r\nras. Detta är en fråga som vi i flera sammanhang har\r\nengagerat oss i.\r\nFru talman! Det finns flera reservationer som vi\r\nhar stark sympati för, och om det hade blivit omröst-\r\nningar om dem skulle vi kanske ha backat upp dem.\r\nJag vill under ytterligare ett moment yrka bifall,\r\nnämligen under mom. 39 där jag vill yrka bifall till\r\nmotion K715, yrkande 5, om fler majoritetsbeslut i\r\nEU till gagn för miljön.\r\nJag såg i går en intervju med utrikesministern där\r\nhon bejakade denna inställning. Det är en ny position\r\nfrån regeringens sida som jag välkomnar. Dagens\r\ndebatt om Amsterdamfördraget bekräftar att man är\r\npå väg i denna riktning. Det är helt nödvändigt att nu\r\nanvända EU som ett instrument i miljöns tjänst. På så\r\nsätt kan vi effektivare komma åt de gränsöverskridan-\r\nde miljöproblemen.\r\nI övrigt står vi givetvis bakom de kristdemokratis-\r\nka motionsförslagen men avstår från att yrka bifall till\r\ndem.\r\nTill sist, fru talman, hade jag tänkt gratulera Len-\r\nnart Daléus eller snarare Centern och dess valbered-\r\nning till ett bra förslag i partiledarfrågan. Men jag\r\nblev litet bekymrad när jag hörde Daléus inlägg här.\r\nJag tycker att det var litet synd att han som ordförande\r\ni jordbruksutskottet flyttade fokus från dagens betän-\r\nkande, som faktiskt är en mycket skarp vidräkning\r\nmed regeringens miljöpolitik, till att diskutera en för\r\ndagen aktuell rapport som berör OKG och O2:an. Jag\r\ntycker att det var litet synd.\r\nJag tyckte att Daléus, som är en hedervärd person\r\nsom brukar vara seriös i debatten, halkade litet snett i\r\nden här diskussionen. Det tycker jag var synd. Det\r\nblev litet oseriöst omkring den här säkerhetsrapporten\r\nom O2:an. Han sade att O2:an är mer osäker än Igna-\r\nlina och hävdade att det var en åsikt som SKI, alltså\r\nStatens Kärnkraftsinspektion, skulle ha.\r\nFru talman! Jag har läst de kommentarer som SKI\r\nhar gjort i det här sammanhanget. Jag måste säga att\r\nom SKI hade den uppfattningen att vi har reaktorer i\r\nSverige som är osäkrare än Ignalina, så tror jag fak-\r\ntiskt att SKI omedelbart skulle ingripa och stänga\r\nsådana reaktorer. Vi vet ju att man i Ignalina varken\r\nhar någon reaktorinneslutning eller den typ filteran-\r\nläggningar som finns i svenska reaktorer.\r\nJag tror ändå att det är en rätt så avsevärd skillnad\r\nvad gäller säkerheten vid såväl O2:an som vid andra\r\nsvenska reaktorer om en härdsmälta skulle inträffa\r\njämfört med vad som gäller för Ignalina. Det finns\r\nkanske ingen anledning att fördjupa den här diskus-\r\nsionen, men jag tycker att det var en litet olycklig start\r\natt komma in på ett något oseriöst spår i den här de-\r\nbatten.\r\nSäkerhetsfrågorna kring kärnkraften är viktiga.\r\nMen om vi för den diskussionen måste vi också ha\r\nordentligt på fötterna och veta vad vi talar om. Vi\r\nmåste ha fakta. Den rapport som publicerades i mor-\r\nse, och som det har förts en viss diskussion omkring\r\nunder dagen, kanske ändå måste få en något djupare\r\nanalys. Den måste kanske sättas in i sitt sammanhang\r\ninnan vi säger att vi har reaktorer i Sverige som är\r\nosäkrare än Ignalina.</pre><pre>Anf.  178  GUDRUN LINDVALL (mp) re-\r\nplik:\r\nFru talman! Jag tänkte höra om det går att få ett\r\nbesked av kd. Från Centern hörde jag ingenting om\r\nhuruvida man tänker stödja den reservation som\r\nhandlar om att vi vill att det skall bli stopp på import\r\nav sopor som bl.a. innehåller PVC för förbränning i\r\nSverige. Jag tänkte höra hur kd ställer sig till det. Vi\r\nkan titta på vad som sker i dag. På många ställen\r\nersätts ju biobränsle, som inte innebär något nettotill-\r\nskott av koldioxid, med sopor, som de facto ger ett\r\nnettotillskott av koldioxid - framför allt om det rör sig\r\nom plaster som är tillverkade av olja.\r\nDärför skulle jag vilja höra: Finns det någon möj-\r\nlighet att från kd få stöd för reservation 27? Jag skulle\r\nockså vilja höra: Innebär det som Dan Ericsson säger\r\natt det är omöjligt för kd att tänka sig skattesänkning-\r\nar på fossila bränslen - oljor och sådant - eftersom en\r\nskattesänkning med allt vi vet skulle kunna riskera att\r\nvi får en ökad förbränning av fossila bränslen?</pre><pre>Anf.  179  DAN ERICSSON (kd) replik:\r\nFru talman! Gudrun Lindvall hävdade ju i sitt an-\r\nförande att Miljöpartiet är det enda parti som har tagit\r\nupp miljöfrågorna under den här mandatperioden.\r\nOch, fru talman, mot bakgrund av att detta ju faktiskt\r\ninte är med sanningen överensstämmande tog det\r\nfaktiskt emot att säga att vi stöder den och den posi-\r\ntionen - även om jag delar många av de uppfattningar\r\nsom finns i olika motioner och reservationer som\r\nkommer fram här. Men mycket av detta är inga nyhe-\r\nter, fru talman. Det är gamla krav som har drivits av\r\nKristdemokraterna och av andra partier.\r\nDet gäller t.ex. den här avfallsfrågan. Jag kan\r\nupplysa Gudrun Lindvall om att jag har sysslat med\r\nden i flera år. Jag har faktiskt agerat och fått miljö-\r\nministern att driva den här debatten i EU så att vi får\r\nstopp på det här. Det handlar om anläggningar i Lin-\r\nköping och Norrköping som tar in det här. Jag har i\r\nkontakter med personer vid dessa anläggningar fått\r\ndem att säga att de skall fasa ut den här typen av im-\r\nport, för den är inte bra. Man skall satsa på biobräns-\r\nlen.\r\nDet här är ingen ny fråga, fru talman, även om\r\nGudrun Lindvall hävdar att det bara är Miljöpartiet\r\nsom driver miljöfrågorna.</pre><pre>Anf.  180  GUDRUN LINDVALL (mp) re-\r\nplik:\r\nFru talman! Jag hävdar att Miljöpartiet har lagt\r\nfram många miljömotioner. Det är bara att titta i sta-\r\ntistiken. Jag har inte sagt något om kd eller om hur\r\nmånga motioner ni har lagt fram. Jag har sagt att\r\nMiljöpartiet har lagt fram många miljömotioner som\r\nvi har fått avslag på.\r\nJag fick inget svar. Innebär det här, eftersom kd\r\nhar drivit denna fråga så länge, att ni nu kommer att\r\nstödja oss? För det som sker nu är en markant ökning\r\nav import av det som inom citationstecken kallas\r\n\"kretsloppsbränslen.\" Det är också många värmeverk\r\nsom går in med nya koncessioner för att t.ex. få elda\r\nden här tjäroljan från östra Tyskland, de här gum-\r\nmidäcken, de kreosotimpregnerade sliprarna osv. -\r\noch framför allt då sopor innehållande plast från\r\nTyskland. Är vi överens om att detta är felaktigt så\r\nkan jag inte förstå varför kd inte skulle kunna stödja\r\ndet här. Det viktigaste måste väl ändå vara sakpoliti-\r\nken?\r\nJag fick inte heller något svar på frågan om kd\r\ntycker att det är oacceptabelt att tänka sig sänkningar\r\nav skatter på fossila bränslen. Att jag frågar detta\r\nberor på att kd har gått ut och sagt att man vill sänka\r\nskatten på eldningsolja och diesel för bönder. Det\r\nskulle i så fall vara något som tvärt går emot vad man\r\ni övrigt säger; att man vill minska användningen av\r\nfossila bränslen för att därmed minska koldioxidut-\r\nsläppen. Jag väntar fortfarande på det beskedet.</pre><pre>Anf.  181  DAN ERICSSON (kd) replik:\r\nFru talman! Gudrun Lindvall kan ju fortsätta att\r\nförsöka examinera andra partier. Men jag tror att det\r\när litet svårt att få en seriös dialog och diskussion när\r\nman har som utgångspunkt att det egna partiet har den\r\nhela och fulla sanningen medan alla andra partier inte\r\nens tar upp frågorna, driver dem och lyfter fram dem.\r\nDet blir ingen konstruktiv dialog.\r\nSedan till de här sakfrågorna. Kommer vi att\r\nstödja? Det är precis som jag sade tidigare; vi har\r\ndrivit de här frågorna. Det är möjligt att reservatio-\r\nnerna är så utformade att det kan finnas formuleringar\r\ni dem som inte är okej. Jag skall titta närmare på detta\r\nför att se om vi vid en eventuell omröstning skall\r\nbacka upp just detta. Det är självklart. Vi vill ha stopp\r\nför den här verksamheten. Vi har inte lyckats få det.\r\nJag trodde att vi skulle ha kunnat komma längre, och\r\natt Anna Lindh skulle ha kunnat verka än hårdare för\r\ndetta i EU.\r\nSedan vill jag svara på frågan om detta med att\r\nsänka avgifter och skatter på fossilförbränning. Ja, fru\r\ntalman, det är ju det som blir litet problematiskt i en\r\ninternationell värld. Om vi sätter upp för höga skatter\r\noch avgifter så innebär det att vi flyttar ut det här till\r\nandra delar av världen. Då ökar förbränningen där.\r\nDet är precis det som exempelvis energidiskussionen\r\nhandlar om.\r\nVi kan ju föra en väldigt bra politik som minskar\r\nutsläppen här hemma i Sverige. Men om det leder till\r\natt vi får än större utsläpp och än mer förorenande\r\nämnen i Polen och Danmark som sedan väller in över\r\nSverige och bl.a. försurar våra skogar och vattendrag\r\nså är ingenting vunnet.\r\nJag tror att Gudrun Lindvall och Miljöpartiet fak-\r\ntiskt skulle ta till sig litet av det här. Det är det som är\r\nlitet av poängen med EU. Vi skall kunna använda EU\r\nsom ett instrument när det gäller de gränsöverskri-\r\ndande miljöproblemen så att vi inte flyttar ett problem\r\nfrån ett land till ett annat och förvärrar problemet.\r\nMen Miljöpartiet vet ju alltid allting bäst, och vi\r\nandra förstår inte så mycket. Så vi stannar väl diskus-\r\nsionen där.</pre><pre>Anf.  182  LENNART DALÉUS (c) replik:\r\nFru talman! Först vill jag ta upp frågan om vad vi\r\nskall prata om i dag. Det är en fråga som vi har haft\r\nuppe många gånger, fru talman. Vad skall riksdagen\r\noch riksdagens kammare ägna sig åt?\r\nNu har vi ett betänkande på bordet, Dan Ericsson,\r\nmen det sker ju också saker i omvärlden från tid till\r\nannan. Det sker saker i omvärlden som har att göra\r\nmed frågor som jordbruksutskottet i någon mening\r\nhar ansvar för. Det kan inte vara orimligt om det\r\nkommer upp en fråga som nästan dominerar nyhets-\r\nflödet i dag, och som rör sig inom vårt ämnesområde,\r\natt vi tillåter oss att ta litet i den när vi nu har en de-\r\nbatt som hör till det här utskottet.\r\nSedan kan det vara riktigt att man kan kvalificera\r\nen del resonemang. Det är klart att den totala säker-\r\nhetsanalysen när det gäller kärnkraften sträcker sig\r\növer allt från hur demokratiskt samhället är till risken\r\nför terrorverksamhet och mycket annat.\r\nJag skall dock inskränka mig till att återge vad\r\nSKI har sagt i dag, åtminstone i ett pressmeddelande\r\nsom jag har läst. Man redovisar IAEA:s rekommen-\r\ndation och gör ett konstaterande i fråga om de siffror\r\nsom i dag har blivit tydliga i debatten när det gäller\r\nO2:an. De siffrorna, genomförda som en probabilis-\r\ntisk säkerhetsanalys - det gäller diskussionen kring en\r\nhärdskadefrekvens - ligger för O2:an högre än\r\nIAEA:s rekommendationer. De ligger också över de\r\nmål som Sydkraft, som äger O2, själva har satt upp\r\nsom säkerhetsmål för reaktorn. Det tycker jag är all-\r\nvarligt, fru talman.\r\nDå får jag nästan ställa samma fråga till Dan\r\nEricsson som till den tidigare talaren: Drar min gamle\r\nvän från folkkampanjen, Dan Ericsson, i dag någon\r\nslutsats av detta vad gäller synen på den svenska\r\nkärnkraften?</pre><pre>Anf.  183  DAN ERICSSON (kd) replik:\r\nFru talman! Min avsikt med min korta kommentar\r\ni mitt anförande var just att få ett mer nyanserat utta-\r\nlande från Lennart Daléus, där han inte vidhöll att\r\nSKI hävdade att Oskarshamn 2 skulle vara sämre än\r\nIgnalina. Såvitt jag förstår av Lennart Daléus replik\r\nvar han mer nyanserad och utgick nog från det press-\r\nmeddelande som SKI har sänt ut. Precis som Daléus\r\nsäger var det jämförelserna mellan IAEA och de sä-\r\nkerhetsmål som Sydkraft självt har ställt upp för verk-\r\nsamheten som diskussionen handlade om och inte om\r\nen jämförelse med Ignalina.\r\nVi får när det gäller den PSA-siffra som nämns\r\nhär komma ihåg att det inte är helt givet att de här\r\nundersökningarna genomförs på liknande sätt runt om\r\npå olika reaktorer. Det jag ville säga var att även om\r\ndetta har dominerat nyhetsflödet och förtjänar att tas\r\nupp här i kammaren i dag måste man ha litet fakta på\r\nfötterna innan man gör den typen av litet oseriösa\r\nuttalanden som Daléus gjorde från talarstolen. Nu\r\ntyckte jag att han nyanserade sig. Det är jag tacksam\r\nför. Då kan vi föra en fortsatt seriös diskussion.\r\nSlutsatsen av detta är givetvis - jag skall svara på\r\nDaléus fråga - att vi måste ha en fortsatt diskussion\r\nkring säkerheten. Vi vet att kärnkraft, hur den än\r\nproduceras, innebär risker, det är självklart. I Sverige\r\nhar vi försökt att minimera detta på olika sätt, men det\r\nfinns alltid en risk kvar.\r\nMen vi har också en risk vad gäller den ökade kol-\r\nförbränningen. Det länder återigen Lennart Daléus till\r\nheder att han ändå har erkänt att avstängningen av\r\nBarsebäck den 1 juli, om den blir av, innebär ökad\r\nfossilbränsleanvändning. Vi från kristdemokraterna\r\nkan inte acceptera detta. Vi har en annan syn på detta\r\noch väger in klimatpolitiken väldigt tungt. Daléus gör\r\nen annan avvägning. Det har jag full respekt för.</pre><pre>Anf.  184  LENNART DALÉUS (c) replik:\r\nFru talman! Dan Ericsson går runt frågan. Det\r\nfinns en avancerad komponent i bedömningen av\r\nkärnkraftens säkerhet och säkerheten i reaktorer, en\r\ntung komponent som bl.a. hänger samman med elför-\r\nsörjning och sådana frågor. Det är PSA, en probabi-\r\nlistisk säkerhetsanalys, som bl.a. markerar för härds-\r\nkadefrekvensen. Den är en sådan komponent som man\r\nhar värderat Ignalina efter, men det finns annat också\r\nnär det gäller Ignalina. När man har gjort den värde-\r\nringen har man kommit fram till att siffrorna för Igna-\r\nlina är sådana att de litet försiktigt uttryckt kan utsätta\r\nverkets drift för kritik.\r\nOm nu siffrorna när det gäller en probabilistisk\r\nsäkerhetsanalys, PSA, för Oskarshamn 2 är likartade\r\neller sämre än siffrorna för Ignalina kvarstår ändå\r\nfrågan: Har kravet på att Ignalina skall stängas någon\r\nspegling i synen på de svenska reaktorerna? Skall de\r\nblågula reaktorerna behandlas med annan bomull?\r\nFinns det alltid resonemang bakom som kan säga att\r\nde är okej? Jag förstår inte Dan Ericssons resone-\r\nmang.</pre><pre>Anf.  185  DAN ERICSSON (kd) replik:\r\nFru talman! Jag måste själv erkänna att jag har\r\nsvårt att förstå Daléus, som jag tycker går runt litet.\r\nOm jag fick bestämma över Ignalina, fru talman,\r\nskulle jag stänga det omedelbart. Jag har varit på\r\nIgnalina så jag vet vad det handlar om. Jag vet vad\r\nSKI tycker om Ignalina. Jag vet vad säkerhetsexperter\r\nrunt om i världen tycker om Ignalina. Det är en själv-\r\nklarhet.\r\nProblemen, fru talman, är faktiskt att i förläng-\r\nningen av den energipolitik som Sverige nu har slagit\r\nin på kan det innebära att vi i Sverige bidrar till att\r\nskapa förutsättningar för Litauen att driva Ignalina\r\nvidare. Det är det som är det allvarliga. I stället för att\r\nhjälpa till så att de här reaktorerna kan stängas av och\r\nersättas med annan och bättre kraftproduktion kan det\r\nfaktiskt vara på det sättet att svensk energipolitik\r\nlandar i att öka fossilförbränningen. Det har faktiskt\r\nDaléus erkänt blir fallet, men också att vi förlänger\r\nanvändningen av Ignalina och andra kärnkraftsreakto-\r\nrer österut. Det kan inte ha varit Lennart Daléus avsikt\r\nmed energibeslutet. Dessvärre kan det bli effekten,\r\noch det beklagar jag.</pre><pre>Anf.  186  ÅSA STENBERG (s):\r\nFru talman! Jag börjar för säkerhets skull med att\r\nyrka bifall till jordbruksutskottets betänkande och\r\navslag på reservationerna 2-41.\r\nSom framgått av tidigare talare behandlar vi nu ett\r\nmotionsbetänkande, vilket innebär alla motionsyrkan-\r\nden om miljö som återstår från den allmänna mo-\r\ntionstiden förra året, inte mindre än 163 stycken. De\r\nspänner över ett brett område. Det är vattenvård,\r\nluftvård, kemikalier, buller, naturvård, avfall, miljöar-\r\nbetet i EU, m.m.\r\nEtt stort antal av motionerna tar upp frågor som\r\nhar behandlats tidigare under mandatperioden, t.o.m.\r\nflera gånger i vissa fall. I flera fall så sent som hösten\r\n1997. Dessa yrkanden avstyrks mot den bakgrunden.\r\nMånga av motionerna är av övergripande karaktär\r\noch tar upp mål och riktlinjer för miljöarbetet. Utskot-\r\ntet hänvisar i betänkandet till den miljöpolitiska pro-\r\nposition som aviserades att komma i slutet av april,\r\nvilket många har berört här i talarstolen. Den har\r\ntyvärr blivit försenad. Det pågår beredning för närva-\r\nrande i Regeringskansliet.\r\nSom Maggi Mikaelsson tog upp var förra gången\r\nriksdagen tog beslut om mål och riktlinjer för miljö-\r\npolitiken utifrån en heltäckande genomgång av miljö-\r\nfrågorna så tidigt som våren 1991, alltså före förrförra\r\nvalet. Sedan dess har riksdagen enligt det beslut som\r\nfattades då också varje år fått en redovisning av ut-\r\nvecklingen på miljöområdet. Senast vi fick en sådan\r\nredovisning var i höstas.\r\nRedan då konstaterade regeringen, liksom för öv-\r\nrigt utskottet, att det behövs nya och tydligare miljö-\r\nmål för att understödja och driva på arbetet för en\r\nhållbar utveckling.\r\nRent allmänt vill jag gärna säga att jag är glad\r\növer att det trots allt finns en ganska god överens-\r\nstämmelse bland de flesta partier kring hur miljöfrå-\r\ngorna skall drivas här i den svenska riksdagen, möjli-\r\ngen med undantag för moderaterna.\r\nMiljöfrågorna är oerhört väsentliga för kommande\r\ngenerationer och måste drivas internationellt. Då är\r\ndet självklart mycket lättare om regeringen har en\r\nstark majoritet i ryggen i det internationella arbetet.\r\nInnan jag kommenterar några av reservationerna,\r\nfru talman, vill jag anknyta till den debatt och de\r\nbeslut som föregått detta ärende, nämligen Amster-\r\ndamfördraget. Där klarläggs att hållbar utveckling är\r\nett grundläggande mål för EU. Där flyttas positioner-\r\nna fram när det gäller att driva en aktiv miljöpolitik.\r\nHär har den svenska regeringen agerat pådrivande.\r\nSå skulle jag vilja säga någonting om miljöpoliti-\r\nkens inriktning, eftersom det väldigt mycket har\r\nhandlat om formerna för politiken, när propositionen\r\nkommer och inte kommer. För mig är det viktigare att\r\ndet blir en bra proposition.\r\nOm man ser bakåt en generation - en generation\r\när väl ca 25 år - kan man säga att det har hänt ganska\r\nmycket sedan 1970, 1971, 1972. De svenska sva-\r\nvelutsläppen har minskat med 90 %. PCB-halterna i\r\nfåglar och fiskar har minskat med mer än 80 %.\r\nKvicksilverutsläppen har minskat med mer än 95 %.\r\nLuften i tätorterna har blivit bättre tack vare minskade\r\nutsläpp från bilar och industrier. Vi kan alla räkna upp\r\nen mängd exempel på vad som har blivit bättre.\r\nErfarenheterna av de här 25 åren visar vilka otro-\r\nliga möjligheter det finns. Vi skall naturligtvis inte\r\nblåsa faran över. Fortfarande sprids det farliga kemi-\r\nkalier med varor, vindar och vatten. Fortfarande ökar\r\nkoldioxidutsläppen i världen. Oanade krafter spelar\r\nmed jordens klimat.\r\nEftersom vi har orkat med så mycket under de 25\r\når som har gått, känner jag ändå en optimism att vi\r\nframåt också kan göra en hel del. Jag skulle vilja peka\r\npå några saker jag tror att det är nödvändigt att vi gör.\r\nVi måste fortsätta att minska industriutsläppen. Mil-\r\njöbalken innebär skärpta lagkrav och bättre tillsyn.\r\nMed hjälp av ny teknik och tillsammans med att före-\r\ntagen tar större ansvar kan vi så småningom nå nol-\r\nlutsläpp.\r\nVi måste sluta sprida farliga kemikalier. Vi måste\r\nminska avfallsberget. Vi måste minska miljöpåverkan\r\nfrån trafiken ytterligare. Vi måste minska jordbrukets\r\noch skogsbrukets miljöpåverkan. Vi måste givetvis\r\nfortsätta arbetet i EU med försurningsstrategin och\r\nkemikaliestrategin. Vi måste jobba vidare med arbetet\r\nför en ekologiskt hållbar utveckling.\r\nVi måste vidareutveckla samarbetet i Östersjöre-\r\ngionen. Då är det välkommet med den extra miljard\r\nsom har aviserats i vårpropositionen kring Östersjö-\r\nfrågorna.\r\nFru talman! Jag vill något kommentera vad som\r\nhar sagts i dag. Göte Jonsson raljerade med de lokala\r\ninvesteringsbidragen. Även Dan Ericsson var inne på\r\nsamma linje. Ni tyckte att det var larvigt att åka runt\r\noch dela ut bidrag. De projekt som nu kommer i gång\r\nrunt om i landet har sin upprinnelse i det arbete för\r\nAgenda 21 som har pågått i kommunerna sedan Rio-\r\nkonferensen. I och med att kommunerna har haft\r\nmöjlighet att leda arbetet har det i sin tur lett fram till\r\nprojekt som alla i kommunerna känner sig delaktiga i.\r\nDet blir litet oseriöst att raljera med dessa frågor i\r\nriksdagen. Det kommer att bli många fina projekt.\r\nSysselsättningen kommer att öka, och näringslivets\r\nutveckling kommer att drivas på.\r\nJag tror att Göte Jonsson i själ och hjärta vet att de\r\n5,4 miljarderna - ytterligare 2 miljarder har aviserats\r\ntill 2001 - inte är några miljöpengar. Det är pengar\r\nsom skall stimulera sysselsättningen. Förr om åren lät\r\nvi bygga hamnar, vägar och hus för att stimulera sys-\r\nselsättningen. Nu har vi valt att bygga ett ekologiskt\r\nhållbart Sverige. Pengarna används både för att skapa\r\nsysselsättning och samtidigt gå i rätt riktning miljö-\r\nmässigt.\r\nGöte Jonsson försökte lura in mig i att diskutera\r\nmiljöbalken. Den kommer jag inte att debattera i dag.\r\nGöte Jonsson får återkomma till den frågan och\r\nföljdlagstiftningarna den 3 juni.\r\nProblemet med målen i dag är inte att det inte\r\nfinns några mål. Enligt Daléus finns det inga mål, och\r\nvi väntar på miljöpropositionen. Då äntligen kommer\r\nmålen. Men det finns många mål. Jag har refererat till\r\nde mål som fastställdes 1991. Sedan har Lennart\r\nDaléus själv nämnt kretsloppspropositionen från den\r\nborgerliga regeringstiden. Problemet med målen är att\r\nde är många och spretar åt alla håll.\r\nFru talman! Det faktum att miljöministern inte är\r\nhär i dag beror inte på nonchalans eller ovilja till\r\ndebatt. Hon är i USA och undertecknar Kyotoproto-\r\nkollet. Den miljöpolitiska propositionen skall läggas\r\nfram inom kort. Den har tyvärr inte lagts fram på\r\nriksdagens bord än. Men ni som ingick i den borgerli-\r\nga regeringen borde använda er av litet självkritik.\r\nInte alla propositioner under den tiden lades fram på\r\nexakta datum. Detta är ett viktigt arbete, och det krä-\r\nver att det inte blir något hastverk.</pre><pre>Anf.  187  GÖTE JONSSON (m) replik:\r\nFru talman! Jag tycker att den kritik som majorite-\r\nten riktar mot regeringen är utomordentligt välbefo-\r\ngad.\r\nVad beror förseningen på, Åsa Stenberg? Jag är\r\nrädd för att förseningen beror på att kvaliteten på\r\npropositionen är undermålig. Om det råder så olika\r\nuppfattningar i departementet att man inte har kunnat\r\ntidsberäkna hur lång tid det tar att ta fram en proposi-\r\ntion är risken att innehållet är dåligt. Det får vi se. Det\r\när ändå utomordentligt klandervärt att inte lägga fram\r\npropositionen när det har sagts utan att den skjuts upp\r\ngång på gång. Det är det vi har kritiserat.\r\nJag raljerar inte, Åsa Stenberg, med de lokala in-\r\nvesteringsbidragen. Jag tycker snarare att det hela är\r\ntragiskt. Åsa Stenberg säger att de inte utgör miljö-\r\npengar utan är sysselsättningspengar. Det är precis så.\r\nDå är det tragiskt att vi har en regering som säger att\r\nman satsar 5 ½ miljard på lokala investeringspengar\r\npå miljön, ytterligare pengar kommer i denna budget.\r\nDå är det pengar som i själva verket är sysselsätt-\r\nningspengar.\r\nProblemet är: Är det sysselsättningspengar eller\r\nmiljöpengar? Vi vet att det inte är miljöpengar. Om\r\ndet är fråga om sysselsättningspengar, borde de ha\r\nanvänts på ett annat sätt.\r\nJag raljerar inte när jag tar hästen i Säffle som ex-\r\nempel. Det är snarare tragikomiskt. Det är väl inte\r\nsysselsättning för hästar som det här handlar om?\r\nLikadant är det i fråga om ett miljökafé i Arvika.\r\nDär finns redan kaféer. Det är snarare så att miljöka-\r\nféet slår ut andra kaféägare.\r\nGävle får en miljon för att experimentera med\r\ntygblöjor på förskolorna. Det är väl andra pengar än\r\nstatliga pengar till kommunerna som skall gå till så-\r\ndant? Det är tragiskt att prioritera på det sättet.</pre><pre>Anf.  188  ÅSA STENBERG (s) replik:\r\nFru talman! Jag tycker faktiskt att Göte Jonsson\r\nfortsätter att raljera. Han tar fram de exempel han\r\nfinner mest löjeväckande. Jag har inte läst på om just\r\ndessa exempel. Det finns inget projekt av den karaktä-\r\nren. Det är fråga om en mängd åtgärder som tillsam-\r\nmans bildar en helhet. Det handlar mycket om att\r\nbygga om till ett ekologiskt hållbart samhälle, så till\r\nvida att man blir mindre beroende av elenergi. Det\r\nhandlar om att kompostera och ta hand om avfall på\r\nannat sätt, m.m.\r\nJag tycker att det vore väldigt intressant att ha en\r\nseriös diskussion om vad som är bra. Detta är inte\r\nsysselsättningspengar eller miljöpengar. Vi har\r\nkommit på det kluriga att det går att åstadkomma två\r\nsaker med samma pengar. Det är bra för Sveriges\r\nutveckling. Det kommer att driva på företagen i den\r\nriktning vi vill. Vi vill att Sverige skall vara en spjut-\r\nspets mot ett ekologiskt hållbart samhälle. Sverige\r\nskall helst ligga före och därigenom få konkurrensför-\r\ndelar gentemot företag i andra länder.\r\nDet är absolut inte fråga om någon illvilja att pro-\r\npositionen inte har lagts fram. Den läggs fram om\r\nnågra veckor, och då får vi möjlighet att återkomma i\r\nen debatt.</pre><pre>Anf.  189  GÖTE JONSSON (m) replik:\r\nHerr talman! Jag tror inte att det är illvilja. Jag\r\ntror snarare att det är brist på kompetens. Det är inte\r\nmycket bättre det, i och för sig.\r\nJag återkommer till den prioritering som regering-\r\nen gör. När jag tar de här exemplen tar jag dem inte\r\nför att raljera. Jag tar dem därför att jag tycker att det\r\när så utomordentligt allvarligt när en regering hanterar\r\npengar på detta sätt. Det är allvarligt av två skäl.\r\nFör det första säger man att det ändå är Anna\r\nLindh som i stor utsträckning är ute och talar om de\r\nhär pengarna. Då är det miljöpengar!\r\nFör det andra säger fackliga representanter, när\r\nman talar med dem, att det är sysselsättningspengar.\r\nDet är inte både-och, Åsa Stenberg! Det är på väg\r\natt bli ingenting av det. Gör man på det här sättet, och\r\nblandar ihop som ni har gjort i det här sammanhanget\r\när det alldeles fel.\r\nVad som också är fel är att det ger tokiga signaler\r\nut till dem som har det faktiska ansvaret i de här\r\nsammanhangen. Varför skall man ge 540 miljoner\r\nkronor till komposteringshus åt en HSB-förening, när\r\nandra HSB-föreningar inte får det? Detta är sådant\r\nsom skall skötas inom ramen för det ansvar som både\r\nbostadsrättsföreningar och näringsliv har för att arbeta\r\nför ett bättre miljösamhälle.\r\nNu gör regeringen i stället så att man säger: Gör\r\ningenting! Vi ser till att ni får pengar genom staten!\r\nRegeringen motarbetar det normala, positiva miljöar-\r\nbetet med pengar som kunde användas betydligt bätt-\r\nre på annat sätt. Ta forskningen, som är en huvud-\r\nuppgift för staten! Ta inköpen av skog som skall räd-\r\ndas! Det finns en rad åtgärder där pengarna kunde\r\nanvändas bättre.\r\nRegeringen använder pengarna fel. Det är tragiskt.\r\nDet är inte fråga om att raljera - det är fråga om att\r\nkonstatera.</pre><pre>Anf.  190  ÅSA STENBERG (s) replik:\r\nHerr talman! Jag vill klart fastställa att de här\r\npengarna inte har tagits från miljöbudgeten. Det är\r\novedersägligt. Det kan Göte Jonsson inte komma och\r\nsäga. De har inte kommit från miljöbudgeten - alltså\r\när det inte rena miljöpengar. Det är pengar som kan\r\nanvändas på ett klokt sätt ute i kommunerna.\r\nJag rekommenderar Göte Jonsson att åka ut och\r\nträffa kommunalpolitiker i Sveriges kommuner -\r\ngärna partivänner till Göte Jonsson. I 99 % av alla\r\nkommuner är de nämligen väldigt positiva till just\r\ndetta förslag från regeringen.\r\nSlutligen vill jag framhålla en annan sak. Göte\r\nJonsson tog i sitt inlägg upp miljöforskningen som om\r\nden över lag hade fått mindre pengar. Det är inte sant.\r\nDen totala miljöforskningen har lika mycket pengar -\r\nkanske mer - än tidigare.</pre><pre>Anf.  191  MAGGI MIKAELSSON (v) re-\r\nplik:\r\nHerr talman! Jag begärde replik när Åsa Stenberg\r\ntog upp och hänvisade till att man nu i Amsterdam-\r\nfördraget hade lagt in hållbar utveckling som ett över-\r\ngripande och grundläggande mål. Det må vara bra att\r\ndet står som en målparagraf. Men Åsa Stenberg, och\r\nalla andra här också, vet att orden inte räcker. Det är\r\nfråga om vilka styrmedel man har. Där är EU:s för-\r\ndrag motsägelsefulla.\r\nÅsa Stenberg sade bl.a. att vi skall sluta sprida\r\nfarliga kemikalier. Det låter sig ju sägas - vi är många\r\nsom tycker det. Men EU:s kemikaliepolitik är total-\r\nharmoniserad, vilket gör att vi får in mängder med\r\nkemikalier som vi inte kan förbjuda oavsett om vi\r\ntycker att de är farliga eller inte.\r\nEtt annat exempel är regelverket om bevarandet av\r\nhotade djurarter. I nästa betänkande i kväll skall vi\r\ndiskutera svårigheterna att kunna stödutfodra verkligt\r\nhotade djurarter, som havsörn och fjällräv t.ex. Detta\r\nberor helt och hållet på EU:s regelverk.\r\nDetta är viktiga miljöfrågor, som visar att det inte\r\nräcker att skriva in några ord i grundfördraget, även\r\nom man inte skall se bort från det. Men det är styr-\r\nmedlen som är viktiga.\r\nVi i Vänsterpartiet är kritiska till hur pengarna an-\r\nvänds när det gäller den här ekofonden. Det är väldigt\r\nmycket pengar - 7,4 miljarder. Men detta är någon-\r\nting som varken Socialdemokraterna eller något annat\r\nparti här i riksdagen har möjlighet att diskutera för-\r\ndelningen och inriktningen av. Det är den största\r\nkritiken från Vänsterpartiets sida. Jag skall alltså\r\nspara den kritiken till regeringen. Det är ju den som\r\nsitter på de här pengarna.</pre><pre>Anf.  192  ÅSA STENBERG (s) replik:\r\nHerr talman! Det som jag tog upp angående Ams-\r\nterdamfördraget var naturligtvis övergripande. Men\r\njag tycker att det är väsentligt att vi har kommit så\r\nlångt att miljöfrågorna har den tyngd de har i fördra-\r\nget. Det var sämre förut. Det är viktigt att slå fast det.\r\nSedan måste vi naturligtvis jobba inom EU. Jag\r\ntror att vi dels i Sverige måste ha en kemikaliestrategi,\r\ndels också jobba för att den skall bli internationellt\r\nverksam - och i första hand då inom EU. Vi måste\r\nkunna jobba tillsammans för att få ned så många ke-\r\nmikalier som möjligt.</pre><pre>Anf.  193  MAGGI MIKAELSSON (v) re-\r\nplik:\r\nHerr talman! Självfallet är det viktigt att man job-\r\nbar internationellt med frågor som är gränsöverskri-\r\ndande, vilket problemet med kemikalier är.\r\nSamtidigt kan man konstatera att medlemskapet i\r\nEU har inneburit att mycket av det svenska miljöarbe-\r\ntet har stannat upp i en iver att vi skall kunna förändra\r\nhur det ser ut inne i EU. Det är ju lovvärt att försöka\r\nförändra och höja nivån i andra länder, men när det\r\nsamtidigt får konsekvensen att det nästintill blir stopp\r\ni Sverige, eller att vi kanske t.o.m. får backa, är det\r\ninget som är bra.\r\nDet visar sig att miljögarantin inte håller när man\r\ntestar den seriöst. Det går inte att med hänvisning till\r\nhälsa och miljö i övrigt ha nationella särregler. Det\r\ngår inte att hävda miljökraven om de hotar grundbul-\r\ntarna inom EU, nämligen den fria rörligheten av va-\r\nror. Detta tycker jag är ett allvarligt problem.</pre><pre>Anf.  194  ÅSA STENBERG (s) replik:\r\nHerr talman! Vi löser naturligtvis inte alla pro-\r\nblem i en handvändning inom EU. Det inser både\r\nMaggi Mikaelsson och jag. Men jag tycker att det\r\nibland kan vara en poäng att ta ett steg framåt inom\r\nEU och stå kvar på stället i Sverige. Om man totalt\r\nsett går framåt inom EU blir det trots allt en positiv\r\neffekt.\r\nJag är alltså inte riktigt lika pessimistisk. Även om\r\ndet går långsamt - det vet vi alla - tror jag att vi totalt\r\nsett måste fram inom EU. Jag tror nämligen inte att vi\r\nfår någon kemikaliefri värld. Vi får inte bort de giftiga\r\noch farliga kemikalierna om vi inte jobbar internatio-\r\nnellt.</pre><pre>Anf.  195  LENNART FREMLING (fp) re-\r\nplik:\r\nHerr talman! Åsa Stenberg har alldeles rätt i att vi\r\ni första hand skall ta upp sakfrågorna.\r\nMen kan jag då få ett besked om vad som är rege-\r\nringspartiets bedömning av klimatfrågan? Hur kom-\r\nmer Sverige att få det med koldioxidutsläppen?\r\nKommer Sverige att kunna ligga kvar på nollpro-\r\ncentsnivån fram till år 2000 för att därefter minska,\r\neller kommer man att utnyttja femprocentshöjningen\r\nsom man har fått inom EU? Det är den tyngsta sakfrå-\r\ngan, som jag skulle vilja ha ett besked i.\r\nJag måste också gå till formfrågan. Åsa Stenberg\r\nsäger att propositionen fortfarande bereds i Rege-\r\nringskansliet, och att formerna inte är så viktiga. Det\r\när i och för sig begripligt att hon säger så eftersom\r\nhon har så dåligt på fötterna, men de här formerna och\r\nreglerna har faktiskt inte tillkommit av en slump. De\r\när ju till för att sakbesluten som vi fattar här i Sveri-\r\nges riksdag skall bli bättre och väl förberedda. De är\r\nockså till för att näringslivet skall kunna lita på att\r\nvissa planer följs, och att man skall våga satsa och\r\nskapa jobb i Sverige.\r\nDetta handlar inte om en enstaka proposition, Åsa\r\nStenberg. Jag har tittat på statistiken för de senaste tre\r\nåren. Det har bara blivit sämre och sämre med följ-\r\nsamheten av planerna. Färre och färre propositioner\r\nhar avlämnats i tid. Det är väl ändå ett tecken på den\r\nstora oförmåga som regeringen har att se till att be-\r\nredningen av ärendena blir korrekt.</pre><pre>Anf.  196  ÅSA STENBERG (s) replik:\r\nHerr talman! Jag vill först ta upp en sak som Len-\r\nnart Fremling tog upp i sitt anförande, och som jag\r\ninte hann med tidigare.\r\nHan tog som exempel upp bullerfrågorna, och\r\nmenade att den försenade hanteringen av propositio-\r\nnen gjorde att man aldrig fick någon sakbehandling av\r\nde frågorna under den här mandatperioden. Jag menar\r\natt det inte är sant. Om Lennart Fremling läser på s.\r\n24 ser han att det tydligt står följande: \"Under senare\r\når har utskottet haft anledning att vid ett flertal tillfäl-\r\nlen ta ställning till frågan om buller. Senast hösten\r\n1997 - - - redogjorde utskottet utförligt för riksda-\r\ngens ställningstaganden i frågan och om det arbete på\r\nområdet som pågår inom Regeringskansliet.\" Frågan\r\nhar behandlats flera gånger.\r\nVi ser givetvis alla fram mot en miljöproposition\r\nsom tar upp mål och riktlinjer för miljöarbetet. Det\r\ngör jag också. Jag tycker möjligen att ni förstorar det\r\nfaktum att den har blivit försenad. Jag förstår också\r\natt ni hade velat debattera den här i dag. Det hade jag\r\nockså velat göra.\r\nLennart Fremling tar upp frågan om koldioxid.\r\nDet är en kär fråga som alla vill ha svar på. Jag kan\r\ninte ge ett helt genomarbetat svar. Det är självfallet\r\ninte regeringens eller vår riksdagsgrupps uppfattning\r\natt vi skall utnyttja de fyra procenten, bara det är\r\nmöjligt att låta bli. Det som EU har bundit sig för i\r\nKyoto gäller. Om jag har förstått saken rätt kommer\r\nman under förhandlingar framöver att diskutera hur\r\nutrymmet skall fördelas i EU och återkomma i en\r\nkonferens som jag har för mig är förlagd till USA.\r\nOm det sker någon gång under hösten 1998 eller\r\nbörjan av 1999 minns jag faktiskt inte riktigt.</pre><pre>Anf.  197  LENNART FREMLING (fp) re-\r\nplik:\r\nHerr talman! Jag kan alltså konstatera att det råder\r\nen osäkerhet om hur det kommer att bli med klimat-\r\nfrågans behandling på den nationella nivån och hur vi\r\nkommer att få det med våra egna utsläpp.\r\nLåt mig också ta upp frågan om lokala investe-\r\nringsbidrag, som jag inte berörde i mitt anförande. Jag\r\nvill gärna ansluta mig till det synsätt som har kommit\r\ntill uttryck från Göte Jonssons sida.\r\nGenerellt sett anser vi liberaler att det är bättre att\r\nfå bygga på egna initiativ. Det viktiga är att man själv\r\nkommer på bra modeller. Man skall vara duktig på\r\nsakfrågor och på nya idéer, och inte på att övertyga\r\nhandläggare på Miljödepartementet om att man skall\r\nfå pengar till sina förslag.\r\nDet vore mycket bättre om man använde generella\r\nstyrmedel i stället för att staten samlar in en massa\r\npengar genom skatter och sedan satsar dem i enskilda\r\nprojekt. Detta gör en mycket större ineffektivitet.\r\nSedan sades det att det är klart att kommunalpoli-\r\ntiker tackar och tar emot. Det är väl inte konstigt att\r\nden kommunalpolitiker som kan be att få pengar och\r\nsedan får det tackar och tar emot. Det gör man oavsett\r\nvilket parti man kommer ifrån. Men det betyder inte\r\natt systemet som sådant är rätt för det och att pengar-\r\nna är rätt satsade. Det handlar om en stor mängd\r\npengar. Jag menar att det vore bättre att i stället an-\r\nvända generella styrmedel, så att de slutgiltiga beslu-\r\nten fattas på lokal nivå i stället för i departementet.</pre><pre>Anf.  198  ÅSA STENBERG (s) replik:\r\nHerr talman! Jag sade inte att jag inte vet hur det\r\nblir, Lennart Fremling. Jag sade att vi står fast vid de\r\nmål när det gäller koldioxid som vi har fastställt.\r\nRiksdagen har ju fattat beslut om målsättningar, och\r\nde står kvar. Det skall inte råda någon oklarhet om\r\ndet.\r\nNär det gäller projekten tror jag att alla kommuner\r\nutom två uttryckte intresse. Jag tror att det är 140\r\nkommuner som har kommit in med ansökan. Det är en\r\nenorm konkurrens. Skulle vi lägga ihop alla projekt\r\nsom kommunerna har ansökt om att få pengar till\r\nräcker de pengar som har anslagits inte långt. Det är\r\nen oerhörd konkurrens. Det krävs någonting unikt i\r\nvarje projekt för att projektet skall få pengar.\r\nDet är inte kommunerna själva som har hand om\r\ndetta. De jobbar ihop med näringslivet, föreningar\r\noch organisationer av människor. Det kan vara id-\r\nrottsföreningar. Det kan vara naturvårdsföreningar.\r\nTillsammans bygger man ett projekt där man går mot\r\nett hållbarare Sverige på ett sätt som är unikt för varje\r\nplats. Man kan alltså inte upprepa på en plats vad man\r\nhar ansökt om på en annan.\r\nJag tror att ni underskattar värdet av dessa projekt.\r\nDe kommer att betyda mycket mer för Sverige i fram-\r\ntiden än vad vare sig ni eller jag nu har en föreställ-\r\nning om.</pre><pre>Anf.  199  DAN ERICSSON (kd) replik:\r\nHerr talman! Åsa Stenberg har sagt att miljöfrå-\r\ngorna skall drivas internationellt. Det är helt riktigt.\r\nMen faktum är att vi har fått släpa fram socialdemo-\r\nkraterna till ställningstagandet att vi inom EU måste\r\nfå överstatliga beslut vad gäller miljöfrågorna. Nu är\r\nvi på väg i den riktningen, och det är bra att vi har\r\nkommit dit. Det är helt nödvändigt om vi skall lösa de\r\ngränsöverskridande miljöproblemen.\r\nSedan sade Åsa Stenberg att jag hade hävdat att de\r\nlokala projekten är larviga. Så sade jag inte. Det är\r\nuppenbart att det är blodigt allvar för regeringen. Det\r\när uppenbart att de är en del i den socialdemokratiska\r\nvalkampanjen.\r\nDet är klart att miljöministern kan prioritera. Hon\r\nprioriterar att åka runt till kommun efter kommun och\r\ndag ut och dag in tala om att regeringen nu ger ett\r\nantal miljoner för ett särskilt projekt. Det kanske hade\r\nvarit bättre om miljöministern hade prioriterat att ta\r\nfram den miljöpolitiska propositionen, som också Åsa\r\nStenberg efterlyser. Då hade vi sluppit debatten i\r\nformfrågan och kunnat diskutera konkret miljöpolitik\r\noch hur vi skall utveckla Sverige på det området.\r\nDet är bara att konstatera att Åsa Stenberg säger\r\natt de lokala pengarna inte kommer från miljöbudge-\r\nten. Men under denna mandatperiod har en tredjedel\r\nav miljöbudgeten skurits bort. Någonstans ifrån\r\nkommer pengarna. Det är den ordinarie miljöverk-\r\nsamheten som har rustats ned, samtidigt som man\r\nsatsar på de lokala projekten.\r\nÅsa Stenberg talar om 5-procentsmålet och undrar\r\nom det är möjligt att låta bli. Det är det, herr talman,\r\nsom det handlar om. Det handlar om politisk vilja och\r\nett vägval. Åsa Stenberg ger inte besked på den\r\npunkten. Bestämmer sig socialdemokraterna för att vi\r\ninte skall använda de fem procenten? Nu undrar Åsa\r\nStenberg om det är möjligt att låta bli. Det är möjligt,\r\nmen det beror på vilka beslut man fattar inte minst\r\nvad det gäller energipolitiken.</pre><pre>Anf.  200  ÅSA STENBERG (s) replik:\r\nHerr talman! Jag är ledsen om jag använde fel ord\r\nnär jag beskrev vad Dan Ericsson tyckte om dessa\r\nprojekt. Jag tyckte att han utstrålade uppfattningen att\r\nde inte var särskilt viktiga.\r\nNu antyder Dan Ericsson att Anna Lindh borde\r\nvara hemma och skriva ihop miljöpropositionen i\r\nstället för att vara ute och dela ut pengar. Jag tror inte\r\natt han gör rätt bedömning. Jag tror nämligen inte att\r\nAnna Lindh själv skriver på miljöpropositionen. Jag\r\ntror att hon har bra folk på departementet som gör det.\r\nDet kommer en miljöproposition. Jag tror inte att\r\nhennes besök ute i landet har försinkat den processen.\r\nDet har jag svårt att tro.\r\nDäremot tror jag att det har en väldigt stor effekt\r\nför Sverige att Anna Lindh åker ut. Hon delar inte\r\nbara ut pengar utan tar också del av de tankar och\r\nidéer som finns ute. Hon tar till sig de synpunkter som\r\nfinns och berättar samtidigt vad man förväntar sig av\r\nde pengar som går till projekten. Jag tror faktiskt att\r\ndet är ett jätteviktigt arbete. Jag tycker att fler minist-\r\nrar skulle vara ute oftare i kommunerna och prata om\r\nolika frågor. Det behöver inte alltid handla om att\r\ndela ut pengar.</pre><pre>Anf.  201  DAN ERICSSON (kd) replik:\r\nHerr talman! Vem är det som skriver regeringens\r\nmiljöpropositioner om det inte är Anna Lindh? Vilken\r\nminister är det då som är ansvarig för det? Nu förstår\r\njag faktiskt ingenting, herr talman. Jag trodde att\r\nmiljöministern ansvarade för regeringens miljöpolitik\r\noch skrev de propositioner som faktiskt är underteck-\r\nnade av henne. Är det finansministern som gör det? I\r\nså fall kan jag förstå att det inte händer så mycket. Det\r\när därför pengarna har försvunnit från detta konto.\r\nHerr talman! Det var inget bra försvar för att man\r\ninte har fått fram miljöpropositionen.\r\nDet är alldeles utmärkt om man tar till sig vad som\r\nhänder ute i landet. Men det gör ju inte regeringen.\r\nDet kommer en samlad och enig kritik från dem som\r\när engagerade i olika miljöorganisationer och i mil-\r\njömyndigheterna. Regeringen kan gärna lyssna på\r\noppositionen också. Det finns en samlad kritik mot\r\nhur regeringen har avlövat miljöpolitiken och därmed\r\nför lång tid framåt ödelagt en konstruktiv samlad\r\nmiljöpolitik på alla olika områden där det är nödvän-\r\ndigt att det förs en miljöpolitik. Det är ju där man har\r\ntagit bort, och det är där kritiken är mycket stark. Men\r\nregeringen har inte lyssnat. Man fortsätter att åka runt\r\noch dela ut de här pengarna.\r\nSedan vill jag säga något apropå förseningar.\r\nPrecis innan jag gick till debatten kom det en ny be-\r\nkräftelse på regeringens miljöpolitik på TT-skärmen.\r\nDet gäller avfallsskatten, som vi från Kristdemokra-\r\nternas sida har tjatat om i flera år och lagt in i våra\r\nbudgetar. Regeringen har sagt att den kommer. Den\r\nskulle komma 1997, den skulle komma den 1 juli\r\n1998 och den skulle komma först i januari 1999. Vad\r\när beskedet nu? Jo, nu kan den möjligtvis komma till\r\nhalvårsskiftet 1999, dvs. den 1 juli. Hela tiden förse-\r\nnas processerna. Det här var bara ytterligare ett ex-\r\nempel. Regeringen har misslyckats med miljöpoliti-\r\nken, och det är det som utskottsmajoriteten mycket\r\ntydligt skriver i sitt betänkande.\r\nJag förstår att Åsa Stenberg har det svettigt här.\r\nDet är nog inte hennes fel. Felet ligger hos miljömi-\r\nnistern.</pre><pre>Anf.  202  ÅSA STENBERG (s) replik:\r\nHerr talman! Nu tycker jag faktiskt att det börjar\r\nbli litet larvigt. Dan Ericsson missförstår mig så till\r\nden milda grad att det får ett löjets skimmer över sig.\r\nDet är klart att det är Anna Lindh som ansvarar för\r\nmiljöpropositionen. Det vore väl larvigt att tro nå-\r\ngonting annat. Men det är klart att hon inte skriver\r\nvarje rad; det kan väl inte ens Dan Ericsson tro. Den\r\ndebatten blir ju helt utan sans.\r\nSedan vill jag klart säga att det inte råder någon\r\ntvekan om vad vi tycker när det gäller koldioxiden. Vi\r\nstår fast vid och kommer att jobba för de mål som\r\nriksdagen har lagt fast, och även kommande mål som\r\nvi lyckas komma överens om inom EU, när det gäller\r\natt minska koldioxidutsläppen. Det är oerhört viktigt\r\nför överlevnaden på jorden.\r\nSedan kan jag förstå att Dan Ericsson här i kam-\r\nmaren i dag passar på att ösa så mycket galla det går\r\növer regeringens politik. Det finns ju en risk när mil-\r\njöpropositionen kommer att den blir så innehållsrik att\r\nman inte längre kan ösa galla över den.</pre><pre>Anf.  203  GUDRUN LINDVALL (mp) re-\r\nplik:\r\nHerr talman! Jag hoppas att vi får en bra och inne-\r\nhållsrik miljöproposition. Jag kan bara hoppas att det\r\nockså kan bli en bra remissdebatt. Här konstaterar jag\r\natt somliga partier har en historia. Den borgerliga\r\nmiljöbalken kom i augusti, och då fick man inte ens\r\nen remissdebatt.</pre><pre>Anf.  204  TREDJE VICE TALMANNEN:\r\nNu gäller repliken Åsa Stenberg.</pre><pre>Anf.  205  GUDRUN LINDVALL (mp) re-\r\nplik:\r\nHerr talman! Det gör det här också.\r\nJag är glad att vi gemensamt kan konstatera att det\r\nfinns miljömål som balken vilar på.\r\nNär det gäller de pengar som regeringen åker runt\r\noch delar ut var jag i förra veckan på Artdatabankens\r\nkonferens i Uppsala. Många kommunpolitiker satt\r\nmed, och jag måste säga att kritiken mot de här peng-\r\narna och hur fördelningen av dem sker var massiv.\r\nVisst är det väl så, Åsa Stenberg, att det finns om-\r\nråden inom miljöbudgeten där man har plockat bort\r\npengar. Det finns t.ex. numera inte några pengar till\r\nmiljöskadade områden. Det har naturligtvis också\r\nbehövts pengar till skogen, och här har det inte\r\nkommit ett öre förrän precis nu till valrörelsen. Även\r\nnär det gäller Naturvårdsverket har det skurits ned\r\nrejält.\r\nJag är också glad att höra att Åsa Stenberg anser\r\natt detta inte är miljöpengar, precis som vi från Miljö-\r\npartiet har hävdat. Vi har fått miljöministerns vrede\r\növer oss när hon har hävdat att det är miljöpengar,\r\nmen nu vet vi alltså att det inte är det. Det är pengar\r\ntill arbetsmarknadsåtgärder.\r\nJag skulle vilja ställa några frågor till Åsa Sten-\r\nberg.\r\nOroar det Åsa Stenberg att det väller in tyska so-\r\npor som skall förbrännas i svenska förbränningsan-\r\nläggningar? Vilka åtgärder kan hon tänka sig att man\r\nskall vidta när det gäller detta?\r\nAnser Åsa Stenberg som jag att den biologiska\r\nmångfalden är klämd i Sverige i dag? Kan hon som\r\njag se att det giftjordbruk vi har hotar den biologiska\r\nmångfalden? Kan hon tänka sig att på något vis hitta\r\nen snabbare övergång till ett jordbruk som också\r\ngynnar den biologiska mångfalden?</pre><pre>Anf.  206  ÅSA STENBERG (s) replik:\r\nHerr talman! Det var många frågor på en gång.\r\nJag gladde mig åt Gudrun Lindvalls första inlägg,\r\nsom var det enda som inte var så gnälligt. Det var\r\nglädjande. Dock tycker jag att Gudrun Lindvall nu\r\nföll tillbaka litet grand.\r\nNär det gäller miljöskadade områden, för att ta tag\r\ni en av de frågor hon ställde, tror jag att en del kom-\r\nmuner i de lokala investeringsprojekten har tilldelats\r\npengar just till miljöskadade områden. Även om det\r\nalltså inte finns med i själva miljöbudgeten har det\r\nändå kommit pengar till den delen. Jag tror att det är\r\nnog så mycket pengar som fanns i miljöbudgeten, men\r\ndet är jag inte säker på.\r\nSedan tycker jag att man kan glädjas över att det\r\nnu i vårpropositionen finns pengar till värdefull skog i\r\nstället för att klaga över att det inte har kommit tidiga-\r\nre.\r\nNär det gäller miljöforskningen finns det, som jag\r\nsade till Göte Jonsson tidigare, mer pengar än det har\r\nfunnits tidigare, dock inte på Naturvårdsverket. Varje\r\nforskare som förut fick pengar kanske inte får det nu,\r\nmen i vissa fall kan det t.o.m. vara positivt att det blir\r\nnya forskare med nya idéer som får pengar i stället för\r\nde forskare som tidigare fått.\r\nSedan vill jag klart slå fast att det inte är arbets-\r\nmarknadspengar. Det är pengar som används för att\r\nbygga ett hållbart Sverige. De ger sysselsättning - det\r\när liksom själva idén - men de ger också puff i rätt\r\nriktning i samhället och en utveckling åt rätt håll i\r\nSverige. Det tycker jag att också Miljöpartiet borde\r\nglädjas över.</pre><pre>Anf.  207  GUDRUN LINDVALL (mp) re-\r\nplik:\r\nHerr talman! Jag skall försöka att ta mina andra\r\nfrågor. Först vill jag bara säga att jag är glad att vi har\r\nlyckats få till stånd att en del av de 5,4 miljarderna\r\nkan gå till miljöskadade områden. Det fanns nämligen\r\ninte med som ett kriterium från början. Jag är glad att\r\ndet har blivit så, och jag är också glad att pengarna\r\nhar börjat delas ut till några sådana områden. Jag är\r\ndock litet orolig för att den kompetens som hade\r\nbyggts upp på Naturvårdsverket och länsstyrelserna\r\nned till kommunerna när det gäller miljöskadade\r\nområden har försvunnit. Framför allt har jag fått star-\r\nka signaler om att kompetensen på länsstyrelserna\r\nriskerar att försvinna. Jag hoppas att det kommer\r\nytterligare medel till länsstyrelserna. Det måste till\r\nmedel på länsstyrelsernas miljöenheter. Där äter jord-\r\nbrukssidan, jordbrukskontrollen och EU:s krav upp\r\nresurserna.\r\nMina frågor var alltså dessa:\r\nVi kan se att det nu väller in sopor från bl.a.\r\nTyskland. Detta beror på att det är dyrare att hantera\r\nsopor i Tyskland, och därför skickar man nu alltså\r\nsopor till Sverige för förbränning. Oroar det här Åsa\r\nStenberg? Kan hon tänka sig några åtgärder för att\r\nkomma till rätta med det här?\r\nKan vi vidare vara överens om att mycket av det\r\ngiftjordbruk vi har är ett stort problem när det gäller\r\nden biologiska mångfalden? Åtskilliga undersökning-\r\nar visar att det i den ekologiska odlingen finns betyd-\r\nligt fler insekter och betydligt fler fåglar. Det har\r\nockså visat sig i både Sverige, England och Danmark\r\natt tidigare vanliga fåglar som sånglärka och tofsvipa\r\nförsvinner från åkerlandskapet. Kan Åsa Stenberg\r\nsom jag tänka sig några åtgärder på grund av det?\r\nSlutligen: Jag håller med Maggi Mikaelsson om\r\natt Amsterdamfördraget och den nya skrivning som\r\nmiljögarantin har fått ytterligare försämrar Sveriges\r\nmöjligheter att gå före på miljöområdet. Delar Åsa\r\nStenberg min uppfattning att en av förutsättningarna\r\nför att nå ett ekologiskt hållbart samhälle är att någon\r\nnation kan visa att det går att klara sig utan många av\r\nde kemikalier som inte hör hemma i ett ekologiskt\r\nhållbart samhälle?</pre><pre>Anf.  208  ÅSA STENBERG (s) replik:\r\nHerr talman! När det gäller avfallet från Tyskland\r\ntror jag att man jobbar på det här. Om vi läser i be-\r\ntänkandet kan vi se att \"utskottet inhämtat att rege-\r\nringen drivit frågan om strängare regler inom EU för\r\navfallstransporter i samband med att EU:s avfallspo-\r\nlitiska resolution reviderades 1996 och 1997\". Vidare\r\nsägs det att \"kommissionen för närvarande arbetar\r\ntillsammans med en kommitté bestående av represen-\r\ntanter för medlemsstaterna med att analysera proble-\r\nmet med transporter av avfall samt med att ta fram\r\nförslag till lösningar\". Detta tycker jag att vi skall\r\nstödja. Jag vill hitta lösningar på det här problemet.\r\nDet är ju inte bra att man transporterar avfall mellan\r\nländer.\r\nJag är också orolig för den biologiska mångfalden,\r\nt.ex. när det gäller en del fåglar, även om Gudrun\r\nLindvall är mycket bättre på det här med naturvård än\r\nvad jag är. Här måste vi vara resoluta och fundera\r\növer vad vi släpper ut. Att jordbruket är ett mil-\r\njöproblem var jag också inne på i början.\r\nDet var en fråga till som jag tänkte kommentera,\r\nnågonting som hade försvunnit från budgeten. Tyvärr\r\ntappade jag det.</pre><pre>Anf.  209  LENNART FRIDÉN (m):\r\nHerr talman! När jag kom till kammaren i kväll\r\ntänkte jag inte att jag skulle kasta mig in i någon på-\r\ngående debatt. Men jag kan som den yrkesskadade\r\npolitiker jag är inte låta bli att reagera på en del av det\r\nsom har sagts.\r\nÅsa Stenberg markerade att en del frågor redan\r\nvarit uppe flera gånger under mandatperioden, t.ex.\r\nbullerfrågan, vilken hon nämnde i sitt replikskifte med\r\nLennart Fremling. Jag skall strax återkomma till detta.\r\nHar inte tanken slagit Åsa Stenberg att det belyser att\r\ndet finns flera stora problem som inte har fått sin\r\nlösning och som ständigt förpestar tillvaron för en-\r\nskilda individer och att lyhörda och oroliga ledamöter\r\ni Sveriges riksdag är angelägna om att problemen\r\nskall åtgärdas. Men om detta skall ske får man inte\r\nhantera miljöpolitiken på det sätt som nu sker.\r\nDet talas ju då och då om miljöskandaler. Vad\r\nskall man då inte kalla den förda miljöpolitiken, eller\r\nden uteblivna miljöpolitiken?\r\nDetta handlar också om den uteblivna propositio-\r\nnen. Den har vi hört om flera gånger. Den är på gång,\r\nden kommer snart, den kommer inom kort, och den är\r\nunder beredning. Det fick mig att tänka på sagan om\r\nTödde och Mödde och kostymen som bidde en tum-\r\nmetott eller i den värsta versionen ingenting alls. Och\r\ndet är väl nästan det som man kan befara i nuläget.\r\nHerr talman! Det är svårt att se det seriösa i att\r\nman i detta betänkande, som utgör en veritabel miljö-\r\npolitisk diversehandel, behandlar 163 olika yrkanden\r\nom allt från buller till kemikaliekontroll. Det hade\r\nvarit rimligare om alla allvarligt syftande förslag hade\r\nbehandlats tillsammans med den miljöpolitiska pro-\r\npositionen. För någon gång skall den väl komma?\r\nDet har gått en hel mandatperiod utan att man har\r\nlyckats få fram en samlad miljöpolitik eller få en\r\nmiljöbalk att träda i kraft. Hur de som har hjälpt re-\r\ngeringen med denna senfärdighet kan känna stolthet\r\när obegripligt.\r\nHerr talman! Jag har betänkandet från Bul-\r\nlerutredningen i min hand. Den fyller fem år den 1\r\njuli. I den miljöbalk som lades fram 1994 av Görel\r\nThurdin hade, liksom de andra förslag som då var på\r\ngång, många av dess förslag beaktats.\r\nJag har väckt en motion som behandlas i detta\r\nbetänkande och som handlar om just buller och infra-\r\nljud och om det elände som sådant skapar för boende\r\noch arbetande. Buller är, herr talman, den miljöstör-\r\nning som de flesta lider av. Det kan man kontollera\r\nhos de olika miljöförvaltningarna i landet. Buller\r\nförekommer i allt från det vibrerande och dånande\r\noch ibland t.o.m., vilket jag antyder i motionen, i det\r\ninfraljud som uppkommer i t.ex. ventilationsanlägg-\r\nningar m.m. både i bostadsområden och på arbetsplat-\r\nser. Vi kommer alla ihåg hur man första gången i\r\nSverige uppmärksammade dessa bekymmer med\r\ninfraljud och ohörbart men ändå påverkande buller\r\nnär man på Norrbottens järnverk på 1960-talet hade\r\nen vägg som vibrerade och gav samtliga som arbetade\r\ni den delen av anläggningen svåra problem med hu-\r\nvudvärk, illamående och andning.\r\nI detta betänkande sägs: I de delar som motionerna\r\nbehandlar frågor av mera övergripande karaktär hän-\r\nvisar utskottet till den proposition om miljöpolitiken\r\nsom har aviserats till april 1998. Därefter avstyrks\r\nsamtliga motionsyrkanden med hänvisning till tidigare\r\nställningstaganden, pågående arbete med frågorna och\r\nden miljöpolitiska propositionen. Och vi kan bara\r\nkonstatera att det inte har hänt något på detta område.\r\nDe ställen i den svenska lagboken där ordet buller\r\nfinns med är förvånansvärt få. De är faktiskt färre än\r\nde var innan den nuvarande lagstiftningen från 1969\r\nkom till. De finns i miljöskyddslagen, i 1 § 3 mom.\r\nBuller nämns inte ytterligare längre fram i lagen.\r\nBuller finns med i miljöskadelagen från 1986 i 3 §,\r\nom skada har uppstått genom buller.\r\nI betänkandet hänvisar man till att man tidigare\r\nhar tagit upp detta under pågående mandatperiod.\r\nMan pekar på några regler som finns, bl.a. vid ny-\r\nbyggnad av bostäder. Men de av oss, vilket är ganska\r\nmånga, som ofta får kontakt med de människor som\r\nupplever förändringar i bostadsmiljön och förändring-\r\nar i arbetsmiljön, bl.a. genom olika typer av maskiner\r\noch anläggningar som har skapat bullerproblem och\r\ninfraljudsproblem och annat, vet att de inte är ett dugg\r\nhjälpta av det som står här. Man brukar säga att me-\r\ndan gräset gror dör kon.\r\nDen utredning som lade fram sitt förslag 1993 in-\r\nnehåller väldigt mycket som, om man hade gjort nå-\r\ngot åt detta, hade kunnat hjälpa de människor som är\r\ndrabbade av dessa bekymmer.\r\nHerr talman! Jag vet att det inte nyttjar mycket till\r\natt yrka bifall till en enskild motion. Jag kan bara säga\r\natt, oavsett vad som sägs från Åsa Stenberg och and-\r\nra, det är en självklarhet att man återkommer så länge\r\nen stor del av befolkningen har bekymmer och pro-\r\nblem med denna typ av frågor så länge problemen inte\r\nåtgärdas. Det är uppenbart att det för att något skall\r\nske på området och för att detta skall åtgärdas måste\r\nockså väljarna i höstens val se till att vi byter ut den\r\ninkompetens som har visats under denna mandatperi-\r\nod på detta område mot kompetens.</pre><pre>Anf.  210  PER LAGER (mp):\r\nHerr talman! Det är inte lika lätt att vara så opti-\r\nmistisk och positiv som Åsa Stenberg när man skall\r\ntala om miljötillståndet, och det gäller inte minst\r\nmiljösituationen för Kattegatt och Skagerrak som jag\r\nsärskilt tänker tala om. Där har halterna av kväve och\r\nfosfor bara ökat under de senaste 20 åren. Förutom de\r\nlokala utsläppen transporteras stora mängder kväve\r\noavbrutet in från södra Nordsjön. Övergödningen\r\npåverkar ekosystemen genom ökad produktion av\r\nplankton, som i sin tur orsakar syrgasbrist vid bott-\r\nnarna.\r\nUnder den senaste tioårsperioden har mängden\r\nfintrådiga och snabbväxande grönalger ökat drastiskt i\r\nBohusläns grunda vikar. Numera är 30-40 % av de\r\ngrunda vikarna täckta av alger sommartid. Just dessa\r\nplatser är viktiga barnkamrar och skafferi för fiskar\r\noch kräftdjur. Den omfattande algförekomsten har\r\ninneburit negativa förändringar på kustvattnens eko-\r\nsystem och biologiska mångfald.\r\nTrenden är verkligen dyster. Under de senaste 20\r\nåren har syrekoncentrationen i Kattegatts och östra\r\nSkagerraks djupvatten minskat betydligt och fortsätter\r\natt minska. Nivåer som är kritiska för djurlivet i Kat-\r\ntegatt och i flera av Bohusläns fjordar uppstår nu\r\nårligen. I vissa bohusfjordar upphör livet i dag redan\r\npå sex meters djup. I stället för liv råder här död och\r\nstinkande förruttnelse.\r\n30 miljoner ton partiklar och gifter uppskattas\r\nfölja strömmarna in från södra Nordsjön till Skager-\r\nrak och norra Kattegatt för att främst ackumuleras i\r\ndjuphålorna. Utöver dessa giftupplag har lokala ut-\r\nsläpp i höga koncentrationer sedementerats och sede-\r\nmenteras pågående utmed kusten. Via luften transpor-\r\nteras också mängder av olika gifter, bl.a. polyaroma-\r\ntiska kolväten som så småningom hamnar i just ytse-\r\ndimenten.\r\nHerr talman! I det s.k. Västerhavsprojektet har\r\nforskarna för första gången konstaterat att sedimenten\r\ninnehåller gifter som ger biologiska effekter på olika\r\narter av bottendjur och på fisk. Göta älvs mynning\r\noch Skagerraks djupare bottnar tycks ha blivit särskilt\r\ndrabbade och är klart giftigare än referensbottnar vid\r\nFäröarna. Tillsammans med kväveutsläppen och and-\r\nra obalanser orsakade av människan stressas livet på\r\nbottnarna. Reproduktionsförmågan är i uppenbar fara.\r\nÄnnu har dock inte giftkoncentrationer som kan be-\r\ndömas vara farliga för människan uppmätts i fisk och\r\nskaldjur, vilket är tur. Men när är gränsen nådd?\r\nVästerhavsprojektet visar hur miljögifterna och\r\neutrofieringen, genom ökad närsaltsbelastning, stor-\r\nskaligt påverkar just våra kusthav.\r\nFrågan är om inte de allvarliga brytpunkterna för\r\nekosystemet redan överträtts. I mina egna kustvatten\r\nkring Smögen är det nu sällan man får plattfisk i nä-\r\nten. Skulle man råka få det är de ofta missbildade på\r\nnågot sätt. Skall vi acceptera detta?\r\nRegeringen bör, enligt min mening, ta till sig fors-\r\nkarnas resultat och göra allt för att rädda våra vikti-\r\ngaste framtida skafferier. Miljöpartiet kräver ökade\r\nsatsningar på havsforskningen. Vi anser att hårdare\r\nkrav måste till, nationellt och internationellt, för att\r\nminimera de giftiga utsläppen. Dessutom föreslår vi\r\nytterligare insatser för att minska närsaltsbelastningen.\r\nDet finns ingen återvändo och inget gömställe om vi\r\nskall lyckas uppnå ett långsiktigt hållbart livssystem.\r\nI denna växande och gigantiska sophög under det\r\nvackra, solgnistrande vågkruset finns sedan ett halvt\r\nsekel också ca 170 000 ton dumpat krigsmateriel.\r\nOmkring 5 000 ton är senapsgas, som långsamt men\r\nsäkert håller på att lösgöras. Materialet rostar sönder.\r\nVem tar ansvar för det här? Vad skall göras åt denna\r\nbokstavliga bomb på sjöbotten, och när?\r\nSom om det inte räckte med dessa påfrestningar\r\npå livet i våra kusthav har det under det senaste halv-\r\nåret spårats kraftigt ökade halter av det radioaktiva\r\nämnet teknetium i tång och räkor längs Bohuskusten.\r\nUtsläppen kommer från upparbetningsanläggningen\r\nSellafield på den brittiska västkusten och förs till\r\nSkagerrak med havsströmmarna. Som en följd av att\r\nkärnanläggningen 1994 fick tillstånd att släppa ut 20\r\ngånger mer teknetium än tidigare kommer radioaktivi-\r\nteten att successivt öka i våra vatten.\r\nJag menar att det inte finns någon anledning att\r\növer huvud taget acceptera dessa utsläpp. Vi vet inte\r\nriktigt hur lågdosstrålning under längre tid påverkar\r\noss människor, och kunskaperna om effekterna på\r\nhavets växter och djur är om möjligt ännu mindre.\r\nHerr talman! Sedan det norska Stortinget den 13\r\njuni 1994 beslutade om att tillåta koncessioner för\r\nprovborrningar efter olja och gas i Skagerrak har\r\nfrågan så att säga legat på is. Inga regelrätta samråd\r\nhar hållits med Sverige. Konsekvensutredningar har\r\nproducerats, men den norska regeringen har ännu inte\r\nkommit med den slutrapport man tidigare aviserat.\r\nDetta kan tolkas som att det inte längre är lika bråttom\r\natt dela ut koncessionerna. Regeringen Bondevik har\r\nfaktiskt också klargjort att den inte kommer att tillåta\r\noljeletning i Skagerrak så länge den sitter kvar. Det är\r\nväldigt positivt.\r\nMen Nordsjön har ju visat sig ha fler fyndigheter\r\nän man tidigare känt till, och dessa står nu först i tur.\r\nOckså det är väldigt allvarligt. Bara under förra året\r\nsläpptes 60 000 ton kemikalier ut från borrtornen just\r\ndär, varav en stor del förs in mot den svenska västkus-\r\nten.\r\nEtt nytt hot är emellertid de dansk-amerikanska\r\nplanerna på att leta efter olja och gas i den danska\r\ngränszonen mellan Nordsjön och Skagerrak. Sverige\r\nhar begärt samråd och att beslutet skjuts upp tills\r\nvidare, i enlighet med den nordiska miljöskyddskon-\r\nventionen. I en interpellationsdebatt för inte så länge\r\nsedan poängterade miljöministern att den svenska\r\ninställningen till oljeborrning i ekologiskt känsliga\r\nområden i princip är negativ. Men ungefär samtidigt,\r\nunder Nordiska rådets miljökonferens i Göteborg,\r\ngjorde statsministern klart att regeringen inte ämnar\r\nframföra någon protest av något slag. Vad betyder\r\ndet? I vilket fall som helst inger det inte förtroende i\r\nfrågan, menar jag.\r\nEnligt Miljöpartiet finns det inga skäl att ge någon\r\nform av klartecken om målet för oss - och jag hoppas\r\nockså för våra grannländer - är en ekologiskt hållbar\r\nutveckling. Regeringen bör säga ifrån bestämt en gång\r\nför alla. Vi återkommer därför till kravet på en fred-\r\nning, ett naturskydd, av Skagerrak och Kattegatt vad\r\ngäller borrningar efter gas och olja. Förr eller senare\r\nkommer det annars att bli aktuellt för den danska och\r\nnorska regeringen att lämna ut koncessioner för prov-\r\nborrningar. Och skulle det visa sig att Skagerraks\r\nberggrund innehåller gas och oljefyndigheter, vilket\r\ninte alls är osannolikt, finns det sedan mycket små\r\nmöjligheter att förhindra en utvinning, som stegvis\r\nskulle ödelägga detta unika och viktiga reproduk-\r\ntionsområde.\r\nDen svenska regeringen måste klart ta avstånd\r\nfrån en sådan utveckling och bör på allvar ta upp\r\ndiskussionen med våra grannländer, exempelvis i\r\nNordiska rådet, i syfte att upp nå en överenskommelse\r\nom förbud mot all framtida utvinning av olja och gas i\r\nSkagerrak och Kattegatt.\r\nHerr talman! Trots alla dessa akuta och uppenbara\r\nhot mot västerhavet är läget inte helt hopplöst. Kust-\r\nhaven går att rehabilitera, på åtta tio år ungefär. Men\r\ndå måste övergödningen minskas kraftigt och snabba\r\nåtgärder sättas in mot giftutsläppen samtidigt som\r\nforskningsinsatser och miljöbevakning fortgår och\r\nförstärks. Detta gäller både Östersjön och västerhavet\r\n- inte antingen-eller. Både-och måste gälla.\r\nJag är litet förvånad över att Folkpartiet och\r\nVänstern inte stöder den reservation som handlar just\r\nom att freda, naturskydda, västerhavet. Jag hoppas att\r\nni under omröstningen stöder vår reservation 15 under\r\nmom. 19, som jag yrkar bifall till. Jag vill också yrka\r\nbifall till en annan reservation som har med saken att\r\ngöra, nämligen den om Esbjergdeklarationen, nr 24\r\nunder mom. 25. Tack!</pre><pre>Anf.  211  MAGGI MIKAELSSON (v):\r\nHerr talman! Jag vill bara kort informera Per La-\r\nger om att jag under huvuddebatten redogjorde för att\r\nvi haft liknande motionsyrkanden tidigare. För att få\r\nnågon ordning på debatterna kommer vi att avstå i\r\nomröstningar i frågor där vi haft yrkanden tidigare\r\nunder mandatperioden. Det betyder inte att vi tycker\r\nnågot annat, utan det är mer som ett exempel på att vi\r\ntycker att hanteringen av motionsyrkandena under\r\ndenna mandatperiod har varit väldigt rörig. De har\r\nkommit i olika omgångar, och olika partier har gjort\r\nolika prioriteringar. Vi kommer att vara konsekventa\r\npå det sättet att vi avstår från att rösta i frågor där vi\r\nredan fått våra yrkanden behandlade.</pre><pre>Anf.  212  PER LAGER  (mp):\r\nHerr talman! Det låter litet underligt i mina öron,\r\nMaggi Mikaelsson. Nu ligger ju frågan här på bordet\r\nigen, och vi yrkar bifall till en reservation som vi\r\nuppenbarligen har exakt samma åsikt om. Om man nu\r\nhar samma åsikt känns det väldigt underligt att man\r\nlägger ned sin röst bara därför att man haft uppe frå-\r\ngan tidigare under året. Jag kan inte se någon logik i\r\ndet.</pre><pre>Anf.  213  MAGGI MIKAELSSON (v):\r\nHerr talman! Nej, jag vet att frågorna om väster-\r\nhavet, Skagerrak, Nordsjön och Kattegatt är väldigt\r\nviktiga för Per Lager. Därför återkommer de ganska\r\nofta och har gjort det några gånger under mandatperi-\r\noden. Det har jag full respekt för. Men i ett särskilt\r\nyttrande har jag redovisat att vi har valt att lyfta fram\r\nfrågorna en gång under mandatperioden, och vi har\r\nfått våra yrkanden behandlade då. Vi tycker att det\r\nräcker för vår del.</pre><pre>Anf.  214  PER LAGER (mp):\r\nHerr talman! Det är väl inte så mycket att säga om\r\ndet här. Det är bara att beklaga att vi inte får ett bre-\r\ndare stöd för en sak som våra båda partier har samma\r\nåsikt om. Det är tråkigt, helt enkelt.</pre><pre>Överläggningen var härmed avslutad.\r\n(Beslut skulle fattas den 6 maj.)</pre><pre>5 §  Ändringar i foderlagen, m.m.</pre><pre>Föredrogs\r\nJordbruksutskottets betänkande 1997/98:JoU22\r\nÄndringar i foderlagen, m.m. (prop. 1997/98:92)</pre><pre>Anf.  215  LENNART BRUNANDER (c):\r\nHerr talman! Det här betänkandet behandlar en\r\nproposition från regeringen om ändringar i foderla-\r\ngen. De ändringar som görs är inte särskilt stora.\r\nMöjligen är det en förbättring av den lagstiftning vi\r\nhar och något skärpta regler. Men propositionen tar\r\nupp väsentliga saker. Att man vidgar reglerna om\r\nanvändningen av antibiotika till att också gälla andra\r\nmediciner är väldigt viktigt. Jag skulle nästan vilja\r\nsäga att antibiotikabekymret är en tickande bomb.\r\nDen resistens som användning av antibiotika i olika\r\nsammanhang medför, är ju en stor fara för folkhälsan\r\nframöver. Därför är denna fråga oerhört viktig att\r\nfölja upp.\r\nJag skall inte närmare gå in på detaljerna just nu\r\neftersom det är frågor som vi diskuterat tidigare och\r\nsom vi säkert kommer att få diskutera framöver. Men\r\ndet är viktigt att de finns med och att den restriktiva\r\nhållning till användande av antibiotika i foder behålls\r\noch skärps i Sverige.\r\nJag vill ta upp en annan fråga, och det är använ-\r\ndande av döda djur i foder. Det förbjuds nu i ett EU-\r\ndirektiv. Det är naturligtvis helt korrekt. Vi förbjöd\r\nanvändandet av kadavermjöl och köttmjöl i Sverige\r\nför många år sedan. Men det får en del konsekvenser\r\nom det görs på det sätt som var tänkt, nämligen att\r\nman inte skulle kunna utfodra vilda djur, örnar och\r\nandra, med döda djur. Det får kanske sådana konsek-\r\nvenser som vi inte hade tänkt och inte heller vill ha.\r\nI det här betänkandet vill vi skjuta upp beslutet i\r\nfrågan och ta upp frågan under nästa riksdagsår. Vi\r\nvill ge regeringen i uppdrag att i de förhandlingar man\r\nhar med EU skapa förutsättningar för en svensk sär-\r\nlösning på det här området så att vi också fortsätt-\r\nningsvis kan använda döda djur som foder för de\r\nvilda djur som behöver det. Därför är det väldigt bra\r\natt vi kunde bli överens. Vi har den förhoppningen att\r\nden svenska regeringen och jordbruksministern hos\r\nEU driver den här frågan på ett sådant sätt att vi kan\r\nfå den lösning vi vill ha.\r\nEn tredje fråga som tas upp här gäller avgifterna\r\nför tillsyn och genomförande av lagstiftningen. Det är\r\ni och för sig inga märkvärdigheter att man kan ta ut\r\navgifter, men Vänsterpartiet har en motion här och\r\nmenar att man borde se över frågan. Eftersom vi vet\r\natt konkurrenskraften i det svenska jordbruket är\r\nträngd och att det bl.a. beror på sådana här saker,\r\nmåste man ha en helhetssyn så att avgifterna inte blir\r\nstörre än vad som är rimligt. Nu har vi en del avgifter.\r\nDem har man ofta förhandlat fram. Därför är det\r\nviktigt att man inte bara fortsätter med denna lag-\r\nstiftning, förändrar och ökar avgifterna. Det är unge-\r\nfär vad som sägs i den reservation som vi har tillsam-\r\nmans med Vänsterpartiet på det här området. Jag\r\nyrkar bifall till den reservationen.\r\nHerr talman! Med de här orden yrkar jag i övrigt\r\nbifall till utskottets hemställan.</pre><pre>Anf.  216  MAGGI MIKAELSSON (v):\r\nHerr talman! Timmen är sen, så jag skall försöka\r\nfatta mig kort. Jag tänkte ta upp tre saker.\r\nJag vill börja med att säga att jag tycker att det är\r\nbra att man har utvidgat foderlagen till att avse allt\r\nfoder för utfodring av djur med undantag av säll-\r\nskapsdjur i hemmet. Vad som förvånade mig och som\r\njag inte visste var att foderlagen såg ut och ser ut på\r\ndet sätt som den gör, nämligen att man får använda\r\nantibiotika för att förebygga sjukdomar. Jag trodde att\r\nvi hade en så stark lagstiftning när det gäller antibio-\r\ntika i Sverige att vi verkligen kunde stå för det ställ-\r\nningstagande som vi gjort inom EU, att driva frågan\r\nhårt i EU. Jag tycker att det är väldigt bra att det kom\r\nen motion från Miljöpartiet om en förändring av fo-\r\nderlagen. Jag måste tillstå att jag hade missat det. Jag\r\nvar så totalt övertygad om att vi inte hade den bristen\r\ni den svenska lagstiftningen. Det här finns utvecklat i\r\nreservation 1.\r\nDet andra jag vill ta upp är det som Lennart Bru-\r\nnander var inne på, nämligen hur EU:s regelverk och\r\ndess tillämpning faktiskt gör att det i praktiken blir\r\nomöjligt att stödutfodra utrotningshotade djur. Där\r\nhar vi ett tillkännagivande att regeringen skall få arbe-\r\nta för att försöka åstadkomma en nationell särlösning.\r\nDet är bra att vi får ett tillkännagivande. Men det är\r\ningalunda en garanti för att Sverige kommer att lyck-\r\nas. Det här visar också den totala bristen på förståelse\r\nför de svenska förhållandena. Det är helt och hållet en\r\nföljd av att vi som medlemmar i EU omfattas av\r\nsamma typ av regelverk, fastän våra förhållanden ser\r\nså annorlunda ut. Kommer man från norra Sverige\r\nsom jag och Leif Marklund, som skall tala för ut-\r\nskottsmajoriteten, tycker man att fraktande av själv-\r\ndöda djur kors och tvärs över landet till en destruk-\r\ntionsanläggning knappast kan anses förenligt med\r\nnågon god sed när det gäller risken för spridning av\r\nsjukdomar och sådant. Det är bra att vi får ett tillkän-\r\nnagivande, men faran är ingalunda över.\r\nDet tredje gäller avgifterna. Vi har ingenting emot\r\natt man tar ut avgifter när man behöver göra under-\r\nsökningar och ta prover. Som det sades tidigare börjar\r\ndet bli väldigt många olika slags avgifter. Det be-\r\nmyndigande som regeringen kan ge Jordbruksverket\r\nenligt det här betänkandet är ganska vitt. Man kan få\r\nta ut avgifter i ärenden som rör förbud mot eller vill-\r\nkor för införsel, utförsel, tillverkning, försäljning eller\r\nannan överlåtelse, användning eller hantering i övrigt\r\nav foder eller ett visst parti foder. Sedan får man\r\nockså ta ut avgifter vid beslut om laboratorier för\r\nfoderanalyser, om analysmetoder och för tillsyn som\r\nutövas enligt foderlagen eller för med stöd av lagen\r\nmeddelade föreskrifter eller beslut.\r\nDet är alltså ett ganska vitt bemyndigande. Nå-\r\ngonstans tycker jag att det börjar vara nödvändigt att\r\nman gör en översyn för att få ett helhetsgrepp över\r\nden sammantagna effekten av olika avgifter, så att\r\nman ser vilken effekt de får för det enskilda jordbru-\r\nket. Det finns redovisat i reservation 4, som jag här-\r\nmed yrkar bifall till.</pre><pre>Anf.  217  LENNART BRUNANDER (c) re-\r\nplik:\r\nHerr talman! Det här är egentligen ingen replik till\r\nMaggi Mikaelsson utan en komplettering till det hon\r\nsade om foderlagen och om att man kan använda\r\nantibiotika i förebyggande syfte. Jag var också över-\r\nraskad när jag såg det. Men jag har funderat på det\r\nlitet grand sedan. I Sverige är det inte tillåtet att an-\r\nvända antibiotika i foder över huvud taget utan veteri-\r\nnärförskrivning. Det bör alltså finnas ett klart medi-\r\ncinskt syfte för att göra det. Jag tror att jag har ganska\r\nrätt när jag säger detta. Det ligger till grund för den\r\nrestriktiva hållning som vi har i fråga om antibiotika.\r\nDet här innebär egentligen en skärpning av lagen och\r\nbör alltså inte innebära någon försämring. Det är\r\nviktigt att det krävs veterinärförskrivning. Det är\r\nmotivet till att vi inte följde med på reservationen\r\nutan tycker att den lag som finns är tillräcklig. Anti-\r\nbiotikaproblemet är, som jag sade, ett stort problem\r\noch måste hanteras med mycket stor försiktighet.</pre><pre>Anf.  218  MAGGI MIKAELSSON (v) re-\r\nplik:\r\nHerr talman! Det är självklart bra att vi har sådana\r\nregler som gör att det krävs veterinärförskrivning av\r\nantibiotika, men det faktum att man får använda anti-\r\nbiotika i förebyggande syfte minskar Sveriges tro-\r\nvärdighet när det gäller att driva antibiotikafrågan i\r\nEU.</pre><pre>Anf.  219  GUDRUN LINDVALL (mp):\r\nHerr talman! Jag tänker ta upp två frågor som rör\r\nde beslut som vi skall fatta. Jag måste säga att jag\r\nblev ganska förskräckt när jag upptäckte att det i\r\nfoderlagen står att man får använda antibiotika i före-\r\nbyggande syfte. Jag trodde att den svenska linjen var\r\natt det just var sådant som skulle undvikas, att det är\r\ndetta vi kritiserar andra länder för, att vi inte vill ha en\r\nanvändning av antibiotika innan vi behöver använda\r\ndet för att bota en sjukdom. Uppenbarligen är den\r\nsvenska lagen inte alls så trovärdig som Sverige har\r\ngjort sken av. Vi har alltså möjligheter att använda\r\nantibiotika i förebyggande syfte.\r\nJag blev också förskräckt när jag upptäcker att det\r\nbara är ett parti till förutom Miljöpartiet som tycker\r\natt det är märkligt. Det måste finnas någon samstäm-\r\nmighet mellan ord och handling. Om man här i kam-\r\nmaren talar om att det är viktigt att vi har en restriktiv\r\ninställning till antibiotika i Sverige, bör det också leda\r\ntill att man inte anser att det i lagen bör stå att vi kan\r\nfå använda antibiotika i förebyggande syfte. Det står\r\ndessutom \"förebygga, påvisa, lindra eller bota\".\r\nVi från Miljöpartiet anser definitivt att det i foder-\r\nlagen borde slås fast att antibiotika skall användas för\r\natt lindra eller bota sjukdomar, men vi vill alltså att\r\nordet \"förebygga\" skall tas bort.\r\nDen förändring som nu görs i 4 § foderlagen är att\r\ndet skrivs in \"eller andra läkemedel\". Det är i och för\r\nsig bra, men det förhindrar inte på något sätt använd-\r\nningen av antibiotika. Jag yrkar alltså bifall till reser-\r\nvation 1, där vi tillsammans med Vänsterparitet före-\r\nslår en annan lydelse av 4 §. Det bör där slås fast att\r\nantibiotika eller kemoterapeutiska medel eller andra\r\nläkemedel får tillsättas foder endast för att lindra eller\r\nbota sjukdomar.\r\nDet tillsätts en mängd ämnen i djurs foder, t.ex.\r\nzink för att smågrisar inte skall få diaréer. Detta har vi\r\ni Miljöpartiet tagit upp flera gånger. Lyckligtvis har\r\ndet kommit en skärpning när det gäller detta. Zinkhal-\r\nten i jorden har höjts avsevärt. Alldeles nyligen fick vi\r\nreda på att mycket av det foder som ges till svin inne-\r\nhåller kadmium, vilket förklarar en del av den ökning\r\nav kadmium i jorden som vi har kunnat se.\r\nÄven antibiotika är ett problem. Många av dagens\r\nantibiotikasorter bryts inte ned, utan de kommer ut i\r\nnaturen. Naturligtvis påverkas då bakterier på samma\r\nsätt som antibiotika påverkar bakterier i kropparna\r\nhos grisar eller kor. Ute i naturen kommer halterna\r\ninte alls att vara så höga som kanske är nödvändigt för\r\natt bakterierna skall tas ihjäl. Här kan det mycket väl\r\nutvecklas en resistens. Vi ser i dag en mängd nya\r\nsjukdomar där bakterier helt plötsligt blir sjuk-\r\ndomsalstrare. Jag anser att detta är mycket oroande\r\noch bör undersökas rejält.\r\nPå samma sätt används stora doser av maskmedel i\r\npreventivt syfte i lantbruket. Dessa medel kommer\r\nockså ut i naturen onedbrutna ur rumpan på djuren\r\noch påverkar den. Många hävdar att det i komockor\r\nsom kommit från gårdar där kor just har avmaskats\r\ninte finns någon liv, komockorna bryts inte ned. Det\r\nberor antagligen på att maskmedlen dödar, eftersom\r\ndet är detta som är syftet med dem.\r\nDetta bör ses över, och det har vi också tagit upp i\r\nen reservation som jag för tids vinnande inte yrkar\r\nbifall till, men som vi i Miljöpartiet står bakom.\r\nVi har också lyft fram frågan om utfodring av ör-\r\nnar, framför allt då havsörn, som har förekommit\r\nunder de senaste 20 åren i Sverige. Det är ofta Projekt\r\nhavsörn som har varit initiativtagare. Jag har upp-\r\nmärksammat detta i min motion med anledning av\r\npropositionen, och jag är glad att det finns en skriv-\r\nning i betänkandet som säger att utskottet slår fast att\r\nden nu föreslagna förändringen av foderlagen inte bör\r\ngöra det omöjligt att stödutfodra vilda djur i fortsätt-\r\nningen.\r\nDet får inte bli så att vi anpassar oss till döds för\r\nEU. Den biologiska mångfalden som vi vill skydda\r\nfår inte dö på grund av att vi anpassar oss till EU. Det\r\nfinns bara ca 200 havsörnspar i Sverige. Havsörnen\r\nfinns fortfarande kvar i hotkategori två. Den betrak-\r\ntats alltså som sårbar. Det har berott på att havsörnar-\r\nna som befinner sig överst i näringskedjan under ett\r\nantal år har fått en mängd gifter i sina kroppar. Det\r\nhar inneburit en mindre häckningsframgång hos hav-\r\nsörnarna i Sverige än t.ex. hos havsörnarna på den\r\nnorska kusten. Vi vet också att många unga örnar har\r\nhaft svårt att överleva sin första vinter. Stödutfodring-\r\nen har betytt enormt mycket, inte minst för att ungfåg-\r\nlarna skall kunna överleva.\r\nJag kan förstå den rädsla för många sjukdomar\r\nsom finns i EU, att man är rädd för svinpest, BSE och\r\nmånga sjukdomar som vi inte har här. Men vi måste\r\nnaturligtvis anpassa oss efter de svenska förhållande-\r\nna. Vad man har gjort när man har stödutfodrat är att\r\nman har tagit djur från friska besättningar, djur som\r\ninte har medicinerats men som man av en eller annan\r\nanledning har velat slakta. Det kan ha rört sig om\r\ngrisar som har fått svansen avbiten. Det är ingen som\r\nvill sprida några sjukdomar. Dessa djur kommer alltså\r\nfrån friska besättningar. Jordbruksverket har nu infört\r\natt alla djur skall transporteras till Lidköping för kon-\r\ntroll och uppslaktning. Sedan får de hämtas av de\r\nentusiaster som ägnar sig åt att mata havsörnar. Detta\r\när byråkrati när byråkratin är som sämst.\r\nDet måste gå att hitta en ordning så att dessa djur\r\nsom inte är sjuka, utan som har slaktats på grund av\r\nolycksfall, kan få användas för stödutfodring av örnar.\r\nJag har framställt en interpellation till jordbruks-\r\nministern som jag skall få svar på den 8 maj. Jag\r\nhoppas att det är flera som deltar i den interpella-\r\ntionsdebatten. Jag tror att det måste handla om ett\r\nförbiseende av Jordbruksverket. Det kan inte vara så\r\ntokigt att man skall byråkratisera så till den milda\r\ngrad. Det är omöjligt för de människor som ägnar sig\r\nåt denna verksamhet att åka till Lidköping. Tänk er\r\nbara att åka från Gotland till Lidköping och tillbaka\r\nigen med döda, uppslaktade grisar! Det går inte. Det\r\nmåste finnas någon möjlighet att hantera detta på ett\r\nenklare sätt. Man kan medge dispenser för att använ-\r\nda dessa djur vid vissa situationer, t.ex. när besätt-\r\nningen är garanterat frisk och när anledningen är slakt\r\ntill följd av svansavbitning.\r\nUnder den senaste vintern har det nästan inte lagts\r\nut något slaktavfall just därför att den svenska byrå-\r\nkratin har slagit knut på sig själv. Jag hoppas att ut-\r\nskottets skrivning innebär att regeringen gör allt den\r\nkan för att se till att denna verksamhet som är nöd-\r\nvändig, inte bara för havsörn utan även för glada, kan\r\nbli kvar i Sverige. Jag är glad att utskottet anammade\r\ndet som jag ville, att höra intressenter i sammanhang-\r\net. Ordförande i Sveriges ornitologiska förening, Jens\r\nWahlström, och den som har hållit på sedan början av\r\n60-talet med Projekt havsörn, Björn Helander, har\r\nvarit hos utskottet och redogjort för situationen.\r\nVi i Miljöpartiet har avgett ett särskilt yttrande när\r\ndet gäller detta. Jag måste säga att jag är litet bekym-\r\nrad över att utskottet har hänskjutit några av frågorna\r\ntill hösten. Regeringen skriver att man inte vill att det\r\nskall finnas några dispenser. Det skulle kunna tolkas\r\nså att det inte finns någon möjlighet att hitta en lös-\r\nning. Där hade jag ett yrkande, att det skulle finnas\r\nmöjligheter till dispenser. Det är ett av de yrkanden\r\nsom har skjutits fram till hösten. Jag hoppas att det\r\ninte betyder att det beslut som vi nu fattar gör det\r\nomöjligt att hitta en lösning för utfodring av örnarna.\r\nMiljöpartiet stöder naturligtvis de reservationer\r\nsom vi har avgett. Men för tids vinnande yrkar jag\r\nbifall till reservation 1.</pre><pre>Anf.  220  LEIF MARKLUND (s):\r\nHerr talman! Av tidigare inlägg framgår det klart\r\natt detta betänkande handlar om en utvidgning av\r\nfoderlagen. Jag skall inte göra några större utvikning-\r\nar i det hänseendet. Men den nya foderlagens utvidg-\r\nning har i allt väsentligt sin grund i de EG-direktiv\r\nsom vi har att anpassa oss till. Jag skall bara kort\r\nkommentera de tidigare inläggen.\r\nJag tycker att Lennart Brunander gjorde en bra be-\r\nskrivning av att vi i utskottet har en ganska bred enig-\r\nhet kring helheten när det gäller utvidgningen trots att\r\ndet kommer fram vissa detaljer i de reservationer som\r\nhar avgetts.\r\nGudrun Lindvall talade sig varm för reservation 1.\r\nDen mening som man hänger upp sig på beträffande\r\nantibiotikaanvändningen, att man inte får förebygga\r\nsjukdomar, gör att den bör kommenteras. Precis som\r\nLennart Brunander var inne på är det alltid en veteri-\r\nnär som skall göra en besiktning av situationen. En\r\nsådan besiktning kan faktiskt leda till att man behöver\r\nantibiotika i förebyggande syfte för att inte slå ut en\r\nhel besättning. Även användandet av andra medel än\r\nantibiotika - vilket också framgår av motion Jo3 - har\r\nprecis samma värde. Zink över 250 mg/kg anses ock-\r\nså som läkemedel och kräver utskrift från veterinär.\r\nJag tror att vi måste acceptera det om vi skulle få\r\nin sådana sjukdomar som behöver bekämpas med\r\nantibiotika för att inte tillåta att djurbesättningar slås\r\nut. Det framgår också att antibiotika alltid skall an-\r\nvändas med stor restriktivitet.\r\nNär det gäller de övriga reservationerna bör också\r\navgifterna kommenteras något. Det är inget ovanligt\r\natt avgifter tas ut. Vill man ha en helhet inom EU-\r\nområdet när det gäller hantering av foder och foder-\r\ntillsatser bör man också ge möjlighet till tillsyn även\r\nom tillsynen innebär kostnader. En utebliven möjlig-\r\nhet till tillsyn skulle kunna innebära att man med en\r\nstörre oseriositet flyttar fodertillverkningen mellan\r\nolika länder.\r\nHerr talman! Jag skall för tids besparande inte\r\nkommentera detta ytterligare, utan jag yrkar bifall till\r\nutskottets hemställan och avslag på de fyra reserva-\r\ntioner som är fogade till betänkandet.</pre><pre>Anf.  221  GUDRUN LINDVALL (mp) re-\r\nplik:\r\nHerr talman! Jag kan förstå att man i vissa lägen\r\nvill använda antibiotika i förebyggande syfte. Men här\r\nhandlar det om ifall man skall få tillsätta antibiotika i\r\nfoder. Just det faktum att det står att man får tillsätta\r\nantibiotika i foder i förebyggande syfte känns helt fel.\r\nOm en veterinär bedömer att ett djur måste be-\r\nhandlas med antibiotika för att det inte skall bli sjukt\r\nså är det veterinärens bedömning. Men att man skall\r\nfå tillsätta det i foder, vilket naturligtvis gör att giva-\r\nren inte är lika säker, är jag mycket skeptisk till. Jag\r\ntycker att det är synd att det står så i foderlagen. Vad\r\njag har förstått är skälet till att det fortfarande står så i\r\nfoderlagen att man ger coccidostatika till kycklingar.\r\nMan ger en typ av antibiotika i vatten för att kyck-\r\nlingarna inte skall få coccidios, som är en tarmsjuk-\r\ndom. Kycklingindustrin är ju en industri som talar om\r\natt i Sverige är vi duktiga på att ta fram kycklingar\r\nutan antibiotika, men i EU är coccidostatika klassat\r\nsom antibiotika. Jag tycker att det här är ett problem\r\noch skulle önska att vi vore så pass raka i Sverige att\r\nvi sade nej till antibiotika i foder.\r\nJag skulle vilja fråga Leif Marklund: Varför måste\r\ndet finnas möjligheter att tillsätta antibiotika i före-\r\nbyggande syfte i foder?</pre><pre>Anf.  222  LEIF MARKLUND (s) replik:\r\nHerr talman! Jag vill vända på det hela och ta ex-\r\nemplet ett svinstall med flera avdelningar, där man\r\nhar fått in en sjukdom i en avdelning som blivit i\r\nprincip utslagen. Då är det ganska naturligt att man\r\nvill tillsätta antibiotika i foder för att förebygga att\r\nbesättningen i kvarvarande avdelningar kan räddas,\r\nför det är ju nästan omöjligt att förebygga sjukdomar\r\nhos enskilda individer i ett stall. Man kan tänka sig\r\nsamma situation när det gäller kycklinguppfödning,\r\natt man i en avdelning får in en sjukdom men genom\r\nantibiotika i foder kan rädda större delen av besätt-\r\nningen.</pre><pre>Anf.  223  GUDRUN LINDVALL (mp) re-\r\nplik:\r\nHerr talman! En hantering där man inte kan hante-\r\nra enskilda grisar kan ifrågasättas. Såvitt jag har för-\r\nstått är det inte för grisar man vill tillsätta antibiotika i\r\nfoder. Jag har inte hört att det är så man gör, utan det\r\nhandlar om just coccidostatika till kyckling. Även här\r\nmåste man försöka få en tingens ordning i djurstallar-\r\nna så att det inte är nödvändigt.\r\nNär det gäller coccidostatika väntar man inte, så-\r\nvitt jag har förstått, på ett sjukdomsutbrott, utan det är\r\negentligen fråga om en slentrianmässig användning av\r\ncoccidostatika här i Sverige. Det som känns så oroan-\r\nde är att lagen öppnar för en mer slentrianmässig\r\nanvändning av antibiotika i foder. Jag tycker att detta\r\nborde försvinna för att Sverige skall öka trovärdighe-\r\nten.\r\nNär det gäller tungmetallen zink har jag förstått att\r\ndet pågår en självsanering i de svenska stallarna, för\r\nalltfler svinuppfödare upptäcker att kolpulver har\r\nexakt samma effekt. Här handlar det om ifall man\r\nverkligen skall tillföra tungmetaller ute på åkern,\r\neftersom zinket går rakt igenom grisarna.\r\nJag skulle också vilja höra hur Leif Marklund be-\r\ndömer detta med vinterutfodring till örnar. Bedömer\r\nLeif Marklund att det kommer att finnas en möjlighet\r\nför frivilliga entusiaster att även i fortsättningen lägga\r\nut vinterfoder till t.ex. havsörn?</pre><pre>Anf.  224  LEIF MARKLUND (s) replik:\r\nHerr talman! Jag vet inte var Gudrun Lindvall får\r\nsina uppgifter ifrån. Fördiskussionen inför detta be-\r\ntänkande om utvidgning handlar om den typ av sjuk-\r\ndomar i stallar som jag refererade till.\r\nAntibiotika används inte hur som helst, utan det är\r\nen av veterinären strikt hållning vid de tillfällen då det\r\nfinns stor risk för utslagning av stora djurenheter.\r\nFoder som innehåller mindre än 150 milligram\r\nzink per kilo kan vara nödvändigt för att uppehålla de\r\nspårämnen som måste finnas i delar av djurs normala\r\nliv. Foder som innehåller en högre dos än denna är en\r\nveterinärssak. Då klassas det som läkemedel och\r\nmåste skrivas ut av veterinär. Det finns en tillsyn över\r\nanvändandet. Har man så stor misstro till vårt veteri-\r\nnärväsende som Gudrun Lindvall har är det inte så\r\nmycket att diskutera längre. Vi som tror på veterinä-\r\nrens skicklighet och bedömningsförmåga när det\r\ngäller storleken på doser är helt övertygade om att det\r\ninte förekommer någon överförbrukning av antibioti-\r\nka eftersom man diskuterar resistensriskerna.\r\nNär det gäller örnar finns det faktiskt redan i dag\r\nmöjligheter att efter veterinärbesiktning använda\r\nsjälvdöda djur och djur från nödslakt för utfodring av\r\nörnar. De kan också användas för utfodring av päls-\r\ndjur. Det är ganska naturligt att man även i det här\r\nsammanhanget börjar inse risken för spridning av\r\nexempelvis svinpest eller BSE-sjukan som vi har i\r\nnäraliggande område.</pre><pre>Anf.  225  MAGGI MIKAELSSON (v) re-\r\nplik:\r\nHerr talman! Jag kan inte avhålla mig från att ta\r\nreplik.\r\nJag vet att man diskuterar att destruktionsanlägg-\r\nningen för övre Norrland skall ligga någonstans söder\r\nom Umeå. Det är kanske inte helt klart om den skall\r\nligga i Nordmaling eller i Örnsköldsvik. Tror Leif\r\nMarklund att det är rimligt att man, om man skall\r\nstödutfodra fjällräv uppe i Norrbottens fjälltrakter,\r\nåker ned till Nordmaling eller Örnsköldsvik för att\r\nhämta ett självdött djur. Det är faktiskt vad de nya\r\ndirektiven innebär.\r\nDet som jag tänkte ta upp var avgifterna. Jag vill\r\nklargöra att vi från Vänsterpartiet tycker att det är\r\nokej att ta ut avgifter för det som skall göras, men\r\nsamtidigt ser vi att det i och med EU-medlemskapet\r\nkommer mer och mer avgifter som läggs på de enskil-\r\nda jordbruken. Vi vet att lönsamheten, speciellt för de\r\nsmå jordbrukarna, inte är stor. Om man, som det står i\r\npropositionen, får ta ut avgifter för i stort sett allt som\r\nhar med foder att göra, t.o.m. hantering av foder i\r\növrigt, som ju är väldigt diffust, tycker vi att det är\r\nbefogat med en en översyn för att få en helhetsbe-\r\ndömning. Jag vill fråga om Leif Marklund har någon\r\nhelhetsbedömning av hur många slags avgifter man\r\nkan ta ut från en enskild jordbrukare, inte bara när det\r\ngäller foder utan som helhet.</pre><pre>Anf.  226  LEIF MARKLUND (s) replik:\r\nHerr talman! Jag börjar bakifrån med avgifterna.\r\nDen här typen av avgifter som inte är skatt - för här\r\nblandar vi ihop skatt och avgifter - tycker jag att det\r\när naturligt att man tar ut av den som så att säga är\r\nbrukare - eller av den som tillverkar fodret.\r\nVi kommer att få nya tillfällen att föra den här\r\ndiskussionen. Vi kommer exempelvis att diskutera\r\ndetta när Björks utredning är klar, efter remissom-\r\ngångarna när den kan bli till en proposition. Vi får\r\nockså i samband med utvidgningen av CAP-reformen\r\nmöjlighet att diskutera de samlade intäktsmöjligheter-\r\nna och utgifterna för jordbruket.\r\nNär det gäller foder till fjällrävar, som Maggi Mi-\r\nkaelsson hänvisar till, är det ju så att om man\r\nnödslaktar ett djur kan en veterinär göra besiktningen\r\npå ort och ställe. Djuret slaktas upp. Då behöver man\r\ninte åka till någon destruktionsanläggning med djuret\r\nför att sedan skaffa tillbaka det. Det framgår inte\r\nnågonstans av detta betänkande.</pre><pre>Anf.  227  MAGGI MIKAELSSON (v) re-\r\nplik:\r\nHerr talman! Om man läser i direktivet och före-\r\nskrifterna framgår det med önskvärd tydlighet att det\r\nkommer att bli stora svårigheter om man inte lyckas\r\nmed det undantag som tillkännagivandet innebär.\r\nNär det gäller det här med avgifterna så tolkar jag\r\ndet rätt snällt - eftersom klockan nu är tjugo över tio\r\npå kvällen - som att vi får tillfälle att komma tillbaka\r\ntill frågan. Jag tolkar det som att Leif Marklund ser\r\npositivt på detta att man behöver göra en översyn av\r\navgifterna för att få en helhetsbedömning.</pre><pre>Anf.  228  GÖTE JONSSON (m):\r\nHerr talman! När det gäller frågan om problem i\r\nanslutning till att man för in EU:s regelverk i svensk\r\nlagstiftning med de olika regler som finns där är det\r\nganska naturligt att vi hamnar i problem i fråga om\r\nsådant som foderlagen och viltutfodring. Vi har i och\r\nför sig haft flera sådana exempel. Det var bl.a. därför\r\nsom vi när det förra ärendet behandlades, frågan om\r\nAmsterdamfördraget, i en reservation tillsammans\r\nmed Folkpartiet ville ha en generell regelrevision\r\nutifrån de speciella svenska förhållandena.\r\nJag hade inte tänkt ta upp antibiotikadebatten.\r\nMen jag tycker att det är allvarligt när man står här i\r\nriksdagens talarstol och säger att Sverige har givit\r\nsken av att ha en bra lagstiftning när det gäller anti-\r\nbiotika i djurfoder. Vi har inte givit sken av detta. Vi\r\nhar en bra lagstiftning.\r\nUtskottet har tillsammans med departement och\r\nminister arbetat för att den svenska lagstiftningen\r\nockså skall gälla hela Europa. Jag tycker att det är\r\nallvarligt när ledamöter i Sveriges riksdag försöker\r\nförvränga verkligheten på det här sättet och säga att\r\nSverige går ut och ger sken av att ha en lagstiftning\r\nsom vi inte har. Denna lagstiftning har funnits. Alla\r\nkan läsa den. Jag är övertygad om att man har läst den\r\näven i Bryssel. Vi skall inte försvåra när det gäller\r\nmöjligheten att driva vår riktiga lagstiftning vidare i\r\neuropeiska sammanhang genom att föra en fullstän-\r\ndigt osaklig debatt på detta område i Sveriges riksdag.\r\nSedan vill jag bara säga något om reservation 4\r\nnär det gäller det här med avgifterna. Vi har från\r\nmoderat sida ganska konsekvent sagt nej till avgifter.\r\nDet har gällt kopass, kartavgifter och skogsvårdsav-\r\ngifter. Vi har markerat detta vid varje särskilt tillfälle,\r\noch jag vill bara säga att vi därför vid en eventuell\r\nvotering kommer att avstå på den punkten. Det gäller\r\nalltså reservation 4. Detta gör vi med hänvisning till\r\nvårt agerande i tidigare sammanhang när det har gällt\r\navgifter på jordbruket.</pre><pre>Anf.  229  GUDRUN LINDVALL (mp):\r\nHerr talman! Jag vill bara tala om för Leif Mark-\r\nlund att jag tycker att det är bra med den skärpning\r\nsom har kommit i fråga om zink; att se zink som ett\r\nläkemedel. Det har varit en överanvändning av zink\r\nför att smågrisar inte skall få diarré.\r\nJag skulle också vilja få en precisering. Såvitt jag\r\nhar förstått av Jordbruksverket så godtas i dag inte det\r\nsom Leif Marklund nämnde, alltså att en veterinär kan\r\nbesiktiga ett djur som har slaktats på en gård och att\r\nman sedan kan få utnyttja det. Det är precis det som\r\nhar varit problemet. Jordbruksverket har i sina före-\r\nskrifter klart angivit att för att man skall få plocka ut\r\ndjuret för utfodring skall det - när det gäller södra\r\nSverige och Mellansverige - ha varit i Lidköping för\r\nkontroll och uppslaktning. Det är det som är proble-\r\nmet.\r\nOm vi kan vara överens här i kammaren om att det\r\nnaturligtvis inte skall behöva vara nödvändigt att en\r\nveterinär just på sanitetsanläggningen i Lidköping\r\nklassar det här djuret som lågriskavfall, utan att det\r\nskall gå lika bra med en veterinär i närheten av där\r\ndjuret slaktats, så har vi faktiskt, Leif Marklund,\r\nlyckats lösa problemet.\r\nOm det är den linje som socialdemokraterna vill\r\ndriva så hälsar jag det varmt. Just det här fraktandet\r\nhar gjort att det har varit omöjligt för entusiaster att\r\nåka så långt som just till sanitetsanläggningen i Lid-\r\nköping och hämta djuret. Såvitt jag har förstått så är\r\nvi i så fall överens om att problemet kan lösas genom\r\natt man godtar besiktning på plats.</pre><pre>Anf.  230  LEIF MARKLUND (s):\r\nHerr talman! Jag tror att Gudrun Lindvall blandar\r\nihop detta med självdöda grisar, som i stort sett kan\r\nbetecknas som högriskavfall som skall tas till de-\r\nstruktionsanläggning. Men nödslaktade djur får vete-\r\nrinärbesiktigas efter uppslaktning och även i fortsätt-\r\nningen användas enligt det betänkande vi lägger fram.</pre><pre>Anf.  231  GUDRUN LINDVALL (mp):\r\nHerr talman! Jag hoppas att det är så. Vi har ju\r\npratat med Jordbruksverket, och vi har också sett vad\r\nsom står i regeringens proposition. Det har framgått\r\natt djur som har dött eller slaktats i en besättning -\r\näven sådana som t.ex. har slaktats på grund av\r\nsvansbitning - skall föras till Lidköping för att bli\r\nbesiktigade och klassade som lågriskavfall. Men vi\r\nbehöver inte förlänga debatten. Vi är i så fall överens\r\nom att det har varit en vansinnig tingens ordning som\r\nbör ändras.</pre><pre>Överläggningen var härmed avslutad.\r\n(Beslut skulle fattas den 6 maj.)</pre><pre>6 §  Avveckling av allemanssparreglerna</pre><pre>Föredrogs\r\nFinansutskottets betänkande 1997/98:FiU17\r\nAvveckling av allemanssparreglerna (prop.\r\n1997/98:50)</pre><pre>Anf.  232  PER ROSENGREN (v):\r\nHerr talman! I det föreliggande betänkandet före-\r\nslås att lagen om allemanssparande skall upphävas vid\r\nutgången av juni 1998. Vi har inga direkta erinringar\r\nmot detta. Det har varit så att uttag från allemansspa-\r\nrande tidigare har varit reglerat på så sätt att det har\r\nvarit en uttagsavgift på 1 %.\r\nI samband med att man tar bort allemanssparandet\r\när de här pengarna tillgängliga för lyftning. Det är ju\r\nfråga om uttag som inte den enskilde spararen på\r\nnågot sätt har haft möjlighet att påverka. I det läget\r\nmenar vi att man bör reglera på så sätt att bankerna\r\ninte skall ha rätt att ta ut någon uttagsavgift.\r\nMan föreslår i betänkandet att den obligatoriska\r\nuttagsavgiften skall tas bort. Men man säger inget om\r\natt bankerna inte får ta ut någon uttagsavgift efter den\r\nsista juni 1998. Man motiverar detta med att bankerna\r\nsäkert inte kommer att göra det.\r\nDet verkar finnas en liten övertro på bankerna och\r\nderas beteende. De senaste åren har det ju varit så att\r\nbankerna har finansierat stora delar av sin verksamhet\r\ngenom att plocka ut avgifter i alla möjliga och omöj-\r\nliga situationer. Det är klart att man här ser en möjlig-\r\nhet att plocka ut en avgift för att finansiera sin verk-\r\nsamhet.\r\nVi anser att man bör lagstifta om att bankerna inte\r\nskall ha rätt att ta ut någon avgift i de här lägena.\r\nKunderna har ju som sagt inte själva någon valmöj-\r\nlighet i det här fallet. Det är inte de som har fattat\r\nbeslutet om att allemanssparandet skall upphöra. Jag\r\nyrkar därför bifall till reservationen i betänkandet.</pre><pre>Anf.  233  SUSANNE EBERSTEIN (s):\r\nHerr talman! Jag vill först säga att grunden för ut-\r\ntagsavgiften faktiskt var att man skulle uppmuntra\r\nsparande, inte gödsla bankerna. Betänkandet rör alltså\r\nregeringens förslag om avskaffande av återstående\r\nlagregleringar av allemanssparandet. I och med att\r\nlagen upphävs försvinner också rätten för bankerna att\r\nenligt 6 § samma lag ta ut uttagsavgifter. Regeringen\r\nbedömer att det inte behövs någon särskild lagregle-\r\nring av uttagsavgifter därefter. Finansutskottets ma-\r\njoritet delar den bedömningen.\r\nFinansutskottets majoritet delar också regeringens\r\nbedömning att utbetalningar och överföringar i sam-\r\nband med avslut av kontona inte är uttagsavgiftsbe-\r\nrättigade enligt nämnda paragraf. En lagreglering av\r\natt bankerna inte får ta ut uttagsavgifter är därför\r\növerflödig. Jag yrkar bifall till hemställan i finansut-\r\nskottets betänkande nr 17 och avslag på reservatio-\r\nnen.</pre><pre>Anf.  234  PER ROSENGREN (v):\r\nHerr talman! Vad är det som säger att bankerna\r\ninte kommer att införa ett system där de tar ut avgif-\r\nter? Vi har de senaste åren sett hur bankerna faktiskt\r\nhar tagit ut avgifter på det ena området efter det and-\r\nra. Hur kan Susanne Eberstein vara så förvissad om\r\natt bankerna verkligen inte kommer att utnyttja en\r\nsådan här situation och ta ut avgifter, precis som de\r\nhar börjat att ta ut avgifter på den ena tjänsten efter\r\nden andra när det gäller kontohantering?</pre><pre>Anf.  235  SUSANNE EBERSTEIN (s):\r\nHerr talman! Jag sade alldeles nyss att grunden för\r\nuttagsavgiften egentligen inte var att gödsla bankerna\r\nutan att uppmuntra ett långsiktigt sparande. Jag tror\r\ninte att Per Rosengren var riktigt uppmärksam då.\r\nEftersom den här uttagsavgiften har tagits ut enligt 6 §\r\noch den inte reglerar ett avslut av kontona känner jag\r\nmig lugn och förvissad om att så inte kommer att ske.</pre><pre>Anf.  236  PER ROSENGREN (v):\r\nHerr talman! Den här lagen försvinner ju nu, alltså\r\nhar bankerna en helt annan situation och kan införa\r\nvilka regler de vill. Avsikten med uttagsavgiften har\r\njag full förståelse för skulle vara att stimulera ett\r\nlångsiktigt sparande. Men nu försvinner den sparfor-\r\nmen som sådan. Vad är det som gör att man plötsligt\r\nhar ett sådant stort förtroende för bankerna. Bankerna\r\när faktiskt en av de institutioner som föranleder mest\r\nklagomål till Konsumentverket för sitt sätt att behand-\r\nla sina kunder. Hur kan ni vara så säkra på att banker-\r\nna nu plötsligt skall ställa upp på det ni tror?</pre><pre>Anf.  237  SUSANNE EBERSTEIN (s):\r\nHerr talman! Bankerna har ju tagit ut uttagsavgif-\r\nten enligt en paragraf som kommer att upphöra att\r\ngälla. Just avslut av kontona har inte reglerats enligt\r\nden här paragrafen. Den som lever får se, Per Rosen-\r\ngren.</pre><pre>Överläggningen var härmed avslutad.\r\n(Beslut skulle fattas den 6 maj.)</pre><pre>7 §  Riksdagens revisorers årsredovisning för\r\n1997</pre><pre>Föredrogs\r\nFinansutskottets betänkande 1997/98:FiU18\r\nRiksdagens revisorers årsredovisning för 1997 (redog.\r\n1997/98:RR1)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 6 maj.)</pre><pre>8 §  Riksbankens förvaltning år 1997</pre><pre>Föredrogs\r\nFinansutskottets betänkande 1997/98:FiU19\r\nRiksbankens förvaltning år 1997 (redog.\r\n1997/98:RB1, redog. 1997/98:RR5)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 6 maj.)</pre><pre>9 §  Förstärkt tillsyn över börser</pre><pre>Föredrogs\r\nFinansutskottets betänkande 1997/98:FiU21\r\nFörstärkt tillsyn över börser (prop. 1997/98:71)</pre><pre>Anf.  238  PER BILL (m):\r\nHerr talman! Jag vill inledningsvis yrka bifall till\r\nreservation 1.\r\nAtt ha en väl fungerande finansmarknad är mycket\r\nviktigt för Sverige. För att åstadkomma denna fi-\r\nnansmarknad i Sverige och i Stockholm krävs att vi\r\nhar lagar och regler som inte missgynnar svenska\r\naktörer och den svenska marknadsplatsen. Tvärtom\r\nbehöver vi ett konkurrenskraftigt företagsklimat för\r\natt utveckla Stockholm och Sverige till en av Europas\r\nbästa marknadsplatser.\r\nHandel med värdepapper är en global bransch som\r\npräglas av snabb utveckling vad avser såväl innehållet\r\nsom de tekniska lösningarna. En väl fungerande fi-\r\nnansmarknad är en viktig del för hela samhällseko-\r\nnomin.\r\nFör att åstadkomma en väl fungerande finans-\r\nmarknad krävs att lagstiftningen hela tiden ses över så\r\natt vi kan bibehålla detta goda klimat.\r\nHerr talman! En ny börslagstiftning trädde i kraft\r\nden 1 januari 1993, lagen om börs- och clearingverk-\r\nsamhet, LBC. Den nya lagstiftningen innebar flera\r\nviktiga och mycket positiva förändringar. Bl.a. inne-\r\nbar den att börsmonopolet avskaffades och att bör-\r\nslagstiftningen utvidgades till att inbegripa handel\r\nmed alla slags finansiella instrument.  Därigenom\r\nkom bl.a. derivatinstrument såsom optioner och ter-\r\nminer att omfattas av lagstiftningen.\r\nEtt annat väsentligt inslag var att det skedde en\r\nharmoniering med EU:s regler inom börsområdet.\r\nUnder hösten 1996 meddelade Fondbörsen och\r\nOM att de sedan en tid hade fört diskussioner om ett\r\nsamarbete och en eventuell sammanslagning av\r\nbörsverksamheterna. Diskussionerna tog sin utgångs-\r\npunkt i en gemensam omvärldsanalys enligt vilken\r\nden internationella konkurrensen om värdepappers-\r\nhandeln skulle öka i framtiden, vilket skulle göra att\r\ndet endast skulle finnas utrymme för färre antal fi-\r\nnansiella centrum i Europa.\r\nStockholms Fondbörs är i dag som vi vet helägt\r\ndotterbolag inom OM-gruppen AB. I ljuset av denna\r\nutveckling finns det anledning att se över de bestäm-\r\nmelser i LBC i syfte att stärka börsernas integritet och\r\nupprätthålla förtroendet för svensk börsverksamhet.\r\nFrån moderat håll är vi mycket positiva till sam-\r\nmanslagningen av Fondbörsen och OM. Men det är\r\nviktigt att det här vinner allmän acceptans. Det är\r\nockså viktigt att det statliga ägandet avvecklas. Det är\r\ndärför angeläget att regelverket i dag ses över.\r\nHerr talman! Merparten av förslagen i detta be-\r\ntänkande är både rimliga och välkomna. I ett avseen-\r\nde har dock regeringens förslag gått alltför långt.\r\nRegeringen föreslår en utvidgning av den krets av\r\naktörer som på en börs kan tillåtas delta i handeln om\r\nbörsen. Även andra värdepappersinstitut skulle kunna\r\ntillåtas delta i börshandeln, om det bara gällde handel\r\ni egen räkning.\r\nFlera remissinstanser, däribland Finansinspektio-\r\nnen, Stockholms Fondbörs, Svenska Fondhandlarfö-\r\nreningen, Svenska Bankföreningen och Sveriges Ak-\r\ntiesparares Riksförbund, har avstyrkt förslaget. I lik-\r\nhet med nämnda remissinstanser anser vi att förslaget\r\nriskerar att leda till ökade motparts- och systemrisker,\r\neftersom aktörerna inte kommer att stå under tillsyn\r\noch inte är underkastade samma krav på bl.a. kapital-\r\ntäckning samt sundhets- och uppföranderegler som\r\nandra medlemmar av börsen.\r\nDet kan heller inte uteslutas att förslaget leder till\r\nkostnadsfördelar för sådana börsmedlemmar som inte\r\nstår under tillsyn.\r\nSlutligen, herr talman, finns det risk för att det här\r\nförslaget gynnar institutionellt ägande på en börs, när\r\ndet vi behöver egentligen är ett ökat folkligt enskilt\r\nägande.</pre><pre>Anf.  239  PER ROSENGREN (v):\r\nHerr talman! När det gäller regleringen av\r\nbörsverksamheten i landet är det väl flera steg i rätt\r\nriktning som det här betänkandet anger. Men det finns\r\nvissa anmärkningar man kan göra mot förslaget. Det\r\när naturligtvis ägarstrukturen som sådan.\r\nI likhet med moderaterna tycker vi att samman-\r\nslagningen av OM och Fondbörsen kräver att det\r\nfinns en acceptans i samhället för detta. Men till skill-\r\nnad från moderaterna, som vill att detta enbart skall\r\nvara en privat verksamhet, menar vi precis tvärtom.\r\nVi menar att det är mycket viktigt att detta är en stat-\r\nlig verksamhet. Vi tycker att det är ganska knepigt att\r\nprivata företag som själva är aktörer på den här mark-\r\nnadsplatsen också skall vara ägare av densamma. Det\r\nkan inte vara riktigt att det skall vara på det sättet.\r\nVi vill skapa något som man kalla för en folkbörs.\r\nDär skall vara samma tillgänglighet för alla. Med ett\r\nstarkt privat ägarintresse i börsen finns det risk för en\r\nhelt annan vändning.\r\nVi menar att det är viktigt att stimulera regionala\r\nbörser för riskkapitalförsörjningen runt om i landet. I\r\ndet sammanhanget har vi sett att det har börjat dyka\r\nupp regionala börser. Vi menar att det är viktigt att\r\nFinansinspektionens organisation följer samma\r\nmönster, dvs. att decentralisera Finansinspektionens\r\nverksamhet på så sätt att man kan kontrollera börserna\r\nrunt om i landet. Det gäller att ligga nära marknads-\r\nplatsen vid granskningarna. Det är detta som reserva-\r\ntion 3 går ut på och som jag yrkar bifall till.</pre><pre>Anf.  240  ARNE KJÖRNSBERG (s):\r\nHerr talman! Vad är en börs? Enligt Per Bill är det\r\nnågot mystiskt, nästan mytiskt. En börs är ingenting\r\nannat än ett salutorg. Förr i tiden knallade man dit och\r\nropade ut vad man ville sälja och vad man ville ha\r\nbetalt. Någon annan ropade ut vad han ville köpa och\r\nvad han ville betala för det. Sedan kom man överens.\r\nLikadant är det nu.\r\nMen nu använder man datorer för att ropa ut vad\r\nman vill sälja - en börspost av den eller den och si\r\noch så mycket betalt. Den som vill köpa talar om via\r\nsin dator vad denne vill betala. Så småningom möts\r\nkanske de båda, och då blir det automatiskt ett avslut.\r\nKonstigare är det inte. Det är ett salutorg som förr i\r\ntiden. Det är inte så krångligt.\r\nFörr sålde man husdjur, foder och salt. Så små-\r\nningom började man sälja andelar i företag, dvs. det\r\nvi i dag kallar aktier. Det är inte så krångligt.\r\nStockholms Fondbörs har en omsättning på 6-10\r\nmiljarder varje dag. Det hela går med blixtens hastig-\r\nhet. Då måste det naturligtvis finnas säkerhetskontrol-\r\nler så att man kan lita på att det hela fungerar. Med\r\nhjälp av lagstiftningen och den organisation börserna\r\nhar i Sverige fungerar kontrollen bra. Det är en or-\r\ndentlig genomlysning, och det är svårt att manipulera.\r\nDet finns de som ger kurser, men det upptäcker myn-\r\ndigheterna i vårt land snabbt. Den nuvarande lagstift-\r\nningen fungerar ganska bra.\r\nKonkurrensen är stor. Det talade Per Bill om. Men\r\nStockholms Fondbörs står sig bra i konkurrensen. Jag\r\nhar besökt en del andra börser i världen. Jag var i\r\nTokyo tillsammans med mina kolleger i finansutskot-\r\ntet för ungefär åtta år sedan.\r\nNi har kanske sett i TV hur börshandeln går till i\r\nTokyo. De står på golvet och använder sig av tecken\r\nför att köpa och sälja. Vi frågade börschefen om de\r\ninte hade funderat på att datorisera handeln. Men det\r\nvar enligt honom fullständigt omöjligt. Det måste ske\r\npå det traditionella sättet.\r\nI Sverige finns börsgolvet i praktiken inte kvar.\r\nMan sitter hemma och knappar på sin dator. Det fun-\r\ngerar bra i Sverige. Konkurrensen är hård, men Fond-\r\nbörsen står sig, såvitt vi kan bedöma, bra i konkurren-\r\nsen.\r\nMen viktigt för att stå sig i konkurrensen är att alla\r\nsom verkar på börsen vet att det hela fungerar ordent-\r\nligt. Över tiden finns det anledning att göra vissa\r\nförändringar. Det är det regeringen föreslår nu. Det\r\nhandlar om ökad tillsyn och ökad genomlysning. Det\r\nskall vara samma ägarprövning och lämplighetspröv-\r\nning av ledningen för börser som det är för banker\r\noch värdepappersbolag. Det tycks alla vara överens\r\nom. Det är egentligen bara en sak som är kontrover-\r\nsiell.\r\nEn börs skall få tillåta fler att delta direkt i börs-\r\nhandeln utan att behöva gå via ett ombud. Det betyder\r\natt andra juridiska personer än banker och värdepap-\r\npersbolag kan få bli börsmedlemmar. Det är börserna\r\nsom avgör det. Vill de inte ha med företaget säger de\r\nnej. Det är börsen som avgör vem som skall få handla.\r\nFör att få handla måste man vara medlem. Man får\r\nbara handla för egen räkning. man får inte vara om-\r\nbud för någon annan. För det måste man fortfarande\r\nvara bank eller värdepappersbolag.\r\nVi tycker att detta är rimligt. Som framgick av vad\r\nPer Bill sade har Moderaterna reserverat sig. Vi be-\r\ndömer att Moderaterna överdriver problemen. Det\r\nkan hända att det kan finnas problem. Men utskottet\r\nskall följa frågan noga. Det finns fördelar som bör\r\nprövas.\r\nFolkpartiet tycker likadant och har skrivit en re-\r\nservation med samma innehåll som utskottets majori-\r\ntet har skrivit i betänkandet. Jag begriper egentligen\r\ninte Folkpartiets reservation.\r\nJag förstår Moderaternas reservation, alldeles\r\nspeciellt när Per Bill hänvisar till Fondhandlarföre-\r\nningen som har sagt nej till förslagen. Det är alldeles\r\nsjälvklart. Då menar jag inte att Per Bill tycker som\r\nFondhandlarföreningen, utan att Fondhandlarföre-\r\nningen tycker så. Nu noterar jag att Per Bill tycker\r\nlikadant som Fondhandlarföreningen.\r\nPer Bill tycker att det statliga ägandet skall av-\r\nvecklas. Förutsättningen för att sammanläggningen\r\nskulle fungera, Per Bill, var att staten gick in som\r\nägare. Det säger alla som är i branschen. Det hade\r\ninte blivit något annat. Då hade Stockholm på sikt\r\nstått sig slätt i den ökade konkurrensen.\r\nVänsterpartiet vill ha regionala börser. Det vill jag\r\nockså ha. Om det finns behov, kommer de att växa\r\nfram. Då skall det ske en tillsyn av dem också. Det\r\nfinns ingen anledning att sätta in skattebetalarnas\r\npengar. Vänsterpartiets reservation måste innebära\r\nnågot sådant.\r\nPer Bill säger att detta kommer att leda till ökat\r\ninstitutionellt ägande. Vi behöver mer folkligt ägande.\r\nVilka är det som har sina pengar i institutionerna,\r\nPer Bill? Det är svenska allemanssparare. Det är pen-\r\nsionssparare. De har funnit det lämpligt att spara sina\r\npengar via en fond. De har inte tid att sitta och titta på\r\nReuterskärmarna. De skall jobba, spara och tjäna\r\npengar till mat och hyra. Det är likadant över hela\r\nvärlden.\r\nDet finns förhållandevis många utländska kapital-\r\nägare som handlar på Stockholms Fondbörs. Vad är\r\ndet för pengar? Det är amerikanska lärares pensions-\r\npengar. Det är amerikanska brandsoldaters pensions-\r\npengar. Det är det som man använder för att placera i\r\nSverige. Det ger ibland bra avkastning. Det är en\r\ntrend över hela världen. Det kommer att bli ännu mer,\r\nPer Bill. Nu kommer avtalspensionerna. Sedan kom-\r\nmer premiereservpengarna. Premiereserverna kommer\r\natt tillföra svensk aktiemarknad 15-18 miljarder varje\r\når. Ni spjärnar mot udden om ni tror att ni skall kunna\r\nsätta stopp för institutionernas ägande av aktier i\r\nsvenskt näringsliv.\r\nHerr talman! Jag yrkar bifall till hemställan i be-\r\ntänkandet och avslag på de tre reservationer som har\r\nfogats till det.</pre><pre>Anf.  241  PER ROSENGREN (v):\r\nHerr talman! Jag konstaterar att Arne Kjörnsberg\r\nhamnar på börsen i Tokyo. Jag talar om regionala\r\nbörser i Sverige. Kapitalförsörjningen för de svenska\r\nföretagen är viktig. Vi måste stimulera riskkapitalför-\r\nsörjningen för företag utanför storstadsområdena. Där\r\ntror jag att de regionala börserna har en framtid. Då\r\nmåste staten stimulera framväxten av dem. Det hand-\r\nlar också om tillsynen gjord av Finansinspektionen.</pre><pre>Anf.  242  ARNE KJÖRNSBERG (s) replik:\r\nHerr talman! Per Rosengren! Skall vi använda\r\nskattebetalarnas pengar för att stimulera framväxten\r\nav nya regionala börser? Om det är Per Rosengrens\r\nuppfattning så säger jag nej. Jag tycker inte att det är\r\nrimligt. Finns det en marknad så kommer sådana att\r\nväxa fram. Det finns sådana tendenser, bl.a. nere i\r\nSmåland har jag förstått. Det blir inte samma effek-\r\ntivitet. Det blir dyrare. Men finns det en marknad så\r\nkommer börserna som sagt att växa fram. Jag tycker\r\ninte att vi skall använda skattebetalarnas pengar till\r\ndetta.</pre><pre>Anf.  243  PER ROSENGREN (v) replik:\r\nHerr talman! Vi använder ju skattebetalarnas\r\npengar i många sammanhang när det gäller att främja\r\ntillväxten i den svenska ekonomin och skapa mer\r\nsysselsättning. Jag tycker att detta kan vara väl an-\r\nvända pengar, kanske betydligt mer väl använda än\r\nmånga av de pengar som Socialdemokraterna sprider\r\nut för att öka sysselsättningen.\r\nJag tror att detta faktiskt stimulerar börserna och\r\nser till att vi får en riskkapitalförsörjning som gör att\r\nvi kan öka tillväxten och sysselsättningen i de här\r\nregionerna. Det är väldigt viktigt. Då menar jag att\r\nt.o.m. skattepengar kan vara motiverade.</pre><pre>Anf.  244  PER BILL (m):\r\nHerr talman! Det är ovanligt att Arne Kjörnsberg\r\noch jag har så lika åsikter i ett ärende som vi har i\r\ndetta. Jag kan börja med att instämma i det som Arne\r\nKjörnsberg säger om att vi har en bra fondbörs. Vi\r\nkan i dag t.ex. notera att vi har större handel i Nokia\r\nän vad man har på den finska börsen.\r\nVi är faktiskt inte så oense ens på den punkt där vi\r\nhar kommit fram till olika åsikter. Arne Kjörnsberg\r\noch Socialdemokraterna trycker väldigt tydligt på att\r\nbörsen kan ge möjligheter, medan vi moderater tryck-\r\ner på att så som det ser ut i dag är vi ännu inte överty-\r\ngade.\r\nDet finns ytterligare ett skäl till det, nämligen att\r\nvi inte är säkra på att detta stämmer överens med\r\nEG:s IDS-direktiv som har att göra med värdepap-\r\npersrörelser. Vi är osäkra på - och vi har framför allt\r\ninte fått tillräckligt med bevis i betänkandet för det -\r\nom man skall gå så långt som Socialdemokraterna vill\r\ngöra.</pre><pre>Anf.  245  ARNE KJÖRNSBERG (s):\r\nHerr talman! Per Bill säger att det är ovanligt att\r\nhan och jag har så lika åsikter. Om talmannen tillåter\r\nvill jag gärna skämta om det. Det oroar mig litet\r\ngrand att vi har det. Men någon gång får man väl leva\r\nmed det också.\r\nVi tror - och vi är nästan övertygade om - att\r\ndetta kommer att göra börshandeln effektivare. Det\r\nkommer att underlätta riskkapitalförsörjningen och\r\ndet kommer att spara en hel del pengar för de småspa-\r\nrare som Per Bill talar om. De behöver inte gå via\r\nombud och betala courtage till dem.\r\nDet finns en bred majoritet i utskottet. Det är bara\r\nPer Bill och hans tre moderata kolleger som har re-\r\nserverat sig. Folkpartiet har en reservation, men säger\r\nprecis som utskottets majoritet att detta noggrant skall\r\nföljas. Därför tycker vi att det finns goda skäl att göra\r\ndet. Vi tror att detta kommer att bli bra.\r\nSom sagt var har styrelsen för Stockholms Fond-\r\nbörs detta i sin hand. Den kan säga ja eller nej till\r\nförsäkringsbolag och till AP-fonden om den så vill.\r\nJag skulle vilja se styrelsen säga nej - jag tror inte på\r\ndet.</pre><pre>Anf.  246  PER BILL (m):\r\nHerr talman! Vi kommer inte att bli mer överens\r\nså här sent i debatten. Men just detta gör ändå att jag\r\nkommer att sova gott - det är fondbörsen som till slut\r\nkommer att avgöra vilka som skall släppas in eller\r\ninte.\r\nJag kan inte låta bli att ta upp en minut med att sä-\r\nga att vi säkert kommer att se ännu mer institutionellt\r\nägande. Problemet är att när man har mycket proffs-\r\nförvaltat kapital blir det väldigt ryckigt på börsen, och\r\nväldigt lätt att man får det följa-John-beteende som vi\r\nkan se varje dag. Därför tycker jag att det är tråkigt att\r\nse att de som köper Ericsson- eller Nokiaaktier och\r\nsedan lägger undan dem för att ha dem som en lång-\r\nsiktig och säker placering blir färre och färre.</pre><pre>Anf.  247  ARNE KJÖRNSBERG (s):\r\nHerr talman! Jag skall störa Per Bills lugna\r\nnattsömn. Den lagstiftning som nu reglerar börsverk-\r\nsamheten förbereddes av en statlig utredning som\r\nhette Värdepappersmarknadskommittén. Ledamöterna\r\ni den kommittén var ense i alla väsentliga saker. Jag\r\nsatt i den kommittén, Per Bill. Sov inte så där väldigt\r\nlugnt - det kan vara farligt!\r\nInnan man privatiserade Stockholms Fondbörs, på\r\nden tiden när det inte fanns någon egentlig ägare till\r\nden, satt jag som samhällsrepresentant i Stockholms\r\nFondbörs styrelse. Jag har alltså varit med och ge-\r\nnomfört privatiseringen i någon slags mening, även\r\nsom ledamot av Stockholms Fondbörs styrelse. Så för\r\nallt i världen, Per Bill: Ana ugglor i mossen. Sov inte\r\nalltför lugnt - det kan vara farligt!</pre><pre>Överläggningen var härmed avslutad.\r\n(Beslut skulle fattas den 6 maj.)</pre><pre>10 §  Beslut om fortsatt ärendebehandling</pre><pre>Kammaren beslutade att ärendebehandlingen\r\nskulle fortsättas vid arbetsplenum onsdagen den\r\n6 maj.</pre><pre>11 §  Bordläggning</pre><pre>Anmäldes och bordlades\r\nProposition\r\n1997/98:156 Kassettersättning</pre><pre>Förslag\r\n1997/98:RFK3 Riksdagens förvaltningskontors för-\r\nslag om ändringar i lagen (1988:144) om säker-\r\nhetskontroll vid sammanträde med riksdagens\r\nkammare och utskott</pre><pre>12 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 29 april</pre><pre>1997/98:680 av Gullan Lindblad (m) till socialminis-\r\ntern\r\nPrivatvården\r\n1997/98:681 av Per Lager (mp) till utrikesministern\r\nGuatemala</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 5 maj.</pre><pre>13 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 29 april</pre><pre>1997/98:624 av Patrik Norinder (m) till finansminis-\r\ntern\r\nRåtallolja\r\n1997/98:649 av Carl Fredrik Graf (m) till statsrådet\r\nLeif Pagrotsky\r\nAfrikapolitiken\r\n1997/98:650 av Juan Fonseca (s) till statsrådet Maj-\r\nInger Klingvall\r\nPensionsförmåner för personer som invandrat\r\n1997/98:656 av Marietta de Pourbaix-Lundin (m) till\r\njordbruksministern\r\nAphållningen på Smittskyddsinstitutet\r\n1997/98:660 av Tuve Skånberg (kd) till utbildnings-\r\nministern\r\nForskarutbildningsreformen\r\n1997/98:661 av Dan Ericsson (kd) till justitieminis-\r\ntern\r\nAvgifter för ideella stipendiefonder\r\n1997/98:662 av Eva Goës (mp) till miljöministern\r\nRadioaktivt avfall\r\n1997/98:663 av Lena Klevenås (s) till statsrådet Leif\r\nPagrotsky\r\nHandel med ekologiska livsmedel\r\n1997/98:665 av Ulla Hoffmann (v) till statsrådet\r\nPierre Schori\r\nAsylsökande kosovoalbaner\r\n1997/98:666 av Ulla Hoffmann (v) till statsrådet\r\nPierre Schori\r\nSekretesslagens skydd för den asylsökande\r\n1997/98:667 av Ola Sundell (m) till jordbruksminis-\r\ntern\r\nFjällägenheter\r\n1997/98:668 av Ulla Hoffmann (v) till statsrådet\r\nPierre Schori\r\nFörfattningskrock\r\n1997/98:669 av Birgitta Hambraeus (c) till utrikes-\r\nministern\r\nProjektpengar till EU-kritiska organisationer\r\n1997/98:672 av Ann-Kristine Johansson (s) till jord-\r\nbruksministern\r\nKor på bete\r\n1997/98:673 av Sonja Fransson (s) till statsrådet\r\nYlva Johansson\r\nKunskapslyftet och funktionshindrade\r\n1997/98:674 av Ulf Melin (m) till statsrådet Ylva\r\nJohansson\r\nErsättning för sommarstudier\r\n1997/98:676 av Eva Goës (mp) till socialministern\r\nLobotomi</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 5 maj.</pre><pre>14 §  Kammaren åtskildes kl. 22.56.</pre><pre>\r\nFörhandlingarna leddes\r\nav tredje vice talmannen från sammanträdets början\r\nt.o.m. 3 § anf. 34 (delvis),\r\nav talmannen därefter t.o.m. anf. 81 (delvis),\r\nav andre vice talmannen därefter t.o.m. anf 125\r\n(delvis),\r\nav talmannen därefter till ajourneringen kl. 17.52,\r\nav andre vice talmannen därefter t.o.m. 4 § anf. 188\r\n(delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}