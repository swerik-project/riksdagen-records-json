{"dokumentstatus":{"dokument":{"hangar_id":"2438929","dok_id":"GE0941","rm":"1990/91","beteckning":"41","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"41","slutnummer":"0","datum":"1990-12-07 00:00:00","systemdatum":"2010-02-17 00:00:00","publicerad":"1990-12-07 00:00:00","titel":"Riksdagens snabbprotokoll 1990/91:41 Fredagen den 7 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{A011A06B-BE83-4082-8A49-77FEECC396EF}","dokument_url_text":"http://data.riksdagen.se/dokument/GE0941/text","dokument_url_html":"http://data.riksdagen.se/dokument/GE0941","dokumentstatus_url_xml":"http://data.riksdagen.se/dokumentstatus/GE0941","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:41</div>\r\n<div class=\"sidhuvud_datum\">Fredagen den 7 december</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 § Svar på interpellation 1990/91:95 om den\r\nplanerade produktansvarslagen</pre><pre>Anf. 1 Justitieminister LAILA FREIVALDS\r\n(s):</pre><pre>Herr talman! Charlotte Cederschiöld har frågat\r\nmig hur den planerade lagen om produktansvar\r\nskall utformas och vilka åtgärder som planeras för\r\natt svenska företags konkurrenskraft inte skall\r\nförsämras om en sådan lagstiftning genomförs.</pre><pre>I svensk rätt finns inga särskilda lagregler om\r\nproduktansvar. Ansvaret för produktskador\r\nregleras därför i princip av skadeståndslagen och i\r\nvissa fall av skadeståndsrättslig speciallagstiftning.\r\nFör skadeståndsskyldighet förutsätts enligt\r\nskadeståndslagen att skadan har orsakats av någon\r\ngenom vårdslöshet.</pre><pre>Det rättsläget har länge ansetts otillfredsställande.\r\nSituationen har varit likartad i de flesta andra\r\neuropeiska länder.</pre><pre>För svensk rätts del har det dock på senare år skett\r\nen utveckling i rättspraxis mot strikt ansvar för i\r\nvarje fall vissa typer av produktskador. Högsta\r\ndomstolen fann t.ex. i ett uppmärksammat fall år\r\n1989 att strikt ansvar för tillverkare föreligger på\r\nlivsmedelsområdet.</pre><pre>EGs ministerråd antog år 1985 ett direktiv\r\nangående samordning av medlemsländernas\r\nlagstiftning om produktansvar. Direktivets\r\ngrundläggande princip är att den som tillverkar\r\neller importerar en produkt skall vara strikt\r\nansvarig för skador som orsakas av en defekt i\r\nprodukten. Flertalet av EGs medlemsländer har\r\ngenomfört lagstiftning i enlighet med direktivet. I\r\nde övriga EG-länderna pågår lagstiftningsarbetet.</pre><pre>Inom EFTA har hittills nya lagar om produktansvar\r\nantagits i Österrike, Norge och Finland. Dessa\r\nlagar bygger på i huvudsak samma principer som\r\nEG-direktivet. I såväl norska som den finska lagen\r\nfinns dock vissa avvikelser från EG-direktivet.</pre><pre>Även inom EG-länderna finns avvikelser från EG-\r\ndirektivets regler. Direktivet medger nämligen\r\nunder vissa förutsättningar att länderna behåller\r\nrättsregler som de har när direktivet blir gällande\r\nför dem. I början av året offentliggjorde\r\njustitiedepartementet en promemoria. (Ds\r\n1989:79) med förslag till en svensk\r\nproduktskadelag. Lagförslaget i promemorian\r\nbygger också på samma grundprinciper som EG-\r\ndirektivet om produktansvar. På vissa punkter\r\ninnebär förslaget dock förmånligare regler för den\r\nsom lider skada av produkter än som följer av EG-\r\ndirektivet.</pre><pre>Promemorian har remissbehandlats.\r\nRemissutfallet är blandat. De flesta\r\nnäringslivsorganisationerna tillstyrker att det införs\r\nen svensk produktskadelag under förutsättning att\r\ndenna överensstämmer med den lagstiftning som\r\nmajoriteten av EG-länderna inför. De\r\nremissinstanser som kan anses företräda de\r\nskadelidandes intressen är däremot överlag positiva\r\näven till de föreslagna avvikelserna från EG-\r\ndirektivet.</pre><pre>Remissutfallet analyseras nu i\r\njustitiedepartementet. Avsikten är att en\r\nlagrådsremiss i saken skall läggas fram i början av\r\nnästa år. Eftersom beredningsarbetet pågår, kan\r\njag inte nu närmare ange hur lagen kommer att\r\nutformas på de punkter där förslaget i\r\npromemorian innebär avvikelser från EG-\r\ndirektivet. Jag anser det därför inte meningsfullt att\r\nnu gå in på de följdfrågor som Charlotte\r\nCederschiöld har ställt.</pre><pre>Anf. 2 CHARLOTTE CEDERSCHIÖLD\r\n(m):</pre><pre>Herr talman! Jag tackar för svaret som dock inte\r\nutgör något egentligt svar på frågorna.</pre><pre>Det råder ingen principiell oenighet i vad gäller\r\ntillkomsten av en svensk produktskadelag.\r\nOenigheten gäller dess utformning. De förslag som\r\npresenterats de senaste åren har givit en föraning\r\nom att svenskt näringsliv skall komma i strykklass\r\njämfört med de näringslivet i andra europeiska\r\nländer.</pre><pre>Näringslivet är starkt oroat, vilket klart framgår av\r\ndet hårda yttrande 13 näringslivsorganisationer\r\navgett med anledning av de förslag som framställts\r\ni justitiedepartementets promemoria i frågan.</pre><pre>Har regeringen ännu inte förstått, att om\r\nnäringslivet generellt används som mjölkkossa,\r\nhamnar vi där vi nu är: investeringarna minskar i\r\nantal, arbetslösheten hotar och välfärdsssystemet\r\nurholkas.</pre><pre>Socialdemokraterna, med undantag av Bo\r\nSödersten, har länge hävdat att de skapat\r\nvälfärden. Senast sade statsministern det i Lund i\r\nförrgår. Om det nu är så -- varför skapar ni inte mer\r\nvälfärd i form av längre semester,\r\nföräldraförsäkring osv?</pre><pre>Skälet är givetvis att Bo Södersten har rätt: det är\r\nknegarna, ''industrialisterna'' och kapitalisterna i\r\nförening som har skapat förutsättningarna för\r\nvälfärden. Politikerna kan långsiktigt bara skapa\r\nramar som stimulerar arbete och effektiva insatser,\r\nen uppgift som socialdemokraterna tycks ha glömt\r\nde senaste åren. Inte minst har insikten brustit när\r\ndet gäller konkurrensen, näringslivets\r\ngrundläggande villkor.</pre><pre>Få beslutsfattande politiker har personlig\r\nerfarenhet av företagandets villkor. Det är\r\nsannolikt ett skäl till alla felslut. De\r\nkostnadsdrivande effekterna som eventuella\r\navvikelser från EG-direktivet kan leda till, oroar\r\nnäringslivet djupt. Regeringen ger dock inga\r\nlugnande besked och tycks anse oron vara\r\nobefogad, vilket framgår på s. 11 i promemorian.</pre><pre>Vem har högst tilltro när det gäller att bedöma\r\nnäringslivets konkurrensförhållanden, regeringen\r\neller näringslivet? Hittills har regeringen\r\nmissbedömt effekterna av sin politik, så att vi nu\r\nstår inför arbetslöshetens stålbad.</pre><pre>Näringslivets efterfrågan på åtgärder har\r\nnonchalerats. Framtiden flyttar nu från Sverige.\r\n70 % av framtidsinvesteringarna hamnar i andra\r\nländer, senast ABBs spjutspets halvledare som\r\nbedöms kunna generera 10 000 jobb. Tilltron till\r\nregeringen när det gäller förmågan att bedöma\r\nnäringslivets villkor befinner sig under pari.</pre><pre>Regeringens uppgift i krisläget är att stimulera\r\nkonkurrensfrämjande åtgärder och motåtgärder\r\nmot höjd prisnivå, att höja förutsägbarheten i\r\nsvensk lagstiftning och att väga ansvarsnivån mot\r\nkostnadseffekterna -- kort sagt att skapa\r\nproduktionsmöjligheter och produktionsvilja hos\r\nföretagen. Regeringen har försatt oss i ett uselt\r\nekonomiskt läge och har nu ansvar för att inte\r\nytterligare försämra läget utan se till att vi får en\r\nansvarsskärpning som blir konkurrensneutral.</pre><pre>Produktansvarslagen utgör givetvis bara en ringa\r\ndel av de åtgärder som påverkar näringslivets\r\nkostnader. Regeringens handlande i frågan\r\npåverkar förtroendet för regeringen med effekt\r\ninom andra för näringslivet viktiga\r\nställningstaganden.</pre><pre>Avvikelser från den konkurrensneutrala linjen\r\nmåste vila på tillförlitligt underlag och\r\nbehovsanalyser. Vilka sådana analyser visar ett\r\npåtagligt större behov av strängare\r\nproduktskadelag i Sverige än i EG? Är svenska\r\nföretag så mycket värre än EGs? Eller handlar det\r\nbara om ett koketterande från regeringens sida?\r\n''Vi vill så mycket mera väl, månar så mycket mer\r\nom vårt folk.'' Om detta leder till än fler utslagna\r\nföretag, utan att vi för den skull uppfyller några\r\negentliga behov av större skadeskydd, har\r\nregeringen bara lurat av medborgarna ytterligare\r\nen liten bit av välståndet.</pre><pre>Om regeringen vill stimulera EG till en höjning av\r\nnivån, varför då inte snarast söka medlemskap i EG\r\noch påverka direkt? Den vägen vore mer effektiv\r\noch mer näringslivsvänlig. Diskriminering av\r\nsvenskt näringsliv har varken regeringen eller\r\nmedborgarna råd med. Det borde regeringen inse!\r\nVi skall harmonisera, inte avvika.</pre><pre>Har departementen ingen kontakt sinsemellan? På\r\nvissa områden harmoniseras för fullt, men på detta\r\nområde föreslår man fyra avvikelser mot\r\ndirektivets obligatoriska del. Värst är\r\npreskriptionstiden och produktionsföreskrifterna,\r\ndvs. att företagarna skall göras\r\nskadeståndsansvariga för eventuella fel av politiker\r\noch myndigheter. Även bristen på\r\njämkningsmöjlighet och självrisk kan leda till\r\norimliga resultat.</pre><pre>Undantagen i Finland och Norge är färre och\r\nmildare. Inom EG finns inga införda undantag från\r\nsjälva direktivet. Införda undantag gäller de\r\nområden där EG angivit möjlighet att avvika. Ändå\r\nhar alla de åtta länder utom Luxemburg som har\r\nantagit lagen t.ex.exkluderat utvecklingsfel trots att\r\navvikelsemöjlighet finns.</pre><pre>Vad är regeringens EG-utfästelser egentligen\r\nvärda? Skall de bara locka till investeringar? Hur\r\nskall näringslivet kunna lita på regeringen om den\r\ninte följer upp EG-utfästelserna? Eller vet\r\nregeringen fortfarande inte vad den vill? Är det\r\nnågot bevänt med omtänkandet, avser regeringen\r\natt skapa konkurrensneutrala förhållanden? Vill\r\neller vill regeringen inte EG-harmonisera?</pre><pre>Anf. 3 Justitieminister LAILA FREIVALDS\r\n(s):</pre><pre>Herr talman! Det framlagda förslaget i\r\ndepartementspromemorian har försetts med\r\novanligt utförliga motiveringar. Både synpunkter\r\nsom kan tala för och som kan tala emot förslaget\r\nhar redovisats. Genom remissbehandlingen har vi\r\nfått ytterligare underlag för att bedöma förslagen.\r\nMaterialet analyseras nu inom\r\njustitiedepartementet, och när den analysen är klar\r\nkommer regeringen att ta ställning i de olika\r\nsakfrågorna. En lagrådsremiss beräknas kunna bli\r\nfärdig efter årsskiftet.</pre><pre>Låt mig dessutom säga att det är symptomatiskt att\r\nCharlotte Cederschiölds interpellation inte\r\ninnehåller ett ord om de skadelidande. Det verkar\r\nsom om de skadelidade inte existerar i Charlotte\r\nCederschiölds värld. Hon talar enbart om\r\nnäringslivets intressen. När hon talar om en\r\nproduktskadelag säger hon t.o.m. att näringslivet\r\n''används som mjölkkossa''. De skadelidande\r\nmjölkar alltså näringslivet.</pre><pre>Charlotte Cederschiöld hade i en passus i sitt inlägg\r\nmöjlighet att använda ordet skadelidande, men hon\r\nundvek att göra det. I stället sade hon att vi\r\nsocialdemokrater genom detta vill markera att vi\r\nvärnar mer om ''vårt folk''. Ja, vi värnar om de\r\nskadelidande. Men vi värnar samtidigt om vårt\r\nnäringsliv, och därför överväger vilken\r\nintresseavvägning som bäst främjar båda sidors\r\nintressen och därigenom allas intressen.</pre><pre>Till skillnad från Charlotte Cederschiöld menar jag\r\ndock att man vid utformningen av den blivande\r\nproduktskadelagen måste göra en avvägning\r\nmellan de skadelidandes intressen och\r\nnäringslivets. Vad det leder till får vi se när\r\nberedningsarbetet är avslutat.</pre><pre>Anf. 4 CHARLOTTE CEDERSCHIÖLD\r\n(m):</pre><pre>Herr talman! Skälet till att jag inte har tagit upp\r\nde skadelidande är givetvis att det inte råder någon\r\noenighet på den punkten. Vi är ense om att vi skall\r\nse till de skadelidande. Vi vill ha en\r\nproduktskadelag, i stort sett alla vill ha en sådan,\r\näven näringslivet.</pre><pre>Oenigheten gäller huruvida lagen skall leda till\r\nkonkurrensneutrala förhållanden eller inte.\r\nEftersom tiden i en sådan här debatt är knapp, är\r\ndet onödigt att diskutera det vi är ense om. Vi skall\r\nnaturligtvis diskutera det vi är oense om.</pre><pre>Jag delar statsrådets uppfattning att det här skall till\r\nen avvägning mellan olika intressen. Men då är det\r\nviktigt att den avvägningen även inkluderar\r\nnäringslivets villkor, och här kommer alltså\r\nkonkurrensneutraliteten in.</pre><pre>De neutrala instanserna i det här sammanhanget,\r\nsom befinner sig mellan de skadelidande och\r\nnäringslivet, tycks, enligt departementets\r\nansvarige, vara inne på harmoniseringslinjen.</pre><pre>Jag hoppas att vi skall kunna avsluta debatten men\r\natt vara ense om värdet av en harmonisering med\r\nEG, vilket betyder att promemorian ligger\r\nlångtifrån det lagförslag som bör komma på\r\nriksdagens bord.</pre><pre>Anf. 5 Justitieminister LAILA FREIVALDS\r\n(s):</pre><pre>Herr talman! Som jag tidigare nämnde finns även\r\ninom EG-länderna avvikelser från EG-direktiven.\r\nBl.a. finns inom EG 30-åriga preskriptionstider.\r\nDetta tycks vara ett faktum som Charlotte\r\nCederschiöld inte känner till.</pre><pre>Inom ramen för EG--EFTA-förhandlingarna om\r\nett EES-avtal diskuteras produktansvarsfrågorna\r\nmed EG. Vid dessa förhandlingar beaktar vi\r\ngivetvis också näringslivets intressen.</pre><pre>Men det råder absolut en oenighet mellan\r\nCharlotte Cederschiöld och mig om betydelsen av\r\natt ta hänsyn till de skadelidandes intressen.</pre><pre>Anf. 6 CHARLOTTE CEDERSCHIÖLD\r\n(m):</pre><pre>Herr talman! Nej, statsrådet, på den punkten råder\r\ndet ingen som helst oenighet. Vi vill ha en\r\nproduktskadelag.</pre><pre>Det är intressant att statsrådet inte svarar på frågan\r\nom huruvida vi skall ha en harmonisering eller inte.\r\nHur högt står en harmonisering i statsrådets\r\nslutmål? Syftar statsrådet till en harmonisering,\r\nvilket man uppenbarligen gör i andra departement?\r\nEller tar statsrådet ganska lätt på frågan om\r\nharmonisering och konkurrensneutralitet?</pre><pre>Anf. 7 Justitieminister LAILA FREIVALDS\r\n(s):</pre><pre>Herr talman! Charlotte Cederschiöld är\r\nfortfarande omedveten om att en harmonisering i\r\ndet här fallet innebär att vi har att anpassa oss till en\r\nganska splittrad bild. Jag nämnde bara ett exempel,\r\nnämligen att det även inom EG finns 30-åriga\r\npreskriptionstider. Det är inte alls givet vad det är\r\nman skall harmonisera sig med.</pre><pre>Andre vice talmannen anmälde att Charlotte\r\nCederschiöld anhållit att till protokollet få\r\nantecknat att hon inte ägde rätt till ytterligare\r\ninlägg.</pre><pre>Överläggningen var härmed avslutad.</pre><pre></pre><pre>2 § Svar på interpellation 1990/91:96 om\r\nmedling vid skilsmässa</pre><pre>Anf. 8 Justitieminister LAILA FREIVALDS\r\n(s):</pre><pre>Herr talman! Ulla Tillander har frågat\r\nsocialministern om hon är beredd att arbeta för att\r\nmedling, i de fall där barn är inblandade, införs för\r\nmänniskor som är på väg att skiljas. Arbetet inom\r\nregeringen är så fördelat att det är jag som skall\r\nsvara på interpellationen.</pre><pre>Enligt de regler som gällde fram till början av 1970-\r\ntalet kunde ett äktenskap inte upplösas innan\r\nmedling eller försök till medling hade ägt rum.\r\nRedan det förhållandet att medlingen var\r\nobligatorisk gjorde emellertid många människor\r\nnegativt inställda till den. Dessutom uppfattades\r\nmedlingen lätt som en onödig formalitet och ett\r\nopåkallat intrång i personliga angelägenheter.\r\nVisserligen kan en medling ibland leda till att\r\nmakarna tills vidare avstår från att fullfölja\r\nskilsmässan. Men för dessa fall är ett obligatorium\r\nonödigt.</pre><pre>Den obligatoriska medlingen togs därför bort år\r\n1973 och ersattes med ett system som ger möjlighet\r\ntill frivillig medling. Med utgångspunkt i den\r\ngrundläggande tanken bakom vår\r\näktenskapslagstiftning, nämligen att äktenskapets\r\nbestånd bygger på makarnas fria vilja, kan jag inte\r\nse något skäl som kan motivera en annan ordning.</pre><pre>Jag delar helt Ulla Tillanders uppfattning att en\r\nskilsmässa kan medföra svåra påfrestningar för\r\nmakarnas barn. Enligt min mening är det viktigt att\r\nvi verkar för att barn får växa upp i trygghet och\r\nmed möjlighet till nära kontakt med båda\r\nföräldrarna även om dessa är i konflikt med\r\nvarandra. Det är också nödvändigt att samhället\r\nställer upp med resurser för att bistå föräldrarna\r\nmed att komma överens i frågor som rör barnen i\r\nsamband med separationer. I regeringens\r\nproposition om vårdnad och umgänge läggs fram\r\nolika förslag som syftar just till att skapa bättre\r\nförutsättningar. Bl.a. föreslås en ökad satsning på\r\nsamarbetssamtal, alltså samtal där föräldrarna\r\nunder sakkunnig ledning försöker resonera sig fram\r\ntill en gemensam syn på vårdnads- och\r\numgängesfrågorna. Sådana samtal kommer fr.o.m.\r\nden 1 mars 1991 att kunna erbjudas i samtliga\r\nlandets kommuner. Det är genom åtgärder av detta\r\nslag som jag menar att man bäst kan främja barnets\r\nintressen i en skilsmässosituation.</pre><pre>Anf. 9 ULLA TILLANDER (c):</pre><pre>Herr talman! Jag vill tacka justitieministern för\r\nsvaret på min interpellation.</pre><pre>Av svaret framgår att medling kan erbjudas dem\r\nsom önskar sådan medling. Däremot avfärdas varje\r\ntanke på att det skall vara ett obligatoriskt\r\nförfarande. Inte ens tanken på att erbjudandet\r\nskulle vara obligatoriskt finns med, inte ens om\r\nbarn finns med i sammanhanget. Det inger lätt\r\nmisstanken att många som råkar in i en\r\nskilsmässosituation inte ens vet om att denna hjälp\r\nfinns.</pre><pre>Om jag har förstått svaret rätt anser statsrådet att\r\ndet tillstånd som nu råder är bra, att det är bra som\r\ndet är. En konflikt som leder till skilsmässa är enligt\r\nsvaret en personlig sak. Om behovet av hjälp finns,\r\när detta också något högst personligt. Statsrådet\r\nanser med andra ord att ingenting har inträffat\r\nsedan början av 1970-talet, då de nya reglerna\r\ninfördes. Statsrådet är i stort sett nöjd med status\r\nquo.</pre><pre>För egen del anser jag att detta är en märkligt passiv\r\ninställning till den utveckling som har skett i vårt\r\nland. Skilsmässofrekvensen ligger på en hög nivå,\r\noch nästan alla är överens om att en skilsmässa i de\r\nflesta fall är ett misslyckande.</pre><pre>Den neutrala inställning till den höga\r\nskilsmässofrekvensen som avspeglar sig i svaret är\r\nenligt min mening både märklig och oroväckande\r\nnär man tänker på de fall -- och det är flertalet -- där\r\nbarn är inblandade. Det finns vetenskapliga belägg\r\nför att skilsmässor sätter djupa spår i barnens liv.\r\nDet är ett lidande som drabbar en tredje part, och\r\ndenna tredje part -- barnen -- är därtill en svag och\r\noskyddad part.</pre><pre>Det är med tanke på detta sociala onda som\r\npassiviteten från statsrådets sida är svår att riktigt\r\nförstå. En medling, ett samtal, gärna uppfattat som\r\nmer eller mindre obligatoriskt, skulle naturligtvis\r\ninte ha som uppgift att förbjuda skilsmässor, om\r\nnågon nu trodde det. Möjligen skulle det i någon\r\nmening försvåra skilsmässa, eller -- annorlunda\r\nuttryckt -- underlätta ett återupptagande av\r\npersonliga relationer, ett slags rehabilitering av\r\nsamlevnaden.</pre><pre>På andra områden inom samhället, såväl sjukvård\r\nsom arbetsliv, talar man nu om rehabilitering som\r\nett sätt att minska kostnaderna, samhällets\r\nekonomiska avbräck, men också den personliga\r\nminuspost som brustna relationer innebär av\r\nkonflikter och lidande. Tidigare har samhället\r\nockså här varit ganska passivt, men man har fått\r\nändra sig. Man har tänkt om. När skall en sådan\r\nomvärdering ske på detta område när det gäller\r\ninsatser för att hjälpa människor tillbaka när det\r\nuppstår djupgående konflikter mellan makar och\r\nsamboende? I svaret på min interpellation skymtar\r\nman inte den minsta förståelse för en sådan\r\nrehabiliteringsinsats. Jag tror att det behövs ett\r\nnyvaknande, en ökad känsla för att man här skulle\r\nkunna göra något för att minska människors förlust\r\nav livskvalitet.</pre><pre>Nästan alla vet hur nödvändigt det är att vid\r\nkonflikter mellan två parter en tredje betraktare\r\nkan komma in och se saker ur en ny synvinkel. I\r\narbetslivet finns det kuratorer och psykologer. På\r\ndet området talas det mycket om konfliktlösning,\r\ndet ges kurser och människor går på kurser. Men\r\ndetta sker med hänsyn till arbetslivet och\r\nkonflikterna där, och då finns det pengar och\r\nresurser. Det är gott och väl. Men hemmet, som är\r\ngrundat på makars möjlighet att leva i ett\r\nförhållande som inte hemsöks av alltför stora\r\nmotsättningar, lämnas utan beaktande. Det\r\nhänskjuter man till privatlivet, trots att vi vet att ett\r\nrimligt mått av harmoni och samarbetsvilja i\r\nfamiljen i så hög grad påverkar hur vårt samhälle\r\nkommer att se ut.</pre><pre>Svaret på min interpellation tar upp de problem\r\nsom uppstår när skilsmässa är ett faktum, och det är\r\nbra på många sätt. Men ett medlande samtal borde\r\ngälla alla som står inför det svåra avgörandet att\r\nbegära skilsmässa och där barn finns med i bilden.\r\nDet är tanken bakom min interpellation.</pre><pre>Jag har inte fått svar på den fråga jag ställt, och jag\r\nupprepar den därför: Är justitieministern beredd\r\natt arbeta för att medling införs för människor, och\r\nmedvetandegörs för människor, som är på väg att\r\nskiljas -- och jag tänker då på de fall där barn är\r\ninblandade?</pre><pre>Anf. 10 Justitieminister LAILA FREIVALDS\r\n(s):</pre><pre>Herr talman! Erfarenheterna från det\r\nobligatoriska medlingsinstitutet från tiden före\r\nlagändringarna är inte sådana att jag bedömer det\r\nsom en god åtgärd att gå tillbaka till det system som\r\ngällde tidigare. Däremot delar jag helt Ulla\r\nTillanders uppfattning att människor som befinner\r\nsig i en skilsmässosituation är i behov av hjälp och\r\nstöd. I första skedet behövs detta för att man\r\nkanske skall komma över de konflikter som finns i\r\nfamiljen för att möjligtvis lappa ihop äktenskapet\r\nigen. Men när inte detta går bör man i varje fall se\r\ntill att skilsmässan blir så smärtfri som möjligt, inte\r\nminst för att hjälpa de barn som kan vara\r\ninblandade.</pre><pre>Jag delar Ulla Tillanders uppfattning att det vid en\r\nskilsmässa är barnen som drabbas mest. Det är\r\ndärför viktigt att vi satsar på olika typer av sociala\r\nstödåtgärder för människor som befinner sig i kris.\r\nFamiljerådgivningen är en institution som ligger\r\nmycket nära medlingsinstitutet, men det bygger på\r\nfrivillighet. Jag anser att det är viktigt att det skall\r\nfinnas möjligheter för människor som har behov av\r\nhjälp för att lösa sina konflikter att ha tillgång till\r\nen familjerådgivning.</pre><pre>Ett förslag om en utbyggd familjerådgivning\r\nbehandlas för närvarande i socialdepartementet.\r\nJag vill också erinra om det förslag från regeringen\r\nom nya regler för vårdnad och umgänge som\r\nriksdagen tidigare under veckan tog ställning till.\r\nDet riksdagsbeslutet innebär bl.a. att s.k.\r\nsamarbetssamtal skall tillhandahållas föräldrar i\r\nalla kommuner. Föräldrar som skall skiljas kommer\r\nalltid att få tillgång till ett samarbetssamtal. Detta\r\nsker naturligtvis i det skedet när skilsmässan är ett\r\nfaktum. Men jag ser det som en oerhört viktig\r\ninsats att hjälpa makar som har barn och bestämt\r\nsig för att skiljas, att göra detta i sådana former att\r\ndet drabbar barnen så litet som möjligt. Jag ser\r\ndärför detta som en av de viktiga åtgärderna\r\ntillsammans med familjerådgivningsinstitutet.</pre><pre>Anf. 11 ULLA TILLANDER (c):</pre><pre>Herr talman! Jag kan hålla med justitieministern\r\nom att man på allt sätt måste underlätta i den\r\nsituation när en skilsmässa är ett faktum. Där har vi\r\ninte olika uppfattningar, men det fattas ändå ett led\r\ni detta arbete. Jag tar emellertid fasta på det\r\njustitieministern påminde om, nämligen att det\r\npågår ett arbete med en utbyggd familjerådgivning\r\ninom socialdepartementet. Det kan hända att\r\nsocialdepartementet måste komma in i detta\r\nsammanhang.</pre><pre>För min del anser jag att man i detta fall, på samma\r\nsätt som statsrådet underströk i svaret på\r\nföregående interpellation, måste värna om de\r\nskadelidande. Det måste då också till någon form\r\nav medlingsförfarande. En skilsmässa borde gå till\r\npå ett helt annat sätt i dag än under tidigare\r\ndecennier.</pre><pre>Det måste understrykas att en skilsmässa inte är\r\nnågon privatsak när man tänker på hur många\r\näktenskap som kapsejsar och att det i många fall,\r\nkanske i flertalet, också slår mot barnen. Man kan\r\nfråga förskollärare och lågstadielärare om detta.\r\nDet är inte långsökt att tro att den oro som man ofta\r\nvittnar om i förskola och skola har sin grund i den\r\ntragiska upplevelsen att se sina föräldrar skiljas.\r\nOm man i en samtalsomgång i en utbyggd\r\nfamiljerådgivning kunde minska några procent i\r\nskilsmässotalen vore med detta redan mycket\r\nvunnet.</pre><pre>Kanske är tiden mogen för att samhället på något\r\nsätt markerar att det är en allvarlig sak att en familj\r\nbryts sönder. Den är med sina brister den bästa\r\nsamhällsformen för att utveckla barnen, och den\r\nbehöver ett stöd som kan tjäna som en\r\nförebyggande insats.</pre><pre>Det nuvarande systemet, som statsrådet hänvisade\r\ntill, kommer in för sent. Det griper in när man\r\nkonstaterat att en skilsmässa redan har skett och är\r\nutifrån det konstaterandet inriktat på att ordna\r\nsituationen till det bästa. Men enligt min\r\nuppfattning är detta inte tillräckligt, och det vill jag\r\nunderstryka. Den grundläggande intentionen\r\nmåste vara att inte lägga på människor nya bördor,\r\nutan att hjälpa dem att bära de bördor som kan\r\nfinnas.</pre><pre>Överläggningen var härmed avslutad.</pre><pre>\r\nAjournering</pre><pre>På förslag av andre vice talmannen beslöt\r\nkammaren kl. 9.29 att ajournera förhandlingarna\r\ntill kl. 9.40 då statsrådet Margot Wallström\r\nväntades anlända till kammaren för att lämna de på\r\nföredragningslisten närmast upptagna\r\ninterpellationssvaren.</pre><pre>\r\nÅterupptagna förhandlingar</pre><pre>Förhandlingarna återupptogs kl.11.50</pre><pre>3 § Svar på interpellationerna 1990/91:99, 105\r\noch 110 om den kommunala\r\nkonsumentvägledningen</pre><pre>Anf. 12 Statsrådet MARGOT WALLSTRÖM\r\n(s):</pre><pre>Herr talman! Inga-Britt Johansson har frågat mig\r\nom vilken beredskap regeringen har för att kunna\r\nsätta in åtgärder till stöd för de svagaste\r\nkonsumentgrupperna samt om regeringen är\r\nberedd att snabbt dra i gång en bred\r\ninformationskampanj för att rädda den kommunala\r\nkonsumentvägledningen.</pre><pre>Ulla Orring har frågat mig om vilka åtgärder jag\r\nämnar vidta för att informera om betydelsen av den\r\nlokala konsumentvägledningen, om jag ämnar\r\nsamråda med Svenska kommunförbundet och om\r\njag ämnar vidta åtgärder för allmänna\r\nreklamationsnämndens del med hänsyn till att\r\närendetillströmningen dit förväntas öka.</pre><pre>Elisabeth Persson har frågat mig om jag delar\r\nbedömningen att konsumentrådgivningen är\r\neftersatt på många håll i landet, om jag har för\r\navsikt att agera för att få bättre balans mellan\r\nsatsningarna på reklam och resurserna för\r\nrådgivning till konsumenterna samt om jag har för\r\navsikt att föreslå en höjning av skattesatsen på\r\nannan reklam än annonser för att få pengar till\r\nkonsumentverksamhet.</pre><pre>Jag besvarar frågorna i ett sammanhang.</pre><pre>Ett mycket viktigt inslag i konsumentpolitiken\r\nsedan många år är den lokala verksamheten.\r\nKonsumentpolitiken måste, om den skall bli\r\nframgångsrik, förankras bland människorna. De\r\nbästa förutsättningarna för detta finns lokalt. Där\r\nkan konsumentproblemen fångas upp. Lokalt är\r\ndet lättast att nå och engagera konsumenter och\r\nfolkrörelser i frågorna. Också företagens insatser\r\nför att förbättra konsumenternas förhållanden ger\r\nsannolikt bäst resultat om konsumentpolitiken är\r\nlokalt förankrad.</pre><pre>Om den kommunala konsumentverksamheten\r\nskärs ner kan det bli svårt att leva upp till den\r\nkonsumentpolitik som riksdagen i flera beslut ställt\r\nsig bakom. Det är en utveckling som måste\r\nmotverkas.</pre><pre>Som en utgångspunkt för diskussionen om vilka\r\nåtgärder som är påkallade vill jag göra en kort\r\nredovisning av det faktiska läget i kommunerna.</pre><pre>Utvecklingen av den kommunala\r\nkonsumentverksamheten har under många år haft\r\nhög prioritet inom konsumentpolitiken.\r\nVerksamheten har successivt byggts ut.</pre><pre>I juli 1990 bedrevs konsumentpolitisk verksamhet i\r\n272 av landets 284 kommuner. Över 95 % av\r\nbefolkningen hade tillgång till konsumentpolitisk\r\nverksamhet i sina hemkommuner. I 92 kommuner\r\nfanns konsumentnämnd eller särskilt\r\nkonsumentutskott. Sammanlagt satsar\r\nkommunerna under år 1990 närmare 250\r\nårsarbetskrafter på konsumentverksamheten -- en\r\nökning med 16 från året innan. Den senaste\r\nstatistiken från 1989 visar bl.a. att över 300 000\r\nkonsumenter hade fått enskild rådgivning i\r\nkommunerna. Då var inte rådgivningen till\r\nföreningar, skolor och liknande medräknad. Ca\r\n90 000 reklamationer hanterades lokalt. Alltmer av\r\nresurserna används till förebyggande arbete.</pre><pre>Mot den här bakgrunden menar jag att Elisabeth\r\nPersson ger en alldeles för negativ bild av den\r\nkommunala konsumentverksamheten. Aldrig\r\ntidigare har så många konsumenter fått så mycket\r\nkvalificerad hjälp. Rådgivningsinsatserna varierar\r\nvisserligen mellan olika kommuner, men\r\nsammantaget nås många konsumenter, flera än vi\r\nnågonsin skulle kunna nå med centrala insatser.\r\nVerksamheten har hittills utvecklats i rätt riktning.\r\nDen har i minskad utsträckning inriktats på\r\nförköpsrådgivning, medan budgetrådgivningen och\r\nden förebyggande verksamheten utökats. De stora\r\nproblemen finns inte i den nuvarande\r\nverksamheten utan i den framtida utvecklingen.</pre><pre>Under året har beslut om nedläggningar fattats i\r\nfyra kommuner. Ett tiotal kommuner därutöver\r\nkan beräknas lägga ner verksamheten fr.o.m. den\r\n1 januari 1991. I ytterligare femtontalet kommuner\r\nblir det av allt att döma resursnedskärningar vid\r\nsamma tidpunkt. I fem kommuner föreslås\r\nnedläggning av konsumentnämnden. I två\r\nkommuner, Smedjebacken och Höör, tillkommer\r\nverksamhet. I nio kommuner väntas verksamheten\r\nfå ökade resurser.</pre><pre>Utvecklingstendensen är mycket oroande. Det är\r\ndärför viktigare än någonsin att alla berörda parter\r\nstöttar verksamheten och bildar opinion för den.\r\nDet gäller inte minst alla riksdagsledamöter. Vi har\r\nstått enade i våra beslut om den kommunala\r\nkonsumentverksamheten.</pre><pre>Jag kommer före jul att ha överläggningar med\r\nmyndigheter och organisationer som företräder\r\nkonsumenterna samt med handeln och med\r\nSvenska kommunförbundet för att få ytterligare\r\nunderlag för mina överväganden om vilka åtgärder\r\nsom kan vidtas för att stötta den kommunala\r\nkonsumentverksamheten.</pre><pre>Konsumentverket stödjer den kommunala\r\nkonsumentverksamheten med material,\r\nfortbildning och råd. Verket stödjer också de\r\nfrivilliga organisationernas arbete. Verkets insatser\r\nökar i betydelse i det läge som den kommunala\r\nkonsumentverksamheten befinner sig i. Jag tänker\r\nföreslå regeringen att redan i budgetpropositionen\r\nlämna förslag som ökar verkets möjligheter att\r\nstötta verksamheten.</pre><pre>När det gäller Inga-Britt Johanssons fråga om\r\nvilken beredskap regeringen har för att kunna sätta\r\nin åtgärder till stöd för de svagaste\r\nkonsumentgrupperna menar jag att problemen\r\negentligen inte är av den karaktären att regeringen\r\nbehöver göra brandkårsutryckningar.</pre><pre>Statsmakternas åtgärder måste främst inriktas på\r\natt rädda basen för den konsumentpolitiska\r\nverksamheten och återställa det som kanske\r\noundvikligen tappas under 1991. Bl.a.\r\nsamarbetsprojekt som långsiktigt stärker\r\nverksamheten är viktiga. Det är särskilt angeläget\r\natt ungdomar skyddas och engageras. Jag kommer\r\ngenom barn- och ungdomsdelegationen att initiera\r\nprojekt för ungdomar.</pre><pre>Ett viktigt medel är, som Inga-Britt Johansson tar\r\nupp, opinionsbildning och informationskampanjer,\r\noch jag är positiv till att snabbt dra i gång sådana.\r\nDet finns okunnighet om och en föråldrad syn på\r\nvad konsumentverksamheten går ut på. Många tror\r\natt det bara rör sig om förköpsrådgivning och hjälp\r\ntill starka konsumenter som själva kan lösa sina\r\nproblem. Det gäller också att tydligt klargöra att\r\nkommunerna direkt kan tjäna på\r\nkonsumentverksamheten, bl.a. genom minskade\r\nsocialbidrag.</pre><pre>I detta sammanhang kan jag nämna att det\r\nförsöksprojekt som bedrivs av konsumentverket,\r\nsocialstyrelsen och Svenska kommunförbundet om\r\nbudget- och skuldrådgivning kommer att redovisas\r\ntill regeringen före den 1 februari 1991. Sannolikt\r\nkan vi då sprida ytterligare kunskap om vinsterna\r\nmed kommunal konsumentverksamhet.</pre><pre>Men som jag ser det räcker det inte med\r\ninformationskampanjer det gäller att hitta nya\r\nkonstruktiva lösningar och att engagera de\r\nintressenter som har ett ansvar. Fortsatt stöd till\r\nideella organisationer för att stimulera och stärka\r\nkonsumenternas möjligheter att agera när det\r\ngäller livsmedelspolitiska och hushållsekonomiska\r\nfrågor är viktigt.</pre><pre>Ulla Orring tar speciellt upp reklamationsfrågorna\r\noch vilka åtgärder jag ämnar vidta med hänsyn till\r\natt ärendetillströmningen till allmänna\r\nreklamationsnämnden förväntas öka. Jag är inte\r\nsäker på att det som nu händer i kommunerna leder\r\ntill en kraftig ökning av ärendetillströmningen.\r\nMen givetvis måste organisationen vara förberedd.\r\nRegeringen avser att återkomma till denna fråga i\r\nbudgetpropositionen.</pre><pre>Elisabeth Persson har frågat mig om jag har för\r\navsikt att agera för att få bättre balans mellan\r\nsatsningarna på reklam och resurserna för\r\nrådgivning till konsumenterna.</pre><pre>Det är inte lätt att vara konsument i dagens\r\nsamhälle där reklamens makt är stor och utbudet av\r\nvaror och tjänster bara ökar. Åtgärder som rör\r\nkommersiell påverkan har under många år varit\r\ncentrala i konsumentpolitiken. Mina bedömningar\r\när att den ökade internationaliseringen,\r\nutvecklingen av nya medier m.m. kommer att öka\r\nkommersialiseringen i samhället och köppressen på\r\nenskilda konsumenter. Särskilt barn och unga blir\r\nutsatta. Vi måste ha en tidsenlig och kraftfull\r\nlagstiftning, vi måste stötta konsumenterna så att\r\nde gör väl avvägda val och vi måste satsa på barn\r\noch ungdom via skolan. Detta ligger inom ramen\r\nför den konsumentpolitik regeringen driver.</pre><pre>Slutligen vill jag besvara Elisabeth Perssons fråga\r\nom jag har för avsikt att föreslå en höjning av\r\nskattesatsen på annan reklam än annonser för att\r\nanvända pengarna till konsumentforskning och\r\nstöd till frivilliga konsumentorganisationer eller på\r\nannat sätt stärka konsumentrådgivningen.</pre><pre>Det är regeringens ambition att inte öka\r\nskattetrycket ytterligare. Det statsfinansiella läget\r\när, som vi alla är medvetna om, ansträngt och\r\nutrymmet för reformer är begränsat. Att lägga en\r\nskatt på reklamen och öronmärka inkomsterna till\r\nett visst ändamål rimmar dåligt med den hittills\r\nförda politiken att fördela statsmakternas\r\ngemensamma resurser mellan olika angelägna\r\nåtgärder. Jag vill också påminna Elisabeth Persson\r\nom att statsmakterna under 1990 avsevärt förstärkt\r\nresurserna både för konsumentforskning och stöd\r\ntill konsumentorganisationer.</pre><pre>Anf. 13 INGA-BRITT JOHANSSON (s):</pre><pre>Herr talman! Jag ber att få tacka\r\nkonsumentministern för svaret. Det var ett både\r\npositivt och mindre positivt svar. Det låter väldigt\r\nbra att det kommer förslag om insatser i\r\nbudgetpropositionen och att samarbetet med andra\r\norgan som verkar i rätt riktning skall stärkas.</pre><pre>Jag är tydligen mer orolig än ministern inför vad\r\nsom kommer att hända omedelbart efter nyår, om\r\nde aviserade nedläggningarna och neddragningarna\r\ndå sker. Det är i en del stora kommuner som man\r\nfunderar på att lägga ned verksamheten. I t.ex.\r\nJönköpings län blir det, såvitt jag förstår, nästan\r\ningenting kvar om alla kommuner beslutar enligt de\r\nförslag som är kända. I Blekinge län befinner man\r\nsig i en liknande situation.</pre><pre>En stor grupp låginkomsttagare kommer\r\nförmodligen att behöva hjälp med\r\nbudgetrådgivning för att kunna lägga om sin\r\nekonomi efter skatteomläggningen. Vart skall\r\ndessa ta vägen? Socialtjänsten har naturligtvis vissa\r\nskyldigheter, men jag tror inte att den kommer att\r\nprioritera sökande som ännu inte hamnat i någon\r\nsocialhjälpssituation. Dessa människor kan i vart\r\nfall inte vänta till halvårsskiftet. Vart skall\r\nreklamationerna efter julhandeln ta vägen? Jag\r\nläste om en kommun -- jag tror att det var\r\nKungälv -- där man hade bestämt att\r\nkommunjuristen skulle ta hand om\r\nreklamationsfrågor och all rådgivning som har med\r\nkonsumenträtt att göra. Det beslutet visar att man\r\ninte har en aning om vad frågan gäller. Jag har en\r\nkänsla av att kommunjuristerna ändå har så mycket\r\natt göra att de inte har en chans att klara av även de\r\nfrågorna.</pre><pre>Tanken bakom min fråga om en stor kampanj är att\r\nmöjligen skulle kunna få någon kommun att ta sitt\r\nförnuft till fånga innan det är alldeles försent. Jag\r\nhar ingen information om hur det har gått i de tolv\r\nkommuner där det har funnits förslag om\r\nnedläggningar. Förmodligen kan man, även om\r\nman har fattat beslut, genom omprioriteringar i\r\nsina budgeteringar klara konsumentverket och\r\nändra besluten om de har gått i fel riktning.</pre><pre>I Konsumentekot för någon vecka sedan sade det\r\nmoderata kommunalrådet i Täby att så länge\r\nriksdagen inte har beslutat om en lag är det bara\r\nstrunt vad man anser. Det visar vilken åsikt man har\r\npå vissa håll om den här verksamheten. De har\r\nverkligen tid att ändra sig eftersom de har satt sitt\r\nnedläggningsdatum till senast den 31 december\r\n1991.</pre><pre>Tyvärr är han inte ensam om åsikten. Jag anser att\r\nuttalandet visar att regering och riksdag måste\r\nsända ut ännu klarare och tydligare signaler om\r\nallvaret med den här frågan. En\r\ninformationskampanj skulle troligen också kunna\r\nfå människor som funderar på att starta eller gå\r\nmed i en konsumentrörelse att äntligen komma i\r\ngång. Jag håller med om att vi behöver en\r\nfolkrörelse som tar sig an konsumentfrågorna.</pre><pre>Man kan dock inte bygga upp en ny rörelse på kort\r\ntid. Tyvärr tror jag inte längre att de gamla\r\netablerade har lust och ork att ta itu med frågan.\r\nDet trodde jag för några år sedan.</pre><pre>Organisationen med konsumentombud på\r\narbetsplatserna kommer förmodligen att självdö på\r\nalla dessa orter i brist på näring när de inte har\r\nkonsumentvägledarna att stödja sig emot och\r\nsamråda med.</pre><pre>Det finns ett antal riksdagsledamöter som är ute\r\noch propagerar för alla sorters\r\nkonsumentverksamhet och som diskuterar med\r\nsina hemmapolitiker och även når resultat. Tyvärr\r\när det inte tillräckligt många. Även i denna\r\nförsamling finns det människor som har samma\r\nuppfattning om konsumentpolitiken som den\r\nMargót Wallström själv nämnde i sitt svar, som\r\ntror att det handlar om förköpsrådgivning och hjälp\r\ntill redan starka konsumenter. Jag tror tyvärr att det\r\nfinns sådana åsikter i regeringen också.</pre><pre>Kampanjer behövs på alla håll. Sätt i gång? Såvitt\r\njag förstår blir det inga problem med att få med\r\nKommunförbundet och inte heller\r\nkonsumentverket. Jag anmäler mig på stående fot\r\nsom frivillig.</pre><pre></pre><pre>Anf. 14 ELISABETH PERSSON (v):</pre><pre>Herr talman! Jag vill tacka statsrådet Wallström för\r\nsvaret på interpellationen. Av svaret framgår ett\r\nstort intresse för konsumentverksamheten, vilket\r\njag är mycket glad för. Jag är emellertid tyvärr\r\ntvingad att korrigera Margot Wallström på ett par\r\npunkter.</pre><pre>Det finns inte konsumentpolitisk verksamhet i alla\r\nkommuner. Det är vi överens om. Ett stort problem\r\när emellertid den stora variationen i verksamheten\r\nmellan kommunerna. Det finns inget som reglerar\r\nhur verksamheten skall se ut, hur stor omfattning\r\nden skall ha osv.</pre><pre>Jag måste tyvärr upprepa vad jag sade i våras när\r\nvi diskuterade konsumentpolitiken här i kammaren\r\noch vad jag också sade året dessförinnan. I alltför\r\nmånga kommuner förstår man av någon anledning\r\ninte vikten av verksamheten eller har inte\r\nekonomiska möjligheter att satsa på ny\r\nverksamhet. Vem som helst som är intresserad kan\r\nkonstatera de stora ojämlikheterna.</pre><pre>I somras hade jag tillfälle att både besöka och per\r\ntelefon tala med konsumentrådgivare i olika\r\nkommuner. Tyvärr fick jag en ganska negativ bild\r\nav hur det fungerar. Jag möttes bl.a. av följande\r\nrepliker. ''Jaha, den där tjänsten, vi har en tjänst\r\nsom konsumentrådgivare men den har varit obesatt\r\nde senaste åren.'' I en annan kommun sade man:\r\n''Nej, vi har ingen sådan verksamhet. Vi tycker inte\r\natt vi behöver det här. Om det är någon som frågar\r\nbrukar vi hänvisa till grannkommunen.'' En\r\nkonsumentvägledare som jag mötte sade: ''Jag har\r\nhaft det här som en halvtidstjänst, men i nästa\r\nvecka går jag över till annan verksamhet. Jag tror\r\ninte att man kommer att tillsätta någon efter mig.''</pre><pre>Flera kommuner finns med i statistiken över de\r\nkommuner som har konsumentvägledning, men\r\nsanningen bakom fasaden kan vara att någon\r\nsocialsekreterare har 25 % av sin tjänst avsedd för\r\nkonsumentverksamhet. På detta skall man klara\r\nkommuner med 40 000-50 000 invånare, den\r\nrådgivning och vägledning som de behöver. I en\r\ngrannkommun till Stockholm ser det ut på det\r\nsättet. Tyvärr är det mycket vanligt. Det\r\nförekommer runt om i landet.</pre><pre>Genom min rundresa och rundringning hittade jag\r\nförstås också en mängd entusiaster,\r\nkonsumentvägledare som bara beklagade att de\r\ninte hade ännu mer resurser. De bedriver\r\nverksamhet och hade kommit underfund med hur\r\nmycket de verkligen skulle kunna göra. De sade att\r\nde skulle kunna göra mycket mer, de skulle kunna\r\ngå ut och satsa mer på förebyggande verksamhet,\r\nta kontakt med skolor, jobba mer med skolsanering\r\nosv. Men de prisade ändå sin kommunfullmäktige\r\nsom stöttade verksamheten.</pre><pre>En rad kommuner har lagt ned sina\r\nkonsumentnämnder. Utan en egen nämnd får\r\nkonsumentfrågorna mycket sämre status, hävdar\r\nmånga konsumentvägledare. Under 80-talet lär ett\r\ntrettiotal konsumentnämnder ha försvunnit i\r\nlandet. I den beräkningen finns inte de senaste\r\nnedläggningarna med. Samtidigt måste man också\r\nsäga att några nya nämnder har tillkommit.</pre><pre>På många håll bakas konsumentfrågorna ihop med\r\nandra frågor i nämnder som spänner över flera\r\nområden eller helt enkelt avförs från\r\nkommunstyrelsernas intresseområden.</pre><pre>I en artikel i Kommun-Aktuellt förra hösten\r\nuttalade sig en avdelningsdirektör på\r\nkonsumentverket. Han sade att kunskapen om\r\nkonsumentfrågor hos politiker ute i landet rent\r\nallmänt är liten. Eftersom området är relativt nytt\r\noch oetablerat behövs ett kraftfullt politiskt stöd.\r\nHan menade också att konsumentfrågorna lätt\r\ndrunknar i alla andra frågor.</pre><pre>Vi är nog ganska överens om att läget är så. Vi i\r\nriksdagen talar om lokala konsumentmyndigheters\r\narbetsuppgifter. Det kan låta betryggande, men är i\r\nsjälva verket ett tal om luftslott. Huruvida det skall\r\nfinnas lokala konsumentmyndigheter eller ej avgör\r\nnämligen kommunerna själva. Ingenting kan tvinga\r\ndem att se till att myndigheten eller verksamheten\r\nexisterar.</pre><pre>Inga-Britt Johansson var också inne på detta. Så\r\nlänge det inte finns någon lag som reglerar dessa\r\nfrågor kan man i stort sett göra hur man vill eller så\r\nsom man anser sig ha råd att göra i kommunerna.</pre><pre>En intressant detalj som jag har stött på är att alla,\r\nfrån ledarskribenter, människor ute på gatan och\r\ntill riksdagsledamöter, som inte är insatta i frågan,\r\nutgår ifrån att det finns en naturlig koppling och ett\r\ndirekt samband mellan konsumentverket och den\r\nkommunala konsumentvägledningen. Man tror att\r\nkonsumentvägledarna är konsumentverkets\r\npersonal ute på orten. Detta kanske är en hake som\r\nvi skulle kunna diskutera vidare när det gäller att\r\nhitta åtgärder för fortsatt verksamhet.</pre><pre>Anf. 15 ULLA ORRING (fp):</pre><pre>Herr talman! Jag tackar också för svaret på\r\ninterpellationen om konsumentpolitiken. Det här\r\när inte någon ny fråga, utan det är en fråga som\r\nständigt aktualiseras.</pre><pre>Jag noterar att statsrådet uttrycker oro och\r\nuppgivenhet för det uppkomna läget beträffande\r\nden lokala konsumentvägledningen. Jag vill\r\nunderstryka att det är mycket alarmerande när\r\nfjorton kommuner lägger ned verksamheten och\r\nytterligare ett femtontal planerar nedskärningar.</pre><pre>Jag har under minst ett tjugotal år aktivt arbetat\r\nmed de konsumentpolitiska frågorna och med den\r\nmålsättningen att varje kommun skall inrätta en\r\nkonsumentvägledning. I min hemstad Umeå lades\r\nkonsumentvägledningen ned. Men förra torsdagen\r\nfick jag vara med när den öppnades på nytt. Det\r\nlönar sig alltså att försöka påverka. Men det känns\r\nsom om vi nu håller på att vrida klockan tillbaka,\r\noch detta under en socialdemokratisk regering.</pre><pre>Vi kan se dagens hushåll som en organisation\r\nbestående av en eller flera medlemmar som är\r\nstarkt beroende av omgivningen och samspelet med\r\nmarknaden. Hushållen strävar efter att på bästa\r\nsätt förse hushållsmedlemmarna med bostad, mat,\r\nkläder, vila och rekreation. De resurser som\r\nhushållen har är arbetskraft, pengar och kunskap.\r\nMen hur skall hushållens strävanden tillgodoses,\r\noch hur skall man optimalt täcka behoven. Det är i\r\ndetta sammanhang de konsumentpolitiska\r\ninsatserna skall träda in och underlätta för\r\nhushållen. Folkpartiet liberalerna anser att\r\nkonsumenten skall vara korrekt informerad, kunna\r\nvälja mellan olika varor och kunna framföra\r\nklagomål. Detta anser vi vara rimliga krav att ställa\r\ndels på producenterna, dels på en\r\nminimilagstiftning, dels på myndigheter och andra\r\ninstanser som finns i samhället för att tillvarata\r\nkonsumentens intressen.</pre><pre>Med den uppsjö av varor som finns på marknaden\r\nfordras att konsumenten är välinformerad eller att\r\nhon eller han kan vända sig till en instans som\r\nopartiskt kan medverka vid denna rådgivning.</pre><pre>Spörsmålet med konsumentvägledning är ännu mer\r\naktuellt inte minst med tanke på behovet av den\r\nhushållsekonomiska rådgivningen. Vi har i vårt\r\nland nära 270 000 hushåll som inte klarar sin budget\r\nutan måste få socialhjälp. Sedan 1982 har detta\r\nantal ökat med 40 000, från 230 000 till 270 000,\r\ntrots att vi under dessa år har haft en\r\nhögkonjunktur.</pre><pre>Vi går med expressfart mot en lågkonjunktur, och\r\narbetslösheten stiger. Vem kan hjälpa dessa hushåll\r\noch andra tillkommande komma på grön kvist, och\r\nvem tar ansvaret för budgetrådgivningen när\r\nkonsumentvägledningen försvinner? Kommer\r\nkonsumenterna att lämnas utan hjälp?</pre><pre>Statsrådet säger att utvecklingstendensen är\r\nmycket oroande. Jag vill inte tala om utveckling,\r\nutan här rör det sig om ren och skär avveckling. Är\r\ndet därför inte nödvändigt att landets\r\nkonsumentminister ordentligt engagerar sig för den\r\nlokala konsumentvägledningen?</pre><pre>Nu säger statsrådet att hon före jul skall överlägga\r\nmed myndigheter och Kommunförbundet för att få\r\nfram underlag för överväganden. Ja, det är kort om\r\ntid. Det brinner i buskarna. Kommunernas\r\nbudgetar är redan fastställda i stort. Redan i höstas\r\nborde landets konsumentminister ha tagit dessa\r\ninitiativ. Det fanns redan i krispaketet signaler om\r\nåtstramning och åtgärder som påverkar de svenska\r\nhushållen och kommunerna. Varför lågprioriterar\r\nregeringen konsumentpolitiken?</pre><pre>På socialdemokraternas kongress debatterades\r\nöppettiderna i handeln, men varför debatterades\r\ninte mer djupgående inriktningen av\r\nkonsumentpolitikens betydelse?\r\nKonsumentverksamhet lönar sig inte bara för\r\nkonsumenten utan för hela samhället.</pre><pre>På folkpartiets landsmöte för några veckor sedan\r\nfastställdes ett konsumentpolitiskt program. Vi i\r\nfolkpartiet anser att det kan vara svårt för\r\nkonsumenten att överblicka marknadens utbud.\r\nKonsumenten kan inte ha överblick över alla varors\r\nkvalitet och egenskaper. Med marknadsekonomi\r\nvill vi skapa valfrihet och ge konsumenterna en\r\nstark ställning. Det är ju konsumenterna som styr\r\nproduktionen genom sina köpbeslut, men\r\nkonsumenterna måste också ha möjlighet till\r\nrådgivning. Därför, fru statsråd, uttalade\r\nfolkpartiet liberalerna att en lokalt förankrad\r\nkonsumentvägledning bör finnas i varje kommun.\r\nÄr det också statsrådets uppfattning? Utan den\r\nlokalt förankrade konsumentvägledningen\r\nreduceras de centrala insatserna från\r\nkonsumentverket och når inte ut i landet.\r\nKonsumentpolitiken blir därmed tandlös.</pre><pre>Anf. 16 Statsrådet MARGOT WALLSTRÖM\r\n(s):</pre><pre>Herr talman! Man kan naturligtvis rasa, gråta och\r\nskrika högt över utvecklingen, eller avvecklingen\r\nav verksamheter, i många kommuner. Men det är\r\nnaturligtvis inte kommunpolitikerna hjälpta av. Jag\r\nkan förstå hur läget är för många kommuner som\r\nhar mycket ont om pengar just nu och skall få ihop\r\nen budget. Då är det naturligtvis inte bara vi som\r\när engagerade i konsumentpolitiska frågor som kan\r\nhävda att våra frågor är av förebyggande natur och\r\natt det gäller att satsa på just dem. Det kan man\r\nsäga om väldigt många olika verksamheter i\r\nkommunerna och hävda att de skall ha pengar. Men\r\nför kommunpolitikerna handlar det om att få fram\r\npengar nu och att klara kommande budget, få\r\nsummorna att gå ihop.</pre><pre>Men jag hoppas verkligen att ni inte har uppfattat\r\ndet som att jag är uppgiven. Det är tvärtom. Jag\r\nmenar att politikerna inte är hjälpta av att man\r\nskriker högt, rasar eller gråter. De är hjälpta av att\r\nvi diskuterar konstruktiva förslag för att rädda\r\ndenna verksamhet och för att garantera att det finns\r\nen bas för konsumentverksamheten och\r\nkonsumentpolitiken i fortsättningen också ute i\r\nkommunerna. Det är min bestämda uppfattning att\r\ndet måste se ut på det sättet.</pre><pre>Jag tror att Ulla Orring är mycket väl medveten om\r\ndet ironiska i att det faktiskt till största delen är vi\r\nsocialdemokrater som har kämpat för dessa frågor\r\nmen som också i en svår ekonomisk situation får\r\nuppleva att vi tvingas skära både på detta område\r\noch på andra områden där det kan kännas som om\r\ndet handlar om hjärtefrågor.</pre><pre>Jag har för det första bestämt mig för att försöka ge\r\nen balanserad bild och föe att inte skrika att det är\r\npanik eller kris i konsumentverksamheten,\r\neftersom det inte är det. Vi måste hjälpas åt att\r\nbeskriva bilden på ett korrekt sätt.</pre><pre>För det andra har jag bestämt mig för att diskutera\r\nkonstruktiva förslag och ge hjälp till de eldsjälar\r\nsom finns ute i kommunerna -- dessa oroar jag mig\r\növer, eftersom många av dem är mycket bekymrade\r\njust nu och känner det som händer som ett\r\npersonligt nederlag -- och också till de\r\nkommunpolitiker som gärna vill värna den här\r\nverksamheten och som också är beredda att\r\ndiskutera nya vägar för att garantera den. Vi får väl\r\nalla ta på oss ansvaret för att vi kanske inte har\r\nklarat av att ge kommunpolitikerna tillräckligt med\r\nkunskaper om effekterna av olika\r\nkonsumentpolitiska förslag och åtgärder så att vi\r\nkan motivera satsningar på dessa verksamheter. Jag\r\nmenar att det nu handlar om att välja strategi på\r\nlång sikt. Det handlar inte bara om\r\nbrandkårsutryckningar, utan det handlar om att\r\nbestämma sig för hur man skall arbeta med dessa\r\nfrågor i framtiden och att redan nu försöka hitta de\r\nrätta vägarna. Om man skall stifta en lag, om man\r\ni riksdagen tror att det är det riktiga sättet att\r\nkomma till rätta med denna fråga, måste man också\r\nskicka med pengar. Vi kan ju inte lagstifta fram\r\nverksamheten utan att garantera resurser till den.</pre><pre>Just nu vet ju även ni i folkpartiet hur det\r\nekonomiska läget i landet är. Därför måste vi\r\nkomma fram till en rad olika insatser. I det\r\nsammanhanget måste vi hjälpas åt. Det gäller då\r\nsåväl konsumentpolitiker och organisationer som\r\nolika verk och myndigheter. Vad jag först och\r\nfrämst har att göra är att jag måste försöka få en\r\nkorrekt bild av verkligheten. Sedan gäller det att\r\nbörja diskutera olika åtgärder. Jag har absolut\r\nsamma ambition som Inga-Britt Johansson. Det\r\nhandlar alltså om att skydda de svaga och utsatta.\r\nVidare menar jag att vi behöver få en bred\r\ninformation om vad som är nödvändigt.</pre><pre>När det gäller detta med nya organisationer kan\r\nman säga att dessa redan är ett faktum. De här\r\norganisationerna finns alltså redan. Vidare har\r\nregeringen faktiskt förstärkt de ekonomiska\r\nresurserna både vad gäller konsumentforskning och\r\nstöd till nya konsumentorganisationer och vad\r\ngäller utbildning och de internationella frågorna.\r\nRegeringen har således alls inte ambitionen att dra\r\nned här. I stället måste vi rikta oss till kommunerna.\r\nBåde Ulla Orring och jag får väl tala med våra\r\npartikamrater. Det gäller ju att garantera en\r\nlångsiktig positiv utveckling beträffande\r\nkonsumentfrågorna.</pre><pre>Anf. 17 INGA-BRITT JOHANSSON (s):</pre><pre>Herr talman! Jag håller med konsumentministern\r\nom att det är verkningslöst att stifta en lag utan att\r\nså att säga skicka med pengar. Sedan vill jag\r\nframhålla att vi när vi fattade det senaste beslutet\r\nfaktiskt var en överens här i riksdagen om att det\r\ninte var aktuellt med lagstiftning. Det här skulle\r\nkommunerna sköta ändå. Men på något sätt har vi\r\ninte klarat av att övertyga kommunerna om nyttan\r\nmed och nödvändigheten av en\r\nkonsumentvägledning.</pre><pre>Jag vill också framhålla att hur stor verksamheten\r\när på papperet -- sett till antalet tjänstemän -- avgör\r\ninte heller hur den verksamhet blir som bedrivs.\r\nDet är bara att titta på verksamheten i en del\r\nkommuner, där man kanske bara har en\r\nhalvtidsarbetande eller en ensam tjänsteman. Men\r\nom det bara är rätt person och om man har\r\npolitikernas stöd när det gäller att prioritera\r\nverksamheten, kan man faktiskt med de timmar\r\nsom står till förfogande ha en alldeles utmärkt och\r\nbred verksamhet. Det handlar alltså i stället om att\r\nutnyttja de möjligheter som finns att samarbeta\r\nmed olika grupper. Genom samarbete med\r\npensionärsorganisationer, konsumentombud på\r\narbetsplatserna, skolan eller socialtjänsten blir det\r\nmöjligt att ha en mycket bred och omfattande\r\nverksamhet.</pre><pre>I min omedelbara närhet nere i Göteborg kan jag\r\npeka på ett exempel i det sammanhanget. Det\r\ngäller Härryda kommun. Där har man en\r\nhalvtidsarbetande som möter långt fler människor\r\nän andra gör i de kommuner där\r\nkonsumentvägledarna enbart får ägna sig åt\r\nskuldsanering. Det är ju en uppgift som kan ta hur\r\nmycket tid som helst i anspråk. Antalet tjänstemän\r\när alltså inte avgörande. Huvudsaken är att det över\r\nhuvud taget finns någon.</pre><pre>Tydligen, Margot Wallström, är vi inte överens om\r\nhur allvarligt läget kommer att vara efter den 1\r\njanuari nästa år. Jag hänvisar till vad som sägs i ett\r\npressmeddelande från konsumentverket. Axel\r\nEdling säger: Läget är alarmerande. Att avskaffa\r\nkonsumentvägledningen är ett dråpslag mot\r\nverksamheten.</pre><pre>Det måste innebära att man även på\r\nkonsumentverket känner oro inför utvecklingen nu\r\ndirekt. Budgetpropositionen får ju inget genomslag\r\nförrän efter halvårsskiftet. Dessutom träder\r\nkommunernas budget i kraft vid halvårsskiftet.\r\nUnder ett halvår kan det alltså hända mycket\r\nallvarliga saker med tanke på de svagaste\r\nkonsumenterna.</pre><pre></pre><pre>Anf. 18 ELISABETH PERSSON (v):</pre><pre>Herr talman! Jag har i min interpellation lyft fram\r\nskillnaden mellan satsningar som görs i vårt\r\nsamhälle på olika verksamheter. Jag har pekat på\r\nvad reklam, annonsering, marknadsföring osv.\r\nkostar, och på den punkten är vi överens. 20--30\r\nmiljarder omsätts årligen. Däremot har jag inte\r\nnågot konkret material i form av siffror att peka på\r\nnär det gäller kostnaderna för den lokala\r\nkonsumentvägledningen sammantaget. Men alla\r\nförstår att skillnaderna är alldeles för stora i det\r\nsammanhanget.</pre><pre>För att ytterligare belysa detta har jag ett par\r\nfrågor: Vad skulle hända om reklamskatten höjdes\r\nmed 1 %? Vilka resurser skulle man då kunna\r\nfrigöra för satsningar på lokal\r\nkonsumentvägledning?</pre><pre>Margot Wallström svarar: ''Att lägga en skatt på\r\nreklamen och öronmärka inkomsterna till ett visst\r\nändamål rimmar dåligt med den hittills förda\r\npolitiken att fördela statsmakternas gemensamma\r\nresurser mellan olika angelägna åtgärder.''</pre><pre>Men vi har ju redan en reklamskatt. För\r\nnärvarande rör det sig om 11 %, och annonsskatten\r\när 4 %. Men reklamen i reklamkanalerna i TV\r\nbeskattas över huvud taget inte. Också när det\r\ngäller arbetsgivaravgiften finns det öronmärkta\r\npengar. Ett visst antal procent betalas till olika\r\nverksamheter. I och för sig har vi alltså redan det\r\nhär finansieringssystemet, dvs. att ta ut skatt på\r\nnågonting för att sedan lägga pengarna på en\r\nspeciell verksamhet.</pre><pre>Reklamskatten är, som sagt, 11 %. Men att den\r\nprocentsatsen skall gälla för evigt är inget av Gud\r\ngivet. Det har funnits fluktuationer under\r\nårtionden, eller sedan reklamskatten infördes.\r\nIbland har det således varit högre procentsatser och\r\nibland lägre.</pre><pre>Jag håller med om att man, om lagar stiftas, också\r\nmåste skicka med pengar. Det är synd att statsrådet\r\nMargot Wallström inte var med här i onsdags, då\r\nvi beslutade om samarbetsavtal, som skulle vara en\r\nkommunal verksamhet och som det skulle vara\r\nobligatoriskt för kommunerna att erbjuda\r\nmänniskor. Jag var, tyvärr, den enda som då pekade\r\npå detta förhållande. Det är på samma sätt med\r\nkonsumentvägledningen: när det inte finns pengar,\r\nblir det nedskärningar. Jag vill alltså framhålla att\r\ndet är viktigt att skicka med pengar i detta\r\navseende. Jag har tyvärr inte fått något gehör för\r\nmina synpunkter. Jag tycker att vad jag här har\r\nnämnt är ett paradexempel på vad som händer när\r\nvi stiftar lagar utan att se till att kommunerna har\r\nmöjlighet att leva upp till dessa.</pre><pre>På något sätt handlar detta ändå om pengar. Men\r\nhur det hela skall finansieras vet inte jag. Jag tycker\r\nemellertid att en reklamskatt i förhållande till\r\nkonsumentvägledningen är en intressant sak. Det\r\ngår kanske att den vägen komma fram till en\r\nmöjlighet att få loss litet resurser för den här\r\nverksamheten.</pre><pre>Anf. 19 ULLA ORRING (fp):</pre><pre>Herr talman! Statsrådet Margot Wallström tar väl\r\nändå i litet grand när hon säger att det ju bara är\r\nsocialdemokraterna som har engagerat sig för\r\nkonsumentpolitiken. Liberalerna har varit mycket\r\npådrivande.</pre><pre>1986 fastslog riksdagen riktlinjerna för\r\nkonsumentpolitiken. Alla partier var då överens\r\nom att en snabb utbyggnad av den lokala\r\nkonsumentverksamheten skulle komma till stånd.\r\nVi i folkpartiet tillhörde faktiskt dem som hårdast\r\ndrev på i den här frågan. Liksom övriga partier har\r\nvi också sagt att det inte skall lagstiftas om detta.</pre><pre>Det beslut som fattades var grundat på en\r\nutredningen Hushållning och välfärd. Både jag och\r\nInga-Britt Johansson medverkade i utredningen.\r\nUnder sittande utredning kom dock regeringen\r\nmed ett förslag, som blev ett dråpslag. Den\r\nregionala hemkonsulentverksamheten skulle\r\nläggas ned. Socialdemokraterna har på det sättet\r\nurgröpt målet vad gäller den aktiva\r\nkonsumentpolitiken. Jag skall inte anklaga Margot\r\nWallström för detta, eftersom det här hände före\r\nhennes tid som statsråd. Jag har bara presenterat\r\nfakta.</pre><pre>Jag återkommer i frågan om den lokala\r\nkonsumentvägledningen. Jag anser att denna är\r\nsynnerligen nödvändig, särskilt i nuläget. Vi har ju\r\nkommit överens om en skatteomläggning, som\r\ninnebär att människor får mera pengar i handen.\r\nMen då blir det ännu viktigare att man kan\r\nhushålla, och i det sammanhanget gör\r\nkonsumentvägledarna en storartad insats. Någon\r\ngång borde de här arma människorna, som sliter\r\nmed sina arbetsuppgifter och har för litet resurser\r\noch för många konsumenter som kräver deras\r\nmedverkan, få ett erkännande. Jag har inte sett att\r\nregeringen på något sätt, och inte heller\r\nkonsumentministern, har tagit upp de här frågorna\r\ni form av konferenser eller att man har medverkat\r\ntill att stötta den lokala konsumentverksamheten.\r\nEtt konstruktivt förslag är att ständigt vara igång\r\noch påpeka behoven av den här rådgivningen ute i\r\nkommunerna.</pre><pre>Till sist vill jag fråga: Allmänna\r\nreklamationsnämnden kommer att få en ökad\r\ntillströmning av ärenden, vem skall klara\r\nreklamationshanteringen då\r\nkonsumentvägledningen läggs ned i så många\r\nkommuner? Är statsrådet beredd att se till att\r\nallmänna reklamationsnämnden får mer resurser?\r\nDet diskuterade vi under förra budgetåret, inte\r\nminst för att banktjänsterna har tagit väldigt\r\nmycket tid.</pre><pre>Anf. 20 Statsrådet MARGOT WALLSTRÖM\r\n(s):</pre><pre>Herr talman! Måhända är detta delvis en fråga om\r\nordval och roller. Jag arbetar naturligtvis\r\ntillsammans med konsumentverket och har redan\r\nfått situationen beskriven för mig vid en träff med\r\nkonsumentverket, och jag skall ha ytterligare\r\növerläggningar med konsumentverket och\r\nallmänna reklamationsnämnden. Jag ser hur\r\nallvarligt läget är. Helt klart är att om man\r\ngenomför alla de här nedskärningarna och\r\nnedläggningarna, är vi tillbaka ungefär 1986 års\r\nnivå. Det är naturligtvis inte bra. För att jag nu\r\nsäger att man inte skriker, gråter och rasar skall ni\r\ninte tro att jag inte ser allvarligt på utvecklingen. I\r\ndet avseendet har nog konsumentverket och jag\r\nsamma uppfattning.</pre><pre>Det som skiljer oss politiker från andra är att vi\r\nalltid ser att det här går att påverka. Det är inget\r\nsom är ödesbestämt, och det är inte naturkrafter\r\nsom styr, utan det kan vi själva göra. Vi kan försöka\r\nhitta konstruktiva lösningar på problemet.</pre><pre>Det är riktigt som Inga-Britt Johansson säger att\r\nman inte alltid kan mäta i antal tjänster eller om det\r\nfinns en konsumentnämnd eller inte. Man måste gå\r\ndjupare än så i materialet och uppgifterna för att se\r\nhur verksamheten ser ut och vad konsumenterna\r\nkan förvänta sig för service och hjälp. Det är en\r\nmycket stor volym av kontakter och ärenden ute i\r\nkommunerna. Jag har också fått ta del av väldigt\r\nmånga spännande projekt, som jag gör allt för att\r\nvi skall stötta på olika sätt. Som jag nämnde i mitt\r\nsvar diskuterar vi nu hur vi skall jobba med barn\r\noch ungdomar för att stärka deras roll som\r\nkonsumenter.</pre><pre>Jag kan tycka att det är en mycket sympatisk tanke\r\natt öronmärka vissa pengar. Det verkar så enkelt att\r\nsäga, att om vi bara kunde höja skatterna, så . . .\r\nMen här handlar det om att användningen av\r\npengarna inte skall öronmärkas. Det är inte en\r\nmetod som vi har använt oss av. Det är helt enkelt\r\ninte realistiskt att föra fram det kravet nu.</pre><pre>Som jag sade kommer jag att träffa allmänna\r\nreklamationsnämnden inom kort, och regeringen\r\navser att återkomma till frågan i\r\nbudgetpropositionen.</pre><pre>Anf. 21 INGA-BRITT JOHANSSON (s):</pre><pre>Herr talman! Jag håller med statsrådet om\r\nskattemedel inte skall öronmärkas. Så många olika\r\nsaker är angelägna, och därför måste även den här\r\ndelen vägas in i en diskussion om vart statens\r\nskattemedel skall gå.</pre><pre>Dessutom tycker jag att vi litet grand talar emot oss\r\nsjälva om vi säger att vi behöver ta ut en särskild,\r\nöronmärkt skatt för att klara den kommunala\r\nkonsumentvägledningen. Ett av våra argument är\r\nju att den här verksamheten lönar sig. Den betalar\r\nsig själv ute i kommunerna om man gör rätt\r\nsatsning. Hushållen får bättre ekonomi, och det\r\nbehövs mindre socialhjälp.</pre><pre>Tror vi på detta är det fråga om att kunna övertyga\r\nkommunalpolitikerna om att det är så. Helst skall\r\nman kunna bevisa för dem att det är så här. Då är\r\ndet inte fråga om att behöva sticka till dem en slant.\r\nDär menar jag att vi kan göra en snabb insats.\r\nFörmodligen kommer de själva, om de förstår\r\nargumenten, att se det ganska snart. Man slopar en\r\nverksamhet och helt plötsligt blir en annan\r\nverksamhet dyrare. Dess värre är det, framför allt i\r\nde stora kommunerna, vattentäta skott mellan\r\nolika verksamheter, därför tar det förmodligen lång\r\ntid innan de verkligen upptäcker förändringen.\r\nTror de inte på konsumentverksamhet är det inte\r\nens säkert att de anar sambandet.</pre><pre>Ulla Orring tog upp hemkonsulentverksamheten,\r\nsom togs bort från länsstyrelserna i mitten av 80-\r\ntalet. Det är riktigt att den verksamheten togs bort\r\nunder tiden utredningen pågick. Men redan då\r\nhade den kommunala konsumentverksamheten\r\nbörjat byggas ut på ett sådant sätt att vi ansåg att\r\nmer nytta gjordes där än hemkonsulenterna någon\r\ngång kunde göra. Det är fortfarande min\r\nuppfattning. Det hade inte varit någon lösning på\r\ndet här problemet att behålla hemkonsulenterna på\r\nlänsstyrelserna. Det är kommunerna som behöver\r\nkonsumentvägledningen.</pre><pre>Anf. 22 ELISABETH PERSSON (v):</pre><pre>Herr talman! Tyvärr kommer vi nu till den\r\nspringande punkten. Vi måste se sanningen i\r\nvitögat och erkänna att konsumentvägledningen\r\nkostar pengar. Då backar ni. Jag hoppas ändå, när\r\nvi skall diskutera detta i lagutskottet fram på\r\nvårkanten, att jag då åtminstone har folkpartiet\r\nmed mig då det gäller att inse vikten av den lokala\r\nkonsumentvägledningen. Jag måste tyvärr säga att\r\njag har känt mig ganska ensam de här två åren, när\r\nvi har pratat om kommunal eller regional\r\nkonsumentverksamhet. Jag har inte känt att jag har\r\nhaft särskilt stort stöd från andra partier. Men jag\r\nhoppas att det efter den här diskussionen skall bli\r\nbättre.</pre><pre>Jag har använt siffror och procentsatser och pratat\r\ni kronor för att visa vilken storleksordning det rör\r\nsig om i pengar. 20--30 miljarder kronor satsas för\r\natt få konsumenterna att köpa varor. Motkraften\r\nmätt i pengar är betydligt mindre. Jag vill inte på\r\nnågot vis framhärda i förslaget att vi måste höja\r\nreklamskatten. Men jag ville visa att med 1 %\r\nökning av reklamskatten skulle vi få loss 150\r\nmiljoner nya kronor som på olika sätt skulle kunna\r\nanvändas för att stödja konsumentverksamheten.\r\nJag tänker inte med en åsnas envishet hålla fast vid\r\natt detta är den enda lösningen, men visst kostar det\r\npengar att stötta denna verksamhet eller att starta\r\nny verksamhet. Jag kan mycket väl tänka mig en\r\nannan lösning som inte kopplas till reklamskatten.\r\nMen jag ville med detta visa vad det rör sig om för\r\nstorleksordning. Man kan stötta verksamheten,\r\nmen det krävs ekonomi. Konsumentverket kan\r\nbehöva mer resurser för att kunna ge gratis kurser\r\ntill konsumentvägledarna på orten.</pre><pre>Vi har i andra sammanhang från vänsterpartiet\r\npekat på att konsumentforskningen måste få en\r\nhögre status. Vi har föreslagit att man skulle inrätta\r\nen konsumentinstitution vid något av våra\r\nuniversitet, förslagsvis en temainstitution med\r\nproffessur i ämnet. Där skulle man från olika håll\r\nkunna ta upp och sammanställa den mängd\r\nforskning och kunskap som i alla fall finns runt om\r\ni landet, men som inte har status av egen\r\nverksamhet. Det finns en rad möjligheter att på\r\nlång sikt stödja konsumentverksamheten och\r\nkonsumenterna.</pre><pre>De här föreslagna åtgärderna som jag talar om löser\r\nnaturligtvis inte det akuta problemet inför årets\r\nnedläggningar. Men jag tror att vi måste gå på två\r\nben, dels rädda vad som räddas kan, dels\r\ntillsammans verka för att denna verksamhet på lång\r\nsikt får leva kvar. Det lönar sig i längden. Jag tror\r\natt vi allihop är helt överens om det. Men för att\r\nverksamheten över huvud taget skall finnas, måste\r\ndet till fräscha resurser från början.</pre><pre>Anf. 23 ULLA ORRING (fp):</pre><pre>Herr talman! Efter statsrådets senaste inlägg\r\ntvivlar jag inte på den goda viljan -- jag tror att den\r\nfinns hos statsrådet. Men det räcker inte med den\r\ngoda viljan hos statsrådet -- det måste vara en\r\nangelägenhet för hela regeringen att sprida\r\nkunskap om nyttan av en aktiv konsumentpolitik\r\noch om att det finns en konsumentvägledning ute i\r\nkommunerna.</pre><pre>Vi är här i riksdagen mycket bra på att fatta beslut\r\noch stifta lagar, men uppföljningen av besluten är\r\nurdålig, vill jag påstå. Jag riktar en uppmaning till\r\nalla riksdagsledamöter att själva ta reda på hur\r\nläget är i deras egna kommuner och engagera sig i\r\nden här frågan. Samhällsnyttan av\r\nkonsumentpolitiken är mycket stor, men eftersom\r\nvarje sektor räknar sina inkomster och utgifter\r\nstruntar man i att se på helhetsbilden, och jag tror\r\natt det är till skada. Navet, motorn, för\r\nkonsumentpolitiken är den lokala rådgivningen.\r\nDet hjälper inte att det finns ett konsumentverk i\r\nStockholm -- det här måste ut till kommunerna.</pre><pre>Jag tar vad som har sagts i den här diskussionen av\r\nnotan och tolkar det så att statsrådet nu kommer att\r\nsätta in ordentliga åtgärder för att föra upp\r\nkonsumentpolitiken på dagordningen. Alla kan\r\ninte åka till Stockholm för att få sin rådgivning.</pre><pre>När det gäller hemkonsulenterna vill jag säga till\r\nInga-Britt Johansson att det hade varit jättebra om\r\nde hade funnits kvar. De hade stor kunskap -- de\r\nhade kunnat hjälpa till ute i länen.</pre><pre>Till sist vill jag säga till Elisabeth Persson att\r\nfolkpartiet verkligen har drivit konsumentfrågorna\r\ni lagutskottet. Däremot har vi sagt att om vi skall\r\nlagstifta om en konsumentvägledning måste det\r\nockså finnas pengar att skicka med. Vi vill inte sätta\r\noss på kommunerna i den här situationen. Däremot\r\nmåste man uppmuntra och påtala behovet av\r\nkonsumentvägledning. Den måste finnas. Vi måste\r\nge de människor ute i kommunerna som jobbar\r\nmed de här frågorna råg i ryggen, så att de står på\r\nsig och talar om att den här verksamheten gör\r\nnytta.</pre><pre>Anf. 24 Statsrådet MARGOT WALLSTRÖM\r\n(s):</pre><pre>Herr talman! Jag har bara ytterligare en\r\nsakupplysning att lämna, och det är att regeringen i\r\ndirektiven till konsumentverket, som ju skall göra\r\nen fördjupad anslagsframställning, har begärt just\r\ndet som Ulla Orring ber om, nämligen att vi skall få\r\nen bild av hur uppföljningen skall ske. Det gäller\r\nbåde resultat och framtidsanalys. Det har\r\nkonsumentverket alltså redan i uppgift att göra.\r\nDet är mycket viktigt att göra just en uppföljning.</pre><pre>Överläggningen var härmed avslutad.</pre><pre>4 § Svar på interpellation 1990/91:104 om\r\nbostadsrättsförenings stämmobeslut</pre><pre>Anf. 25 Bostadsminister ULF LÖNNQVIST\r\n(s):</pre><pre>Herr talman! Siw Persson har frågat mig:</pre><pre>1.  hur jag vill förklara rätten för t.ex. Riksbyggen\r\natt inlägga veto mot ett stämmobeslut i en\r\nbostadsrättsförening, när föreningen vill avyttra\r\nfast egendom eller träda i likvidation, samt</pre><pre>2.  hur jag vill förklara att en bostadsrättsförening\r\ninom Riksbyggen är skyldig att sluta avtal med\r\nenbart Riksbyggen om biträde med förvaltningen\r\nav föreningens hus.</pre><pre>Som Siw Persson konstaterar i sin interpellation är\r\nett förslag till ny bostadsrättslag nu föremål för\r\nlagrådets granskning. En proposition avses bli\r\növerlämnad till riksdagen när denna granskning är\r\navslutad.</pre><pre>Det är något ovanligt att detaljer i en ännu inte\r\navlämnad proposition diskuteras i riksdagen. Jag\r\nhar dock valt att likväl besvara de sakfrågor\r\ninterpellanten tar upp, även om det inte är avgjort\r\natt propositionen i varje detalj ges samma\r\nutformning som lagrådsremissen.</pre><pre>Det är riktigt som Siw Persson konstaterar att några\r\nändringar i förhållande till nuläget inte föreslås i\r\nlagrådsremissen när det gäller föreningarnas\r\nmöjligheter att ställa upp särskilda villkor för att\r\nstadgeändringar som beslutas av föreningsstämman\r\nskall vara giltiga. Ett sådant villkor för\r\nstadgeändring kan vara att ändringen skall\r\ngodkännas av någon utomstående, t.ex. en\r\nhuvudorganisation. Villkor av detta slag, som\r\nockså är medgivna enligt lagen om ekonomiska\r\nföreningar, är vanliga i kooperativa organisationer.\r\nDet kan motiveras av den kooperativa samverkan\r\nmellan olika organisationsled, som vid\r\nbostadsrättsföreningens bildande utgjort\r\nförutsättningen för dess verksamhet.</pre><pre>Givetvis får en huvudorganisations inflytande över\r\nde anslutna bostadsrättsföreningarnas stadgar inte\r\ninnebära att organisationen ställer upp villkor som\r\nstrider mot tvingade rätt eller som är oskäliga mot\r\nbostadsrättsföreningen eller dess medlemmar. Om\r\nföreningen eller medlemmarna anser att villkoren i\r\nstadgarna inte uppfyller dessa krav, kan de prövas i\r\ndomstol. Det är också så att länsstyrelsen redan vid\r\nregistreringen av föreningens stadgar skall pröva\r\nom stadgarna står i överensstämmelse med lag.</pre><pre>Jag anser inte att jag bör kommentera sådana\r\nstadgebestämmelser som beslutats inom\r\nRiksbyggen eller inom andra organisationer för\r\nbostadsrättsföreningar. Jag utgår dock ifrån att\r\norganisationerna på ett ansvarsfullt sätt hanterar\r\nrelationen till de anslutna bostadsrättsföreningarna\r\noch inte ställer upp några otillåtna villkor.</pre><pre>Anf. 26 SIW PERSSON (fp):</pre><pre>Herr talman! Tack för svaret, bostadsministern!</pre><pre>Det står i svaret att ministern anser att villkoren\r\ninte får vara oskäliga mot bostadsrättsföreningen\r\neller dess medlemmar. Jag skall återkomma till det.</pre><pre>Ministern säger också att om villkoren inte\r\nuppfyller dessa krav skall föreningen eller dess\r\nmedlemmar gå till domstol. Det kan väl ändå inte\r\nvara meningen att lagen skall vara så skriven att\r\nföreningarna måste gå till domstol för att få\r\nvillkoren prövade? Jag är förvånad över att\r\nministern på det sättet uppmanar ett stort antal\r\nföreningar att gå till de redan belastade\r\ndomstolarna.</pre><pre>Bostadsministern säger också att stadgarna prövas\r\nav länsstyrelsen. För det första ser länsstyrelsen\r\naldrig avtalen mellan bostadsrättsföreningen och en\r\nkooperativ organisation och kan alltså inte bedöma\r\ndem. För det andra: Om länsstyrelsen i ett län har\r\nsett t.ex. stadgarna hos Riksbyggen är jag förvånad\r\növer att man godkänt dem. Man gör kanske då en\r\nfin vid tolkning av 62 § i lagen, där det heter: Är för\r\ngiltighet av beslut enligt denna paragraf ytterligare\r\nvillkor bestämt i stadgarna gäller även de.</pre><pre>De ytterligare villkoren kan innebära bl.a.\r\nföljande. Bostadsrättsföreningen tillsätter en\r\nstyrelse, som har hela det ekonomiska ansvaret.\r\nRiksbyggen, som inte har någon form av ansvar,\r\nkan enligt 49 § på stämman lägga in veto mot allt\r\nvad styrelsen föreslår, utan att ha någon form av\r\nansvar. Styrelsen har det ekonomiska ansvaret, kan\r\nstraffas enligt lag och kan få betala skadestånd, men\r\nden har alltså inte möjlighet att på stämman få i\r\ngenom sina förslag helt, utan en kooperativ\r\norganisation kan inlägga sitt veto.</pre><pre>När det gäller 48 § om förvaltningen står det i\r\nRiksbyggens stadgar att föreningen genom särskilt\r\navtal skall uppdra åt Riksbyggen att biträda\r\nföreningen i fråga om förvaltningen. Jag har ett\r\npraktiskt exempel på ett detaljerat avtal med 21\r\nsidor om hur det skall gå till.</pre><pre>När en bostadsrättsförenings styrelse vill upphäva\r\navtalet med den kooperativa organisationen om\r\nförvaltningen, tillämpas 49 §, och Riksbyggen\r\nlägger in sitt veto. Det är alltså ett mycket effektivt\r\nsätt att göra som man vill. Detta är allvarliga saker.</pre><pre>Låt mig berätta något som hände i samband med\r\nårets fastighetstaxering. Myndigheterna tolkade då\r\nlagstiftningen så, att man inte skulle acceptera\r\nvetorätt för någon kooperativ organisation. I den\r\nkommun det gällde medger detaljplanen att\r\nbostadsrättslägenheter avyttras som enskilda hus.\r\nNär det gäller enskilda lägenheter är alltså\r\ntaxeringsvärdet dubbelt så högt som för\r\nbostadsrättslägenheter. Här medgav inte den\r\nkooperativa organisationen någon avyttring av\r\nlägenheterna och inlade sitt veto. Trots att\r\nbostadsrättsinnehavaren måste betala det dubbla\r\ntaxeringsvärdet för enskilda hus, så får han alltså\r\ninte köpa därför att Riksbyggen inlägger veto. Här\r\nkommer den enskilde bostadsrättsinnehavaren i\r\nkläm.</pre><pre>Ett annat exempel: Inom den här\r\nbostadsrättsföreningen finns det nybyggda\r\nfastigheter och dessutom en gammal fastighet som\r\nhar renoverats på sådant sätt att det finns mycket\r\natt säga om det. Bostadsrättsinnehavarna har inte\r\nfått påverka detta, men de får vara med och betala\r\nkostnaderna. I det konkreta fallet får de betala 600\r\nkr. extra på sin månadshyra för att bekosta de\r\nreparationer som gjorts i den här fastigheten.\r\nBostadsrättsinnehavarna vill avyttra denna\r\nfastighet, för de anser att den inte är räntabel. Men\r\nden kooperativa organisationen inlägger ännu en\r\ngång sitt veto.</pre><pre>Jag har alltså med flera konkreta exempel visat på\r\nde absurda konsekvenserna av att en kooperativ\r\norganisation kan lägga in veto mot en\r\nbostadsrättsförenings beslut utan att i någon form\r\nha de ekonomiska problemen. Detta kan väl ändå\r\ninte vara riktigt, bostadsministern.</pre><pre>Anf. 27 Bostadsminister ULF LÖNNQVIST\r\n(s):</pre><pre>Herr talman! Enligt lagen om enskilda föreningar\r\nfinns alltså möjlighet till den sorts speciella villkor\r\nsom vi har talat om här.</pre><pre>När det gäller frågan om det är rimligt eller orimligt\r\nhar jag hänvisat till att om en förening finner att\r\nsådana villkor som förknippats med\r\nhuvudorganisation eller annan utomstående är\r\norimliga, så har man möjlighet att få detta prövat i\r\ndomstol. Det innebär naturligtvis inte, Siw Persson,\r\natt man springer dit med vartenda ärende, utan det\r\när alltså när man finner att det är någonting som är\r\norimligt ur föreningens synpunkt som man har\r\nmöjlighet att få det prövat.</pre><pre>Sedan får väl Siw Persson som sagt återkomma till\r\ndetta, när hon ser vad propositionen kommer att\r\ninnehålla i dessa sakfrågor. Då har Siw Persson sin\r\nmöjlighet att väcka motion, och då får vi anledning\r\natt återkomma till den här diskussionen.</pre><pre>Anf. 28 SIW PERSSON (fp):</pre><pre>Herr talman! Jag är som sagt mycket förvånad över\r\natt ministern försvarar en tolkning av den här\r\nlagstiftningen som ger en kooperativ organisation\r\nmöjlighet att utan att ha något ekonomiskt ansvar\r\ngå in och styra över en bostadsrättsförening på det\r\nhär sättet.</pre><pre>Jag förstår att ministern inte vill ge någon\r\nytterligare kommentar till detta, och jag vill säga,\r\nherr talman, att jag ser fram emot den proposition\r\nsom skall komma. Den kommer tydligen inte att\r\ninnebära några större ändringar, men jag hoppas\r\nverkligen att det då blir en bred diskussion som\r\nsyftar till -- och ger som resultat -- att vi får en sådan\r\nlagstiftning att de som sitter i en bostadsförenings\r\nstyrelse, de som har det ekonomiska ansvaret, de\r\nsom får stå till svars inför lagen och får betala\r\nskadestånd, till alla delar skall ha möjlighet att\r\npåverka sin situation. Så är det inte i dag,\r\nministern.</pre><pre>Överläggningen var härmed avslutad.</pre><pre>\r\nAjournering</pre><pre>På förslag av andre vice talmannen beslöt\r\nkammaren kl. 10.45 att ajournera förhandlingarna\r\ntill kl. 11.15.</pre><pre>\r\nÅterupptagna förhandlingar</pre><pre>Förhandlingarna återupptogs kl. 11.15.</pre><pre>5 § Bordläggning</pre><pre>Anmäldes och bordlades</pre><pre>Propositionen</pre><pre>1990/91:64 Yttrandefrihetsgrundlag m.m.</pre><pre>Skatteutskottets betänkande</pre><pre>1990/91:SkU8 Upphävande av lagen om\r\ndubbelbeskattningsavtal mellan Sverige och Tyska\r\nDemokratiska Republiken m.m.</pre><pre>Justitieutskottets betänkanden</pre><pre>1990/91:JuU8 Delgivningsfrågor</pre><pre>1990/91:JuU9 Tilläggsbudget I</pre><pre>Utrikesutskottets betänkanden</pre><pre>1990/91:UU8 Sverige och den västeuropeiska\r\nintegrationen</pre><pre>1990/91:UU11 Sanktioner i fråga om Irak och\r\nKuwait</pre><pre>Jordbruksutskottets betänkanden</pre><pre>1990/91:JoU15 Åtgärder mot miljöfarliga\r\nblybatterier</pre><pre>1990/91:JoU16 Miljöprojekt Göteborg</pre><pre>1990/91:JoU19 Tilläggsbudget I</pre><pre>Näringsutskottets betänkanden</pre><pre>1990/91:NU12 Statliga företag</pre><pre>1990/91:NU17 Tilläggsbudget I</pre><pre></pre><pre>6 § Anmälan om frågor</pre><pre>Anmäldes att följande frågor framställts</pre><pre>den 6 december</pre><pre>1990/91:291 av Berit Oscarsson (s) till\r\nkommunikationsministern om kommunikationerna\r\ni Bergslagen:</pre><pre>Förhandlingarna mellan statens transportråd och\r\nSJ för 1991/92 har resulterat i förslag att inte\r\nupphandla trafik på järnvägslinjen Gävle--\r\nAvesta/Krylbo, Fagersta, Skinnskatteberg,\r\nÖrebro.</pre><pre>För att klara den nödvändiga trafiken anser jag att\r\nHELA transportsystemet på järnväg i regionen\r\nmåste ses över.</pre><pre>Är kommunikationsministern beredd att\r\nmedverka -- och i så fall på vilket sätt -- till\r\nokonventionella lösningar för att bibehålla de för\r\nmänniskorna nödvändiga kommunikationerna i\r\nBergslagen?</pre><pre>den 7 december</pre><pre>1990/91:292 av Erling Bager (fp) till\r\nbostadsministern om en ny fastighetsförvärvslag:</pre><pre>Enligt uppgift i massmedia från en\r\nsocialdemokratisk riksdagsledamot, har\r\nsocialdemoktraterna dragit tillbaka planerna på att\r\ninföra en ny fastighetsförvärvslag. Om detta är\r\nkorrekt så är det glädjande -- en sådan lag skulle\r\nkunna slå hårt mot de boende inte minst i\r\nskärgårdssamhällen på västkusten. Folkpartiet\r\nliberalerna har också bestämt motarbetat planerna\r\npå införandet av en förvärvslag.</pre><pre>Uppgiften i massmedia har dock varit mycket svår\r\natt få bekräftad. I riksdagens bostadsutskott har\r\ninte heller några nya signaler presenterats från\r\nsocialdemokraterna om att man planerar att stoppa\r\nplanerna på en fastighetsförvärvslag. Eftersom\r\ndenna fråga har fått stort utrymme i media och\r\nberör många småhusägare är det angeläget med ett\r\nklargörande från regeringen.</pre><pre>Med anledning av ovanstående vill jag ställa\r\nföljande fråga:</pre><pre>Avser regeringen att stoppa planerna på att införa\r\nen ny fastighetsförvärvslag?</pre><pre>1990/91:293 av Annika Åhnberg (v) till\r\njordbruksministern om den svenska\r\nlodjursstammen:</pre><pre>''En skugga i gryningen, en rörelse i skogsglänta, nu\r\nsyns där inget, var det våra sista skogars vilda katt,\r\nen lo?''</pre><pre>Oroväckande rapporter under året från bl.a.\r\nnaturvårdsverkets naturbevakare indikerar att\r\nantalet lodjur har minskat och närmar sig en nivå\r\ndär stammen ej kan fortplanta sig. Inventeringarna\r\nav lodjurets utbredning och status är dock\r\nföråldrade eller ofullständiga. Lo är utrotad i södra\r\nSverige och tecken tyder nu på att stammen står\r\nnära utrotning i bl.a. Norrbotten. Antalet lodjur är\r\nnu kanske nere i 200 individer. Bernkonventionen\r\nsom Sverige undertecknat och berömmer sig om att\r\nfölja, betecknar lodjuret som speciellt skyddsvärt.\r\nDetta borde bl.a. leda till totalförbud för jakt på lo\r\nmen allmän jakt på lo tillåts. Europarådet är oroat\r\növer denna hantering av lodjursstammen.</pre><pre>Den ekonomiska skada lodjur vållar är liten. Dess\r\nvärde som en del av vår fauna är stort.\r\nNaturvårdsverket m.fl. arbetar nu med ett förslag\r\nom att ta fram nya ersättningsregler för\r\nrovdjursslagna bytesdjur som grundas på antalet\r\nrovdjur i ett område. Detta förslag kan förbättra\r\nlodjurets möjligheter att överleva i vissa områden\r\nmen även jaktförbud och andra åtgärder krävs om\r\nSverige ska ha en lodjursstam:</pre><pre>Vilka åtgärder tänker regeringen vidta för att\r\nSverige skall kunna hysa en lodjursstam som\r\nmotsvarar landets möjligheter?</pre><pre>1990/91:294 av Maggi Mikaelsson (v) till\r\nkommunikationsministern om investeringarna i\r\ninfrastruktur:</pre><pre>Regeringen har anvisat ett anslag på 5 miljarder\r\nkronor för investeringar i infrastruktur. Vid\r\ntrafikutskottets behandling av anslaget\r\nkonstaterades att regeringens förslag var oklart\r\nformulerat och regeringen fick riksdagens uppdrag\r\natt återkomma med förslag till medelsanvisning och\r\nnärmare preciseringar.</pre><pre>Riksdagen ansåg att pengarna skulle användas för\r\natt möjliggöra bl.a. tidigareläggning av\r\ninfrastrukturinvesteringar i stomjärnvägar,\r\nlänsjärnvägar och kollektivtrafikanläggningar.</pre><pre>I Västerbotten är behovet av investeringar i\r\nlänsjärnvägen mellan Storuman och Hällnäs akut.</pre><pre>Jag vill därför fråga kommunikationsministern:</pre><pre>--  När tänker regeringen återkomma med förslaget\r\nom infrastrukturfonden?</pre><pre>1990/91:295 av Annika Åhnberg (v) till statsrådet\r\nMargot Wallström om åtgärder för att stärka\r\nkonsumenternas intressen:</pre><pre>Nu, mer än någonsin ställs vi inför omfattande\r\nförändringar, som kommer att påverka oss som\r\nkonsumenter. Skattereformen, ny livsmedelspolitik\r\noch sänkta gränsskydd, är några av dessa viktiga\r\nförändringar. Vid en internationell jämförelse\r\nframstår Sverige som efterblivet när det gäller\r\nkonsumentpolitik.</pre><pre>Det är framför allt genom de\r\nkonsumentorganisationer som nu växer fram som\r\nkonsumentintresset kan hävdas. Men då behövs det\r\nekonomiska resurser för resor och samarbete\r\ninternationellt. Det behövs möjligheter att bygga\r\nett gemensamt kansli för samordning. Det behövs\r\nresurser för att ordna konferenser och seminarier\r\nkring viktiga konsumentfrågor. De två miljoner\r\nsom anslagits (tack vare en motion från\r\nvänsterpartiet) kan bara vara en mycket liten\r\ninledning på mycket mer omfattande åtgärder.</pre><pre>Och det brådskar, vi är redan sent ute. Jag vill\r\ndärför fråga statsrådet Wallström:</pre><pre>Vilka åtgärder avser regeringen vidta för att stärka\r\nkonsumenternas möjligheter att hävda sina\r\nintressen?</pre><pre>1990/91:296 av Annika Åhnberg (v) till statsrådet\r\nLena Hjelm-Wallén om stöd till Indien för\r\nutvecklande av miljövänlig frysteknik:</pre><pre>Ozonskiktet i atmosfären skyddar biosfären från\r\nden skadliga delen av strålningen från solen, i\r\nhuvudsak UV-strålningen. UV-strålningen orsakar\r\nbl.a. vissa former av cancer, bl.a. hudcancer.\r\nLjushyade människor är särskilt känsliga. Ozon är\r\nen mycket reaktiv molekyl som lätt förstörs i\r\nkemiska reaktioner med andra ämnen. Det\r\nreagerar bl.a. med klor. Vissa klorföreningar, bl.a.\r\nfreoner, har tyvärr förmåga att sakta men effektivt\r\nstiga upp till ozonskiktet och där reagera med\r\nozonmolekylerna. Ozonskiktet skadas mest och\r\nförst över polerna. Denna process utgör ett\r\nallvarligt hot mot hela ozonskiktet och dess\r\nskyddande funktion. Freoner frisläpps mest från\r\nkylapparatur.</pre><pre>Sverige har tagit beslut på att avveckla\r\nfreonanvändningen och försöker nu ta fram\r\nersättningsmedel (teknik) och metoder för att\r\ndestruera befintliga freonapparater. Indien står nu\r\ni begrepp att kraftigt öka användningen av kylskåp,\r\nvilket är ett välkommet utvecklingsteg -- inte minst\r\nsett ur kvinnors synpunkt -- men tyvärr med\r\nfreonteknik. Sverige har ett ansvar som\r\nhögteknologiskt och rikt land att bidra till Indiens\r\nmöjligheter att använda miljövänlig teknik. Sverige\r\nhar också -- som ett land nära en pol -- ett särskilt\r\nintresse av att ozonskiktet förblir intakt.</pre><pre>Vilka speciella insatser tänker regeringen vidta för\r\natt stödja Indien i utvecklingen av miljövänlig\r\nfrysteknik?</pre><pre>1990/91:297 av Annika Åhnberg (v) till statsrådet\r\nLena Hjelm-Wallén om nationalparken i Costa\r\nRica:</pre><pre>Costa Ricas första nationalpark på spetsen av\r\nhalvön Puntarenas hotas av brist på kapital till dess\r\nskötsel och skydd. Nationalparkschefen har i\r\ndagarna besökt Sverige för att förmå\r\nbiståndsmyndigheterna att trygga parkens fortsatta\r\nexistens.</pre><pre>Parken, vars vegetation är en blandning av\r\nregnskog och en torrare typ av tropisk regnskog är\r\ntill ytan mindre, men är färskvattenreservoar för\r\n1 500 människor och hyser ett okänt antal hotade\r\narter. Denna typ regnskog tillhör jordens mest\r\nhotade biotoper.</pre><pre>På många håll i världen betraktas skyddsvärda\r\nområden som består av små arealer som inte\r\ntillräckligt intressanta för att satsa på och bevara.</pre><pre>Den senaste naturvårdskunskapen och forskningen\r\nvisar dock att även skyddsvärda mindre områden är\r\nminst lika värdefulla att bevara som större.</pre><pre>Norden har här också ett speciellt ansvar eftersom\r\nnationalparkens grundare var skandinaver.</pre><pre>Vad ämnar regeringen göra för att säkra denna\r\nnationalpark i Costa Rica?</pre><pre>1990/91:298 av Åsa Domeij (mp) till miljöministern\r\nom kadmium:</pre><pre>Kadmium hör till de allra giftigaste metallerna som\r\nsprids i naturen. Kadmiumhalterna har stigit\r\nkraftigt i både åkermark och gröda till följd av\r\nanvändning av fosforgödsel som innehåller\r\nkadmium. Kadmiumförbrukningen ökar starkt\r\neftersom användningen av Ni/Cd-batterier ökar.\r\n1979 förbjöds användning av kadmium för\r\nytbehandling, som stabilisator och som färgämne.\r\nSedan dess har åtskilliga dispenser givits.\r\nKemikalieinspektionens begränsningsuppdrag\r\ninnehåller inget om kadmium utan hänvisar bara till\r\nMiljöavgiftsutredningen.</pre><pre>Vad tänker regeringen göra för att avveckla\r\nanvändningen av kadmium?</pre><pre>1990/91:299 av Roy Ottosson (mp) till\r\nindustriministern om beskattningen av fossila\r\nbränslen:</pre><pre>För närvarande är fossila bränslen som används för\r\nelproduktion befriade från såväl energiskatt som\r\nkoldioxidskatt. Detta missförhållande har påpekats\r\nav flera statliga utredningar, nu senast i\r\nMiljöprojekt Sundsvall-Timrå (SOU 1990:102).\r\nMiljöavgiftsutredningen (SOU 1989:83) föreslog\r\nett omfattande bidragssystem för biobränsle och\r\nkraftvärme i ett försök att kompensera för de\r\nsnedvridningar som den brist orsakar.</pre><pre>Med anledning av detta vill jag ställa följande fråga\r\ntill energiministern:</pre><pre>Avser regeringen införa likvärdig beskattning av\r\nfossila bränslen oavsett till vilket ändamål bränslet\r\nförbränns?</pre><pre>1990/91:300 av Hans Leghammar (mp) till\r\nmiljöministern om kvalitetsnormer för vatten och\r\nluft:</pre><pre>Lantbruksnämnden i Hallands län hade den 4/12 en\r\nmiljödag med bl.a. en genomgång av möjligheterna\r\natt uppnå riksdagens mål om att reducera\r\nkväveoxidutsläppen med 30 % till 1995 med\r\nutgångspunkt ifrån vad det var 1980.</pre><pre>Inte helt oväntat har man konstaterat att det t.o.m.\r\nkommer att bli svårt att ens komma ner till 1980 års\r\nnivå före år 2000.</pre><pre>Miljöpartiet de gröna har vid ett flertal tillfällen\r\nkritiserat dagens lagsiftning för att den inte ens\r\nklarar av att leva upp till de generella mål som\r\nriksdagen har fattat beslut om, och detta är extra\r\nanmärkningsvärt när vi faktiskt dessutom måste\r\nskärpa målen för att komma ner till vad naturen tål.\r\nVårt förslag har hela tiden varit att man måste\r\ninföra någon form av kvalitetsnormer för vatten\r\noch luft, för att myndigheterna skall få verksamma\r\nverktyg till sin hjälp att uppnå uppsatta och\r\nkommande mål.</pre><pre>Jag har personligen också lagt en motion i år om att\r\nett försök med sådan lagstiftning skall genomföras\r\nsnarast i Laholmsbuktens avrinningsområde.\r\nFöljderna av att vi inte har en sådan verksam\r\nlagstiftning syns dess värre tydligt i\r\nLaholmsbuktens vattenkvalitet.</pre><pre>Hur vill miljöministern att länsstyrelserna och\r\nandra myndigheter skall uppnå riksdagens beslut\r\nom en 30 % utsläppsminskning av bl.a.\r\nkväveoxider om man inte inför försök eller\r\npermanent lagstiftning med kvalitetesnormer?</pre><pre>1990/91:301 av Göthe Knutson (m) till statsrådet\r\nErik Åsbrink om gränstullstationen i Hån:</pre><pre>I oktober i år beslöt regeringen om en nybyggnation\r\nav gränstullstationen i Hån vid E 18 i Värmland. De\r\nnuvarande lokalerna är i undermåligt skick och\r\notillräckliga. Byggstarten skulle enligt tidigare\r\navsikt ske i dessa dagar. Något klartecken från\r\nregeringen tycks dock inte ha lämnats.</pre><pre>När kommer statsrådet att ge klartecken till\r\ngränstullstationsbygget i Hån?</pre><pre>1990/91:302 av Karl-Göran Biörsmark (fp) till\r\nstatsrådet Göran Persson om statens skola för\r\nvuxna i Norrköping:</pre><pre>Statens skola för vuxna, SSV, är en bra skolform för\r\nmånga som annars inte skulle ha någon möjlighet\r\natt studera. Det är en billig studieform som på ett\r\npraktiskt och ändamålsenligt sätt kan anpassas till\r\nelevernas personliga önskemål och behov.</pre><pre>I Norrköping studerar i dag 10 000 elever på\r\nbrevdistans och ca 1 600 elever i varvad\r\nundervisning från hela landet.</pre><pre>Enligt tidningsuppgifter ämnar skolministern\r\nföreslå att SSV skall upphöra 1992.</pre><pre>Hur skall de elever som i dag utbildas via Statens\r\nskola för vuxna i Norrköping i framtiden få\r\nutbildning?</pre><pre>1990/91:303 av Mariana Wallin (fp) till\r\nbostadsministern om förenklade regler om lån till\r\nsmåhus:</pre><pre>Kostnaderna för bostadsbyggandet har varit under\r\nständigt stigande. En av orsakerna till ökade\r\nkostnader har varit att reglerna för erhållande av\r\nbostadslån varit många och krångliga.</pre><pre>1989 fattade riksdagen beslut om nya regler för lån\r\ntill småhus. Resultatet blev en blankett för ansökan\r\nom lån till småhus som kom att omfatta 16 A4-sidor\r\nistället för 4 A4-sidor.</pre><pre>De nya reglerna innebär ytterligare rutinarbete och\r\nkontroll för låneenheter och länsbostadsnämnder.\r\nDessutom ökade kostnaden för låntagaren.</pre><pre>Mot denna bakgrund vill jag fråga\r\nbostadsministern:</pre><pre>Är bostadsministern beredd att vidta åtgärder för\r\natt förenkla regler för lån till småhus?</pre><pre>7 § Kammaren åtskildes kl. 11.16.</pre><pre>Förhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}