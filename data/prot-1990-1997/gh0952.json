{"dokumentstatus":{"dokument":{"hangar_id":"2349318","dok_id":"GH0952","rm":"1993/94","beteckning":"52","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"52","slutnummer":"0","datum":"1994-01-17 00:00:00","systemdatum":"2005-10-27 13:38:47","publicerad":"1994-01-17 00:00:00","titel":"Riksdagens snabbprotokoll 1993/94:52 Måndagen den 17 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{71806178-B096-493F-B06C-6D3157E182FB}","dokument_url_text":"http://data.riksdagen.se/dokument/GH0952/text","dokument_url_html":"http://data.riksdagen.se/dokument/GH0952","dokumentstatus_url_xml":"http://data.riksdagen.se/dokumentstatus/GH0952","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:52</div>\r\n<div class=\"sidhuvud_datum\">Måndagen den 17 januari</div>\r\n<div class=\"sidhuvud_klockslag\">Kl. 15.00--15.01</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 10 och 11 januari.</pre><pre>2 §  Ledigheter</pre><pre>Talmannen meddelade att Olle Schmidt (fp) ansökt\r\nom föräldraledighet under tiden den 7 februari --\r\nden 29 maj.</pre><pre>Kammaren biföll denna ansökan.</pre><pre>Talmannen anmälde att Kjell Arne Welin skulle\r\ntjänstgöra som ersättare för Olle Schmidt.</pre><pre>Talmannen meddelade att Håkan Holmberg (fp)\r\nansökt om föräldraledighet under tiden den 7\r\nfebruari -- den 31 mars.</pre><pre>Talmannen anmälde att Bengt Ahlquist skulle\r\ntjänstgöra som ersättare för Håkan Holmberg.</pre><pre>Kammaren biföll denna ansökan.</pre><pre>3 §  Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1993/94:109\r\nFotografirättens integration i upphovsrättslagen</pre><pre>1993/94:L6 av Maj-Lis Lööw m.fl. (s)</pre><pre>1993/94:L7 av Berit Löfstedt och Berit Oscarsson\r\n(s)</pre><pre>1993/94:L8 av Göthe Knutson m.fl. (m,fp,c)</pre><pre>1993/94:L9 av Peeter Luksep (m)</pre><pre>4 §  Anmälan om interpellation</pre><pre>Anmäldes att följande interpellation framställts</pre><pre>den 14 januari</pre><pre>1993/94:81 av Johan Lönnroth (v) till statsrådet\r\nBeatrice Ask om ökande segregation i skolorna:</pre><pre>Denna vecka demonstrerar elever på Gustaf Adolfs\r\nTorg i Göteborg mot beslutet att lägga ner\r\nSvartedalsskolan i stadsdelen Biskopsgården -- en\r\nav stadens mest invandrartäta stadsdelar -- och\r\nflytta eleverna till en större skola. I samband med\r\natt jag besökte dem i går bad mig eleverna att ta\r\nupp frågan med statsrådet Ask.</pre><pre>Bakgrunden är denna: Göteborgs kommun har\r\nstora finansiella problem. Obalansen i ekonomin\r\nvar stor redan innan det nya statsbidragssystemet\r\ntill kommunerna genomfördes, vilket starkt\r\nmissgynnade Göteborg. I budgetpropositionen\r\nskjuter nu regeringen upp frågan om ett nytt\r\nfördelningssystem till 1996 och därmed också\r\nfrågan om bättre villkor för Göteborg. Detta kom\r\nsom ytterligare en börda för kommunen.</pre><pre>Enligt en faktasammanställning gjord hösten 1993\r\nav Göteborgs stads hem-och skoladistrikt i\r\nsamarbete med Lärarförbundet minskar antalet\r\nlärarledda veckotimmar i grundskolan med 15 %\r\nmellan läsåren 1991/92 och 1993/94. En stark\r\nomfördelning av resurserna inom grundskolan har\r\nockså skett så att stadsdelar med en hög andel\r\ninvandrare och stora sociala problem fått relativt\r\nsett mindre resurser. De stora vinnarna är\r\nprivatskolorna som 1993/94 ökat elevantalet med\r\n60 % sedan förra läsåret. Enligt en utredning om\r\nskolpengens effekter, gjord av stadskansliet i\r\nGöteborg, skulle kostnaden för kommunen öka\r\nmed 110--140 miljoner kronor per år om eleverna i\r\nden kommunala skolan gavs motsvarande resurser\r\nsom privatskolorna.</pre><pre>Statsrådet utlovade i höstas initiativ mot den\r\nväxande segregationen i skolorna, men läget är nu\r\nså akut att det inte går att vänta på nya utredningar.\r\nNågot måste göras nu.</pre><pre>Mot denna bakgrund vill jag fråga statsrådet:</pre><pre>Vilka initiativ avser statsrådet ta för att motverka\r\nökande segregation och klasskillnader i Göteborgs\r\noch andra kommuners skolor?</pre><pre>5 §  Anmälan om frågor</pre><pre>Anmäldes att följande frågor framställts</pre><pre>den 13 januari</pre><pre>1993/94:295 av Roland Larsson (c) till\r\nkulturministern om asylsökande tamiler från Sri\r\nLanka:</pre><pre>Det finns för närvarande i olika\r\nflyktingförläggningar i Sverige ett antal\r\nasylsökande srilankesiska tamiler. I de flesta fall\r\nuppger dessa som skäl för sin asylansökan att man\r\ntvingas fly från Sri Lanka därför att man varit\r\nförföljda och hotade till livet av såväl grupper som\r\nstår den singalesiska statsmakten nära som av den\r\ntamilska gerillan. Man hävdar också att den\r\nsrilankesiska regeringen varit både oförmögen och\r\novillig att förhindra förföljelsen. Från de\r\norganisationer och kyrkor som starkt engagerat sig\r\ni flyktingfrågorna vidimeras att situationen på Sri\r\nLanka väl överensstämmer med de uppgifter som\r\nde asylsökande lämnat. Utlänningsnämnden delar\r\ndock inte denna uppfattning. Nämden menar att\r\nden srilankesiska regeringen både vill och kan\r\nförhindra förföljelsen av tamiler. Det är möjligen\r\nbara i den norra och östra delan av landet som man\r\ninte fullt ut kan klara detta, säger man.</pre><pre>Det råder således vitt skilda uppfattningar om\r\ntamilernas situation på Sri Lanka.</pre><pre>Det är mot denna bakgrund enligt min mening\r\nmycket angeläget att få klarlagt vilken bild som är\r\nden riktiga.</pre><pre>Jag vill därför fråga kulturministern om regeringen\r\nhar för avsikt att ta initiativ till detta.</pre><pre>1993/94:296 av Kjell Eldensjö (kds) till\r\nförsvarsministern om hemvärnets rekryteringsbas:</pre><pre>Sverige befinner sig i en tid av ovisshet beträffande\r\nframtida behovsnivån för svenska försvaret.\r\nMycket hänger på demokratiprocessens utveckling\r\ni Ryssland och andra öststater.</pre><pre>Det finns emellertid de som menar att den frivilliga\r\ndelen av försvaret i framtiden kommer att få en\r\nökad betydelse för bevakning och försvar av\r\nsamhällsviktiga anläggningar och av\r\nlokalsamhället. Om denna bedömning är riktig så\r\när det naturligtvis angeläget att bl.a. basen för\r\nrekrytering till hemvärnet breddas. Samtidigt är det\r\nviktigt att behövliga möjligheter finns tillgängliga\r\nför att undvika att olämpliga personer rekryteras.</pre><pre>Min fråga till försvarsministern blir därför följande:</pre><pre>Har försvarsministern några planer på att bredda\r\nrekryteringsbasen till hemvärnet, men samtidigt\r\nstärka skyddet mot olämplig rekrytering?</pre><pre>1993/94:297 av Kjell Eldensjö (kds) till\r\nförsvarsministern om krigsplacering i hemvärnet\r\nför ungdomar i utbildningsreserven:</pre><pre>I en krymt krigsorganisation behövs nu färre\r\nvärnpliktiga för utbildning än tidigare. Av de\r\nmönstrande värnpliktiga hamnar emellertid\r\nomkring 10 % i den s.k. utbildningsreserven. Det\r\nfinns en risk att denna reserv kommer att uppfattas\r\nsom ett B-lag. Många av de ungdomar som hamnar\r\ni reserven är motiverade att göra sin militärtjänst\r\noch söker finna andra möjligheter att få aktivera sig\r\ninom totalförsvarets ram. Följden har därför blivit\r\natt hemvärnets chefer ideligen får förfrågningar\r\nfrån dessa ungdomar om möjligheten att i stället få\r\nkommma in i hemvärnet. Detta är i dag en\r\nomöjlighet, eftersom endast personal med fullgjord\r\nvärnplikt tas in.</pre><pre>Min fråga till försvarsministern blir då:</pre><pre>Kan försvarsministern tänka sig att införa en sådan\r\nordning, att ungdomar i utbildningsreserven som\r\nhar intresse av krigsplacering i hemvärnet ges en\r\n10--12-veckors skyddsvaktsutbildning på något\r\nregemente, och därefter i mån av behov placeras i\r\nett hemvärnsförband?</pre><pre>1993/94:298 av Karl-Göran Biörsmark (fp) till\r\njustitieministern om innehav av barnpornografiska\r\nalster:</pre><pre>Under den senaste tiden har det ifrågasatts om\r\ntryck- och yttrandefrihetslagstiftningen är\r\nändamålsenlig när det gäller att stoppa spridningen\r\nav barnpornografi. Bl.a. har ledamöter i\r\nkonstitutionsutskottet övervägt behovet av att\r\nkriminalisera innehavet av barnpornografi.</pre><pre>Min fråga till statsrådet är därför:</pre><pre>Är justitieministern beredd att medverka till att\r\ndenna fråga löses under våren?</pre><pre>1993/94:299 av Karin Pilsäter (fp) till\r\njustitieministern om innehav av barnpornografi:</pre><pre>I Justitiedepartementets utredning ''Ökat skydd för\r\nbarn-- Ytterligare åtgärder mot sexuella övergrepp\r\nm.m.'' (Ds 1993:80) har man bl.a. behandlat frågan\r\nom kriminalisering av innnehav av barnpornografi.\r\nI utredningen drar man dock slutsatsen att en\r\nkriminalisering av innehav av barnpornografi inte\r\nbör genomföras.</pre><pre>Med anledning av det ovan anförda vill jag ställa\r\nföljande fråga:</pre><pre>Vilka andra åtgärder överväger\r\nJustitiedepartementet för att motverka\r\nbarnpornografi?</pre><pre>1993/94:300 av Patrik Norinder (m) till\r\njordbruksministern om användning av s.k.\r\nkodressörer:</pre><pre>Kodressörer är från den 1 januari 1994 förbjudna\r\ni mjölkkostall. En av landets ledande experter på\r\nsjukdomar hos kor, docent Bo Pehrson,\r\nVeterinärinrättningen, Skara, anför att frekvensen\r\nkor med klövröta ökat markant när inga s.k.\r\nkodressörer använts. Detta har nyligen\r\npresenterats i vetenskapliga undersökningar vid\r\nförsöksgården i Skara.</pre><pre>En rmlig åtgärd skulle kunna vara att låta en\r\narbetsgrupp utvärdera och klargöra hur\r\nkodressörer i framtiden skall få nyttjas.</pre><pre>Vilka åtgärder är statsrådet beredd att vidta för att\r\nkodressörer i framtiden skall få nyttjas för att\r\nfrämja en god djurhälsa?</pre><pre>1993/94:301 av Bengt Hurtig (v) till\r\nkommunikationsministern om avbrott i\r\nteleförbindelserna:</pre><pre>Fungerande teleförbindelser är av största vikt i hela\r\ndet svenska samhället. Riksdagen har lagt fast mål\r\nför den service och kvalitet som skall gälla för Telia\r\nAB. Däri ingår bl.a. målet att fel på telenätet skall\r\nrepareras inom ett dygn. Särskilt för boende på\r\nlandsbygden är det av säkerhetsskäl viktigt att\r\nteleförbindelserna fungerar. Många fastboende där\r\när äldre och saknar bil. Larmcentraler skall kunna\r\nnås vid t.ex. sjukdom, brand och strömavbrott.\r\nÄven försvaret har intresse av att\r\nteleförbindelserna inte bryts vid t.ex. ymnigt\r\nsnöfall. Trots de mål som riksdagen uppställt har\r\ndet i vinter inträffat att boende på landsbygden\r\nveckovos varit utan teleförbindelser på grund av\r\nsnöfall. Otillräcklig röjning av ledningsgator och\r\neftersläpning i arbetet att ersätta blanktråd med\r\nkabel synes vara orsaker till de långvariga\r\navbrotten. Tillsynen av att Telia AB fullgör sina\r\nuppgifter åligger Telestyrelsen. Ytterst finns dock\r\nett politiskt ansvar.</pre><pre>Avser kommunikationsministern att ta några\r\ninitiativ med anledning av långa avbrott av\r\nteleförbindelserna på en del håll på landsbygden?</pre><pre>1993/94:302 av Eva Zetterberg (v) till statsrådet Alf\r\nSvensson om Mexico och de mänskliga\r\nrättigheterna:</pre><pre>Under flera århundraden har den indianska\r\nbefolkningen i provinsen Chiapas i södra Mexico\r\nlevt under förtryck ooch svåra sociala, ekonomiska\r\nvillkor. Det uppror från fattiga bönder i området\r\nsom ägt rum under den senaste tiden är ett uttryck\r\nför det stora missnöje som råder bland\r\nbefolkningen.</pre><pre>Enligt rapportering från organisationer för\r\nmänskliga rättigheter har den mexikanska\r\nregeringen använt oerhört brutala metoder för att\r\nslå ned upproret. Eventuellt har avrättningar ägt\r\nrum efter summarisk rättegång. Erbjudandet att\r\nanvända Rigoberta Menchu, 1992 års\r\nfredspristagare, som medlare har inte accepterats.</pre><pre>Jag vill därför fråga statsrådet:</pre><pre>På vad sätt har svenska regeringen agerat för att\r\nmänskliga rättigheter skall respekteras i Mexico?</pre><pre>1993/94:303 av Eva Zetterberg (v) till\r\njustitieministern om innehav av barnpornografiska\r\nalster:</pre><pre>Vid en rättegång i Norrköping som gäller\r\nbarnpornografiska alster har det framgått vilken\r\ntortyr och vilka fruktansvärda övergrepp som sker\r\nmot barn även i vårt land. Redan vid tidigare\r\nrättegångar har opinionen i vårt samhälle entydigt\r\nfördömt användningen och spridningen av\r\nbarnpornografi. För att stoppa användningen och\r\nspridningen av barnpornografi krävs ett beslut om\r\nkriminalisering av innehavet. Den\r\ngrundlagsändring som krävs för ett sådant beslut\r\nuppfattas av en bred allmänhet som absolut\r\nnödvändig att vidta skyndsamt.</pre><pre>Jag vill därför fråga:</pre><pre>Är justitieministern beredd att stödja kravet på\r\nförbud av innehav av barnpornografiska filmer\r\nm.m.?</pre><pre>1993/94:304 av Roland Larsson (c) till\r\njustitieministern om försäkringsmäklares\r\nansvarsförsäkring:</pre><pre>I Sverige har vi på senare tid fått en ny yrkeskår\r\nsom är i stark tillväxt -- försäkringsmäklarna. I\r\nmånga europeiska länder har denna yrkesgrupp\r\nfunnits i hundratals år. I Sverige har det genom\r\nändrad lagstiftning först på senare år blivit möjligt\r\natt etablera sig som försäkringsmäklare.</pre><pre>Mäklarna svarar för oberoende\r\nförsäkringsrådgivning som gagnar både\r\nkonsumenten och näringslivet och står under tillsyn\r\nav Finansinspektionen.</pre><pre>Den reglering som gäller för svenska\r\nförsäkringsmäklare ställer dock i fråga om ansvar\r\nlångt större krav än vad som t.ex. gäller inom EU.</pre><pre>Av detta följer att en ensam svensk\r\nförsäkringsmäklare kan få betala upp till 150 000:-\r\nper år för en ansvarsförsäkring jämfört med ca\r\n30 000:- för motsvarande med de regler som gäller\r\ni övriga Europa.</pre><pre>Min fråga till justitieministern är:</pre><pre>När skall kraven på ansvarsförsäkring för svenska\r\nförsäkringsmäklare bli sådana att de kan anses\r\narbeta på samma villkor som försäkringsmäklare\r\ninom EU?</pre><pre>den 14 januari</pre><pre>1993/94:305 av Ylva Annerstedt (fp) till statsrådet\r\nUlf Dinkelspiel om EU och den svenska\r\noffentlighetsprincipen:</pre><pre>Under hösten diskuterades flera gånger våra\r\nmöjligheter att få ett tillfredsställande skydd i EU\r\nför vår offentlighetsprincip. Statsrådets svar var då\r\natt olika möjligheter övervägdes.</pre><pre>Eftersom förhandlingarna accelererat på senaste\r\ntiden vill jag fråga statsrådet:</pre><pre>I vilken form avser statsrådet framföra Sveriges\r\nkrav på skydd för offentlighetsprincipen?</pre><pre>1993/94:306 av Margitta Edgren (fp) till\r\nfinanministern om Statens person- och\r\nadressregisternämnd:</pre><pre>Jag är en av de ledamöter som riksdagen utsett till\r\nSPAR-nämnden (Statens person- och\r\nadressregisternämnd). Nämndens uppgift är att\r\nvara huvudman och registeransvarig för SPAR-\r\nregistret. Som registeransvarig har nämnden tagit\r\nbeslut om att införa en fyraveckors karenstid innan\r\nuppgifter över avlidna personer utlämnas. Beslutet\r\ntogs med hänvisning till de efterlämnades\r\npersonliga integritet och respekt för deras\r\nsorgearbete.</pre><pre>Det beslutet har överklagats till regeringen som nu\r\nundanröjt nämndens beslut. Motivet till\r\nundanröjningen är enligt uppgift att nämnden\r\növerskridit sina befogenheter.</pre><pre>Min fråga till ministern är:</pre><pre>Avser regeringen att utfärda nya instruktioner för\r\nSPAR-nämnden eftersom nämnden själv anser att\r\nden nuvarande ger utrymme för denna typ av\r\nbeslut?</pre><pre>1993/94:307 av Gullan Lindblad (m) till\r\nkulturministern om Sverige som asylland för\r\nkosovoalbaner:</pre><pre>Den 13 januari meddelades att en specialdomstol i\r\nStorbritannien inte ansett sig kunna återsända två\r\nflyktingar till Sverige som första asylland, eftersom\r\nSverige enligt domstolens mening inte anses vara\r\nett tryggt asylland för kosovoalbaner.</pre><pre>Vilka åtgärder avser invandrarministern vidta med\r\nanledning av detta domslut?</pre><pre>6 §  Kammaren åtskildes kl. 15.01.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}