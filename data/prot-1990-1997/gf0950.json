{"dokumentstatus":{"dokument":{"hangar_id":"2387692","dok_id":"GF0950","rm":"1991/92","beteckning":"50","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"50","slutnummer":"0","datum":"1992-01-10 00:00:00","systemdatum":"2005-10-27 13:54:14","publicerad":"1992-01-10 00:00:00","titel":"Riksdagens snabbprotokoll 1991/92:50 Fredagen den 10 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{54C4AB27-9CA3-498C-AF17-75D605B41F28}","dokument_url_text":"http://data.riksdagen.se/dokument/GF0950/text","dokument_url_html":"http://data.riksdagen.se/dokument/GF0950","dokumentstatus_url_xml":"http://data.riksdagen.se/dokumentstatus/GF0950","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:50</div>\r\n<div class=\"sidhuvud_datum\">Fredagen den 10 januari</div>\r\n<div class=\"sidhuvud_klockslag\">Kl. 10.00--11.36</div>\r\n<hr class=\"sidhuvud_linje\">\r\n<pre>Välkomstord</pre><pre>Anf. 1 TALMANNEN:</pre><pre>Ärade ledamöter! Jag hälsar er, de vice talmännen,\r\nkammarsekreteraren och riksdagens personal\r\nvälkomna tillbaka till det fortsatta riksdagsarbetet\r\nunder detta riksmöte.</pre><pre>Jag vill också uttrycka min tillfredsställelse över att\r\nvår svenska flagga nu fått en permanent plats här i\r\nplenisalen.</pre><pre>1 § Anmälan om återtagande av plats i\r\nriksdagen</pre><pre>Talmannen meddelade att Jon Peter Wieselgren\r\n(nyd) den 8 januari och Håkan Holmberg (fp) den\r\n10 januari återtagit sina platser i riksdagen,\r\nvarigenom tjänstgöringen som ersättare upphört\r\nför Simon Liliedahl och Barbro Sandberg.</pre><pre>2 § Ny riksdagsledamot</pre><pre>Upplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för\r\nriksdagsledamöter och ersättare för\r\nriksdagsledamöter</pre><pre>Till valprövningsnämnden har från\r\nriksskatteverket inkommit bevis om att Kristina\r\nKnöös-Franzén (m), Växjö, utsetts till ny ledamot\r\nav riksdagen fr.o.m. den 1 januari 1992 sedan Bo\r\nFrank (m) avsagt sig sitt uppdrag som\r\nriksdagsledamot.</pre><pre>Till ersättare för riksdagsledamöter har utsetts Jan-\r\nOlof Franzén, Skruv, och Jan Ernheimer, Ljungby\r\n(båda m). Valprövningsnämnden har denna dag\r\ngranskat bevisen och därvid funnit att de blivit\r\nutfärdade i enlighet med 15 kap. 1 § vallagen.</pre><pre>Stockholm den 9 januari 1992</pre><pre>Lars Tottie</pre><pre>Sven-Georg Grahn</pre><pre>3 § Avsägelser</pre><pre>Talmannen meddelade att avsägelser från\r\nuppdraget som riksdagsledamot inkommit</pre><pre>dels från Görel Bohlin (m),</pre><pre>dels från Kristina Knöös-Franzén (m),</pre><pre>dels från Jon Peter Wieselgren (nyd).</pre><pre>Kammaren biföll dessa framställningar.</pre><pre>4 § Ledighet</pre><pre>Talmannen meddelade att Ingegerd Elm (s) ansökt\r\nom ledighet på grund av sjukdom under tiden den\r\n10 januari -- den 29 februari.</pre><pre>Kammaren biföll denna ansökan.</pre><pre>Talmannen anmälde att Martin Nilsson (s) skulle\r\ntjänstgöra</pre><pre>som ersättare för Ingegerd Elm.</pre><pre>5 § Anmälan om kompletteringsval till\r\nskatteutskottet och socialförsäkringsutskottet</pre><pre>Talmannen meddelade att socialdemokratiska\r\nriksdagsgruppen som suppleant i skatteutskottet\r\noch i socialförsäkringsutskottet under Ingegerd\r\nElms ledighet anmält hennes ersättare Martin\r\nNilsson.</pre><pre>Talmannen förklarade vald till</pre><pre>suppleant i skatteutskottet</pre><pre>Martin Nilsson (s)</pre><pre>suppleant i socialförsäkringsutskottet</pre><pre>Martin Nilsson (s)</pre><pre>6 § Justering av protokoll</pre><pre>Justerades protokollen för den 16, 17, 18 och 19\r\ndecember 1991.</pre><pre>7 § Överlämnande av kommittéberättelsen</pre><pre>Anf. 2 Statsrådet REIDUNN LAURÉN (-):</pre><pre>Fru talman! Jag ber att till riksdagen få överlämna\r\n1992 års kommittéberättelse.</pre><pre>Statsrådet Laurén avlämnade regeringens skrivelse\r\n1991/92:103 med redogörelse för verksamheten\r\ninom de kommittéer som hade tillsatts efter beslut\r\nav regeringen.</pre><pre>Kommittéberättelsen bordlades.</pre><pre>8 § Överlämnande av budgetpropositionen</pre><pre>Anf. 3 Finansminister ANNE WIBBLE (fp):</pre><pre>Fru talman! Jag ber att till riksdagen få överlämna\r\nregeringens förslag till statsbudget för nästa\r\nbudgetår.</pre><pre>Finansministern överlämnade regeringens\r\nproposition 1991/92:100 med förslag till statsbudget\r\nför budgetåret 1992/93.</pre><pre>Anf. 4 TALMANNEN:</pre><pre>Det omfattande och viktiga budgetarbetet inleds\r\nnu i riksdagen genom det budgetförslag som\r\nregeringen just överlämnat.</pre><pre>Finansministern kommer nu att lämna kammarens\r\nledamöter information om budgeten. Därefter får\r\noppositionens företrädare komma till tals.</pre><pre>Anf. 5 Finansminister ANNE WIBBLE (fp):</pre><pre>Fru talman! Regeringens finansplan och budget\r\nkommer att ge Sverige en ny start. Det är en politik\r\nför tillväxt och utveckling.</pre><pre>Målet för regeringens ekonomiska politik är att\r\nbryta den ekonomiska stagnationen, att pressa ned\r\narbetslösheten och att återupprätta Sverige som en\r\ntillväxt- och företagarnation med en stark ekonomi.</pre><pre>Under större delen av 1980-talet försummades de\r\ndrivkrafter i ekonomin som skapar välfärd. Välfärd\r\när jobb, stigande inkomster, bra vård och omsorg,\r\ntrygga pensioner, omsorg om det glömda Sverige.\r\nNär basen för denna välfärd inte vårdas, riskeras\r\nsjälva välfärden. Det är därför vi nu har en\r\nstillastående ekonomi med utslagning av företag,\r\nmassor av människor som förlorar jobbet, och ett\r\nökande underskott i statens budget. Det är detta\r\nsom vi nu ändrar på.</pre><pre>1992 blir ett tufft år. Ett av problemen är att de\r\nskyddade sektorerna i ekonomin har vuxit mycket\r\nsnabbt medan de konkurrensutsatta har minskat.\r\nPå 1950-talet var faktiskt över hälften av alla\r\nsysselsatta verksamma inom områden där det fanns\r\ninternationell konkurrens. Nu är det mindre än\r\n30 %. Enbart under de två senaste åren har över\r\n100 000 industrijobb försvunnit. Så kan det inte\r\nfortsätta.</pre><pre>Därför lägger vi om den ekonomiska politiken.\r\nRegeringens strategi bygger på att stimulera de\r\nkrafter som skapar välstånd. Den tidigare\r\nnedvärderingen av företagsamhet skall bytas i sin\r\nmotsats med tilltro till företagande och skapande.\r\nVi kommer att göra det lönsamt att arbeta, spara\r\noch driva företag i Sverige.</pre><pre>Den ekonomiska politiken ställs under de\r\nkommande två åren inför två huvuduppgifter. Den\r\nförsta är att öka tillväxt- och utvecklingskraften i\r\nsvensk ekonomi. Genom en politik som förbättrar\r\nförutsättningarna för arbete, sparande och\r\nföretagande läggs grunden för stigande\r\nsysselsättning och ökande inkomster.</pre><pre>Den andra huvuduppgiften är att säkra en varaktigt\r\nlåg inflation. Det är bara en stram finanspolitik och\r\nen fast växelkurspolitik som ger utrymme för\r\nriktiga löneökningar som inte äts upp av pris- och\r\nränteökningar. Det är bara en växande\r\nlåginflationsekonomi som kan föra Sverige in i EG.</pre><pre>Fru talman! Det vi föreslår är en kombination av\r\nstrategiska skattesänkningar och andra åtgärder för\r\natt gynna sparande, arbete och företagande och en\r\nstram utgiftspolitik som ger låg inflation och låg\r\nränta.</pre><pre>För att säkra en varaktigt låg inflation måste de\r\noffentliga utgifterna begränsas. Därför går vi vidare\r\nmed den långsiktiga utgiftsstrategi som riksdagen\r\nlade fast i höstas. Den bygger på en bedömning av\r\nde långsiktiga utgiftstrenderna och utgiftsutrymmet\r\nsamt en prioritering bland olika utgifter.</pre><pre>Denna långsiktiga utgiftsstrategi bygger på insikten\r\natt det krävs strukturella förändringar. Vi slår fast\r\ntre principer för de strukturella förändringarna:</pre><pre>Socialförsäkringssystemen skall för det första\r\nreformeras med utgångspunkt främst från\r\nönskemålet att stimulera arbete och sparande. Det\r\när samma princip som låg till grund för\r\nskattereformen. Vi föreslår därför att de tre första\r\ndagarnas sänkta ersättning i\r\nsjukpenningförsäkringen ersätts med två\r\nkarensdagar och ett högkostnadsskydd. Vi föreslår\r\natt tandvårdsförsäkringen görs om. Vi föreslår att\r\nman själv skall betala mer till sin\r\narbetslöshetsförsäkring och att systemet med\r\ndelpension avskaffas.</pre><pre>Delpensionen avskaffas naturligtvis inte för dem\r\nsom redan har delpension, utan bara för\r\ntillkommande. Om man vill gå tidigare i pension\r\nfinns fortfarande förtidspension, om man är\r\nnedsliten eller sjuk, eller s.k. förtida uttag av\r\nfolkpension. Flexibiliteten i pensionssystemet finns\r\nkvar men betalas inte av staten, dvs. andra, utan av\r\nvar och en själv.</pre><pre>Den andra principen i den långsiktiga\r\nutgiftspolitiken är att satsa på åtgärder som\r\nstimulerar näringslivets tillväxt i hela landet.\r\nGenom att hålla tillbaka t.ex. den kommunala\r\nkonsumtionsökningen -- till i stort sett noll -- skapar\r\nvi utrymme för investeringar i infrastruktur,\r\nutbildning och forskning samt miljö. Därför\r\nföreslår vi t.ex. ökade anslag för upprustning av\r\nhögskolan, fler platser inom högskolan och\r\nbetydande ökningar av väg- och\r\njärnvägsinvesteringarna.</pre><pre>Vi föreslår att nedsättningen av de sociala\r\navgifterna i delar av Norrland skall utvidgas till fler\r\nnäringar och en större del av Norrlands inland, så\r\natt bättre förutsättningar skapas för\r\nföretagsamheten där.</pre><pre>Resultatet blir att de offentliga utgifterna för\r\ninvesteringar i bl.a. infrastrukturen ökar från 2,5 %\r\ntill 3 % av BNP under nästa år. Det är en mycket\r\nstor ökning, och dessa investeringar är därmed\r\nstörre än underskottet i de offentliga finanserna.</pre><pre>Den tredje principen är att vi inom den offentliga\r\nkonsumtionen prioriterar utgifter för vård och\r\nomsorg. Vi tar bort en del bidrag till t.ex. fackliga\r\norganisationer och drar ner på bidragen till\r\nstudieförbunden för att få möjlighet att genomföra\r\nförbättringar t.ex. för familjer som har barn med\r\nhandikapp och för ensamstående föräldrar.\r\nHusläkarsystemet kommer att byggas ut. Vi\r\nomfördelar pengar från sjukpenningförsäkringen\r\ntill själva sjukvården.</pre><pre>Vi föreslår också att 1 miljard kronor årligen satsas\r\npå insatser för Baltikum och Öst- och\r\nCentraleuropa utöver den procent av BNP som går\r\ntill u-länderna.</pre><pre>Tillämpningen av dessa tre principer betyder att vi\r\nhar fått kontroll över de offentliga utgifterna. De\r\nligger nominellt oförändrade, om man bortser från\r\nstatsskuldsräntorna. Dessutom betyder\r\ntillämpningen av dessa principer i budgetförslaget\r\natt det sker stora omfördelningar inom ramen för\r\nnominellt oförändrade utgifter. Bortsett från\r\nutgifterna för arbetslöshetsersättningar som följer\r\nkonjunkturen sjunker transfereringsutgifterna som\r\nandel av nationalinkomsten. Detta är en mycket\r\nviktig strukturell förändring i den svenska\r\nekonomin. I stället ökar investeringarnas andel.\r\nDet är sammantaget en strukturförändring som\r\nkommer att vara av strategisk betydelse för\r\nmöjligheterna att skapa jobb och en bättre framtid.</pre><pre>En annan strategiskt viktig och strukturellt\r\nbetydelsefull förändring som följer av förslagen i\r\nbudgeten gäller sparandet. Det totala finansiella\r\nsparandet i ekonomin ökar, enligt de prognoser\r\nsom föreligger. Det är samma sak som att säga att\r\nbytesbalansens underskott minskar. Vi bedömer att\r\ndet under 1993 kommer att uppgå till mindre än 10\r\nmiljarder kronor, ungefär 0,6 % av BNP. Vi\r\nberäknar att handelsbalansen ger ett överskott\r\nnästa år på nära 50 miljarder kronor. Den\r\nförbättrade utrikesbalansen avspeglar en kraftig\r\nuppgång i den privata sektorns finansiella\r\nsparande. Ökningen i det privata sparandet är alltså\r\nstörre än minskningen i det offentliga sparandet.\r\nDet betyder, utöver det att sparandet ökar\r\nsammantaget, att fördelningen mellan privat och\r\noffentligt sparande i Sverige kommer att bättre\r\növerensstämma med vad som är vanligt i andra\r\nländer och, vilket inte är minst viktigt, bättre\r\növerensstämma med liberala värderingar -- att\r\nmänniskor själva skall spara och äga i stället för att\r\nstat och kommun gör det.</pre><pre>Fru talman! Budgetförslaget brukar alltid skapa ett\r\nstort intresse för en enda siffra, nämligen saldot.\r\nDet förslag till statsbudget som jag har överlämnat\r\nvisar ett underskott för nästa budgetår på 70,8\r\nmiljarder kronor. Det är mycket pengar. Vad beror\r\ndet på att det blir ett så pass stort underskott, när\r\nvi föreslår strukturella reformer på utgiftssidan som\r\nbegränsar utgifterna med uppemot 24 miljarder\r\nkronor på helår räknat?</pre><pre>När man tittar närmare på dessa siffror visar det sig\r\natt en mycket stor del av försämringen uppkom\r\nredan förra året, 1991. Då minskade statens och\r\nsocialförsäkringssektorns finansiella sparande med\r\n75 miljarder kronor. Stat och\r\nsocialförsäkringssektor, det är det som staten,\r\nriksdagen, beslutar om mer direkt. Denna\r\nförsämring på 75 miljarder kronor förra året kan\r\ndelas upp i två delar. En del, knappt hälften, beror\r\npå konjunkturen. Denna del försvinner när den\r\nekonomiska stagnationen brutits och tillväxten tar\r\nfart.</pre><pre>Den andra delen av försämringen, den andra\r\nhälften, beror på olika regelsystem och på politiska\r\nbeslut. Den försämring av betydande omfattning\r\nsom skedde förra året beror alltså på att den förra\r\nregeringen förde en alltför slapp finanspolitik.</pre><pre>Under 1992 och 1993 sker en fortsatt försämring av\r\ndet finansiella sparandet med ungefär 30 miljarder\r\nkronor, alltså väsentligt mycket mindre. Hela\r\ndenna försämring beror på att den ekonomiska\r\ntillväxten ännu inte har hunnit ta fart. Den\r\nförsämringen försvinner när tillväxten blir bättre.</pre><pre>Men det är ett faktum att den regering som nu är\r\nhar ärvt ett visst underskott, som inte beror på de\r\nekonomiska konjunkturerna. En del av\r\nunderskottet hos staten och\r\nsocialförsäkringssektorn uppvägs av ett överskott\r\nhos kommunerna, men för den konsoliderade,\r\nsammantagna offentliga sektorn kvarstår ett\r\nmindre strukturellt underskott. Det skall vi\r\navskaffa. Det är en norm som slogs fast av\r\nriksdagen i höstas och som vi självfallet upprepar i\r\nfinansplanen nu, att de offentliga finanserna inte\r\nskall visa underskott över en konjunkturcykel.</pre><pre>Fru talman! Regeringens ekonomiska politik lägger\r\nen grund för en period av tillväxt, företagande och\r\nutveckling i Sverige. I slutet av 1990-talet skall\r\nSverige vara en nation där medborgarna har stor\r\nindividuell frihet, där det lönar sig att arbeta och\r\nspara. Tillväxten skapar utrymme för ett mjukare\r\noch mer solidariskt samhälle. I dagens svårigheter\r\nser vi morgondagens möjligheter till ett ökat\r\nvälstånd.</pre><pre>Att klara övergången från en stagnerande\r\nhöginflationsekonomi -- det var 80-talets modell --\r\ntill en växande låginflationsekonomi -- som skall bli\r\n90-talets modell -- och att varaktigt bli kvar i en\r\nväxande ekonomi med låg inflation, är en tuff\r\nuppgift. Det kräver att man vågar ta litet tuffa tag.\r\nFinansplanen och budgetförslaget visar både att\r\nregeringen gör det och hur vi gör det. Det går att\r\nrätta till gamla misstag. Att klara det kräver\r\nuthållighet och en mycket konsekvent politik. Det\r\när innebörden i det förslag till statsbudget som jag\r\nnu har överlämnat för riksdagens behandling.</pre><pre>Anf. 6 ALLAN LARSSON (s):</pre><pre>Fru talman! Jag vill börja med att önska\r\nfinansministern en god fortsättning på det nya året.</pre><pre>Jag har med stort intresse studerat Anne Wibbles\r\nförsta budget och finansplan. Jag har gjort det med\r\ninsikt om de krav och svårigheter som en\r\nfinansminister möter. Runt om i världen brottas\r\nregeringar med stora problem: en svag och skakig\r\nvärldskonjunktur med dålig tillväxt, stora\r\nbudgetunderskott och växande arbetslöshet. Så ser\r\nvärlden ut i dag.</pre><pre>För Sveriges del är de ekonomiska problemen\r\nmindre än i många andra länder. Men här\r\ntillkommer ett par besvärande politiska problem.\r\nDet ena består i att vi har en koalitionsregering av\r\ninte mindre än fyra partier och trots det en\r\nminoritetsregering.</pre><pre>Det andra problemet är att dessa partier ställde ut\r\nmängder av löften till väljarna under förra året. Ni\r\nlovade att ni med ert trollspö skulle skapa tillväxt\r\noch nya resurser. Ni lovade stora skattesänkningar\r\noch också kostnadskrävande reformer. Detta\r\nbeskrevs med arrogans och överlägsenhet som ''den\r\nenda vägen''.</pre><pre>Hur blev det? Nu vet vi svaret. Budgeten och\r\nfinansplanen visar att ''den enda vägen'' bara är en\r\nåtervändsgränd.</pre><pre>-- Den är en återvändsgränd när det gäller tillväxt\r\noch sysselsättning.</pre><pre>-- Den är en återvändsgränd när det gäller\r\nfördelning och inflationsbekämpning.</pre><pre>-- Den är också -- och det är mycket allvarligt -- en\r\nåtervändsgränd när det gäller Europapolitiken.</pre><pre>Regeringen talar och skriver om produktion,\r\ntillväxt och sysselsättning.</pre><pre>Men man kan inte prata fram tillväxten. Det är\r\nhandlingarna som räknas. De åtgärder som ni har\r\nvidtagit har verkligen inte skapat tillväxt, tvärtom.\r\nNär ni slår på bromsen för byggandet, när ni skär\r\nner hushållens inkomster och när ni sätter stopp för\r\nkommunerna, då försvagas efterfrågan och därmed\r\nockså tillväxten.</pre><pre>När vi sade detta i höstas, förnekade ni att det\r\nskulle bli så. Nu har ni tvingats att skriva ner\r\nprognoserna för tillväxten för både 1992 och 1993 --\r\ntrots förbättrad konkurrenskraft och trots att\r\nexporten redan är på väg upp. Finansplanen\r\nbekräftar att vår kritik var riktig.</pre><pre>Förklara nu, Anne Wibble, för landets 500 000\r\nsmåföretagare och alla deras anställda hur de skall\r\nfå avsättning för sina varor och tjänster, när ni gör\r\nallt för att hålla tillbaka efterfrågan!</pre><pre>Sverige skulle vara ett av de länder som låg främst\r\ni konjunkturuppgången. Nu riskerar Sverige att\r\nhamna på efterkälken. Läs gärna vad Kjell-Olof\r\nFeldt skrev i Dagens Nyheter häromdagen: ''Den\r\nstörsta olyckan vore om västvärldens regeringar,\r\ninklusive den svenska, verkligen trodde att\r\nstrukturreformer av 80-talstyp är lösningen på\r\nvärldens ekonomiska svårigheter. De är som sagt i\r\nmångt och mycket förträffliga -- men de är ingen\r\nmotor för tillväxt.''</pre><pre>Det är bra att ni satsar på aktiv\r\narbetsmarknadspolitik, men det räcker inte när ni\r\ngår hårt åt jobben på den ordinarie\r\narbetsmarknaden. Ni planerar nu för en\r\narbetslöshet på uppemot 5 %. Detta är orimligt.\r\nHur hög måste arbetslösheten bli för att er\r\nekonomiska strategi skall fungera?</pre><pre>Regeringens ekonomiska politik, ''den enda\r\nvägen'', är en återvändsgränd också när det gäller\r\nfördelningspolitik och kamp mot inflationen.</pre><pre>I december delade ni ut julklappar i form av\r\nskattesänkningar till dem som har det allra bäst i\r\ndet här landet. Det var lättnader för många\r\nmiljarder.</pre><pre>Nu är det de sjuka som skall bära bördorna. Det är\r\nde som arbetat och slitit, men som ändå vill vara\r\nkvar i yrket, som skall bära bördorna. Det är de\r\nsom i vuxen ålder vill utbilda sig och förkovra sig\r\nsom skall ta på sig ökade bördor. Det är löntagarna\r\nsom skall drabbas av ökade avgifter.</pre><pre>Ni skall införa två karensdagar. Det har redan sagts\r\natt det är ett sjukt förslag. Det har redan prövats i\r\nDanmark. Där insåg man att det motverkade syftet\r\natt begränsa kostnaderna i försäkringen. Där\r\ntänkte man om. När skall den svenska regeringen\r\nbry sig om erfarenheterna från Danmark?</pre><pre>Ni skall avskaffa delpensionen, den reform som\r\ngjort det möjligt för dem som arbetat hårt och länge\r\natt vara kvar i arbetslivet och arbeta den tid de\r\norkar med. Att avskaffa den möjligheten leder bara\r\ntill ökad förtidspensionering. Det är socialt\r\norättfärdigt. Det är ekonomiskt lättsinne.</pre><pre>Ni skall sexdubbla avgifterna till\r\narbetslöshetsförsäkringen. Den skall underlätta en\r\nansvarsfull lönebildning, säger finansministern.</pre><pre>Men hur är det -- har inte löntagarna visat sig vara\r\nansvarsfulla genom det stabiliseringsavtal som nu\r\ngäller?</pre><pre>Och förklara en sak till, finansministern! Det är väl\r\nså att löneökningar inte kommer till stånd med\r\nmindre än att också arbetsgivaren går med på dem.\r\nHur skall dessa avgifter som drabbar löntagarna\r\npåverka arbetsgivarna att vara mer ansvarsfulla\r\nmed kostnadsutvecklingen?</pre><pre>Ni skjuter i realiteten upp den reform av\r\nyrkesutbildningen som riksdagen redan beslutat\r\nom. Det kommer att hårt drabba de ungdomar som\r\ngår de yrkesinriktade utbildningarna. Det är också\r\nett hårt slag mot de kommuner som nu med\r\nentusiasm står beredda att förverkliga\r\ngymnasiereformen.</pre><pre>Ni riktar ett hårt slag mot vuxenutbildningen, mot\r\nalla dem som i vuxen ålder vill bygga på sin\r\nutbildning, förkovra sig och skaffa en större\r\nkompetens både för sin egen skull och för\r\narbetslivet.</pre><pre>Vad vi har sett nu är försämringar och ökade bördor\r\nför stora grupper av vårt folk. Men detta är ju bara\r\nbörjan. Ni skall fortsätta på denna väg. Vad blir\r\nnästa steg? Och nästa? Och nästa? Hur långt skall\r\nni gå i omfördelning från dem som lever på\r\nknappast marginaler till dem som lever gott?</pre><pre>Förklara nu för svenska folket varför just de som\r\nhar det bäst kommer att arbeta flitigare om de får\r\nmindre bördor, medan vanligt folk kan förmås göra\r\nbättre insats om de tvingas att bära större bördor!</pre><pre>Jag undrar om ni förstår vad ni ställer till med.\r\nFörstår ni att ni håller på att tända en krutdurk\r\nunder kommande avtalsförhandlingar? Förstår ni\r\natt ni underminerar allt det arbete som vi lade ned\r\nförra året på att växla om från inflationslöner till\r\nreallöner?</pre><pre>Kom inte och säg att ökade motsättningar och\r\nklyftor är bra för svenskt näringsliv! Den här\r\nperioden riskerar att bli en dyr period för det\r\nsvenska näringslivet.</pre><pre>Regeringens ekonomiska politik, ''den enda\r\nvägen'', är en återvändsgränd också när det gäller\r\nEuropapolitiken.</pre><pre>Strax före jul enade sig elva länder inom EG om att\r\nhöja ambitionerna på det sociala området och att\r\nförbättra löntagarnas rättigheter. Men här i Sverige\r\nväljer den borgerliga regeringen att i stället slå följe\r\nmed den regering som mälde sig ur gemenskapen,\r\nden som har de lägsta ambitionerna nämligen\r\nStorbritanniens högerregering. Carl Bildt går\r\nsamma väg och vill genomföra en social\r\nnedrustning och en försämring av löntagarnas\r\nrättigheter. Jag undrar hur det känns för\r\ncenterpartister, folkpartister och kds-are att vara\r\nstödparti för denna politik.</pre><pre>Förstår ni vad det innebär? Förstår ni att ni\r\nunderminerar opinionen för Europapolitiken\r\ngenom att välja denna väg?</pre><pre>I ett skede av stora förändringar måste det finnas\r\ntrygghet för individen. Det måste finnas ett samspel\r\nmellan ekonomiska och sociala framsteg.</pre><pre>Det är detta som är så främmande för högern. Det\r\när ett främlingsskap för vanliga människors villkor\r\nsom präglar regeringens politik. Ni splittrar\r\nnationen i stället för att samla den.</pre><pre>Det är därför ni är på väg in i en återvändsgränd\r\näven i Europapolitiken. Jag vill mycket allvarligt\r\nuppmana er att tänka om, att ta er ur denna\r\nåtervändsgränd. Annars riskerar ni att spela bort\r\nett historiskt tillfälle för Sverige som nation.</pre><pre>Ni försöker lösa 90-talets problem med den politik\r\nsom användes för att lösa 80-talets problem i USA\r\noch Storbritannien. Det var ingen lösning vare sig i\r\nUSA eller i Storbritannien. Vi vet hur det gick. Det\r\när ännu mindre någon lösning på 90-talets problem\r\ni Sverige.</pre><pre>Vi socialdemokrater hävdar att den ekonomiska\r\npolitiken måste vara både rationell och rättvis. Det\r\nmåste finnas tillräckliga drivkrafter för arbete,\r\nproduktion och sparande. Men det måste också\r\nfinnas rättvisa när bördorna skall fördelas:</pre><pre>--  Vi vill göra mer för att ta vara på människors\r\nvilja till arbete -- de 18 miljarder som regeringen nu\r\nsatsar på kontantstöd kan och måste användas mera\r\naktivt.</pre><pre>--  Vi vill fullfölja kampen mot inflationen -- det\r\nförutsätter en rättvis fördelning, som skapar\r\nrespekt för stabiliseringsavtalet.</pre><pre>--  Vi vill skapa framtidstro och satsa hårdare på\r\ninvesteringar för framtiden.</pre><pre>--  Vi vill slå vakt om en välfärdspolitik som\r\nomfattar alla men ger mest till den som bäst\r\nbehöver.</pre><pre>--  Vi vill driva en skattepolitik som gör att de som\r\nhar det bra ställt får vara med och betala efter\r\nbärkraft.</pre><pre>Till detta, fru talman, skall vi återkomma mera\r\nutförligt i en partimotion om 14 dagar.</pre><pre>(Applåder.)</pre><pre>Anf. 7 IAN WACHTMEISTER (nyd):</pre><pre>Fru talman! Målsättningen i Anne Wibbles första\r\nbudget är det inget fel på. Det är inget fel på\r\nEuropa heller. Vi har fått lära oss att investeringar\r\när någonting annat än konsumtion, och den\r\ninsikten tackar vi för.</pre><pre>Socialdemokraterna borde vara nöjda. Deras\r\nbidrags- och transfereringssystem finns i stort sett\r\nkvar, om man tittar bakom orden.</pre><pre>Det som är bra i den här propositionen är i korthet:</pre><pre>Justitiedepartementets inlaga. Där har man\r\näntligen bestämt sig för att återställa\r\nrättssamhället. Det är ju inte tokigt. Och man har\r\ninsett att det är bättre att vårda brottsoffren och\r\nstraffa brottslingarna än tvärtom.</pre><pre>Kommunikation, utbildning, kultur och en del\r\nannat är också bra, dock inte planhushållningen i\r\nsjukvården. Man fortsätter med den. Där tänker\r\nman sig att våra äldre skall fortsätta att dö som\r\npersonnummer i korridorer och köer under mottot:\r\nLika sjukvård åt alla.</pre><pre>Låt oss för ett försvinnande ögonblick titta på det\r\npolitiska skeendet uppifrån, dvs. från våra\r\nuppdragsgivares, väljarnas, vanligt folks sida. Jag\r\ntror att de vill se minskad makt åt politiker att\r\nfingra i deras privata affärer och snoka i deras\r\nprivatliv. Hur blev det med FAS 90 med sin\r\nmiljard? Är den struken? Folk- och\r\nbostadsräkningen hade vi råd med, men inte med\r\npensioner till de fattigaste. Skall regeringen\r\nfortsätta att räkna kakelplattor ovanför våra\r\ntvättställ?</pre><pre>Folk vill minska politikernas möjligheter att stjäla\r\noch konfiskera människors egna pengar och\r\narbetsinkomster. Regeringen fortsätter att ta av\r\npensionärerna. De 15 % som man tog förut skall nu\r\nsänkas till 10 % under mottot: En god scout stjäl\r\ninte mer än vad han kan bära hem själv. Man vill\r\nse minskad generositet med skattebetalarnas medel\r\nnär man stöder, värnar om och står i. Det är ju detta\r\nsom vi är så bra på. Det är ju mycket enkelt att\r\nvärna om allt möjligt när man handskas med andras\r\npengar.</pre><pre>U-hjälpens alla skandaler talar ett tydligt språk.\r\nÄven den här regeringen försöker tydligen att dölja\r\ndetta bakom fraser och klichéer som egentligen bara\r\när moraliskt allmängods. Hjälp som motsvarar sitt\r\neget syfte och faktiskt inte hjälper någon är ingen\r\nhjälp, utan slöseri.</pre><pre>U-hjälpen behöver omprövas. Vi lever i en ny\r\nvärld. Varför lämnar man över huvud taget hjälp till\r\nsådana länder som köper vapen för ett belopp som\r\när 13 gånger större än det vi ger i u-hjälp? Så ser det\r\nut hos de 20 mottagarländer som vi har på vår lista.\r\nHur kan man straffa ett mottagarland genom att\r\nsänka u-hjälpen från 550 till 500 milj.kr. för att de\r\nstjäl, fifflar och försnillar? Vilka sattyg skall i så fall\r\nfattigpensionärerna hitta på för att få sig en halv\r\nmiljard?</pre><pre>Jag tror att folk utifrån inte vill att politiker skall\r\nvara generösa mot just politiker och politikens egna\r\norganisationer och stödtrupper. Det finns ungefär 1\r\nmiljard kronor som går till partistöd. Politiker ger\r\ntill sina organisationer. Det finns 13 miljarder som\r\ngår till organisationsstöd, varav 7 miljarder via\r\nstatsbudgeten. Detta är ju själva smörjoljan i den\r\npolitiska vänskapens dubbelmoralmodell som vi\r\nkör med. Över 150 instanser sitter och delar ut\r\nbidrag efter en lista med mottagare som täcker 220\r\nA4-sidor. Det är en hisnande läsning och ett\r\neldorado för undersökande journalistik, om sådan\r\nfunnes. Det skulle kunna vara ett underlag för en\r\nmusikal med namnet Hur man avlönar sina vänner\r\nutan att egentligen synas.</pre><pre>Alla politiker och byråkrater som är beredda att\r\nlåta folk betala, dra åt svångremmen och inse\r\nallvaret i allt som man säger till andra, borde sjäva\r\nvara beredda att föregå med gott exempel och städa\r\nsin egen trappa.</pre><pre>Finns det kraft och förutseende hos politiker i\r\nSverige i dag att minska sin egen makt, för det är\r\nvad det handlar om, eller behövs det helt nya\r\npolitiker? Finns det en realistisk chans att skapa ett\r\nsamhälle präglat av personlig frihet och hänsyn till\r\nandra? Finns attityden, visionen och viljan att\r\nändra det skatteextremistiska Sverige till en\r\nmodern halvpolitiserad ekonomi som ett första\r\nsteg? När bli skattetrycket, som i dag är 58 % av\r\nBNP, 48 % som tvåan i Europaligan, nämligen\r\nDanmark, har? Vi talade under valrörelsen om att\r\nha ambitionen att komma ner till 47 %. Då\r\nbemöttes vi med stort förtret och förnärmade\r\nutbrott av de stora moralisterna i svensk politik.\r\nVad är regeringens långsiktiga skattetrycksmål?\r\nHar man något över huvud taget? Finns insikten att\r\ni fortsättningen inte ens tänka så tokigt som att\r\nmomsbelägga exporten? Vi gör ju det. Vi\r\nmomsbelägger exporten vad gäller turistnäringen.\r\nDet är en näring där 230 000 människor arbetar,\r\nman skall kanske säga arbetade. Finns det förnuft\r\nsom ser skillnad på att skapa sysselsättning och att\r\nskapa riktiga jobb? Jobb som ger all välfärd.</pre><pre>Jag tror att politikens skyddade verkstad skulle må\r\nväl av att kritiseras av fria media och inte av rena\r\npartiorgan som Svenska Dagbladet eller allmänt\r\netablerade tidningar som existerar på grund av\r\npolitikernas presstöd. Det är ungefär en halv\r\nmiljard, plus momsbefrielse, för just dagspressen.\r\nDet är ju ett frälse som får motta momsbefrielse,\r\nnämligen dagspressen, några cirkusdirektörer och\r\nnågra andra. Gagnar presstödet det fria ordet? Kan\r\nvi inte ens ana ett politiskt beroende? Tror ni att\r\njournalistkåren skulle vara de enda som är helt fria\r\nfrån att kunna påverkas av miljardbelopp?\r\nPresstödet måste självfallet avvecklas.</pre><pre>Hur blir det med de tiotusentals politiska\r\nutnämningar som egentligen skall vara rent\r\nkompetens- och meritbaserade? Skall\r\nregeringspartierna ändra på detta ovärdiga mygel\r\neller har man tänkt att stoppa dit sina egna nu när\r\nman har kommit till grytorna?</pre><pre>Var läser vi om regeringens ambitioner att minska\r\ndet krångel som driver ut folk på den svarta\r\nmarknaden och att göra svarta affärer. Detta gör\r\ndet onödigt dyrt och besvärligt att ha det trevligt\r\ntillsammans.</pre><pre>Hur blir det med kvarterspoliserna i stället för\r\nlapplisorna? När Sovjet kunde falla kan kanske\r\nsåväl lapplisor som landsting och systembolag falla.\r\nUndrens tid är inte förbi. Till dessa under hör att\r\ndet i samma regering som skall hjälpa\r\nföretagsamhet och tillväxt i gång, sitter en minister\r\nsom helst skulle vilja beskatta energin så att det\r\nsvartnar för ögonen, om inte på honom själv så i\r\nalla fall på andra. I samma regering som säger sig\r\ninse att skattetrycket måste ned, sitter en\r\nsocialminister i sin soffa och förklarar att ett högt\r\nskattetryck är ett måste för hög välfärd.</pre><pre>Vi är inom Ny Demokrati mycket bestämda vad\r\ngäller avvecklingen av löntagarfonderna. Inte\r\ndärför att det berör oss eller därför att det går emot\r\nregeringen, utan därför att det vore bra för Sverige\r\natt göra något vettigt där.</pre><pre>Vi har ett förslag om en investeringsbank som\r\nföretagare och bankfolk tycker är intressant. Det\r\nskipar dessutom rättvisa, gynnar sparande, breddar\r\nägandet, stöder företagsamhet och det skulle\r\ndessutom lösa bankkrisen och ge krediter till\r\nnyföretagande, nya projekt och utveckling. Mot\r\ndetta ställer regeringen sina fyra år gamla och\r\nhopjämkade motioner som nu upphöjs till någon\r\nsorts regeringspolitik. Man har åtminstone sagt att\r\nman skall lyssna på de här förslagen. Vi får se om\r\nman verkligen kommer att göra detta.</pre><pre>Till sist är de marknadsekonomiska greppen\r\nnödvändiga och regeringen har försökt att ta dem\r\nnu. Det är det enda sättet att få drag under\r\ngaloscherna. Det är sunt förnuft. Men i Ny\r\nDemokratis motto ingår vi mer än sunt förnuft. Vi\r\nsäger sunt förnuft, personlig frihet och hänsyn till\r\nandra. Det sista, med hänsyn till andra kan kanske\r\nefterlysas i regeringens politik. Var finns\r\nexempelvis hänsynen till andra om vi inför dryga\r\nsjälvrisker för tandläkarbesök? Om man gör detta\r\ntror jag inte att man förstår hur litet pengar folk har\r\natt röra sig med efter skatt, i detta\r\nhögskattesamhälle. Vi kommer inte att stödja\r\nnågot sådant, så det är nog lika bra att man börjar\r\nfila på en ny sådan proposition med en gång. Tror\r\ninte fru talman det?</pre><pre>(Applåder)</pre><pre></pre><pre>Anf. 8 LARS WERNER (v):</pre><pre>Fru talman! Man inleder vackert i finansplanen\r\nmed orden: ''Huvudmålet för regeringens\r\nekonomiska politik är att bryta den ekonomiska\r\nstagnationen, pressa ner arbetslösheten och\r\nåterupprätta Sverige som en tillväxt- och\r\nföretagarnation med en stark och växande\r\nekonomi.'' Men läser man längre fram i\r\nfinansplanen när det gäller tankegångarna om hur\r\ndet skall åstadkommas, visar det sig att det i\r\nhuvudsak är de sämst ställda grupperna som skall\r\nbetala detta.</pre><pre>Regeringens politik kännetecknas av en försämrad\r\nsjukförsäkring med karensdagar. Sverige kommer i\r\nså fall att få en av Västeuropas sämsta\r\nsjukförsäkringar, framför allt när det gäller\r\nkorttidssjukdom. Regeringen kräver egentligen att\r\nvi i alla lägen skall släpa oss till jobbet. Det kan\r\nmöjligen gå för Anne Wibble, Carl Bildt och mig\r\natt snoriga och febriga gå till jobbet, men jag tycker\r\ninte att det går för sig för den handelsanställde eller\r\nför livsmedelsarbetaren. Jag tror inte att någon i\r\nregeringen eller någon annan skulle vilja köpa den\r\nkorv som han skulle tillverka.</pre><pre>Regeringen föreslår försämrad delpension, vilket\r\nframför allt drabbar äldre låg- och\r\nmedelinkomsttagare. Deras enda alternativ blir då\r\ni många fall att bli långtidssjukskrivna eller\r\nförtidspensionärer.</pre><pre>Förutom försämringar för skola, äldre och sjuka\r\noch att regeringen samtidigt överväger höjd\r\npensionsålder till 67 år samt skärpta regler för\r\nsjukersättning vid barnledighet har\r\nregeringspolitiken så här långt också medfört\r\nuteblivna höjningar av barnbidragen, sämre villkor\r\nför byggandet, indragningar av pengar till\r\nkommunerna, vilket gör dessa fattigare, och start\r\nför utförsäljning av statliga företag. T.o.m.\r\nmoderata kommunalpolitiker i Norrbotten\r\nprotesterar mot sitt partis tänkta\r\nprivatiseringskampanj där.</pre><pre>I onsdags demonstrerade man i gruvorterna Kiruna\r\noch Malmberget just mot dessa planer på\r\nutförsäljning och privatisering.</pre><pre>Hade dagens borgerliga regering styrt under de\r\ndåliga åren på 70-talet, tror jag inte att Kiruna och\r\nMalmberget hade funnits i dag. Sverige skulle då ha\r\nfått sin första spökstad. Ett LKAB i privata händer\r\nhade aldrig haft den uthållighet som behövs och\r\nsom staten har visat i dåliga tider. Om gruvnäringen\r\nlades ner på de här orterna, skulle stora delar av\r\nNorrbotten bli obeboeliga.</pre><pre>Det som jag nu säger om statlig verksamhet betyder\r\nnaturligtvis inte att vi tycker att staten alltid\r\nbehöver äga korvfabriker eller producera\r\nläskedrycker i Mellansverige. Tvärtom måste staten\r\nkunna sälja ut industrier och i extrema fall lägga ner\r\nolönsam verksamhet. Men här talar vi om en svensk\r\nbasindustri som stora delar av vårt välstånd bygger\r\npå och som samtidigt är en gemensam nationell\r\ntillgång.</pre><pre>En bra sak i budgeten är Bengt Westerbergs försök\r\natt genomföra förbättringar på handikappområdet.\r\nTill stor del har han gjort det med våra\r\nmotiveringar, och det är inte sämre för det.\r\nDäremot finns det fortfarande frågetecken för\r\nfinansieringen.</pre><pre>Men samtidigt med dessa försök till en god politik\r\npå handikappområdet bedriver regeringen enligt\r\nvår mening en orättvis fördelningspolitik. Detta är\r\ni sig illa nog, men dessutom hotar denna politik\r\ntillväxten i Sverige.</pre><pre>Regeringen har inte kontroll över budgetläget.\r\nBudgetunderskottet är så stort och budgeten så\r\nsvag att man kan konstatera att regeringen har\r\nförlorat greppet direkt i starten. Med den här svaga\r\nbudgeten lyckas inte regeringen bota riskerna för\r\nytterligare räntechocker. Regeringen lovade att\r\nsätta fart på Sverige med skattesänkningar, och\r\nregeringen har också sänkt skatterna, framför allt\r\nför kapitalägare och höginkomsttagare. Men det\r\nhar inte blivit någon ny start eller ny fart på\r\nekonomin, bara ny fart på underskott och räntor.\r\nMan skulle faktiskt, som en del satiriker i TV gjort,\r\nkunna kalla regeringen för Underskottsbolaget.</pre><pre>Regeringen har tidigare lovat stabila spelregler,\r\nmen det har man inte kunnat hålla på grund av\r\negenvållade räntehöjningar, dyrare bostäder,\r\nändrade avdragsregler, försämringar för byggandet\r\noch fördelningspolitiska orättvisor som framför allt\r\ndrabbar svaga grupper. Barnfamiljer får kanske\r\nända upp till 600 kr. i merkostnader under det\r\nnärmaste året.</pre><pre>Vi varnade i hela valrörelsen för budgetunderskott.\r\nVi varnade för budgetbomben. Vi sade att\r\nregeringen lovar runt, men att dess runda löften\r\nleder till större budgetunderskott, ökad oro och\r\nhögre räntor. Det är naturligtvis trist att konstatera\r\natt vi fick rätt.</pre><pre>I regeringsdeklarationen talade man om Europas\r\nbästa skola. Vi trodde från vänsterpartiets sida att\r\ndet uttryckte en ambition på skolans område. Så\r\nkommer då denna rivstart:</pre><pre>--  Inga pengar till utrustning i gymnasieskolan.</pre><pre>--  Inga pengar till den utbyggnad av\r\ngymnasieskolan genom vilken också de som går i\r\nyrkesutbildningar skulle få mer språkutbildning och\r\ngenom vilken ekologi och miljötänkande skulle\r\nlyftas fram.</pre><pre>--  Inga pengar till förbättringar av skolans fysiska\r\nmiljö.</pre><pre>Är det så här man skapar Europas bästa skola? Då\r\nmåste man ställa sig frågan: Varför är ni så\r\nblygsamma? Skär ned ytterligare, så får ni väl med\r\nera mått mätt den näst bästa skolan i hela världen.</pre><pre>Skattereformen -- jag återkommer till den -- var\r\ninte finansierad. Det har inneburit mindre\r\ninkomster till staten. Genom fördyringen av\r\nhushållens skuldsättning och momsbreddningen\r\nkan, tvärtemot vad man sade och vad man väntat\r\nsig, skattereformen ha inneburit en sänkning av\r\naktiviteten i ekonomin.</pre><pre>De borgerliga partierna i opposition brukade klaga\r\npå den socialdemokratiska regeringen för att den i\r\nbudgeten hade en oklar post för kommande\r\nutgifter, kallad beräknat tillkommande\r\nutgiftsbehov. Här brukade den förra regeringen ta\r\nundan en del pengar, som man sedan använde till\r\nkommande förslag.</pre><pre>Man kunde förvänta sig att de borgerliga som har\r\nkritiserat detta skulle ta bort den posten i\r\nbudgeten -- men den finns där. För första gången är\r\ndet fråga om en minuspost. Jag tror att det är\r\nfullständigt unikt att den posten är negativ. Man har\r\nen post för oförutsedda utgifter som är minus 7\r\nmiljarder. Det betyder ju att det saknas 7 000\r\nmiljoner, och var och en förstår att det är märkligt.\r\nJag vill fråga finansministern vad det beror på.</pre><pre>Karensdagarna kommer att innebära en besparing\r\nför arbetsgivarna, inte i första hand för staten. Nu\r\nskriver regeringen: ''Detta kan återtas genom\r\nmotsvarande höjning av arbetsgivaravgiften.'' Men\r\njag tror inte att det av finansplanen framgår att\r\nregeringen har föreslagit en höjning av just\r\narbetsgivaravgiften.</pre><pre>Till sist: Miljöminister Olof Johansson har enligt\r\nuppgifter efter nattliga samtal med fru Wibble fått\r\nnådigt tillstånd att lägga in ett miljösamvete på elva\r\nsidor längst bak i regeringens finansplan. Där finns\r\nmånga goda tankar, men vad hjälper det när Olle\r\nmotas i den kalla verklighetens grind av de\r\nmoderata ministrarnas rätt tuffa tag?</pre><pre>Redan förut har regeringen beslutat ge en julklapp\r\nåt de industrier som använder extremt mycket\r\nenergi genom en speciallagstiftning som ger de mest\r\nenergislukande industrierna skattelättnader, som\r\nytterligare premierar gamla, ineffektiva fabriker\r\nframför de moderna, resurssnåla anläggningarna. I\r\nstället för att locka företagen att satsa på teknisk\r\nutveckling uppmuntrar man dem alltså att elda för\r\nkråkorna. Mot den bakgrunden, fru talman,\r\nhjälper det inte med aldrig så fina ord i s.k. gröna\r\nbilagor.</pre><pre>Anf. 9 Finansminister ANNE WIBBLE (fp):</pre><pre>Fru talman! Det var inte så väldigt oväntade\r\nsynpunkter som kom från oppositionen, och det\r\nbeklagar jag litet grand. Det var nästan ett slags\r\nfortsättning på höstens diskussioner. Jag hade\r\nhoppats att något av juluppehållet skulle ha använts\r\ntill litet mera konstruktiva tankegångar.</pre><pre>Vad Allan Larsson förespråkar är en ny\r\növerbryggningspolitik, en sådan som Sverige\r\nprövade i början och mitten av 70-talet och som\r\nsedan andra länder har prövat. Vi vet att den inte\r\nfungerar. Motorn i den framtida svenska\r\nutvecklingen kan faktiskt inte vara de skyddade\r\nsektorerna utan måste vara den konkurrensutsatta\r\nsektorn.</pre><pre>Jag beklagar att Allan Larsson tycks ha glömt vad\r\nsocialdemokraterna själva skrev i sina ekonomiska\r\ndokument för mindre än ett år sedan. Det\r\nillustrerar att minnet är kort när det gäller att göra\r\nnågonting som man tror är populärt.</pre><pre>Mycket av de synpunkter som framfördes både av\r\nAllan Larsson och Lars Werner utgår från påstådda\r\nfördelningspolitiska effekter. Jag vill då först\r\nrekommendera alla kammarens ledamöter att läsa\r\nen bilaga till finansplanen som inte har funnits förut\r\noch som just behandlar de fördelningspolitiska\r\neffekterna.</pre><pre>Utöver den bilaga som Lars Werner nämnde om\r\nekonomiska styrmedel i miljöpolitiken finns det en\r\nannan ny bilaga om de fördelningspolitiska\r\neffekterna. Båda de här bilagorna illustrerar den\r\nbetydelse som regeringen lägger vid\r\nfördelningspolitik och vid miljöpolitik som inslag i\r\nden ekonomiska politiken, inte som bihang utan\r\nsom strategiska inslag.</pre><pre>Den fördelningspolitik som både socialdemokrater\r\noch vänsterpartister tycks förorda är vad jag skulle\r\nvilja kalla en dold fördelningspolitik, en mycket\r\norättvis fördelningspolitik. Det är en brist på mod\r\natt fatta de beslut som krävs för att undvika en\r\nständigt ökad fortsatt arbetslöshet. Vi vet att\r\narbetslösheten är orättvist fördelad. Det är unga\r\nmänniskor, människor med handikapp,\r\ninvandrare, många unga kvinnor, människor med\r\nlåg utbildning, som löper störst risk att bli\r\narbetslösa.</pre><pre>Vi vet att brist på beslutsfattande leder till ökad\r\narbetslöshet. Det är nu vi ser sviterna av den\r\npolitiken. Det vill vi ändra på, men ni vill\r\nuppenbarligen ha kvar denna brist. Jag beklagar\r\ndet.</pre><pre>Den politik som Allan Larsson tycks förorda skulle\r\ninte heller bryta med den höga inflationen under\r\ntidigare perioder. Inflationen är en annan sådan här\r\ndold fördelningspolitik som har orättvisa effekter.\r\nDen omfördelar från människor med få tillgångar\r\ntill människor med många tillgångar, och det tycker\r\njag är en orättvis fördelningspolitik.</pre><pre>Vi vet att när en sådan här överbryggningspolitik\r\nsom ni tycks förorda leder till att tillväxten uteblir,\r\natt ekonomin står stilla, så är det i praktiken de\r\nmänniskor som har det sämst ställt som drabbas\r\nmest. I en stillastående ekonomi är det aldrig ''det\r\nglömda Sverige'' som vinner, aldrig. Det skapas\r\ndessutom motsättningar och spänningar mellan\r\ngrupper och individer som sannerligen inte främjar\r\nett tolerant och öppet samhälle.</pre><pre>Låt mig säga något om de förslag som inte oväntat\r\noppositionen uttryckte sitt ogillande med,\r\nåtminstone delar av oppositionen.</pre><pre>I fråga om karensdagarna anfördes Danmark som\r\nexempel. Det är faktiskt en myt att effekten skulle\r\nha blivit den påstådda i Danmark. När man införde\r\nen karensdag i Danmark minskade frånvaron, och\r\nnär man tog bort karensdagen ökade frånvaron --\r\nhelt på det sätt som är tänkt.</pre><pre>Karensdagar är, kan man säga, någonting som\r\nbetalas i första hand av de långtidsfriska.\r\nFantastiskt! Det tycker jag är en ganska bra\r\nfördelningspolitik. Om man har snuva då och då,\r\nkan man faktiskt klara det.</pre><pre>Det är inte sant som det har påståtts att den svenska\r\nsjukförsäkringen blir sämst i världen eller\r\nnågonting sådant, näst efter Portugals. De\r\nlångtidssjuka har betydligt bättre ersättning i\r\nSverige, och det är en medveten politik att satsa\r\njust på dem som är sjuka under lång tid. De måste\r\nha en bra ersättning och gott stöd.</pre><pre>Delpensionen sade både Allan Larsson och Lars\r\nWerner att det var socialt orättfärdigt att ta bort.\r\nSanningen är den att av de människor som utnyttjar\r\ndelpensionen har ungefär tre fjärdedelar en\r\ninkomst på mer än 150 000 kr. Det är enligt mitt\r\nsynsätt inte i första hand låginkomsttagare som\r\ntillhör gruppen med inkomster på mer än 150 000\r\nkr., utan det är medel- och höginkomsttagare. Det\r\när betydligt flera tjänstemän än arbetare som har\r\nutnyttjat delpensionen.</pre><pre>För dem som har förslitnings- och sjukproblem\r\nfinns fortfarande möjligheter till förtidspension\r\neller förtida uttag, om man av helt privata skäl vill\r\nha en tidigare pensionsålder än 65 år.</pre><pre>Förändringen i A-kassan motsvarar, kan jag\r\nnämna, ungefär 120 kr. i månaden. Det kan vara\r\nbra att veta, för det ger ett litet annat intryck än när\r\ndet talas om sexdubbling.</pre><pre>Gymnasiereformen tog också både Allan Larsson\r\noch Lars Werner upp och påstod fullständigt\r\nfelaktiga saker. Gymnasiereformen ligger fast. Det\r\nstår att läsa i finansplanen. Vi har delat ut den i\r\nförväg till oppositionen för att ni skall kunna läsa\r\nvad som står där.</pre><pre>Reformen kommer att genomföras i den takt som\r\nkommunerna själva vill. Det tycker vi är bra. Det\r\nvisar sig inte oväntat att många kommuner är\r\nutomordentligt måna om att det skall bli bra\r\nkvalitet i gymnasieutbildningen också på de\r\nyrkesinriktade linjerna.</pre><pre>Därför visar det sig att inte fullt så många\r\nkommuner som man har trott vill genomföra\r\nreformen redan från hösten. Kanske ungefär en\r\nfemtedel av kommunerna vill göra det nu och\r\nresten kommer ett år senare, men själva reformen\r\nligger fast, och den skall genomföras i den takt\r\nkommunerna själva bestämmer. Det är en\r\nutomordentligt bra princip att de som är ansvariga\r\nför verksamheten också har att fatta beslut om när\r\ndet hela skall träda i kraft.</pre><pre>Allan Larsson påstod en gång till -- jag vill\r\nkommentera det -- att vi skulle göra som man har\r\ngjort i England, social nedrustning och annat\r\nsådant. Jag vill gärna upprepa vad jag har sagt ett\r\npar gånger tidigare, nämligen att vad man gjorde i\r\nEngland var att man höjde skatter och ökade de\r\noffentliga utgifterna. Detta ledde icke oväntat till\r\nökad arbetslöshet. Inte särskilt bra.</pre><pre>Vi tänker göra precis tvärtom. Vi tänker sänka en\r\ndel skatter och minska en del offentliga utgifter. Vi\r\ntänker genomföra strukturellt betingade\r\nutgiftsreformer som får systemen att fungera\r\nbättre. Vi räknar med att detta kommer att leda till\r\natt arbetslösheten minskar. Det är i själva verket\r\ndet enda sättet att faktiskt åstadkomma den ökade\r\nsysselsättning som jag tror att även\r\noppositionspartierna gärna skulle se. Det räcker\r\nliksom inte med ord. Man måste också visa i\r\nhandling.</pre><pre>Ian Wachtmeister tog upp några olika ting. Jag vill\r\nnämna att skattetrycket faktiskt inte är 58 %, som\r\npåstods, utan nästa år kommer det att vara nere i\r\n52 %. Det är en ganska betydande sänkning, som\r\njag tycker är utmärkt bra, jämfört med de tidigare\r\nnivåerna. Det behöver ske ytterligare sänkningar,\r\ni första hand av skattesatser som är strategiska för\r\nföretagande och sparande.</pre><pre>Man får kanske också tolka Ian Wachtmeisters\r\npåstådda förkärlek för att komma mycket långt ner\r\ni skattetryck så att Ny Demokrati kommer att\r\nföreslå betydande utgiftsneddragningar, utöver de\r\n27 miljarder kronor som finns i budgetförslaget. Vi\r\nskall titta på dem -- det skall bli mycket intressant.</pre><pre>Får jag också tolka Ian Wachtmeisters uttalande så\r\natt Ny Demokrati tycker att allting utom\r\ntandvården är jättebra, så är det väl ett trevligt och\r\nbra besked.</pre><pre>Lars Werner ställde en fråga om de tillkommande\r\nutgifterna brutto på minus 7 miljarder kronor. Det\r\när mycket enkelt. Det beror på att där ligger de\r\nkonkreta budgeteffekterna av ett stort antal av\r\nutgiftsförändringarna. Karensdagar t.ex. och en hel\r\nrad andra förslag kommer att träda i kraft den 1\r\njanuari 1993. De presenteras för riksdagen här\r\nunder våren, och de pengarna ligger i den s.k.\r\ntillkommande utgiftsposten.</pre><pre>Så det är mycket enkelt och inte alls konstigt. Det\r\nillustrerar att den här regeringen har ambitionen att\r\nminska på en del utgifter, och då är det naturligt att\r\nen post för kommande förslag också blir minus i\r\nstället för plus.</pre><pre>Sammanfattningsvis, fru talman, tycker jag att det\r\nvar en liten aning bekymmersamt, med hänsyn till\r\nmitt intresse av att ha en bra och sakligt inriktad\r\nekonomisk-politisk debatt i riksdagen, att det var så\r\nmycket gammal skåpmat som framfördes och att\r\ndet inte tycks finnas egentligen någon\r\nberedvillighet till ett ekonomiskt-politiskt\r\nnytänkande. Från socialdemokratiskt håll har man\r\nt.o.m. glömt det som man själv framförde för\r\nmindre än ett år sedan.</pre><pre></pre><pre>Anf. 10  ALLAN LARSSON (s):</pre><pre>Fru talman! Anne Wibble efterlyste nytänkande.\r\nProblemet är ju att Anne Wibble för riksdagen\r\nunder hösten och nu i budgetpropositionen har\r\npresenterat en politik som på 80-talet tillämpades i\r\nUSA och i Storbritannien. Vad är det för nytt med\r\nden? Vi måste ju vara tillåtna att kritisera den\r\npolitik som regeringen lägger fram och påpeka att\r\ndet är den som är mycket gammaldags. Det finns\r\nframstående ekonomer som har uttalat sig om\r\ndetta, t.ex. Paul Krugman. Jag vet att Bengt\r\nWesterberg har läst honom, men jag är inte säker\r\npå att Anne Wibble har hunnit med det. Men jag\r\nhoppas att hon, nu när budgetarbetet är avslutat,\r\nskall få tid att läsa Paul Krugman, som säger att\r\ndetta är fel väg. Och det är precis det som vi har\r\nsagt.</pre><pre>Finansministern får stå ut med att vi återkommer\r\ntill den kritik och de invändningar mot den politik\r\nsom allt fler inser är en återvändsgränd.</pre><pre>Vi har inte glömt vad vi har sagt om den\r\nekonomiska utvecklingen. Den främsta\r\ninriktningen med vår ekonomiska politik är just att\r\nvår exportindustri skall ha chans att utvecklas. Vi\r\nmåste ha en sådan kostnadsutveckling att vi kan\r\nhävda konkurrenskraften. Det var skälet till att vi i\r\nvår politik lade så stor vikt vid att man skulle växla\r\nom från inflationslöner till reallöner, att få ned\r\nräntekostnaderna och att få ett skattesystem osv.\r\nsom skulle understödja detta. Det är också detta\r\nsom är skälet till att vi nu successivt återvinner\r\nkonkurrenskraft mot omvärlden och som gör att\r\ndet mest dynamiska inslaget i utvecklingen under\r\ndetta år faktiskt är exporten. Det är den som ökar.</pre><pre>Regeringen säger däremot att detta inte räcker och\r\natt det inte finns resurser för exportindustrin, alltså\r\nmåste vi hålla tillbaka hela den inhemska\r\nefterfrågan. Det är detta som ni säger. Ni skär ned\r\npå alla områden, på tre fjärdedelar av\r\nsamhällsekonomins område håller ni tillbaka. Vi\r\nhävdar att det finns tillräckliga resurser för att\r\nexportindustrin skall kunna utvecklas. Man\r\nbehöver inte samtidigt skära ned på det sätt som\r\nregeringen gör.</pre><pre>Finansministern skryter med att det i den här\r\nbudgeten finns en satsning på infrastruktur. Låt mig\r\ndå bara påpeka att detta som finansministern\r\nskryter med lade jag fram förslag om för ett år\r\nsedan, i budgeten 1991. Den satsning på\r\ninfrastruktur som är finansierad fanns i denna\r\nbudget. Vi fattade beslut i augusti om en lång rad\r\nprojekt som under de närmaste åren kommer att ge\r\nsysselsättning och aktivitet. Det som ni har bidragit\r\nmed är att ni har skjutit upp ett av dessa projekt,\r\nArlandabanan, som borde vara i gång. Det är er\r\nviktigaste insats på detta område, och för detta är\r\nni värda kritik.</pre><pre>När det gäller fördelningspolitiken ställer\r\nfinansministern de åtgärder som regeringen nu\r\nvidtar mot arbetslösheten och säger att\r\narbetslösheten är ett mycket större problem. Ja,\r\nmen det är ju ni som med era åtgärder skapar\r\narbetslöshet. Ni håller tillbaka efterfrågan inom\r\nden svenska ekonomin så att 500 000 småföretag\r\noch deras anställda får svårt att få avsättning för\r\nden produktion av varor och tjänster som de vill\r\nskapa. Ni både skär ned i välfärdsprogrammen och\r\nriktar er ekonomiska politik mot sysselsättningen,\r\nprecis det som Bengt Westerberg har läst av Paul\r\nKrugman, nämligen att detta är en återvändsgränd\r\noch ingen lösning av problemen. Detta har prövats\r\ni Storbritannien och i USA.</pre><pre>Jag såg häromkvällen ett TV-inslag från\r\nStorbritannien. Jag tror att det var många som såg\r\ndet. Det handlade om hemlösheten och\r\nbostadsbristen i London. Människor har inte råd\r\nmed bostäder. Så kan det gå med en politik av det\r\nslaget.</pre><pre>Anne Wibble säger att regeringens politik är något\r\nannat än den politik som Margaret Thatcher förde.\r\nMen i Storbritannien har man faktiskt dragit ned på\r\nden offentliga verksamheten och gått ur ansvaret\r\noch sagt att människor får klara detta själva.</pre><pre>Nu har regeringen presenterat omfattande åtgärder\r\nsom riktar sig mot olika grupper i samhället. Men\r\nregeringen säger också att detta är bara första\r\nsteget. Vad kommer nästa år och året därpå? När\r\ndrabbas pensionärerna? Nu är det\r\ndeltidspensionärerna som drabbas. När kommer\r\nnästa attack, och hur går det då?</pre><pre>Vi fattade i denna riksdag i fjol ett viktigt beslut om\r\näldreomsorgen. Vi satte av 5,5 miljarder kronor till\r\nkommunerna för att de skulle kunna rusta upp\r\näldreomsorgen, ett av de mest angelägna områden\r\nsom finns. Nu drar regeringen in mer pengar från\r\nkommunerna än vi satte av för äldreomsorgen. Hur\r\nskall det gå, och hur skall kommunerna samtidigt\r\nklara av gymnasiereformen när dessa pengar skjuts\r\npå framtiden? Detta fungerar inte, och det kommer\r\nvi att få se en rad exempel på. Detta är mycket\r\nallvarligt.</pre><pre>Slutligen vill jag säga något om Europa. Det är en\r\nödesfråga. Jag är personligen starkt engagerad i\r\nEuropapolitiken. Jag menar, Carl Bildt, Bengt\r\nWesterberg, Alf Svensson, Olof Johansson och\r\nAnne Wibble, att ni nu skapar en mycket allvarlig\r\nsituation när det gäller Europapolitiken, och jag\r\nber er att allvarligt tänka över detta. Denna väg,\r\ndenna återvändsgränd, som ni har anvisat för den\r\nekonomiska politiken leder oss in i en situation som\r\nkan bli till stor skada för Sverige som nation.\r\n(Applåder)</pre><pre>Anf. 11  IAN WACHTMEISTER (nyd):</pre><pre>Fru talman! Jag hoppas att finansministern\r\nkommer att fortsätta att tillhöra dem som får äran\r\natt förbli långtidsfriska.</pre><pre>Jag skall svara på de frågor som har ställts. Ja, vi\r\nhar många förslag till utgiftssänkningar. Det är bara\r\natt läsa dessa förslag när de kommer. Jag har\r\nfaktiskt nämnt en hel del i dag, men det kanske inte\r\nvar så intressant. Jag nämnde partistödet, vilket är\r\nfarligt att tala om här. Jag nämnde presstödet, och\r\npressen sitter ju på läktaren. Jag talade om att man\r\nskulle ta bort landstingen, där era polare sitter. Jag\r\ntalade om organisationsstödet, som smörjer hela\r\nvänskapskorruptionen. Jag talade om en\r\nomläggning av u-hjälpen. Det finns mycket att\r\ngöra.</pre><pre>Jag har gjort en liten observation i fråga om\r\ndynamiska effekter. Då och då talas det mycket\r\nföraktfullt om dynamiska effekter. Man talar om att\r\ndet inte finns några dynamiska effekter. Men hur\r\nkommer det sig då att det gamla\r\nsocialdemokratiska budgetunderskottet, som inte\r\nskulle bli något underskott, blev 50 miljarder? Var\r\ndetta inte en dynamisk effekt? Hur kommer det sig\r\natt man tror att ränteläget påverkar hur folk gör? I\r\nsjälva verket består hela tillvaron av dynamiska\r\neffekter. I regeringens egna skrivningar skyller man\r\nalla problem i årets budget på den ekonomiska\r\nstagnationen. Det är dynamiska effekter.</pre><pre>Sedan vill jag säga en sak som är mycket viktig.\r\nSverige måste i handling satsa på småföretagen.\r\nDet talas mycket om detta, men det återstår\r\nfortfarande att se att det blir något av. Vi skall\r\nockså satsa ordentligt på turismen. Nu står det åter\r\nnågon lakonisk formulering om att det enda som\r\nman skall göra på den sidan är att lägga ned\r\nturistrådet, trots att jag trodde att regeringen fick\r\nbakläxa på detta i riksdagen. Men jag kanske är\r\novan vid arbetet här.</pre><pre>Riskvilligt kapital för småföretag utgör fortfarande\r\nsamma problem. Vi har förslag, och de kommer att\r\nframföras i motioner, och jag har nämnt ett här,\r\nnämligen det om investeringsbank och\r\nutvecklingsbank. Detta är mycket viktiga frågor för\r\nSverige. Det är fortfarande mycket svårt att få fram\r\nriskvilligt kapital. Det är bara att läsa tidningen för\r\natt få veta det, om ni hinner med det.</pre><pre>En annan sak som jag vill ta upp är ungdomslöner.\r\nJag vänder mig här till arbetsmarknadens parter, de\r\nkanske hör på, och en del av dem sitter väl i\r\nkammaren. Bit er inte fast i bordskanten, eftersom\r\nni då kommer att bita er själva i baken. Se till att\r\ndet blir ungdomslöner, och se till att\r\nungdomsarbetslösheten inte ökar utan tvärtom\r\nförsvinner.</pre><pre>Ta även bort det som jag vill kalla för den politiska\r\nmasochismen, alltså att man håller på att straffa sig\r\nsjälv. Vi i Sverige håller på att straffa oss själva med\r\nkonstiga saker. Vi inför miljöavgifter och speciella\r\nenergiskatter, så att vi inte kan tillverka saker här i\r\nSverige utan måste köpa dem utomlands. Då tycker\r\nvi att vi har varit mycket duktiga. Jag tycker inte att\r\nvi har varit duktiga, utan jag tycker att vi i så fall har\r\nvarit dumma. Vi måste inse att vi lever i en värld.</pre><pre>En annan sak. Plocka bort särintressena ur verk och\r\nmyndigheter och överallt. Vi har fortfarande stora\r\ndelar av korporativismen kvar. Den trodde jag att\r\nen del av regeringspartierna var emot innan de kom\r\ni regeringsställning, men detta kanske försvann på\r\nvägen någonstans.</pre><pre>Ett tragikomiskt hot mot budgeten är att brott trots\r\nallt kanske inte lönar sig. År 1986 stal staten\r\nmassvis av miljarder från pensionärerna. Det var då\r\nen annan regering. Greppet som kraftigt\r\nkritiserades av lagrådet kallades för engångsskatt,\r\noch det var en grundlagsstridig retroaktiv\r\ninkomstbeskattning som endast kan tänkas i ett\r\nnästan totalitärt system. Nåväl, notan med ränta på\r\nränta är i dag 25 miljarder, och fallet skall, som ni\r\nvet, avgöras av regeringsrätten, som nu har\r\nmöjlighet att visa att den utgår från lagen och inte\r\nfrån politisk eller korporativ makt. Det är inte så\r\nlätt att vara tjuv om man åker fast.</pre><pre>Beträffande behovsprövade bidrag vill jag säga\r\nföljande. En vacker dag måste det vara riktigt att\r\npröva bidragen. I ett välmående samhälle borde\r\nbidragen egentligen alltid vara behovsprövade.\r\nVarför inte börja nu och se över barnbidragen? Är\r\nalla de 14 000 milj.kr. per år rättvisa, motiverade\r\noch samhällsekonomiskt rimliga? Är det egentligen\r\nnågon som tror det? Den totala barnomsorgen i\r\nSverige, om man lägger ihop dessa poster, uppgår\r\ntill ungeför 54 miljarder inkl. föräldraförsäkringen,\r\nbarndaghem, osv. Jag tycker att man nu skulle ta\r\noch se över detta.</pre><pre>En annan sak. Tänk om folk alltid fick se vad\r\nskatten är. Tänk om vi alltid vågade redovisa\r\nskatten. Tänk om det fanns en skyldighet för alla att\r\nalltid visa hur mycket som är skatt på lönen och på\r\nallt som vi köper. Då skulle folk koka över, och\r\nhögskattebevararna skulle kanske duka under.</pre><pre>Anne Wibble sade någonting om motorn i den\r\nsvenska ekonomin. Se upp med en sak: Motorn i\r\nden svenska ekonomin håller på att bli svart på\r\ngrund av regler, politiska beslut, förordningar,\r\npålagor och skatter.</pre><pre>En sak som vi jämt efterlyser är mera av\r\nkonsekvens och mindre av halvmesyrer.\r\nYttrandefrihetsgrundlagen, YGL, går inte att ha\r\nkvar så länge man inte har yttrandefrihet. Vi måste\r\nta upp den till omprövning. Det går inte lika lätt\r\nmed ett YGL utan Y som det går med ett vpk utan\r\npk, om fru talmannen eller i varje fall näste talare\r\nförstår.</pre><pre>(Applåder)</pre><pre>Anf. 12  LARS WERNER (v):</pre><pre>Fru talman! Av Allan Larsson och Lars Werner\r\npåstådda fördelningspolitiska effekter, sade\r\nfinansministern. Men är det ändå inte så att ni ger\r\ner på de svagare grupperna i samhället för att\r\nfrämja den politik som ni vill föra? Karensdagarna\r\ndrabbar ju de svagare grupperna, försämringen av\r\ndelpensionen likaså samt sjukersättningen vid\r\nbarnledighet. Det är de svaga grupperna ni ger er\r\npå. Allt detta säger ni skall skaffa fram jobb. Hur\r\nmånga nya jobb ger detta? Hur många nya jobb\r\nskaffar ni åt de tusentals byggnadsarbetare som ni\r\nrått och medvetet under de närmaste åren kastar ut\r\ni stor arbetslöshet?</pre><pre>Får jag sedan passa på att ställa en fråga om\r\narbetsgivaravgiften. Planerar ni att höja\r\narbetsgivaravgiften för att klara införandet av\r\nkarensdagarna?</pre><pre>Jag hävdar fortfarande att det blir mindre pengar\r\ntill gymnasieskolan. Jag kan inte utläsa något\r\nannat. Det är en åtgärd riktad mot kommunerna,\r\nen åtstramning.</pre><pre>Skåpmat, sade fru Wibble också. När ni plockar\r\nfram saker ur 1976 års skafferi är det väl inte så\r\nkonstigt att det blir resonemang om skåpmat. Jag\r\ntycker att den här regeringen inte är särskilt mycket\r\nbättre förberedd än 1976 års borgerliga regering. Ni\r\nbedriver i stort sett samma ekonomiska politik.\r\nDagens borgerliga regering sänker\r\nförmögenhetsskatter och kapitalskatter, precis som\r\n1976 års regering. Dagens regering vill ändra i\r\nsjukförsäkringssystemet, precis som 1976 års\r\nregering. Mundebo och Bohman talade den gången\r\nom fem magra år. Skillnaden är att det nu visst bara\r\nskall bli två magra år. Dagens regering fördyrar\r\nbyggandet, precis som 1976 års regering gjorde när\r\nden införde byggavgiften på 15 %. Dagens regering\r\nkommer att få ett ökande budgetunderskott, precis\r\nsom 1976 års regering.</pre><pre>Så här skulle vi kunna fortsätta resonemanget. Det\r\när inte bara tal om skåpmat, utan det är en realitet\r\natt ni för i stort sett samma politik som den tidigare\r\nborgerliga regeringen gjorde.</pre><pre>Det är riktigt att inget parti har några trollspön som\r\nman kan ordna tillväxt med. Men vi för vår del\r\nmenar att ett program för långsiktig tillväxt måste\r\ninnehålla vissa grundläggande element, t.ex. en\r\npolitik för frihandel, såväl med EG-området som\r\nmed andra handelsområden, inkl. tredje världen.\r\nFasta spelregler för företag och löntagare måste\r\nfinnas. Företagarna måste få oss att förstå att\r\npolitikerna inte kan lösa industrins problem genom\r\ngenerella skattesänkningar. Det finns ingen annan\r\nväg än att förnya arbetslivet, bl.a. genom\r\ninvesteringar som kan leda till bättre arbetsmiljöer.</pre><pre>Ett annat element i en sådan tillväxtpolitik måste\r\nvara en aktiv fördelningspolitik, en rättvis\r\nfördelningspolitik. I dag är inflationen under\r\nhygglig kontroll. Men en orättfärdig\r\nfördelningspolitik skapar en fördelningsbomb, som\r\nriskerar att brisera, om inte förr så när\r\nRehnbergavtalet löper ut.</pre><pre>Ännu ett annat element måste vara kontroll över\r\nbudgetunderskottet. Det förusätter att man för att\r\nbevara välfärdspolitiken inte lättsinnigt går ut och\r\nströr löften om generella skattesänkningar. Den\r\nborgerliga budgetbomben leder däremot till högre\r\nräntor och hotar alltså tillväxten.</pre><pre>Ytterligare ett annat element måste självfallet vara\r\ninvesteringar i infrastrukturen, vägar och\r\nkollektivtrafik. Att de senaste årens regeringar har\r\nlåtit kollektivtrafiksystemen delvis förfalla är inte\r\nnytt. Men att en borgelig regering även låter vägar\r\nsakta men säkert förstöras tycker jag är en nyhet.</pre><pre>Jag vill avsluta min uppräkning av dessa frågor med\r\natt fråga fru Wibble om talet om den enda vägen på\r\nnågot sätt skall uppfattas bokstavligt.</pre><pre>Allan Larsson har talat om att regeringen är inne i\r\nen återvändsgränd. Jag skulle egentligen vilja\r\nanvända ett annat ord. Den enda vägen har\r\nregeringen berömt sig av att ha hittat på. Jag tycker\r\natt man i själva verket har kommit in i en rondell. I\r\nden karusellsnurren har man tappat\r\nbudgetbalansen.</pre><pre>(Applåder)</pre><pre>Anf. 13  Finansminister ANNE WIBBLE (fp):</pre><pre>Fru talman! Det glädjer mig att de här\r\ninfrastrukturinvesteringarna så till den milda grad\r\nupptar kammarens intresse att allting uttrycks i\r\ntermer av vägmärken. Jag skall också bidra till\r\ndetta under dagens lopp.</pre><pre>Får jag först till Allan Larsson säga att jag tycker att\r\nhan skall vara litet försiktig med vilka hjältar inom\r\nden ekonomiska litteraturen han åberopar. Paul\r\nKrugman är på många punkter kritisk mot en sådan\r\nfördelningspolitik som Allan Larssons parti har\r\nföreslagit. Han ogillar höjda marginalskatter och\r\nhöjda kapitalskatter. Han förespråkar också att\r\narbetslösheten inte skall vara lägre än 5 %. Det är\r\ninte den hjälte som jag vill åberopa i alla\r\nsammanhang. Jag tycker att Allan Larsson skulle\r\ntänka en gång till även på detta.</pre><pre>Lars Werner frågade om byggsysselsättningen. jag\r\nvill påminna om att det i budgetförslaget finns en\r\nbetydande satsning på ombyggnadsverksamhet.\r\nOm man tittar på siffrorna skall man finna, att\r\nresultatet innebär att den överhettningspuckel som\r\nden socialdemokratiska politiken ledde till, fr.o.m.\r\n1993 återgår till en mer normal omfattning. Det är\r\nalltså inte någon annan förändring som sker i den\r\nbranschen än en mer normaliserad utveckling.</pre><pre>På frågan om arbetsgivaravgifterna och\r\nkarensdagarna vill jag svara att de här pengarna --\r\nvilket framgår av socialdepartementets bilaga till\r\nbudgetpropositionen -- skall dras in till staten\r\ngenom t.ex. en höjd arbetsgivaravgift. Det går lätt\r\natt se i bilagan. Det står klart uttryckt, rätt upp och\r\nner.</pre><pre>För Ian Wachtmeister vill jag nämna, vilket inte\r\nkan vara förvånande vare sig för honom eller för\r\nnågon annan, att jag mycket starkt ogillar\r\nbehovsprövade barnbidrag. Den typen av\r\nvälfärdspolitik strider mot för mig oerhört\r\nväsentliga värderingar. jag vill ha en generell\r\nvälfärdspolitik. Det är en sådan politik som skapar\r\ndet samhälle där människor har ett lika värde och\r\nett likaberättigande och inte utsätts för ''snokerier''\r\noch annat mycket bekymmersamt.</pre><pre>Den bärande tanken, fru talman, i mycket av Allan\r\nLarssons kritik tycks vara en slags flykt till andra\r\nländer och för den delen även till 30-talet. Han\r\ntittar på vad som händer i England och vad som har\r\nhänt i andra länder för många decennier sedan. Nu\r\nhandlar faktiskt finansplanen och budgetförslaget\r\nom Sverige, här, nu och i framtiden, och inte om\r\nvad som hände i England på 30-talet eller i England\r\neller någon annanstans ens på 70-talet.</pre><pre>Jag tycker att det är litet bekymmersamt att det som\r\njag bedömer som det centrala problemet för den\r\nekonomiska politiken, och därmed för\r\nmedborgarnas levnadsstandard, egentligen inte har\r\ntagits upp av någon, annat än mycket indirekt. Det\r\ncentrala för mig är att stärka utvecklingen mot en\r\nlåg inflation, att få låga kostnadsökningar och en\r\nhög produktivitetsökning. De låga\r\nkostnadsökningarna och den höga produktiviteten\r\nkräver en sammanhållen ekonomisk strategi med\r\navregleringar, skattesänkningar,\r\nkonkurrensbefrämjande åtgärder, satsningar på\r\ninfrastruktur och utbildning samt förändringar\r\ninom den offentliga utgiftspolitiken. Båda\r\nkomponenterna är strategiska och nödvändiga för\r\natt skapa och vidmakthålla trovärdigheten i den\r\nfasta växelkursen och den förbättrade\r\nkonkurrenskraften. Detta är i sin tur helt\r\nnödvändigt för att ge Sverige en stark ekonomi och\r\ninte minst för att vi skall klara den internationella\r\nutveklingen och EG-villkoren.</pre><pre>Allan Larssons påståenden kan man tolka på\r\nmånga sätt, varav flera är klart bekymmersamma,\r\nmen de har verkligen ingenting med regeringens\r\nekonomiska politik att göra. Hela vår ekonomiska\r\npolitik är inriktad på att skapa en så stark\r\nekonomisk utveckling i Sverige att vi kan bli\r\nmedlemmar i EG från en styrkeposition. Vi skall\r\nklara de villkor som inte bara medlemskap i EG\r\nutan även i den internationella integrationen över\r\nhuvud taget kräver, nämligen att ha en låg inflation,\r\nsom inte är många procentenheter högre än\r\ninflationen i andra länder. Vi skall därigenom få en\r\ngrund för en låg ränteutveckling, som inte är många\r\nprocentenheter högre än man har i andra länder. Vi\r\nskall klara att upprätthålla den fasta växelkursen\r\nmed trovärdighet. Vi skall klara att se till att\r\nstatsbudgeten inte är för hög i förhållande till\r\nproduktionen, och vi skall klara utformningen av\r\ndet som kallas för konvergensvillkor, men som\r\nfaktiskt har en ekonomisk innebörd.</pre><pre>Det bekymmersamma, som jag ser det, är att den\r\npolitik med stimulerande av den inhemska\r\nskyddade sektorns efterfrågan, som\r\nsocialdemokraterna tycks förorda inte leder till att\r\nSverige får en sådan styrkeposition att vi klarar\r\neuropiseringen. Detta bekymrar mig mycket. Jag\r\nhoppas att det var en övertolkning av Allan\r\nLarssons anförande.</pre><pre>Jag kommer självfallet att med stort intresse läsa de\r\nkommande motionerna från oppositionspartierna.\r\nFör regeringens del är det centrala budskapet i\r\nfinansplan och budgetproposition att vi måste\r\nförbereda Sverige så att Sverige får en sådan\r\nekonomisk styrka att vi klarar den internationella\r\nkonkurrensen och därmed vidgar basen för välfärd\r\noch höjning av den framtida levnadsstandarden i\r\nSverige.</pre><pre>(Applåder)</pre><pre>Överläggningen var härmed avslutad.</pre><pre>\r\n9 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:23 till utrikesutskottet</pre><pre>1991/92:78 till konstitutionsutskottet</pre><pre>Motionerna</pre><pre>1991/92:Fö1 och Fö2 till försvarsutskottet</pre><pre>10 § Anmälan om interpellationer</pre><pre>Anmäldes att följande interpellationer framställts</pre><pre>den 20 december</pre><pre>1991/92:81 av Berndt Ekholm (s) till\r\njordbruksministern om naturvårdshänsynen i\r\nskogsbruket:</pre><pre>I två rapporter, en från skogsstyrelsen och en från\r\nnaturvårdsverket, behandlas skogsbrukets hänsyn\r\ntill naturvården. I båda fallen har en uppföljning\r\ngjorts hur skogsbruket lever upp till den hänsyn\r\nsom krävs enligt 21 § i skogsvårdslagen.</pre><pre>Enligt skogsstyrelsens rapport om\r\nnaturvårdshänsynen vid slutavverkning, inom\r\nramen för det s.k. GRÖNSKA-projektet, tas inte\r\ntillräcklig hänsyn till var tredje regel knuten till 21 §\r\ni skogsvårdslagen. Endast på hälften av den\r\navverkade arealen hade samtliga krav, som\r\nreglerna ställer, uppfyllts.</pre><pre>Mer detaljerat kan resultatet av den aktuella\r\nGRÖNSKA-studien sammanfattas i följande\r\ntabell, som redovisar hur naturvårdshänsynen, vid\r\nen jämförelse med skogsvårdslagens krav, har\r\ntillgodosetts för sju olika funktioner:</pre><pre>n</pre><pre>h1,15 &gt; </pre><pre>pp8,8 &gt; t5,4,3,3 &gt; \r\ntFunktion\r\ntBetydligt\r\ntTillräcklig\r\ntOtillräcklig\r\nt\r\nttbättre hänsynthänsynthänsynt\r\nl4 &gt; h1,15 &gt; \r\ntHyggesavgränsning\r\ntt99 %\r\nt 1 %\r\nt\r\ntImpedimentt  8 %t54 %t38 %t\r\ntSmåbiotopert 12 %t42 %t46 %t\r\ntTräd och buskart 11 %t45 %t44 %t\r\ntDrivningt  3 %t75 %t22 %t\r\ntUpplevelsehänsynt 20 %t69 %t11 %t\r\ntKulturminnet  2 %t75 %t23 %t\r\nl4 &gt; h1,15 &gt; s</pre><pre>n</pre><pre>Härav framgår att ett tillfredsställande resultat\r\nendast erhållits avseende hyggesavgränsning och\r\nmöjligen upplevelsehänsyn. Hänsynen till den s.k.\r\nvetenskapliga naturvården är sämst.</pre><pre>Bristerna avseende naturvårdshänsynen är således\r\nfortfarande stora. I rapporten formulerar man sig\r\nmycket försiktigt men ändå talande i kapitlet om\r\nslutsatser: ''En viss förbättring av hänsynen till\r\nnaturvårdens intressen har inträtt i skogsbruket\r\nefter ett och ett halvt decenniums påverkan. Flera\r\ntecken tyder på att förbättringsprocessen ännu\r\nfortgår.'' Eller med andra ord: Trots femton års\r\ninsatser för ökad naturvårdshänsyn har\r\nförbättringarna blivit begränsade och viss\r\nosäkerhet råder om hur det blir i fortsättningen.</pre><pre>Den utvärdering som länsstyrelserna gjort av\r\nefterlevnaden av 21 § i skogsvårdslagen verifierar\r\nGRÖNSKA-rapportens slutsatser.\r\nNaturvårdsverket sammanfattar 1980-talet på\r\nföljande sätt: ''Bedömningen har för samtliga\r\nföreskrifter givit ett medelvärde som inte uppnår\r\nlagens minimikrav. Utvecklingen under 1980-talet\r\nhar bedömts som svag, från något över 'ingen\r\nhänsyn' till klart under 'lagens minimikrav\r\nuppfyllda'. Allra sämst är resultatet av\r\nbedömningen för avverkning, transport och\r\nskogsvägsbyggnad.''</pre><pre>Naturvårdsverket konstaterar också, att lagens\r\nkrav (i lag, förordning och föreskrifter) inte är\r\ntillräckliga och säger: ''Artbevarandet,\r\nhänsynskrävande flora och fauna kräver mera för\r\natt klaras.'' En serie förslag från länsstyrelserna\r\nredovisas.</pre><pre>Jag vill ställa följande frågor till\r\njordbruksministern:</pre><pre>1.  Delar statsrådet uppfattningen att bristerna\r\nfortfarande är stora avseende naturvårdshänsynen i\r\nskogsbruket?</pre><pre>2.  Vilka åtgärder är statsrådet beredd att vidta för\r\natt näringen skall efterleva gällande lagstiftning på\r\nnaturvårdsområdet?</pre><pre>3.  Finns det anledning mot bakgrund av de\r\nerfarenheter som bl.a. länsstyrelserna redovisat att\r\nskärpa kraven på naturvårdshänsyn i\r\nskogsvårdslagen?</pre><pre>4.  Anser statsrådet att borttagandet av\r\nskogsvårdsavgiften underlättar möjligheterna till\r\nnaturvårdshänsyn?</pre><pre>5.  Hur långt bör markägarnas ansvar sträcka sig\r\nför den biologiska mångfaldens bibehållande i\r\nsvensk skog?</pre><pre>den 9 januari</pre><pre>1991/92:82 av Rolf L Nilson (v) till miljöministern\r\nom försurningen:</pre><pre>Försurningen av vårt lands marker och vattendrag\r\nfortgår. Det är framför allt utsläppen av svavel- och\r\nkväveoxidföreningar som orsakar den långsamma\r\nmen fortfarande tilltagande försurningen.</pre><pre>Sverige har reducerat sina svavelutsläpp kraftigt.\r\nÄven i många andra länder pågår reduceringar av\r\nutsläppen. Problemet är att kväveoxidutsläppen\r\ninte har minskat och att reduceringen av\r\nsvavelutsläppen inte är tillräckliga för att komma\r\nner på nedfallsnivåer som är oskadliga.</pre><pre>De avtal som nu finns om begränsningar av\r\nsvavelutsläppen förväntas inte minska\r\nsvavelnedfallet över södra Sverige med mer än 5--\r\n10 %. För att vi skall kunna räkna med en varaktig\r\nförbättring krävs utsläppsreduceringar med ca 75 %\r\ni förhållande till dagsläget. Sverige bör i de\r\ninternationella förhandlingarna inte nöja sig med\r\nmindre.</pre><pre>Beträffande de svenska kväveoxidutsläppen måste\r\nregeringen visa hur målet med en 30-procentig\r\nreducering från 1980 till 1998 skall ske. Hittills har\r\nfrån 1980 till 1990 ingen nämnvärd minskning över\r\nhuvud taget skett. De utsläppsminskningar som\r\nskett vid fasta anläggningar har tyvärr motverkats\r\nav ökade utsläpp från trafiken. Katalysatorer på\r\nbensindrivna personbilar räcker ej för att minska\r\nutsläppen av kväveoxid från vägtrafiken till en\r\nacceptabel nivå.</pre><pre>Beslut som innebär ökad vägtrafik måste av bl.a.\r\ndessa skäl avvisas. En Öresundsbro för vägtrafik\r\nkan t.ex. aldrig accepteras -- speciellt inte när\r\ntrafikökningen på bron kommer att generera och\r\ntill största delen drabba den miljömässigt mest\r\nutsatta delen av vårt land.</pre><pre>De senaste forskningsrapporterna är alarmerande\r\noch djupt oroande. I monitor 12 ''Försurning och\r\nkalkning av svenska vatten'' från SNV, konstateras\r\nbl.a. följande:</pre><pre>''Någon nämnvärd minskning av nederbördens\r\nsurhet har ännu inte ägt rum. I Sydsverige uppgår\r\npH-värdet inte till mer än 4,2--4,3 vilket innebär att\r\nnederbörden fortfarande är mer än tio gånger\r\nsurare än i förindustriell tid. I Mellansverige och\r\nlängs Norrlandskusten är det sura nedfallet nästan\r\nlika omfattande -- det genomsnittliga pH-värdet i\r\nregn och snö är där 4,4--4,5.''</pre><pre>''Kväveoxidutsläppen(-- -- --)har hittills inte kunnat\r\nreduceras påtagligt, vare sig i Sverige eller i\r\nutlandet.''</pre><pre>''Ett fortsatt kraftigt kvävenedfall kan emellertid\r\nmedföra kvävemättnad. Det kväve som i så fall\r\nbörjar läcka ut till närliggande vatten bidrar på\r\nsamma sätt som svavlet till försurningen.''</pre><pre>Närmare 40 % av landets sjöar riskerar att drabbas\r\nav försurning om ytterligare effektiva åtgärder ej\r\ngenomförs. I ett försök att uppskatta den\r\nvärdeförlust som våra försurade sjöar medför\r\nhamnar summorna hittills på 1--2 miljarder kronor.</pre><pre>Det mest oroväckande är de tröskeleffekter som\r\nkan inträffa i våra marker, vilket betyder att när\r\nbl.a. pH-värdet sjunkit ner till en viss gräns, kan det\r\nsnabbt ske kemiska och därmed biologiska\r\nförändringar i marken som bl.a. snabbt minskar\r\nträdens överlevnadsgrad. Även kvävemättnaden\r\nger tröskeleffekter. Allvarligt är också att markens\r\ninnehåll av ämnen som neutraliserar det sura\r\nnedfallet närmar sig kritiska nivåer på många håll.</pre><pre>I t.ex. nordvästra och sydvästra Skåne, delar av\r\nvästkusten, Småland och Blekinge är vi nu nära ett\r\npH-värde i marken där det plötsligt kan ske\r\ndramatiska förändringar i markens kemiska balans.\r\nSjunker pH-värdet ytterligare frigörs bl.a. giftiga\r\nmetaller -- t.ex. aluminium, som normalt är bundet\r\noch inte påverkar biosfären -- vilket medför att\r\nbåde växter och djur dör.</pre><pre>Redan i dag syns det stora förändringar i fauna och\r\nflora. Kväveälskande arter tar över på bekostnad\r\nav andra; grönalger, gräs, hallon, nässlor m.fl. arter\r\nökar och blåsippa, blåbär, lavarter och andra arter\r\nminskar.</pre><pre>Även försurningsläget i Norrland, bl.a. i höjdlägen\r\ni fjällvärlden, inger farhågor. Beroende på bl.a.\r\njordart är stora områden hårt drabbade av\r\nförsurningen, och vidsträckta områden tycks ha\r\nliten motståndskraft mot ytterligare försurande\r\nnederbörd.</pre><pre>Åtgärder</pre><pre>På några års sikt -- kanske kortare tid -- hotas\r\nskogstillväxten och timmerkvaliteten och därmed\r\nstora ekologiska och ekonomiska värden.</pre><pre>Sverige måste vidta egna åtgärder för att minska\r\nvåra inhemska utsläpp av svavel och kväveoxider;\r\ndet är fråga om trafiksektorn -- t.ex. kan en\r\nÖresundsbro för vägtrafik ej komma i fråga,\r\nytterligare åtgärder inom energisektorn, jord- och\r\nskogsbruket m.m.</pre><pre>Forskningen måste intensifieras för att bl.a. utröna\r\nvilka uppehållande åtgärder som kan sättas in för\r\natt rädda den hotade skogsmarken och sjöarna,\r\nkanske mer omfattande kalkning av mark blir\r\naktuell.</pre><pre>Naturvårdsverket bedömer att anslagen för\r\nkalkning borde vara minst 240 milj.kr. om året för\r\natt klara de mest angelägna områdena. Vi\r\nförutsätter att regeringen tar hänsyn till det i\r\nbudgetarbetet.</pre><pre>Det är också fråga om att informera och påverka\r\nvåra grannländer. Denna fråga måste vara mycket\r\nhögt prioriterad i alla berörda internationella\r\nsammanhang där Sverige deltar.</pre><pre>Mot bakgrund av ovanstående vill jag ställa\r\nföljande frågor till miljöministern:</pre><pre>1.  Kan miljöministern nu meddela att en\r\nÖresundsbro för vägtrafik inte kan komma i fråga\r\nbl.a. på grund av den allt allvarligare\r\nförsurningssituationen?</pre><pre>2.  Vilka extraordinära åtgärder och krav kommer\r\nregeringen att vidta och ställa för att förmå våra\r\ngrannländer att minska sina försurande utsläpp?</pre><pre>3.  Vilka åtgärder tänker regeringen vidta för att\r\nfastställda mål beträffande reduceringen av\r\nkväveoxidutsläppen skall nås?</pre><pre>4.  Vilka åtgärder tänker regeringen vidta för att\r\nminska försurningsskadorna tills utsläppen har\r\nreducerats till en nivå som naturen tål?</pre><pre>11 § Anmälan om frågor</pre><pre>Anmäldes att följande frågor framställts</pre><pre>den 3 januari</pre><pre>1991/92:287 av Anita Johansson (s) till\r\nmiljöministern om miljöskadeförsäkringen:</pre><pre>Den 1 juli 1989 infördes en särskild\r\nmiljöskadeförsäkring. Den som drabbas av en\r\nmiljöskada kan få ersättning genom denna\r\nförsäkring.</pre><pre>Miljöskadeförsäkringen finansieras genom att de\r\nsom driver vissa typer av miljöfarlig verksamhet\r\nbetalar en årlig avgift. Personskador kan ersättas\r\nupp till 5 milj.kr. och sakskador upp till 50 milj.kr.</pre><pre>Trots att möjligheten för skadedrabbad att få\r\nersättning funnits i 2,5 år, har inga medel utbetalts\r\nfrån försäkringen.</pre><pre>Med stor sannolikhet har enskilda personer\r\ndrabbats av miljöskador med ekonomisk förlust,\r\nmen inte haft vetskap om möjligheten att få\r\nersättning ur försäkringen. Med anledning därav\r\nvill jag ställa följande fråga till Olof Johansson.</pre><pre>Vilka åtgärder är miljöministern beredd att vidta\r\nför att sprida kännedom om möjligheten att erhålla\r\nersättning från miljöskadeförsäkringen?</pre><pre>1991/92:288 av Sten Andersson i Malmö (m) till\r\njustitieministern om åtgärder mot bombhot:</pre><pre>I anslutning till nyårshelgen 1991 förekom ett 30-tal\r\nbombhot runt om i Sverige. Alla utom ett visade sig\r\nvara falska. Hoten orsakade stora problem och oro\r\nbland allmänheten samt tvingade samhället till\r\nmycket kostsamma insatser.</pre><pre>En skärpning av straffsatser samt krav på rejäla\r\nskadestånd skulle kunna verka återhållande på\r\npersoner som ''roar'' sig med att uttala denna form\r\nav hot.</pre><pre>Vilka åtgärder avser statsrådet vidta för att minska\r\nbenägenheten att bombhota det civila samhället?</pre><pre>den 7 januari</pre><pre>1991/92:289 av Bengt-Ola Ryttar (s) till statsrådet\r\nBo Lundgren om investeringsbidrag för\r\nbostadsbyggande:</pre><pre>Genom regeringens agerande blir det nu tvärstopp\r\ni byggbranschen. Hemma hos mig i Dalarna blir\r\narbetslösheten 25 % i vinter.</pre><pre>Det är naturligt att byggandet sjunker i en\r\nlågkonjunktur, men att kalla nedgången för en\r\nåtergång till normal byggvolym som\r\nfinansministern gjorde vid frågestunden den 12/12-\r\n91 vittnar om mycket dålig kännedom om vad som\r\nhänder på byggarbetsmarknaden i dag.</pre><pre>Effekterna kommer också att bli förödande i\r\nbyggmaterialindustrin. Den kapacitet som nu slås\r\nut skulle vara en klar tillgång för Sverige den dag\r\nEG-marknaden öppnar sig för oss.</pre><pre>Är regeringen beredd att återinföra\r\ninvesteringsbidraget för bostadsbyggande, och i\r\növrigt föra en politik som gör det möjligt att bygga\r\nigen?</pre><pre>1991/92:290 av Lars-Erik Lövdén (s) till\r\nkommunikationsministern om citytunnelprojektet i\r\nMalmö:</pre><pre>Malmö kommun har utrett möjligheterna att leda\r\nden spårbundna persontrafiken från den nuvarande\r\ncentralstationen till den svenska broanslutningen\r\nvia en tunnel under Malmö (citytunnelprojektet).\r\nEn sådan förbindelse skulle få stor betydelse för\r\nden regionala persontrafiken och innebära en\r\nytterligare markering av järnvägsdelens betydelse i\r\nÖresundsbroprojektet.</pre><pre>Är regeringen beredd att aktivt medverka till ett\r\ngenomförande av citytunnelprojektet?</pre><pre>1991/92:291 av Carl Olov Persson (kds) till\r\njordbruksministern om bidrag till biogasprojekt:</pre><pre>I enlighet med den trepartiöverenskommelse som\r\nträffats i fråga om den framtida energipolitiken\r\nfinns 4 miljarder reserverade för att utveckla\r\nalternativ energi och för sparinsatser. Alla bidrag är\r\nvillkorade. Villkorandet gör det svårt eller omöjligt\r\natt utveckla nya idéer som inte stämmer med\r\nvillkoren. Skall det finnas några möjligheter att\r\navveckla kärnkraften i enlighet med de beslut\r\nriksdagen fattat ställs det stora krav på flexibilitet.</pre><pre>En bra idé som kan bidra till avvecklingen är de\r\nolika biogasprojekt som planeras. Kungsörs\r\nkommun är en av de kommuner som vill satsa på\r\nbiogas för energiframställning. Här är det fråga om\r\nett pilotprojekt som inte kan genomföras utan\r\nstatligt stöd. Kungsörs kommun har ansökt om\r\nbidrag men fått avslag.</pre><pre>Vad avser jordbruksministern att göra för att\r\nbiogasprojektet i Kungsör med flera kommuner\r\nskall kunna förverkligas?</pre><pre>den 8 januari</pre><pre>1991/92:292 av Thage G Peterson (s) till\r\nnäringsministern om regeringens kontakter med\r\nnäringslivet:</pre><pre>Regeringen har beslutat att avskaffa flertalet av de\r\nråd och delegationer, som regeringen haft för\r\nsamråd med näringslivet.</pre><pre>Råden har varit en viktig kontaktpunkt med bred\r\nrepresentation från näringslivet från fackliga\r\norganisationer och teknisk forskning och\r\nutveckling. Rådens verksamhet har redovisats\r\nöppet och har därmed varit underställda\r\ndemokratisk kontroll. Nyligen har den\r\nframträdande företrädaren för det privata\r\nnäringslivet, Göran Ennerfeldt, gjort en hemställan\r\ntill regeringen om en hemlig grupp mellan\r\nregeringen och näringslivet. TV4 rapporterade i går\r\natt en stor del av regeringens politiskt sakkunniga\r\nhar hämtats från näringslivet och från\r\npåtryckningsgrupper av olika slag. Tydligen anser\r\nregeringen att kontakterna med näringslivet bättre\r\nkan skötas på annat sätt genom offentligt\r\nredovisade samrådsorgan.</pre><pre>Jag vill fråga Per Westerberg om på vilket sätt\r\nkontakterna med näringslivet i fortsättningen skall\r\näga rum och om han inte ser någon fara i att dessa\r\nkontakter nu kommer att privatiseras.</pre><pre>den 9 januari</pre><pre>1991/92:293 av Bengt Hurtig (v) till\r\nkommunikationsministern om flygsäkerheten:</pre><pre>Flygplanshaveriet vid Gottröra och andra tillbud\r\nhar rest frågan hur flygsäkerheten ytterst handhas\r\nav ansvariga bolag och myndigheter. Vid haveriet i\r\nGottröra finns misstanke att bristfällig avisning\r\norsakat haveriet. Vidare tycks\r\nluftfartsinspektionen eller den skandinaviska\r\nluftfartstillsynen som ansvarig myndighet inte ha\r\ngranskat de rutiner som använts och jämfört dessa\r\nmed tillverkarens rekommendationer och andra\r\nländers rutiner. Denna kontroll liksom\r\nhuvudansvaret för tillämpning av bestämmelserna\r\nhar ankommit på flygbolaget självt.</pre><pre>Jag vill därför fråga:</pre><pre>Avser kommunikationsministern att föreslå några\r\nåtgärder för att effektivisera det system som skall\r\ngarantera flygsäkerheten?</pre><pre>den 10 januari</pre><pre>1991/92:294 av Eva Johansson (s) till\r\nutrikesministern om Eritrea:</pre><pre>Är utrikesministern beredd att medverka till att\r\nsådana relationer upprättas med den provisoriska\r\nregeringen i Eritrea, att det går att inleda ett\r\nlångsiktigt och utvecklingsinriktat biståndsarbete\r\nmellan Sverige och Eritrea?</pre><pre>1991/92:295 av Berndt Ekholm (s) till\r\narbetsmarknadsministern om arbetslösheten i\r\nSjuhäradsbygden:</pre><pre>Arbetsmarknadsläget är nu allvarligt även i\r\nSjuhäradsbygden. Antalet arbetslösa har ökat\r\nkraftigt den senaste tiden enligt de uppgifter\r\nlänsarbetsnämnden lämnat efter nyår.</pre><pre>Situationen är speciell i Sjuhäradsbygden på grund\r\nav det ensidiga näringslivet med ett stort\r\ntekoberoende. I min hemkommun Mark sysselsätts\r\ninom industrin hela 65 % med tekoarbeten.\r\nTekoindustrin har ringa motståndskraft mot den\r\ndjupa lågkonjunkturen. Risken är stor att den slås\r\nut.</pre><pre>Det är därför mycket angeläget att åtgärder även\r\nfortsättningsvis sätts in för att utveckla och\r\nkomplettera de livskraftiga delarna av\r\ntekoindustrin.</pre><pre>Samtidigt är det nödvändigt att omfattande\r\narbetsmarknadspolitiska insatser sätts in såväl för\r\narbetslösa tekoarbetare som för övriga arbetstagare\r\nsom mister sina jobb. De medel det sista\r\nsysselsättningspaketet före jul beräknas ge länet\r\nkan minska den öppna arbetslösheten med 0,2 %\r\neller 500 personer. Men behovet är mycket större.\r\nLänsarbetsnämnden behöver åtminstone resurser\r\nför att minska den med ytterligare ca 1 %\r\nmotsvarande ca 2 500 personer.</pre><pre>Vilka ytterligare åtgärder är\r\narbetsmarknadsministern beredd att vidta för att\r\nhålla nere arbetslösheten i Sjuhäradsbygden?</pre><pre>1991/92:296 av Eva Johansson (s) till statsrådet Alf\r\nSvensson om biståndet till Afrika:</pre><pre>Är det regeringens avsikt att minska biståndet till\r\nAfrika, trots att försörjningsläget och utvecklingen\r\nav ekonomi och demokratiska strukturer kräver\r\nfortsatt stöd?</pre><pre>1991/92:297 av Margareta Israelsson (s) till\r\nutbildningsministern om högskoleutbildning i\r\nVästerås:</pre><pre>Västerås kommun har i samarbete med\r\nnäringslivsintressenter utarbetat ett förslag till ny\r\nlokalisering av högskoleutbildning i Västerås. För\r\natt möjliggöra inflyttning till höstterminen 1993\r\nmåste byggandet av nya lokaler påbörjas redan i\r\nseptember i år, vilket också vore bra ur\r\nsysselsättningssynpunkt. Då krävs emellertid ett\r\nregeringsbeslut före januari månads utgång.</pre><pre>När avser regeringen att fatta beslut i frågan?</pre><pre>1991/92:298 av Lars-Ove Hagberg (v) till\r\narbetsmarknadsministern om\r\narbetsmarknadspolitiken och företagen:</pre><pre>Enligt industrins egna uttalanden kommer antalet\r\nanställda inom industrin att fortsätta minska under\r\n1992. Detta betyder ytterligare avskedanden av\r\narbetskraft.</pre><pre>Utbildning av anställda i företagen i stället för\r\nuppsägningar är utan tvekan bättre för företagen\r\noch samhället på längre sikt.</pre><pre>Det av staten delvis ägda företaget SSAB har i sina\r\nanläggningar i Borlänge avvisat utbildning av de\r\nanställda som ett alternativ till uppsägningar, trots\r\natt AMS ställer medel till förfogande för\r\nutbildning.</pre><pre>Jag vill därför fråga arbetsmarknadsministern:</pre><pre>Vad avser regeringen att vidta för åtgärder för att få\r\nföretag -- och då även statliga -- att i stället för att\r\navskeda anställda välja att utbilda dessa?</pre><pre>12 § Kammaren åtskildes kl. 11.26.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}