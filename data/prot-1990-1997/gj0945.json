{"dokumentstatus":{"dokument":{"hangar_id":"2349074","dok_id":"GJ0945","rm":"1995/96","beteckning":"45","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"45","slutnummer":"0","datum":"1996-01-25 00:00:00","systemdatum":"2005-10-27 13:38:24","publicerad":"1996-01-25 00:00:00","titel":"Riksdagens snabbprotokoll 1995/96:45 Torsdagen den 25 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{86D3349D-5A39-4824-AB6D-96CD20532036}","dokument_url_text":"http://data.riksdagen.se/dokument/GJ0945/text","dokument_url_html":"http://data.riksdagen.se/dokument/GJ0945","dokumentstatus_url_xml":"http://data.riksdagen.se/dokumentstatus/GJ0945","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:45</div>\r\n<div class=\"sidhuvud_datum\">Torsdagen den 25 januari</div>\r\n<div class=\"sidhuvud_klockslag\">Kl. 12.00 12.46</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n_________________________________________________________________________</pre><pre>1 §  Meddelande om aktuell debatt</pre><pre>Talmannen meddelade att på begäran av Moderata\r\nsamlingspartiets riksdagsgrupp skulle anordnas ak-\r\ntuell debatt om arbetslösheten torsdagen den\r\n1 februari kl. 12.00.</pre><pre>Från regeringen skulle arbetsmarknadsminister\r\nAnders Sundström delta och från Moderata samlings-\r\npartiet Per Unckel. En företrädare för varje parti\r\nskulle ha rätt att delta i debatten. Anmälan till talarlis-\r\ntan skulle ske senast onsdagen den 31 januari kl.\r\n10.00.</pre><pre>Efter den aktuella debatten ca kl. 13.30 skulle plenum\r\nfortsätta med interpellationsdebatt och muntliga\r\nfrågor till regeringen.</pre><pre>Den inkomna skrivelsen från Moderata samlings-\r\npartiet hade följande lydelse:</pre><pre>Till talmannen</pre><pre>Med hänsyn till den konjunkturuppgång som varit\r\nligger arbetslösheten i Sverige på en utomordentligt\r\nhög nivå. Enligt den senaste statistiken från Arbets-\r\nmarknadsverket var 12.8 procent arbetslösa i decem-\r\nber 1995. Härtill kommer stora grupper förtidspensio-\r\nnerade och invandrare. Långtidsarbetslösheten har\r\naldrig varit större än nu.</pre><pre>Enligt flera bedömningar har Sverige passerat top-\r\npen av konjunkturen. Risken är därmed stor att de\r\narbetslöshetsproblem vårt land idag brottas med\r\nkommer att förvärras under de närmaste åren. En\r\nviktig möjlighet att på allvar förbättra förutsättningar-\r\nna för fler riktiga arbeten har därmed uppenbarligen\r\nförsuttits.</pre><pre>Moderata samlingspartiet har tidigare aktualiserat\r\ntillsättande av en oberoende kommission av Lind-\r\nbeck-typ för att snabbt analysera dagens arbetslös-\r\nhetssituation och komma med förslag till åtgärder.\r\nRegeringen har - dessvärre - hittills visat begränsat\r\nintresse för detta initiativ.</pre><pre>Vi vill mot bakgrund av det stora allvar med vilket\r\nvi ser på den stora arbetslösheten hemställa om en\r\naktuell debatt i detta ämne. Debatten bör behandla\r\nfrågan om nya arbeten i hela dess vidd. Politiken för\r\natt stimulera tillväxten av företag, skatterna, arbets-\r\nmarknadspolitiken och utbildningen bör bli föremål\r\nför en gemensam överläggning.</pre><pre>Stockholm den 22 januari 1996</pre><pre>Lars F Tobisson</pre><pre>Gruppledare</pre><pre>2 §  Svar på interpellation 1995/96:22 om natur-\r\nreservatet Torhamns udde och försvarets natur-\r\nvårdshänsyn</pre><pre>Anf.  1  Försvarsminister  THAGE G\r\nPETERSON (s)</pre><pre>Fru talman! Gudrun Lindvall har frågat mig dels\r\nom jag vill medverka till att försvarets nuvarande\r\nverksamhet inom naturreservatet Torhamns udde\r\nupphör, dels vilka åtgärder jag kan tänka mig att vidta\r\nså att kollisioner mellan försvaret och naturintressena\r\nundviks i framtiden.</pre><pre>Låt mig först påminna om att Gudrun Lindvall,\r\nmed anledning av regeringens proposition om total-\r\nförsvar i förnyelse i höstas väckte en motion i riksda-\r\ngen om naturreservatet Torhamns udde och försvarets\r\nnaturvårdshänsyn. Riksdagen avslog motionen och\r\nhar således nyligen behandlat de frågor Gudrun Lind-\r\nvall tar upp i sin interpellation.</pre><pre>Försvarsutskottet erinrade i sitt betänkande i stället\r\nom att det vid sin behandling av regeringens budget-\r\nförslag under föregående riksmöte ansåg att regering-\r\nen genom den miljöbestämmelse som tagits in i för-\r\nordningen med instruktion för Försvarsmakten, skapat\r\nen god grund för ett aktivt och engagerat miljöarbete\r\ninom Försvarsmakten.</pre><pre>Sedan detta sagts, vill jag kort redovisa Försvar-\r\nsmaktens miljöarbete. Genom riksdagens behandling\r\nav 1993 års budgetproposition lades fast en miljöpo-\r\nlicy för Försvarsmakten.</pre><pre>Försvarsmaktens miljöpolicy innebär i korthet\r\nföljande.</pre><pre>Det övergripande målet i miljöhänseende är att va-\r\nra krigsavhållande och därmed undvika den katastro-\r\nfala miljöförstöring som ett krig medför. I övrigt är\r\nmålen bl.a. att förbättra miljöhänsynen i all verksam-\r\nhet, att minimera buller från militär verksamhet, att\r\nminska användningen av skadliga ämnen och att väga\r\nin miljöaspekten tidigt i materielanskaffningen.</pre><pre>Åtgärder på kort sikt är bl.a. att utarbeta en mil-\r\njöplan och att kartlägga skador på miljön orsakade av\r\ntidigare militär verksamhet. Båda dessa åtgärder är nu\r\ni stort sett genomförda. Åtgärder på längre sikt är bl.a.\r\natt genomföra miljöutbildning inom organisationen\r\noch att utarbeta en miljöhandbok för Försvarsmakten.</pre><pre>Regeringen har i de senaste årens budgetproposi-\r\ntioner för riksdagen redovisat Försvarsmaktens ge-\r\nnomförda miljöarbete och givit inriktningen för det\r\nfortsatta arbetet. Försvarsmaktens miljöpolicy genom-\r\nförs nu stegvis. Det råder en bred politisk uppslutning\r\nkring inriktningen i denna miljöpolicy.</pre><pre>Jag vill också nämna för Gudrun Lindvall och\r\nkammaren att regeringen har uppdragit åt Försvarets\r\nmaterielverk och andra myndigheter under Frsvarsde-\r\npartementet att under innevarande budgetår till rege-\r\nringen redovisa förslag till miljöpolicy för den egna\r\nmyndighetens verksamhetsområde.</pre><pre>Med denna redovisning vill jag ha sagt att försva-\r\nret bedriver ett ambitiöst och bra miljöarbete. Ett\r\narbete som givetvis skall fortsätta och bli ännu bättre.</pre><pre>Av stor betydelse i sammanhanget är även de av-\r\nvägningar mellan försvars- och miljöintressena som\r\nkommit till uttryck i statsmakternas beslut bl.a. om\r\ngenomförande av besluten vid FN:s konferens om\r\nmiljö och utveckling, UNCED, och om handlingsplan\r\nmot buller. I UNCED-propositionen pekade regering-\r\nen på att det inte kan undvikas att den militära verk-\r\nsamheten i fred kan komma i konflikt med samhällets\r\nmiljömål. Detta måste emellertid accepteras om man\r\nbetänker att krig kan vara det mest allvarliga miljöho-\r\ntet. I propositionen framhöll regeringen att den freds-\r\ntida verksamheten, dvs. att vidta förberedelser för att\r\nförhindra krig, därför redan i sig har ett stort positivt\r\nmiljövärde.</pre><pre>Vid sidan om detta vill jag kort nämna det inter-\r\nnationella försvarsmiljöarbetet.</pre><pre>På svenskt och nordiskt initiativ beslutade FN:s\r\nmiljöorgan (UNEP) år 1993 i frågor om försvaret och\r\nmiljön. Detta beslut följdes upp genom det möte om\r\nförsvaret och miljön som UNEP tillsammans med\r\nFN:s ekonomiska kommission för Europa och Sverige\r\narrangerade i Linköping sommaren 1995. Jag deltog\r\nsjälv i Linköpingsmötet. Vid detta möte diskuterades\r\nbl.a. miljöproblem förknippade med militär verksam-\r\nhet i fred och utarbetandet av en  miljöpolicy för den\r\nmilitära sektorn. Regeringen avser att även i fortsätt-\r\nningen driva frågor om försvaret och miljön interna-\r\ntionellt.</pre><pre>Det viktiga mötet i Linköping öppnades av riksda-\r\ngens talman Birgitta Dahl.</pre><pre>Fru talman! Jag övergår nu till frågan om försva-\r\nrets verksamhet vid Torhamns udde i Blekinge.</pre><pre>Genom beslut i november 1989 lämnade Konces-\r\nsionsnämnden för miljöskydd tillstånd till skjutverk-\r\nsamhet på Torhamns udde. Koncessionsnämnden\r\nmeddelade samtidigt föreskrifter och villkor. Beslut\r\nom villkor i vissa frågor sköts upp. Koncessions-\r\nnämndens beslut överklagades till regeringen, som i\r\nmars 1991 avslog överklagandena i den mån de togs\r\nupp till prövning. I december 1994 meddelade Kon-\r\ncessionsnämnden beslut i de frågor som hade skjutits\r\nupp. Även detta beslut överklagades till regeringen,\r\nsom genom beslut i april 1995 inte tog upp överkla-\r\ngandet till prövning. Koncessionsnämndens beslut har\r\ndärmed vunnit laga kraft.</pre><pre>Vi har i Sverige en miljöskyddslagstiftning som\r\nföreskriver en bestämd ordning för miljöprövning av\r\nen rad verksamheter, bl.a. verksamhet vid försvarets\r\nskjutfält.</pre><pre>Frågan om skjutverksamheten på Torhamns udde\r\när prövad helt i enlighet med gällande lagstiftning,\r\nnågot som Gudrun Lindvall naturligtvis är väl medve-\r\nten om. Besluten har vunnit laga kraft. I den prövning\r\nsom under flera år har förevarit har alla intressenter\r\nkunnat komma till tals och avvägningar har gjorts\r\nmellan bl.a. miljö- och försvarsintressena. Såväl Kon-\r\ncessionsnämnden som regeringen har varit mycket\r\ntydliga i dessa avseenden.</pre><pre>Anf.  2  GUDRUN LINDVALL (mp)</pre><pre>Fru talman! Först vill jag tacka försvarsministern\r\nför svaret.</pre><pre>Detta är ett gammalt ärende. Konflikten kanske är\r\nett resultat av den politik som Försvarsmakten hade\r\nförr som inte tog de miljöhänsyn som försvarsminis-\r\ntern nu annonserar att man skall ta. Det är naturligtvis\r\nmycket glädjande. Tack vare att försvarsministern\r\nbörjar visa ett engagemang i miljöfrågorna finns det\r\nnu ett förnyat hopp när det gäller Torhamns udde.</pre><pre>Den här konflikten är nog den som är störst och\r\ntydligast när det gäller konflikter mellan natur och\r\nmiljö och Försvarsmakten.</pre><pre>Området är avsatt som naturreservat eftersom,\r\nsom det står i beslutet, det har stora biologiska, främst\r\nornitologiska värden och är ett utpräglat naturland-\r\nskap samt för att man vill trygga tillgången till ett för\r\nett rörligt friluftsliv värdefullt område.</pre><pre>Detta är Sveriges sydöstligaste hörn. Här går en\r\nhalvö ut. Just på sådana områden samlas mycket få-\r\ngel, framför allt under höststräcket, för att ta det stora\r\nsprånget över havet.</pre><pre>Området är oerhört intressant för fågelskådare; jag\r\ntillhör den skaran. Man har försökt att starta en fågel-\r\nstation här, men man har totalt kolliderat med de\r\nprovskjutningar som Försvarets materielverk bedriver.\r\nI dag har man ingen fågelstation eftersom man anser\r\natt det är omöjligt.</pre><pre>Det finns alltså goda möjligheter för människor\r\nsom har ett stort intresse för naturen att se många\r\nfåglar i området. Där finns karga strandängar och en\r\nbjörkskog som gör att de biologiska värdena är\r\nmycket höga.</pre><pre>Det är oerhört olyckligt att olika intressen har kol-\r\nliderat så totalt. Jag är medveten om, försvarsminis-\r\ntern, att den här verksamheten helt följer Sveriges\r\nlagar. Jag förutsätter att även annan verksamhet som\r\nFörsvaret bedriver följer de lagar och regler som finns\r\nnär det gäller natur och miljö. Men faktum är att\r\nkonflikten finns.</pre><pre>Det som nu inger nytt hopp är att försvarsminis-\r\ntern mycket tydligt har sagt att det i fortsättningen\r\nskall tas större natur- och miljöhänsyn än tidigare. I\r\ndet här fallet kan det alltså vara så att försvarsminis-\r\ntern menar - vilket jag hoppas - att intentionerna\r\nockså skall få ett rejält genomslag i praktiken.</pre><pre>Försvaret skall alltså spara 4 miljarder fram till år\r\n2001. Det är 10 % av försvarsbudgeten. Naturligtvis\r\nmåste man fundera över om vissa områden skall fin-\r\nnas kvar. Försvaret har också i en utredning sagt att en\r\nsak som skall ses över är just om provskjutningarna\r\nkanske kan sammanföras. I stället för att de sker på\r\nflera platser i landet kan de kanske genomföras på en\r\nplats. Jag hoppas att försvarsministern i den bedöm-\r\nningen också väger in miljö- och naturvärden och i så\r\nfall ser till att Torhamns udde åter kan bli det naturre-\r\nservat som det var tänkt att vara, och att det åter kan\r\nbli ett område där människor som är intresserade av\r\nmiljö och natur får möjlighet att studera den unika\r\nnatur som finns där utan att hela tiden hamna i kon-\r\nflikt med Försvaret.</pre><pre>Jag förstår att försvarsministern inte kan gå hän-\r\ndelserna i förväg eftersom den här frågan kommer att\r\nbehandlas i den proposition som läggs fram under\r\nhösten. Men jag skulle ändå vilja ställa en fråga. Nu\r\ntittar ju staberna och ÖB på var nedskärningarna skall\r\ngöras. Jag undrar då: Finns miljöhänsynen med i di-\r\nrektiven för det arbete som nu bedrivs ute på staber-\r\nna? Har man sagt att det skall vara något som skall\r\ngenomsyra Försvaret när nedskärningar skall göras?\r\nOm försvarsministern inte anser att det tas tillräckligt\r\nstora miljöhänsyn skulle jag vilja fråga: Kommer\r\nförsvarsministern innan propositionen läggs fram att\r\nse till att de miljöhänsyn som skall tas och som bör\r\ngenomsyra propositionen som kommer i höst verkli-\r\ngen kommer att finnas där?</pre><pre>Det skulle vara mycket intressant att få svar på de\r\nhär frågorna. Utifrån svaren kan vi se om vi kan för-\r\nvänta oss att Torhamns udde finns med bland de om-\r\nråden där Försvaret inte längre anser att man behöver\r\nfinnas i fredstid. Det är ju så att udden ligger där den\r\nligger och fåglarna flyttar dit de flyttar. Men Försva-\r\nret kanske kan hitta andra marker i fredstid, som är\r\nväl så bra för Försvarets ändamål, så att naturintresse-\r\nrade får ha udden kvar och så att naturreservatet kan\r\nfå vara naturreservat. Det utgör också ett riksintresse\r\nlika väl som Försvaret. Jag hoppas att jag kan få ett\r\npositivt svar på mina frågor.</pre><pre>Anf.  3  KARIN OLSSON (s)</pre><pre>Fru talman! Torhamns udde är en unik plats med\r\nett fantastiskt rikt fågelliv - ett eldorado för fågelskå-\r\ndare och fågelintresserade. Vid Torhamns udde kon-\r\ncentreras flyttfågelsträcken på grund av kusternas\r\nledlinjeeffekt under såväl vår- som höstflyttningen.\r\nUdden är en viktig lokal för rastande fåglar och av\r\nstort värde för studier av flyttfågelsträcket.</pre><pre>Sedan 1961 har det funnits en fågelstation där som\r\nvissa år hade den mest omfattande ringmärknings-\r\nverksamheten i Sverige. Genom den ornitologiska\r\nforskning som bedrivits där har fågelkunnandet ökat\r\ninte bara hos ornitologerna utan även hos den allmän-\r\nhet som är så där lagom intresserad av fåglar. Det har\r\nvarit lätt att ta sig dit och fågelforskarna har bl.a. visat\r\nhur ringmärkning går till. Detta skulle naturligtvis\r\nkunna ske på helgerna om forskningen fortfarande\r\nbedrevs.</pre><pre>Tyvärr är det så att forskning inte längre kan be-\r\ndrivas på Torhamns udde eftersom området måste\r\navlysas när provskjutningar sker. Provskjutningar som\r\nsker med skarp ammunition påverkar fågellivet. För\r\natt forskningen skall vara meningsfull måste den\r\nbedrivas utan avbrott och utan störningar på fågelli-\r\nvet. När Försvarets materielverk provskjuter sker\r\ndetta med skarp ammunition.</pre><pre>Inte bara fåglarna påverkas av den höga ljudnivå\r\nsom skjutning med skarp ammunition åstadkommer.\r\nDet handlar om ett tätbefolkat område. Näst efter\r\nStockholm, Göteborg och Malmö är Blekinges kust-\r\nbygd det mest tätbefolkade området i Sverige. Sam-\r\nhällena Torhamn och Sandhamn ligger knappt en och\r\nen halv kilometer från skjutfältet. Enligt Naturvårds-\r\nverket bör avståndet vara minst 4 km. Ljudnivåer över\r\n100 decibel kan upplevas mycket störande, vilket\r\nockså många gör. Dessutom påverkar vibrationerna\r\nnärområdet.</pre><pre>Ur naturvårdsintresse är Torhamns udde ett riksin-\r\ntresse, men det är området knappast ur militär syn-\r\npunkt. Med tanke på de neddragningar som måste ske\r\ninom försvaret är det ett ypperligt tillfälle att ompröva\r\nprovskjutningsfälten på Torhamnslandet. Försvarets\r\nmaterielverk kan genom detta på ett förtjänstfullt sett\r\nbidra med en del av dessa neddragningar.</pre><pre>Torhamns udde är ett naturreservat vars syfte är\r\natt bevara ett naturområde beläget i östra Blekinges\r\nkustbygd med betydande biologiska, främst ornitolo-\r\ngiska, naturvärden och ett särpräglat kulturlandskap\r\nsamt att trygga tillgången till ett för det rörliga fri-\r\nluftslivet värdefullt område.</pre><pre>Mot bakgrund av det som framkommit här hoppas\r\njag att försvarsministern undersöker möjligheterna att\r\nersätta skjutfältet på Torhamns udde med någon an-\r\nnan lämpligare plats där provskjutningar kan bedrivas.\r\nSom Blekingebo känner jag starkt för Torhamns udde.\r\nJag är övertygad om att även försvarsministern gör\r\ndet.</pre><pre>Anf.  4  Försvarsminister  THAGE G\r\nPETERSON (s)</pre><pre>Fru talman! I grunden är jag överens med Gudrun\r\nLindvall, och också med Karin Olsson, i den upp-\r\nskattning av Torhamns udde som vi kan ha utifrån\r\nkrav om en hög livskvalitet, att ha en fin natur att\r\nvårda, och i många sammanhang växter och djur. När\r\ndet gäller naturintressena har vi på den punkten inga\r\nskilda meningar.</pre><pre>Jag tror också att jag är överens med Gudrun\r\nLindvall att utgångspunkten för arbetet är att göra\r\navvägningar. Då händer det att försvarsintresset och\r\nmiljöintresset kommer i konflikt med varandra. Det\r\nhar också förutsetts i olika sammanhang. Bedöm-\r\nningsgrunder har därför givits av riksdagen efter de-\r\nbatter och behandling i denna kammare och efter ett\r\nutomordentligt bra arbete av riksdagens jordbruksut-\r\nskott.</pre><pre>Exempel på dessa bedömningsgrunder är vad som\r\nsägs i naturresurslagen, där totalförsvarsintresset har\r\ngivits en mycket stark ställning. Andra exempel är de\r\navvägningsresonemang som förs med anledning av\r\nregeringens UNCED-redovisning och handlingsplan\r\nmot buller. Intressena har redovisats, och de har dis-\r\nkuterats mycket i kammaren.</pre><pre>Jag kan som försvarsminister inte bortse från för-\r\nsvarets betydelse och att det ur nationell säkerhets-\r\nsynpunkt är viktigt att också värna om försvarsintres-\r\nset. Skall vi i Sverige ha ett militärt försvar - och det\r\när vi i denna kammare i stort sett eniga om - fordras\r\ndet att vi har övningsfält. Vi måste också ha övnings-\r\nfält för våra internationella operationer, där vi deltar\r\nute i världen i FN:s, OSSE:s och andra organisatio-\r\nners olika insatser.</pre><pre>De olika intressena kommer i konflikt med var-\r\nandra. Den konflikten märker jag redan i dag när vi nu\r\nförbereder etapp två av försvarsbeslutet. I vissa regio-\r\nner finns det motsättningar. Först kommer represen-\r\ntanterna för det utpräglade naturintresset, och Gudrun\r\nLindvall och Karin Olsson är här två representanter\r\nnär det gäller Blekinge. Jag är helt säker på att kom-\r\nmunalpolitikerna i Blekinge och de regionala företrä-\r\ndarna utifrån de militära försvarspolitiska aspekterna\r\noch sysselsättningsaspekterna i ett samtal skulle ut-\r\ntrycka sig litet annorlunda.</pre><pre>Försvaret och Försvarsmakten måste räkna på ett\r\nsvenskt militärt försvar utifrån de ekonomiska ramar\r\nsom riksdagen har fastställt. Det ger inte så många\r\nmöjligheter för försvaret att samtidigt som man skall\r\nha kvar militär verksamhet också anordna nya öv-\r\nnings- och skjutfält. Jag märker som försvarsminister\r\natt signalerna från samma region blir litet olika. Jag\r\nerkänner att vi här får göra en samvägning. Men jag\r\nvill ändå ha sagt att det inte finns en entydig opini-\r\nonsbildning från olika regioner. De går just nu inte åt\r\nenbart ett håll.</pre><pre>Som svar på den fråga som Gudrun Lindvall ställ-\r\nde vill jag säga att miljöpolicyn gäller för försvaret.\r\nFörsvarsmakten har att rätta sig efter den, och den är\r\nväldigt klar. Vi måste påminna oss om att detta inte är\r\nnågon nyhet för Torhamns udde specifikt. Den militä-\r\nra skytteverksamheten vid Torhamnsområdet inleddes\r\nredan på 1800-talet. Från mitten på 1930-talet har\r\nkustartilleriet skjutit på Torhamns udde. Den militära\r\nverksamheten där är mycket gammal och väl etable-\r\nrad. I och med omfattande miljöprövning har villkor\r\nfastställts som innebär en rimlig avvägning bl.a. mel-\r\nlan försvars- och miljöintresset. Torhamns udde har\r\nockså en särskild betydelse för försvaret i och med att\r\nman härifrån kan skjuta ut över havet.</pre><pre>Vi står nu inför ett nytt försvarsbeslut, som jag ti-\r\ndigare sade. Jag kan i dag inte säga något om det kan\r\nleda till förändringar av verksamheten vid Torhamns\r\nudde. Det får vi se när Försvarsmakten och överbefäl-\r\nhavaren lämnar sina beräkningar och sina förslag till\r\nregeringen måndagen den 4 mars. Om en månad vet\r\nvi litet mer om den här frågan. Sedan får regeringen\r\nväga in de synpunkter som ni har nämnt i den här\r\ndebatten. De får då vägas mot andra synpunkter som\r\njag vet finns i Blekinge om den fortsatta militära\r\nverksamheten.</pre><pre>Jag är helt säker på att både Gudrun Lindvall och\r\nKarin Olsson känner till de synpunkterna. För en\r\nstackars försvarsminister blir det också i den här frå-\r\ngan att välja mellan det ena och det andra. Det finns\r\nalltså motstridiga intressen.</pre><pre>Anf.  5  GUDRUN LINDVALL (mp)</pre><pre>Fru talman! Försvaret har naturligtvis funnits\r\nlänge på Torhamns udde. Men det har också fåglarna.\r\nOm man frågar sig vilka som kom först, är det otve-\r\ntydigt vilka som först kom dit.</pre><pre>Försvaret har givetvis en historia. Men man måste\r\nibland tänka om. När det gäller miljö- och naturintres-\r\nsena är det just ett sådant fall där vi kan se att kunska-\r\npen och intresset har ökat väsentligt i samhället. Vi\r\nkan se att miljöintressena i dag spelar en betydligt\r\nstörre roll än vad de har gjort tidigare.</pre><pre>Även vid en jämförelse med 1977, när naturreser-\r\nvatet inrättades, kan man se att synen på natur och\r\nmiljö var en annan. Ändå inrättade man ett naturre-\r\nservat på detta ställe, trots att provskjutningar redan\r\nförekom där, därför att man ansåg att området hade så\r\nstora biologiska värden. Fåglar använder detta som\r\ndet sista landområde de lämnar. Därmed ansamlas\r\nmånga fåglar, och därför bedrev man verksamheten\r\nmed fågelstationen.</pre><pre>Jag förstår att det är väldigt svårt för försvarsmi-\r\nnistern att vara så konkret i debatten som jag skulle\r\nönska. Men om man ser på Försvarets materielverk\r\nhar man redan i PKU:1992, där man såg över vilka\r\nskjutfält man hade, en diskussion om det var nödvän-\r\ndigt att ha kvar alla skjutfält man har. Man funderade\r\ndär på om man skulle koncentrera all vapen- och\r\nrobotprövning till Vidsel. Man skulle i så fall lämna\r\nTorhamns udde.</pre><pre>I och med att den diskussionen har funnits - inte\r\nutifrån ett miljö- och naturperspektiv, utan utifrån ett\r\nförsvars- och ekonomiskt perspektiv - menar jag att\r\nmiljö- och naturperspektivet skall vara framträdande\r\nnär försvaret nu ser över sin verksamhet och omprö-\r\nvar den. Det borde ligga som en ytterligare vikt i\r\nvågskålen. Just när det gäller skjutfältet på Torhamns\r\nudde finns det anledning att ompröva om det verkli-\r\ngen skall vara där, eller om det riksintresse som ut-\r\ngörs av natur och miljö här skall få företräde.</pre><pre>Detta är naturligtvis avvägning som försvarsminis-\r\ntern måste göra. Jag är medveten om att den avväg-\r\nningen ibland kan vara besvärlig och stundtals kanske\r\nockså smärtsam. Det är provskjutningarna i första\r\nhand, inte militärens närvaro, som ger konflikter med\r\nnatur- och miljövärden. Om Försvarets materielverk\r\nflyttade provskjutningarna skulle mycket vara vunnit.</pre><pre>Jag vill uppmärksamma försvarsministern på att\r\nman just nu har diskuterat att bygga en pjäshall inom\r\nnaturreservatet. Den skulle vara 40 m lång och ytterli-\r\ngare befästa att militären skulle vara kvar här och\r\nskapa fler konflikter med natur- och miljövärdena.\r\nOm det nu finns en diskussion inom Försvarsdepar-\r\ntementet om vad man skall ta bort, och om man me-\r\nnar allvar med miljö- och naturintressena, finns det all\r\nanledning, försvarsministern, att sätta stopp här och\r\nsäga: Vi avvaktar med pjäshallen. Man har fått till-\r\nstånd från Länsstyrelsen, och Naturvårdsverket har\r\nännu inte sagt sitt.</pre><pre>Kan vi förvänta oss ett positivt resultat av detta?</pre><pre>Anf.  6  KARIN OLSSON (s)</pre><pre>Fru talman! KA 2:s vanliga övningar med mellan-\r\nvapen stör inte fågelforskningen på det sätt som För-\r\nsvarets materielverks skjutövningar gör. Det är egent-\r\nligen de som är det stora problemet. Jag tror att det\r\növningsfältet är av yngre datum än de andra fälten är.</pre><pre>Det känns mycket angeläget för mig att säga detta\r\ni den här debatten, även om jag vet att det är svåra\r\navvägningar för försvarsministern att göra, och jag\r\nkänner till de problem som finns. Finns det någon\r\nmöjlighet att lösa detta på ett ekonomiskt bra sätt och\r\nändå klara Torhamns udde skulle det kännas väldigt\r\nbra.</pre><pre>Anf.  7  Försvarsminister THAGE G\r\nPETERSON (s)</pre><pre>Fru talman! Gudrun Lindvall sade att valet gäller\r\nmellan fåglar och kulor. Så kan man kanske uttrycka\r\ndet. Jag hoppas av hela mitt hjärta att inte fåglarna\r\nskall bli träffade av kulorna. Vi skall naturligtvis\r\nvårda vår natur och våra naturresurser. Vi skall också\r\nse till att vi har fina naturområden så att fåglarna skall\r\növerleva.</pre><pre>Men min uppgift är också att se till att Sverige\r\nskall överleva som en fri och oberoende nation. Riks-\r\ndagen har sagt att vi skall ha ett militärt försvar. Då\r\nmåste detta försvar ha någonstans att öva. Gudrun\r\nLindvall nämnde Vidsel. Men Vidsel ligger i Norrbot-\r\nten. Det går inte att ha ett regemente i Blekinge och\r\növningsfältet i Norrbotten. Man måste i så fall ha den\r\nmilitära verksamheten koncentrerad till en plats. Det\r\nvisar också att vi här måste se vissa samband, och\r\näven regionala samband.</pre><pre>Jag vill gärna sluta debatten med att säga att jag\r\nhar noterat vad Gudrun Lindvall och Karin Olsson har\r\nsagt. Överbefälhavaren kommer den 4 mars med sina\r\nförslag. Därefter skall Försvarsdepartementet och\r\nFörsvarsberedningen ta över. I september kommer\r\nsedan den försvarspolitiska propositionen på riksda-\r\ngens bord. Därefter får försvarsutskottet ta över i\r\nriksdagen, och sedan, om fru talmannen fastställer det\r\nså, är det en förhoppning att vi Luciadagen skall fatta\r\nett försvarspolitiskt beslut.</pre><pre>Anf.  8  GUDRUN LINDVALL (mp)</pre><pre>Fru talman! Jag vill återigen säga att detta inte i\r\nförsta hand gäller den militära verksamheten som\r\nberor av Kustartilleriets övningsfält, utan det handlar\r\nom Försvarets materielverks provskjutningar. Låt mig\r\nklargöra detta.</pre><pre>Jag tror att jag är lika överens som försvarsminis-\r\ntern om att vi skall ha ett försvar som ser till att vi inte\r\nutsätts för angrepp. Sedan har vi olika uppfattningar\r\nom hur mycket det får kosta.</pre><pre>Jag vill tacka Karin Olsson för engagemanget i\r\nfrågan. Jag är glad att vi är flera som driver den här\r\nfrågan. I och med att Karin Olsson tillhör samma parti\r\nsom försvarsministern hoppas jag att det även inom\r\npartiet kan bildas en opinion för att Försvarets mate-\r\nrielverk provskjuter någon annanstans.</pre><pre>Jag hoppas att försvarsministern observerar att det\r\nnu finns ett akut hot. Man funderar på att bygga en\r\npjäshall i naturreservatet som ytterligare skulle göra\r\natt man hamnar i ännu större konflikt. Jag hoppas att\r\ndet miljöengagemang som jag definitivt tror är äkta\r\nhos försvarsministern tar sig uttryck i att när vi får se\r\npropositionen i höst kommer det att visa sig att pro-\r\nblemet med Torhamns udde, där miljö- och naturvår-\r\nden helt har krockat med försvarsintressena, visar sig\r\nvara löst.</pre><pre>Detta kommer att bli en profilfråga för oss. Det\r\nkommer att visa om det verkligen finns ett engage-\r\nmang när det gäller miljöhänsynen. Löser man frågan\r\nom Torhamns udde på ett sätt som gör att naturreser-\r\nvatets värden verkligen kan värnas kommer det att\r\nuppfattas som en mycket positiv signal för Natursve-\r\nrige. Då kommer vi att förstå att försvarsministern\r\nverkligen menar allvar med det som här sägs om att\r\nförsvaret skall ta större miljöhänsyn.</pre><pre>Min avsikt var att väcka frågan. Jag hoppas att jag\r\ninte får anledning att återkomma med motion i ären-\r\ndet efter det att propositionen lagts fram, utan att det\r\nvisar sig att frågan är löst. Jag tackar så mycket för\r\ndebatten.</pre><pre>Överläggningen var härmed avslutad.</pre><pre>3 §  Svar på interpellation 1995/96:34 om per-\r\nmanentboende utan tillgång till el</pre><pre>Anf.  9  Statsrådet JÖRGEN\r\nANDERSSON (s)</pre><pre>Fru talman! Sigrid Bolkéus har frågat mig vilka\r\nåtgärder regeringen har vidtagit med anledning av den\r\nkartläggning av permanentboende utan tillgång till\r\nelström som gjordes år 1990.</pre><pre>Sigrid Bolkéus har väckt frågan med anledning av\r\natt regeringen den 28 september 1995 gav Närings-\r\noch teknikutvecklingsverket, NUTEK, i uppdrag att\r\nkartlägga antalet oelektrifierade helårsbebodda fastig-\r\nheter.</pre><pre>Den nya kartläggningen av antalet oelektrifierade\r\nhelårsbebodda hushåll i Sverige har nyligen överläm-\r\nnats till regeringen. NUTEK har genom en enkät\r\nfrågat länsstyrelserna om antalet oelektrifierade hus-\r\nhåll. Samma metod användes vid den förra kartlägg-\r\nningen. Resultaten bör därför vara jämförbara.</pre><pre>Den nya kartläggningen visar att antalet oelektrifi-\r\nerade hushåll har minskat kraftigt sedan år 1990. Det\r\nfinns enligt kartläggningen nu 143 oelektrifierade\r\nhelårsbebodda hushåll i Sverige. År 1990 var antalet\r\n204.</pre><pre>Det framgår av kartläggningen att det också finns\r\nfastigheter där de boende inte vill ha sina hushåll\r\nelektrifierade. I Kronobergs län finns det t.ex. ca 10\r\nfastigheter som inte är anslutna till det elektriska\r\nnätet. Enligt uppgift från länsstyrelsen har de boende i\r\ndessa fastigheter uppgett att de inte heller vill ha nå-\r\ngon elström.</pre><pre>Tillgång till el är en nödvändig förutsättning för\r\nekonomisk och social utveckling, och de flesta uppfat-\r\ntar tillgången till el som självklar och nödvändig.</pre><pre>Det är av stort värde att kunna behålla en fast bo-\r\nsättning i utpräglade glesbygdsområden. Elförsörj-\r\nningen är inte bara väsentlig för att förbättra levnads-\r\nförhållandena för de boende; den gör det också möj-\r\nligt att effektivt bedriva verksamheter som är nöd-\r\nvändiga för försörjningen.</pre><pre>Målet för den svenska regionalpolitiken är att det\r\nskall vara möjligt att bo och verka i alla delar av lan-\r\ndet. Huvuddelen av de återstående oelektrifierade\r\nfastigheterna kännetecknas av att de ligger avsides,\r\nmed långa avstånd till befintliga kraftledningar. Det är\r\ndärför mycket dyrbart att förse dessa fastigheter med\r\nel. Därtill kommer kostnader för drift och underhåll\r\nav anläggningarna. Det finns fall där kostnaderna blir\r\nså stora att elektrifiering inte ter sig ekonomiskt för-\r\nsvarbart.</pre><pre>Glesbygdens utveckling kräver mer än elektricitet.\r\nFör det småskaliga näringslivets utveckling på lands-\r\nbygden behövs också fungerande infrastruktur i andra\r\navseenden. Ett motiv för staten att finansiera in-\r\nfrastruktur i glesbygden kan vara att försöka åstad-\r\nkomma regional utveckling. Det kan t.ex. handla om\r\natt skapa arbetstillfällen genom att locka företag att\r\nlokalisera sig på en viss plats. Effekterna av sådana\r\ninsatser kan motivera en investering trots att denna får\r\nbetecknas som ekonomiskt olönsam. Att ansluta några\r\nenstaka och utspridda fastigheter påverkar däremot\r\nknappast den regionala utvecklingen i stort om det\r\ninte finns en fungerande infrastruktur i övrigt.</pre><pre>Avslutningsvis vill jag informera om de åtgärder\r\nsom staten har vidtagit för bl.a. främjande av lands-\r\nbygdens elektrifiering.</pre><pre>Staten har sedan början av 1940-talet lämnat stöd\r\nför att underlätta elektrifiering i framför allt glesbyg-\r\nden. Stöd lämnades till bl.a. elektrifiering av äldre\r\nhelårsbebodda fastigheter i glesbygd och bestod av\r\nbidrag eller lånegarantier.</pre><pre>I budgetpropositionen år 1980 föreslog regeringen\r\natt ett tioårigt stöd för främjande av landsbygdens\r\nelektrifiering skulle inrättas. Riksdagen beslutade i\r\nenlighet med regeringens förslag. Beslutet innebar att\r\nstöd skulle lämnas för nyanläggningar med 2,5 miljo-\r\nner kronor per år under en tioårsperiod t.o.m. budget-\r\nåret 1989/90.</pre><pre>Riksdagen anvisade emellertid ytterligare 2,5\r\nmiljoner kronor för budgetåret 1990/91 för ändamålet\r\n(bet. 1989/90:NU25, rskr. 1989/90:247). Budgetåret\r\n1991/92 anförde näringsutskottet att utskottet inte var\r\nberett att förorda ytterligare anslag för landsbygdens\r\nelektrifiering. Utskottet ansåg däremot att den nya\r\nnäringspolitiska myndigheten NUTEK, som tog över\r\nefter Statens energiverk, borde följa utvecklingen på\r\nområdet och ta upp diskussioner med de berörda dist-\r\nributörerna.</pre><pre>NUTEK har i enlighet med vad näringsutskottet\r\nuttalade år 1991 följt utvecklingen i landet sedan den\r\nförra kartläggningen gjordes år 1990. Efter beslutet att\r\ninte avsätta ytterligare medel för främjande av lands-\r\nbygdens elektrifiering har dock ett tjugotal hushåll\r\nelektrifierats med hjälp av tidigare beviljade statsbi-\r\ndrag.</pre><pre>Anf.  10  SIGRID BOLKÉUS (s)</pre><pre>Fru talman! Jag tackar statsrådet för svaret på in-\r\nterpellationen, som jag lämnade in den 23 november.\r\nAtt svaret dröjt är snarast en fördel, eftersom den nya\r\ninventeringen av antalet permanentboende utan elek-\r\ntricitet nu är klar. Ingenting har hänt med anledning\r\nav inventeringen 1990, och inget kommer enligt sva-\r\nret att göras från statens sida med anledning av de nya\r\nuppgifterna. Varför fick då NUTEK i september 1995\r\ni uppdrag att göra en kartläggning om den inte skall\r\nleda till någonting?</pre><pre>Det stämmer att antalet oelektrifierade hushåll\r\nminskat från 204 till 143 på fem år. I mitt hemlän\r\nGävleborg var det 9 fastigheter 1990, och 1995 var\r\nantalet detsamma. I Norrbotten, Västerbotten och\r\nJämtland var siffran 73 år 1990 och i år 60. Där kan\r\ninte minskningen sägas vara kraftig, även om några\r\nhar gett upp. De osande dieselaggregaten är dyra i\r\ndrift, ger ojämn ström och måste ofta repareras.\r\nTransporten av drivmedel är besvärlig, särskilt där\r\nplogen slutat gå sedan anslaget till enskilda vägar\r\nhalverats.</pre><pre>En liten men säker inkomstkälla har för några\r\nvarit att rapportera in vädret till SMHI, men det sköts\r\nnu automatiskt. För Hosjöbottens sameby i Jämtland\r\nhar problemet för ett par år sedan lösts genom ett eget\r\nminikraftverk i en å.</pre><pre>Minskningen är störst i södra Sverige med hjälp av\r\ntidigare beviljade statsbidrag. Det rör sig mest om\r\nfastigheter i Värmland och i Sydkrafts distribu-\r\ntionsområde. Att tio fastigheter i Kronobergs län inte\r\nvill ha elektricitet skall inte vara ett hinder för andra\r\natt få det.</pre><pre>Statsrådet ger en historik, och det stämmer att\r\nstatsmakterna från 1940 till 1990 gett ett samlat stöd\r\npå 135 miljoner kronor, vilket räckt till ca 100 000\r\nfastigheter, men sedan avbröts satsningen helt 1990.</pre><pre>De som saknar el är ett tåligt släkte, och få svens-\r\nkar vet om att det i dessa datatider finns 143 fastighe-\r\nter som inte ens har elektrisk ström. I medierna är det\r\nen katastrof när södra Sverige blir strömlöst en korta-\r\nre tid, men här bor ofta flera generationer på samma\r\nfastighet i åratal.</pre><pre>Speciellt länsstyrelsen i Jämtland med f.d. lands-\r\nhövding Sven Heurgren har skrivit yttranden och\r\nbrev. Brevet, som är daterat den 30 maj 1994, ledde\r\ninte till den begärda dialogen med den borgerliga\r\nregeringen, och med anledning av just det brevet\r\ntillsatte vår regering den nya utvärderingen.</pre><pre>I brevet skriver Heurgren: \"Bosättningarna ligger\r\ninvid eller helt nära stora vattenmagasin där elkraft\r\nproduceras. Det framstår som ytterst orättvist och rent\r\nav cyniskt att de människor som mest drabbas av de\r\nnegativa verkningarna av kraftverksutbyggnaderna\r\ninte har möjlighet att få del av det som produceras.\r\nJämtlands läns andel av vattenkraftsproduktionen\r\nuppgår till inemot 20 procent av landets samlade\r\nproduktion.\"</pre><pre>Tyvärr har inkomsterna inte stannat där kraften\r\nproduceras, och vi som motionerade om att bara nå-\r\ngon procent av vinsten skulle tillfalla de kraftproduce-\r\nrande länen fick aldrig något gehör. I så fall skulle\r\npengar ha funnits.</pre><pre>Det är inte ekonomiskt försvarbart att dra el till de\r\nfastigheter vi talar om, säger statsrådet. Då vill jag\r\ncitera vad Tore Peterson på NUTEK skrev efter besö-\r\nket i Östersund den 12 december 1995, alltså strax\r\nföre jul: \"NUTEK har tillstyrkt Länsstyrelsens förslag\r\nom fortsatt statligt stöd. Elektrifieringsfrågan borde\r\nses i ett vidare perspektiv där hänsyn tas till lands-\r\nbygdens utveckling med turism, näringsliv, fjällrädd-\r\nning m.m.\"</pre><pre>Även försvaret anser det viktigt att hela Sverige\r\nlever. Bara Kalls delkommun är lika stor som Ble-\r\nkinge, och där bor knappt 700 personer.</pre><pre>Fru talman! Nu har vi chansen att visa de mot-\r\nsträviga norrlänningarna att något gott kan komma\r\nfrån EU. Jag tänker då på bidragen från mål 5b-\r\nfonden. Hur bedömer statsrådet den möjligheten, och\r\när staten beredd att bidra? En förutsättning för EU-\r\nbidrag är ju att Sverige ställer upp med minst lika stor\r\ndel som EU-stödet.</pre><pre>Anf.  11  Statsrådet JÖRGEN\r\nANDERSSON (s)</pre><pre>Fru talman! Först vill jag säga att jag inte har någ-\r\nra andra uppfattningar än Sigrid Bolkéus i fråga om\r\natt det här är oerhört viktigt. Jag har förståelse för de\r\nmänniskor som befinner sig i den här situationen. Jag\r\nbara hänvisade till vad näringsutskottet vid den tid-\r\npunkten gav uttryck för, nämligen att man inte ansåg\r\ndet meningsfullt att tillsätta ytterligare medel.</pre><pre>Men jag har ingenting emot att vi tar upp frågan\r\npå nytt i den kontinuerliga dialog som regeringen har\r\nmed utskottet.</pre><pre>Sedan har vi frågan om EU. Det finns ju länsvisa\r\ngrupper som har tillsatts för att besluta om stöd från\r\nEU:s strukturfondsprogram. Dessa grupper fattar även\r\nbeslut om stöd till enskilda projekt. Syftet med de-\r\ncentraliseringen är ju att arbetet skall ske med starkt\r\nlokalt och regionalt inflytande och i demokratiskt\r\nförankrade former. De länsvisa beslutsgrupperna\r\nbestår ju av företrädare för kommunerna, landstingen,\r\nlänsstyrelserna och länsarbetsnämnderna. Regeringen\r\nhar förordnat ledamöterna och utsett ordförande i\r\ngrupperna.</pre><pre>Om detta som Sigrid Bolkéus tar upp bedöms som\r\nen viktig fråga i respektive län är det mycket viktigt\r\natt man försöker påverka länsgrupperna att fatta beslut\r\nom stöd ur de här fonderna så att de kommer just de\r\noelektrifierade fastigheterna till del. Den möjligheten\r\nfinns. Men jag tycker att man då skall ha dialogen\r\nmed de länsgrupper där beslutanderätten ligger.</pre><pre>Anf.  12  SIGRID BOLKÉUS (s)</pre><pre>Fru talman! Det är som statsrådet säger. Det pågår\r\nen febril verksamhet för att hjälpa människor som\r\nsaknar elström. Det var Kommunförbundet som kom\r\npå tanken med EU-bidrag. Vid förhandlingarna fick ju\r\nSverige gehör för ett omfattande stödprogram för\r\nsvensk landsbygd. NUTEK och Svenska Kommun-\r\nförbundet har undersökt möjligheten till EU-stöd till\r\nnäringsverksamhet som kan utvecklas med el. De\r\nsamarbetar, som statsrådet sade, med flera län.</pre><pre>Jag vet att kommunerna Kinda, Älvdalen och Åre\r\növerväger att söka statligt stöd till EU-\r\nelektrifieringen. Nu efter avregleringen är även kraft-\r\nbolagen med. Flera kraftbolag har också ansökt.</pre><pre>Men frågan är ju om staten är beredd att vara med,\r\neller om man säger att det är för dyrt. Det skall ju vara\r\nså att staten ställer upp med en del. Vi vet ju att\r\nkommuner och landsting har dåligt med pengar. Sta-\r\nten har också dåligt med pengar. Men många bäckar\r\nblir ju en stor å.</pre><pre>Statsrådet säger att han har en dialog med utskot-\r\ntet. Kan statsrådet tänka sig att ha en dialog med dem\r\nsom har bett om det, nämligen Jämtland m.fl.? Det är\r\nju bättre att träffas öga mot öga än att brevväxla,\r\nspeciellt eftersom de inte har fått något svar.</pre><pre>Anf.  13  Statsrådet JÖRGEN\r\nANDERSSON (s)</pre><pre>Fru talman! Jag är beredd att ha en dialog med alla\r\nsom har något att tillföra i den här frågan. Jag tycker\r\natt det är angeläget att i första hand ha den dialogen\r\nmed utskottet som ändå har haft den här uppfattningen\r\ni sitt betänkande.</pre><pre>Anledningen till att vi gav NUTEK uppdraget att\r\ngöra den förnyade inventeringen var just en fram-\r\nställning från Länsstyrelsen i Jämtlands län. Den\r\neffekten hade faktiskt framställan. Vi bad NUTEK\r\ntitta på vad som hade hänt sedan 1990 för att få ett\r\nunderlag för att fortsätta dialogen.</pre><pre>Anf.  14  SIGRID BOLKÉUS (s)</pre><pre>Fru talman! Jag är tacksam för beskedet att stats-\r\nrådet är beredd att ha en dialog inte bara med utskottet\r\ni den här restelektrifieringsfrågan.</pre><pre>Jag förstår också att man inte ville bygga på en ut-\r\nredning från 1990 när man kom i regeringsställning\r\nhösten 1994. Jag förstår att det måste göras en ny\r\ninventering. Men samtidigt vill man ju att invente-\r\nringen skall leda till något. Det var väl också mening-\r\nen.</pre><pre>Jag ser fram emot att något händer i den här frå-\r\ngan. När jag har pratat med folk uppe i Jämtland ver-\r\nkar den allmänna meningen vara att det känns hopp-\r\nlöst. De säger att både den borgerliga och den social-\r\ndemokratiska regeringen har skjutit problemen ifrån\r\nsig. Men efter det här svaret från statsrådet Jörgen\r\nAndersson ser jag hoppfullt på frågan. Jag tackar för\r\ndet.</pre><pre>Överläggningen var härmed avslutad.</pre><pre>4 §  Bordläggning</pre><pre>Anmäldes och bordlades</pre><pre>Förslag</pre><pre>1995/96:RR7 Riksdagens revisorers förslag angående\r\nden statliga personalpolitiken</pre><pre>5 §  Anmälan om interpellationer</pre><pre>Anmäldes att följande interpellationer framställts</pre><pre>den 24 januari</pre><pre>1995/96:56 av Olle Lindström (m) till finansministern</pre><pre>Bärplockning och momsen</pre><pre>1995/96:57 av Kia Andreasson (mp) till kommunika-\r\ntionsministern Göteborgsöverenskommelsen</pre><pre>1995/96:58 av Olle Lindström (m) till näringsminis-\r\ntern</pre><pre>Biomassa för drivmedelsframställning</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 30 januari.</pre><pre>6 §  Anmälan om frågor</pre><pre>Anmäldes att följande frågor framställts</pre><pre>den 24 januari</pre><pre>1995/96:238 av Dan Ericsson (kds) till jordbruksmi-\r\nnistern</pre><pre>Radon i dricksvatten</pre><pre>1995/96:239 av Sivert Carlsson (c) till kommunika-\r\ntionsministern</pre><pre>Enskilda vägnätet</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 30 januari.</pre><pre>7 §  Kammaren åtskildes kl. 12.46.</pre><pre></pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}