{"dokumentstatus":{"dokument":{"hangar_id":"2349011","dok_id":"GK09101","rm":"1996/97","beteckning":"101","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"101","slutnummer":"0","datum":"1997-05-13 00:00:00","systemdatum":"2005-10-27 13:14:41","publicerad":"1997-05-13 00:00:00","titel":"Riksdagens snabbprotokoll 1996/97:101 Tisdagen den 13 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{F663E598-C9F8-46E6-B12A-82A2DD0B9679}","dokument_url_text":"http://data.riksdagen.se/dokument/GK09101/text","dokument_url_html":"http://data.riksdagen.se/dokument/GK09101","dokumentstatus_url_xml":"http://data.riksdagen.se/dokumentstatus/GK09101","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:101</div>\r\n<div class=\"sidhuvud_datum\">Tisdagen den 13 maj</div>\r\n<div class=\"sidhuvud_klockslag\">Kl. 15.00 - 15.53</div>\r\n<hr class=\"sidhuvud_linje\">\r\n<pre>18.00 - 18.42</pre><pre>Det justerade protokollet beräknas utkomma om 3 veckor</pre><pre>\r\n------------------------------------------------------------------</pre><pre>1 §  Justering av protokoll</pre><pre>Justerades protokollet för den 7 maj.</pre><pre>2 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1996/97:282</pre><pre>Till riksdagen\r\nInterpellation 1996/97:282 av Bo Könberg (fp)\r\nom finansiell samordning mellan sjukförsäkringen och\r\nhälso- och sjukvården.\r\nInterpellationen kommer att besvaras måndagen\r\nden 26 maj 1997.\r\nSkälet till dröjsmålet är arbetsanhopning.\r\nStockholm den 25 april 1997\r\nMaj-Inger Klingvall</pre><pre>Interpellation 1996/97:285</pre><pre>Till riksdagen\r\nInterpellation 1996/97:285 av Elisa Abascal Reyes\r\n(mp) om avvisning av personer med anknytning till\r\nmilitant organisation.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är utlandsresor.\r\nStockholm den 29 april 1997\r\nPierre Schori</pre><pre>Interpellation 1996/97:280</pre><pre>Till riksdagen\r\nInterpellation 1996/97:280 av Lennart Daléus om\r\nskydd av gammelskog.\r\nInterpellationen kommer att besvaras tisdagen den\r\n27 maj 1997.\r\nSkälet till dröjsmålet är utlandsresa.\r\nStockholm den 28 april 1997\r\nAnna Lindh</pre><pre>Interpellation 1996/97:287</pre><pre>Till riksdagen\r\nInterpellation 1996/97:287 av Lennart Daléus (c)\r\nom radioaktivt metallskrot.\r\nInterpellationen kommer att besvaras tisdagen den\r\n27 maj 1997.\r\nSkälet till dröjsmålet är utlandsresa.\r\nStockholm den 29 april 1997\r\nAnna Lindh</pre><pre>Interpellation 1996/97:283</pre><pre>Till riksdagen\r\nInterpellation 1996/97:283 av Bengt Hurtig (v)\r\nom svenska språket i EU.\r\nInterpellationen kommer att besvaras tisdagen den\r\n27 maj 1997.\r\nSkälet till dröjsmålet är utlandsresor.\r\nStockholm den 5 maj 1997\r\nLena Hjelm-Wallén</pre><pre>Interpellation 1996/97:284</pre><pre>Till riksdagen\r\nInterpellation 1996/97:284 av Håkan Holmberg\r\n(fp) om dödsstraff.\r\nInterpellationen kommer att besvaras tisdagen den\r\n27 maj 1997.\r\nSkälet till dröjsmålet är utlandsresor.\r\nStockholm den 5 maj 1997\r\nLena Hjelm-Wallén</pre><pre>Interpellation 1996/97:288, 291 och 298</pre><pre>Till riksdagen\r\nInterpellation 1996/97:288 av Marie Granlund om\r\nvarvsstöd.\r\nInterpellation 1996/97:291 av Eva Björne om den\r\nelintensiva industrin.\r\nInterpellation 1996/97:298 av Yvonne Ruwaida\r\nom effektivare energianvändning.\r\nInterpellationerna kommer att besvaras måndagen\r\nden 2 juni 1997.\r\nSkälet till dröjsmålet är arbetsanhopning\r\nStockholm den 6 maj 1997\r\nNäringsministern\r\nEnligt uppdrag\r\nC H Fallenius\r\nExpeditionschef</pre><pre>Interpellation 1996/97:279</pre><pre>Till riksdagen\r\nInterpellation 1996/97:279 av Sigge Godin (fp)\r\nom underhållsstöd.\r\nInterpellationen kommer att besvaras tisdagen den\r\n27 maj 1997.\r\nSkälet till dröjsmålet är arbetsanhopning.\r\nStockholm den 7 maj 1997\r\nMaj-Inger Klingvall</pre><pre>Interpellation 1996/97:290</pre><pre>Till riksdagen\r\nInterpellation 1996/97:290 av Christina Pettersson\r\n(s) om en levande skärgård.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är arbetsanhopning.\r\nStockholm den 6 maj 1997\r\nInes Uusmann</pre><pre>Interpellation 1996/97:295</pre><pre>Till riksdagen\r\nInterpellation 1996/97:295 av Göthe Knutson (s)\r\nom olyckor i sjöfarten.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är arbetsanhopning.\r\nStockholm den 6 maj 1997\r\nInes Uusmann</pre><pre>Interpellation 1996/97:300</pre><pre>Till riksdagen\r\nInterpellation 1996/97:300 av Marietta de Pour-\r\nbaix-Lundin (m) om bostadstillägg för handikappade.\r\nInterpellationen kommer att besvaras måndagen\r\nden 26 maj 1997.\r\nSkälet till dröjsmålet är arbetsanhopning.\r\nStockholm den 7 maj 1997\r\nMaj-Inger Klingvall</pre><pre>3 §  Svar på interpellation 1996/97:261 om tra-\r\nfiksituationen i Umeå</pre><pre>Anf.  1  Kommunikationsminister INES\r\nUUSMANN (s):\r\nFru talman! Karin Israelsson har frågat mig om jag\r\när beredd att ändra på beslutet rörande förändrad\r\nsträckning av E 12 och E 4 i Umeå med hänsyn till de\r\nmiljöpåfrestningar de nya vägdragningarna skulle\r\ninnebära.\r\nDen nuvarande nationella väghållningsplanen,\r\nsom avser perioden 1994-2003, innehåller beslut om\r\nutbyggnad av väg E 12 Holmsund-Umbukta med\r\ntotalt 510 miljoner kronor. Utbyggnaden under perio-\r\nden avser i sin helhet förbifart Umeå. För väg E 4\r\nSundsvall-Haparanda finns beslut om utbyggnad med\r\ntotalt 2 100 miljoner kronor. Av dessa medel finns\r\ninga avsatta för åtgärder i Umeå.\r\nRegeringen lämnade den 4 december 1996 en\r\nproposition om infrastrukturinriktning för framtida\r\ntransporter till riksdagen. Denna inriktning föreslogs\r\nligga till grund för trafikverkens infrastrukturplaner\r\nför perioden 1998-2007. Beträffande investeringar i\r\nnationella stamvägar föreslog regeringen i propositio-\r\nnen bl.a. att varje del av det nationella stamvägnätet\r\nbör byggas ut i den takt och ges den geometriska\r\nstandard som är motiverad av trafikförhållandena på\r\nrespektive del.\r\nNär det gäller infrastrukturens intrångs- och barri-\r\näreffekter föreslog regeringen bl.a. att nya transpor-\r\ntanläggningar bör lokaliseras så att de fungerar i\r\nsamklang med sin omgivning och utformas med hän-\r\nsyn till regionala och lokala natur- och kulturvärden.\r\nRiksdagen beslutade den 20 mars 1997 att anta\r\npropositionen och har därmed fattat beslut om bl.a.\r\nekonomisk ram och inriktning för den nya nationella\r\nväghållningsplanen.\r\nRegeringen har därefter beslutat om direktiv till\r\nVägverket angående upprättande av långsiktiga planer\r\nför transportinfrastrukturen. När det gäller konsek-\r\nvenser för markanvänding och bebyggelse anges\r\nsärskilt i direktivet att den långsiktiga planeringen av\r\nnya transportanläggningar bör ske med hänsyn till\r\nmark- och vattenområdens egenskaper och värden\r\nsamt till bebyggelsestruktur och boendemiljö. Ingrepp\r\ni natur- och kulturvärden samt påverkan på ekosystem\r\noch landskap bör särskilt beaktas.\r\nVägverket skall sedan inom given ekonomisk ram\r\noch enligt riksdagens inriktning pröva vilka projekt\r\nsom skall komma till stånd under perioden 1998-\r\n2007 och upprätta förslag till nationell väghållnings-\r\nplan. I detta sammanhang får de planerade vägprojek-\r\nten i Umeå prövas på nytt och ställas mot andra ange-\r\nlägna behov i stamvägnätet. Väghållningsplanen\r\nkommer att underställas regeringens prövning och jag\r\nönskar inte föregripa denna planeringsprocess.</pre><pre>Anf.  2  KARIN ISRAELSSON (c):\r\nFru talman! Jag ber att få tacka kommunika-\r\ntionsministern för svaret på min fråga.\r\nJag är väl medveten om att det förslag till beslut\r\nsom riksdagen har antagit rörande framtida inriktning\r\npå trafikplanering av transporter också har det här\r\ninnehållet. Som jag säger i min interpellation orsakar\r\nvägfrågor och brobyggen ofta en stark politisk debatt.\r\nDetta gäller inte minst Umeå. Även av interpellations-\r\nsvaret framgår att alla ekonomiska medel för E 12\r\nunder den kommande tioårsperioden kommer att tas i\r\nanspråk för utbyggnad runt Umeå.\r\nE 12 är en starkt trafikerad väg som förbinder\r\nVästerbottens kustland och södra Lapplands inland\r\nmed den norska kusten vid Mo i Rana. Det kommer\r\nalltså inte några andra ekonomiska tillskott för den\r\nlånga delen. Vägen är en tät trafikerad väg för turister,\r\nför tunga transporter och för nyttotrafik. Det är åtskil-\r\nliga mil som kunde underlättas om vägstandarden kan\r\nbibehållas. Det är inte så märkligt att det uppstår en\r\nstor oro när prioriteringarna ser ut som de nu gör och\r\nstora geografiska områden lämnas utan stöd.\r\nI en miljöanalys av den planerade utbyggnaden av\r\nE 12 runt Umeå finner man stora problem. Det hand-\r\nlar om drygt 19 000 bilar som varje dygn skall färdas\r\nlängs den nya vägen. Den kommer att bryta igenom\r\nSveriges största sammanhållna slätt norr om Uppsala.\r\nMed detta försämras förutsättningarna för ett framtida\r\njordbruk på denna bördiga mark.\r\nMen inte bara det, naturmiljön försämras, land-\r\nskapsbilden förändras, friluftslivet fråntas givna möj-\r\nligheter och skogsbruket påverkas. Sådana saker som\r\ngrusresurser, geologi, bullereffekter och luftförore-\r\nningar påverkas i en negativ riktning. Denna slätt har\r\nett högt bevarandevärde när det gäller naturmiljö,\r\nmed en jordbruksmark som klassas som områdestyp\r\nA, dvs. högsta möjliga betyg. Här skall alltså en 13 m\r\nbred motorväg byggas - med tillfartsleder.\r\nTill de problem som hittills nämnts kan adderas\r\nden påverkan som sker av de påfartsvägar som plane-\r\nras i denna ombyggnad. Ett känsligt friluftsområde,\r\nPrästtjärn, kommer att få betydligt högre bullernivåer.\r\nCa 7 000 bilar kommer att passera dagligen. Bullerni-\r\nvån blir runt 61 decibel, medan riktvärde för frilufts-\r\nområden ligger på 40.\r\nBrobygget vid Baggböle kommer att ge mycket\r\nnegativa effekter på skogsområdet mellan åkern och\r\nälvsidan på norra sidan. Träningsbanan för joggning\r\noch skidåkning vid travbanan och Röbäcksliden\r\nkommer att slås sönder. Ja, det finns åtskilligt mer att\r\nberätta om vad man i en miljöanalys kommit fram till\r\nnär Vägverket presenterat sina byggnadsplaner.\r\nDet skall därför bli mycket intressant att följa om\r\nregeringens förslag och riksdagens beslut rörande\r\nintrångs- och barriäreffekter kommer att beaktas i ett\r\narbete som redan hunnit så långt i planeringen. Att\r\nvägbygget skall lokaliseras så att det fungerar i sam-\r\nklang med sin omgivning och att det dessutom skall\r\nutformas med hänsyn till regionala och lokala natur-\r\noch kulturvärden känns också bra.\r\nNu återstår det bara handling. Det som kommer att\r\ngälla inom kort borde i rimlighetens namn redan nu\r\nkunna beaktas när man gör en bedömning av detta\r\nvägbygge.\r\nKommunikationsministern framhåller att det skall\r\nomprövas, och det är ett positivt besked. Jag förutsät-\r\nter då att kommunikationsministern också följer den\r\nhär frågan i skenet av de skrivningar som nu är gjorda\r\noch att Vägverket också lever upp till regeringens och\r\nriksdagens krav. Nu måste man visa i handling att det\r\ninte bara är tomma ord av fromma förhoppningar utan\r\npraktisk handling i form av värn om mark- och vat-\r\ntenområden, natur- och kulturvärden samt påverkan\r\nav ekosystem och landskap som direktiven till Väg-\r\nverket handlar om. Jag förutsätter att kommunika-\r\ntionsministerns svar här i dag är en förstärkning av\r\ndessa direktiv.</pre><pre>Anf.  3  ULLA LÖFGREN (m):\r\nFru talman! Jag har egentligen ingenting att erinra\r\nmot statsrådets svar. Formellt sett stämmer även det\r\nsom ministern säger om att Umeåprojektet skall prö-\r\nvas i nästa nationella vägplan. Men i verkligheten är\r\ndet så att Umeåprojektet genom det beslut som Väg-\r\nverket fattade förra året räknas som ett pågående\r\nprojekt. Därmed är det för Vägverket en ren formali-\r\ntet att lägga in det i vägplanen för 1998-2007. Det\r\ntycker jag att statsrådet skall tala om för Karin Isra-\r\nelsson, för att inte inge falska förhoppningar om att\r\nVägverket gör nya prioriteringar.\r\nSedan återstår förstås regeringens prövning. Där\r\nkanske ministern vill hålla öppet för att regeringen\r\nefter kohandeln med Centern skall kunna gå emot sin\r\nexpertmyndighet, precis som i fallen med I 20 och\r\nRiksskatteverkets regionkontor.\r\nTill Karin Israelsson vill jag säga att medlen till\r\nUmeåprojektet i den förra vägplanen var öronmärkta\r\ntill det projektet. Är det så att Vägverket eller rege-\r\nringen gör andra prioriteringar är det ytterst osanno-\r\nlikt att pengarna hamnar på någon annan del av\r\nE 12:an, även om jag tycker att det också är angelä-\r\nget. Pengarna kommer i så fall att hamna på något\r\nannat projekt med hög lönsamhet någon annanstans i\r\nSverige, och sannolikheten för att det skall vara i\r\nStockholmsregionen eller någon annan storstadsregi-\r\non är mycket stor.</pre><pre>Anf.  4  Kommunikationsminister INES\r\nUUSMANN (s):\r\nFru talman! När man bygger järnvägar eller vägar\r\nblir det ingrepp i naturmiljön eller i kulturmiljön.\r\nDetta leder ofta till lokala debatter. Tyvärr kommer\r\ndessa debatter oftast inte i gång förrän det är väl sent.\r\nDet är nästan när man ser grävmaskinen stå på ängen\r\nsom man börjar diskutera. Så har det varit, och så\r\nkommer det förmodligen också att bli i framtiden.\r\nMen det är naturligtvis viktigt att vi som fattar beslut\r\ncentralt om principer och riktlinjer också för ut dessa\r\nprinciper och riktlinjer till de instanser och människor\r\nsom de faktiskt berör.\r\nJag tycker också att det är oerhört viktigt att vi\r\nsom sitter i Stockholm och fattar övergripande beslut\r\nlyssnar både på lokala opinioner och också på de\r\nkommuner som har erfarenhet vad det gäller detalj-\r\nplaneläggning och vad det gäller att komma fram till\r\nden rimligaste lösningen. Vi ställer krav på effektiva\r\ntransporter; det är det oerhört lätt att göra i Stock-\r\nholm. Men sedan skall det genomföras, och då är det\r\nofta den enskilda kommunfullmäktigeförsamlingen\r\nsom får ta fighten.\r\nNär det gäller fallet Umeå vet jag att det har varit\r\nen lång kommunal diskussion om detta. Jag är inte så\r\nförmäten att jag vill sätta mig till doms över två väs-\r\nterbottenbor som har olika åsikter i den här frågan.\r\nJag vet att debatten har förts i fullmäktige i Umeå,\r\noch jag vet att den förs i hela länet. Jag vet också att\r\nVägverket, med de signaler man får från riksdag och\r\nregering såsom jag har beskrivit här, är mycket lyhört\r\nför vad som sägs i kommunen. För egen del har jag\r\nalltså stor respekt för den expert- och sektorsmyndig-\r\nhet som vi har i Vägverket, och jag vet också att Väg-\r\nverket lyssnar på och för en dialog med de berörda -\r\nsärskilt med Umeå kommun i det här fallet.</pre><pre>Anf.  5  KARIN ISRAELSSON (c):\r\nFru talman! Det är bra, som kommunikationsmi-\r\nnistern säger, att man också lyssnar på de lokala poli-\r\ntikernas åsikter. Nu har ju de skilda uppfattningar\r\näven här, och jag kanske företräder en minoritet, men\r\nde människor som kommer att beröras av det här\r\nprojektet och som bor i området har i ungefär hundra\r\nyttranden till Vägverket haft synpunkter på den här\r\ndragningen. Frånsett politikerna finns det alltså även\r\nandra som har synpunkter, och det bör också Vägver-\r\nket ta hänsyn till. Det hoppas jag att verket också gör\r\ni det här fallet.\r\nDet går naturligtvis inte att bygga nya vägar utan\r\natt man rör någon jordplätt. Det är helt riktigt. Men\r\nman borde ha kunnat tänka litet vidare i de här sam-\r\nmanhangen och inte dra så pass mycket tung trafik\r\ngenom Umeå som det här innebär. I stället kunde man\r\nha dragit den utanför innerstadskärnan för att avlasta\r\ndenna, och man kunde ha varit litet vidare i sina tan-\r\nkegångar och i sin planering.\r\nDet känns rätt uppgivet när Ulla Löfgren säger att\r\nom vi inte tar emot pengarna på det här viset kommer\r\nde inte att komma Västerbotten till del utan försvinner\r\nnågon annanstans. Detta vågar jag inte ha någon abso-\r\nlut uppfattning om. Men har vi ett behov av annan\r\nupprustning - man kan använda pengarna även i om-\r\nrådet runt omkring Umeå för att få en bättre trafikmil-\r\njö - borde även det kunna vägas in ett framtida beslut\r\nnär det gäller de ekonomiska resurserna till det här\r\nområdet.\r\nJag tycker inte man skall böja sig för tanken att\r\nstorskaliga projekt i storstadsområden är det enda\r\nsom gäller, utan här måste även andra synpunkter\r\nkunna tas fram. Jag tycker att det visar på en uppgi-\r\nvenhet hos Ulla Löfgren när hon inte tror på möjlighe-\r\nten att ändå kunna få en bra trafiksituation, även om\r\nman inte genomför detta gigantiska bygge som ju tar\r\nanslagen under en tioårsperiod för hela den här\r\nvägsträckan. Jag tycker att vi borde kunna vara eniga\r\nom att dessa pengar skulle kunna finnas kvar men att\r\nman också gör en väg som är möjlig att försvara uti-\r\nfrån alla de här synpunkterna.\r\nMin förhoppning är att Vägverket tar till sig det\r\nsom har sagts i riksdagen, att man försöker göra det\r\nbästa möjliga av den här situationen och att man kan\r\ntänka sig litet mera småskalighet i ett förändrat vägnät\r\nrunt Umeå och när det gäller E 12:an.</pre><pre>Anf.  6  ULLA LÖFGREN (m):\r\nFru talman! Tack, statsrådet! Jag tycker det låter\r\nbra att statsrådet har förtroende för sin sektorsmyn-\r\ndighet i det här fallet.\r\nJag har ju varit med sedan det här projektet börja-\r\nde på 80-talet, och det är faktiskt så att två tredjedelar\r\nav fullmäktige är fullkomligt eniga. Det finns nog\r\ninget projekt som har processats så länge. Och det har\r\nju inte processats färdigt än - det återkommer så\r\nsmåningom till regeringen i form av överklaganden av\r\ndetaljplaner, och då får regeringen säga sitt i den\r\nfrågan. Det är ju en del av den demokratiska proces-\r\nsen.\r\nTill Karin Israelsson vill jag säga att jag inte är\r\nuppgiven. Jag relaterar bara till fakta. Jag tycker att vi\r\nskall strida för att få pengar även till vägar som enligt\r\nde samhällsekonomiska kalkyler som görs i dag inte\r\när lönsamma att lägga pengar på. Vi måste lägga även\r\nandra kriterier då vi beslutar om vägbyggen. Men det\r\nbeslut som är fattat om E 12:an är ett objekt, och det\r\nsom gjordes vid det förra trafikpolitiska beslutet om\r\nväginvesteringarna fram till 1998 var en objektslista.\r\nDet är inte hela E 4:an och vad som helst på E 4:an\r\nsom skall byggas ut, utan det är vissa objekt. På sam-\r\nma sätt är det på E 12:an ett enda objekt som finns\r\nmed på objektslistan. Försvinner det från objektslistan\r\när det något annat angeläget projekt någonstans som\r\nstår i kö, och mig veterligt är det inte något objekt på\r\nE 12:an. Men det tycker jag att vi skall strida för\r\ntillsammans - att vi får pengar även till upprustning\r\nav resten av E 12:an.</pre><pre>Anf.  7  Kommunikationsminister INES\r\nUUSMANN (s):\r\nFru talman! Jag vill inte gå in och diskutera de-\r\ntaljplaner i detta projekt. Det har jag inte rätt att göra.\r\nMen jag vill kommentera att den här typen av projekt\r\ngrundar sig på samhällsekonomiska analyser. Det är\r\ndet som är grunden. Sedan kan man lägga till regio-\r\nnalpolitiska skäl. Man kan och skall också lägga till\r\ntrafiksäkerhetspolitiska skäl och miljöpolitiska skäl.\r\nMen man skall veta att det är samhällsekonomin och\r\ntransportekonomin som ligger i botten.\r\nJu längre tid det tar innan man kommer i gång\r\nmed den här typen av byggen, desto svårare är det att\r\nhitta någon riktig enighet om hur sträckningarna skall\r\nse ut. Man hittar alltid argument för varför det inte går\r\npå ett visst ställe. Men det är mycket svårare att hitta\r\nargument för en alternativ sträckning som håller.\r\nDetta gäller generellt, och det är inte något som är\r\nspeciellt för Umeå, utan det är på samma sätt över\r\nhela landet. Det är naturligt att det är på det sättet.\r\nVi har ett antal projekt runt om i landet som Väg-\r\nverket nu arbetar med. Inte minst av arbetsmark-\r\nnadsskäl är det naturligtvis viktigt att vi använder\r\npengarna så bra och så fort som möjligt. Då är det\r\nnaturligtvis så att när man är enig om något finns det\r\nstörre chanser att man kan komma i gång med dessa\r\nobjekt. Vi föreslog i vårpropositionen några sådana\r\nprojekt som var färdiga.\r\nDet är viktigt att vi faktiskt också får i gång hju-\r\nlen, dvs. får i gång jobben. Därför måste Vägverket,\r\nnär projekten är färdiga, överväga var det är bäst att\r\nanvända pengarna just då.</pre><pre>Anf.  8  KARIN ISRAELSSON (c):\r\nFru talman! Jag har också stor förståelse för att det\r\ntar sin tid och har sina sidor att också finna\r\nvägsträckningar och att ju längre tid en process pågår,\r\ndesto mer komplicerad blir den. Men jag tycker också\r\natt vi i riksdagen i många år har talat om hänsyn till\r\nnatur och miljö, att vi skall skydda åkermark och att\r\nvi skall visa stor hänsyn när vi gör förändringar. Att\r\ndetta har så låg prioritet när det kommer till kritan är\r\nkanske inte helt förvånande, men det är litet förun-\r\nderligt att man sällan tar detta på samma allvar som\r\nsamhällsekonomin. Inom samhällsekonomin räknar\r\nman inte med förluster i ekonomiska termer när man\r\nförlorar naturvärden, utan man ser på helt andra un-\r\nderlag när man ser på möjligheterna att få någon sorts\r\nekonomisk vinst när man förstör stora naturområden.\r\nJag kan förstå att projektet med Höga kusten snart\r\när slutfört och att det där finns en lång rad människor\r\nsom kräver arbetsinsatser. Men jag tycker att det är\r\nfel att man då koncentrerar sig på ett sådant objekt\r\nsom nu är aktuellt runt Umeå. I stället skulle man\r\nsprida det ut över länet där det finns väldigt många\r\nvägprojekt, inte av denna storleksordning men som\r\ndock skulle kunna ge dessa arbetstillfällen inom Väs-\r\nterbottens län.\r\nMin förhoppning är att Vägverket också skall ha\r\nläst detta om miljön och hänsynen till omgivningen\r\noch att detta skall leda till att man tänker om i denna\r\nplanering.</pre><pre>Anf.  9  Kommunikationsminister INES\r\nUUSMANN (s):\r\nFru talman! Avslutningsvis är jag alldeles överty-\r\ngad om att Vägverket lyssnar mycket noga på de\r\nbeslut som fattas i riksdagen och de instruktioner som\r\nregeringen utfärdar på grund av riksdagsbeslut. I fråga\r\nom detta känner jag mig alldeles trygg.</pre><pre>Överläggningen var härmed avslutad.</pre><pre>4 §  Svar på interpellation 1996/97:264 om taxi-\r\nverksamheten</pre><pre>Anf.  10  Kommunikationsminister INES\r\nUUSMANN (s):\r\nFru talman! Sylvia Lindgren har frågat mig vilka\r\nåtgärder jag ämnar vidta för att den enskilde konsu-\r\nmenten inte skall drabbas av oseriös taxiverksamhet.\r\nAvregleringen av taxiverksamheten den 1 juli\r\n1990 innebar bl.a. ett slopande av den obligatoriska\r\nanslutningen till beställningscentraler. Vidare slopa-\r\ndes behovsprövning av tillstånd, indelning i trafikom-\r\nråden och kommenderingsplaner. En av staten fast-\r\nställd maximitaxa skulle inte heller finnas. Samtidigt\r\nskärptes kraven vad gäller prövningen av de till-\r\nståndssökandes lämplighet och den uppföljande kon-\r\ntrollen av lämpligheten. För ett par år sedan infördes\r\nockså krav på en särskild taxiförarlegitimation som ett\r\nled i arbetet med att komma till rätta med missförhål-\r\nlanden inom taxinäringen.\r\nDen av staten fastställda maximitaxan ersattes\r\nmed regler innebärande en skyldighet för taxiåkare att\r\nlåta passageraren före färden få kännedom om vilken\r\ntaxa som tillämpas. Dessa regler har ytterligare\r\nskärpts under det gångna året genom att den som har\r\ntillstånd till taxitrafik på ett tydligt sätt skall ange den\r\ntaxa som han tillämpar. Vägverket, och i vissa fall\r\nlänsstyrelsen, utfärdar föreskrifter om prisinformatio-\r\nnens utformning.\r\nI juni 1996 lade Yrkestrafikutredningen fram sitt\r\nbetänkande Ny yrkestrafiklagstiftning (SOU 1996:93).\r\nUtredningen, som sett över hela yrkestrafiklagstift-\r\nningen, presenterade ett flertal förslag till regelför-\r\nändringar, bl.a. för taxitrafik.\r\nUtredningen föreslog bl.a. att bestämmelsen om\r\nprisinformation kompletteras med ett krav på att taxan\r\nskall vara så beskaffad att kunden skall kunna upp-\r\nskatta priset för transporten på ett enkelt sätt.\r\nUtredningen föreslog också ökade kapitalkrav för\r\nden som har trafiktillstånd, förändringar av taxame-\r\nterbestämmelserna, åtgärder som skall underlätta för\r\nmyndigheterna att utöva tillsyn etc.\r\nI Regeringskansliet utarbetas för närvarande en\r\nproposition på grundval av utredningens betänkande.\r\nPropositionen kommer att läggas fram för riksdagen\r\nsenare i år. I propositionen presenteras bl.a. flera\r\nåtgärder som regeringen anser effektivt bör motverka\r\nden oseriösa taxiverksamheten.</pre><pre>Anf.  11  SYLVIA LINDGREN (s):\r\nFru talman! Tack, kommunikationsministern, för\r\nsvaret. Det är bra om vi får en proposition som pre-\r\nsenterar flera åtgärder för att motverka den oseriösa\r\ntaxiverksamheten. Det ser jag fram emot, eftersom det\r\ni dag är en verksamhet inom taxinäringen som man\r\nmåste vidta åtgärder mot.\r\nVad jag tycker om den avreglering av taxiverk-\r\nsamheten som skedde 1990 vet Ines Uusmann mycket\r\nväl, och därför behöver jag inte orda om det här och\r\nnu. Men låt mig i stället belysa detta ur en annan\r\nsynvinkel.\r\nEn fungerande marknadsekonomi kännetecknas av\r\nen effektiv prisbildning. Priset är marknadens signal\r\nom en varas eller en tjänsts attraktionsvärde. Priset\r\nstår i direkt förhållande till utbud och efterfrågan. En\r\nvara eller en tjänst som det finns ett överflöd av tap-\r\npar alltid i pris oavsett kvalitet. Men en effektiv\r\nprisbildning, dvs. spegelbilden av den fungerande\r\nmarknaden, förutsätter naturligtvis att de olika pro-\r\ndukterna eller tjänsterna kan identifieras av kunden.\r\nHur förhåller det sig då inom taxinäringen? Jo, för\r\natt den enskilda kunden på ett rationellt sätt skall\r\nkunna välja mellan konkurrerande taxiföretag förut-\r\nsätter detta att företagen, i detta fall bilarna, klart\r\nframträder som urskiljningsbara och klart identifier-\r\nbara. Men så är taxinäringen långt ifrån i dag. Taxi-\r\nnäringen ses i dag som ett relativt enhälligt begrepp.\r\nDet har utnyttjats, och det utnyttjas. Risken för att en\r\noch samma kund skall återkomma är mycket liten.\r\nService och pris blir då underordnade faktorer. Det\r\nfinns inget goodwillvärde att vårda. Ja, det finns helt\r\nenkelt inget skäl att bygga upp ett goodwillvärde.\r\nJag tycker att det förslag som vi har diskuterat\r\nmycket och som har framlagts i motioner osv. om att\r\ntaxibilarna skall tillhöra en beställningscentral - det\r\nbehöver inte vara en, utan det kan vara flera - är, inte\r\nminst i storstäderna, ett sätt att komma till rätta med\r\ndetta problem. Det kan också göra att man identifierar\r\nbilarna.\r\nSjälv tog jag häromdagen taxi från Cityterminalen.\r\nDet stod Taxi Stockholm på den, så jag tänkte att den\r\nkan jag ta. Men jag kunde inte se någon logotyp. I\r\nstället stod det bara Taxi Stockholm. Jag gick därför\r\nfram till en bil som hade logotyp och frågade: Är det\r\ndär Taxi Stockholm? Nej, blev svaret, det är en sådan\r\ndär som bara har en sådan skylt.\r\nJag är från den här staden och är alltså inte turist.\r\nÄndå kan jag inte urskilja de olika bilarna, eftersom\r\ndet ändras dag för dag. Det är bra att detta ses över,\r\nmen jag tycker att beställningscentralerna är en viktig\r\ndel för att komma till rätta med dessa saker. Det här\r\nhar jag tagit upp både i den här interpellationen och i\r\nmotioner, så Ines Uusmann, se till att vi får beställ-\r\nningscentraler! Det gäller ju att komma till rätta med\r\ntaxieländet, inte minst i storstäderna.</pre><pre>Anf.  12  ELISA ABASCAL REYES (mp):\r\nFru talman! Jag har tidigare skrivit en interpella-\r\ntion till näringsminister Anders Sundström om taxi-\r\nverksamheten, men med en litet annorlunda inriktning\r\nän den som finns här. Jag tog nämligen fasta på den\r\nvardag som gäller för många förare och som kan vara\r\nganska komplicerad genom att det är en överetable-\r\nring på marknaden. Det skapar förstås en ganska\r\nsmärtsam konkurrenssituation för dem som finns inom\r\nbranschen.\r\nMed anledning av Sylvia Lindgrens interpellation\r\nvill jag ta tillfället i akt och säga att jag tror att kon-\r\nsumentens problem är mycket nära förknippade med\r\nnäringsidkarens problem. Så länge villkoren inom\r\nbranschen är väldigt hårda kommer det att uppstå\r\noseriös verksamhet. Jag anknyter här till det som\r\nnäringsminister Anders Sundström sade om att taxib-\r\nranschen är en kontantbransch som kanske har de\r\nproblem som många kontantbranscher har. Jag vill\r\nockså peka på att det inte bara är yrkestrafiklagstift-\r\nningen som behöver ses över. Hela branschen behöver\r\nses över. Då är kanske förslaget om beställningscent-\r\nraler intressant.\r\nNu har regeringen ganska kraftfullt aviserat att\r\nman inte stöder någon form av återreglering inom\r\ntaxibranschen. Men kan man tänka sig någon form av\r\nomreglering som är sådan att hänsyn tas även till\r\ntaxiförarnas situation vad gäller t.ex. överetablering\r\noch möjligheter att ta ansvar för vad det faktiskt kos-\r\ntar, i form av arbetsgivaravgifter o.d., att bedriva\r\nsådan här verksamhet.\r\nMin konkreta fråga är alltså: Kommer den här\r\npropositionen - jag förstår att ministern inte kan före-\r\ngripa dess innehåll - också att ta fasta på helhetssynen\r\nhär, för näringsidkarens förutsättningar är ju tätt\r\nkopplade till konsumentens intressen?</pre><pre>Anf.  13  Kommunikationsminister INES\r\nUUSMANN (s):\r\nFru talman! Utan att föregripa propositionen kan\r\njag säga att vi kommer att försöka att ta ett slags hel-\r\nhetsgrepp. Det gäller då hela den del av näringen som\r\ntaxibranschen hör till. Det är alldeles rätt som Elisa\r\nAbascal Reyes säger, nämligen att konsumenternas\r\nproblem i hög grad är kopplade till de problem som\r\nde har som kör bilarna. De har gemensamt att de\r\nbefinner sig i en utsatt situation. Det är klart att det\r\ninte är rimligt att man skall behöva köra 250 timmar i\r\nmånaden för att kunna försörja sig. Jag hörde härom-\r\ndagen att någon var tvungen att göra det. Det var dock\r\ninte i Stockholm.\r\nJag har också, precis som Sylvia Lindgren påpe-\r\nkade, sett att man försöker göra företagen så lika som\r\nmöjligt. Självklart finns det en tanke bakom det. Det\r\nfinns ju några företag som, utan att säkra garantier\r\nkanske kan lämnas, av de flesta anses som mer seriö-\r\nsa. Då gäller det att likna dem så mycket som möjligt.\r\nEtt förslag i Yrkestrafikutredningen handlar om att\r\nlänsstyrelsen skall kunna utfärda regionala/lokala\r\nföreskrifter om hur taxifordon skall märkas; detta för\r\natt kunden lätt skall kunna konstatera vilket företag\r\ntaxibilen tillhör. Däremot har utredningen inte velat\r\ngå så långt som till ett förslag om återinförande av en\r\nobligatorisk anslutning till en beställningscentral. Den\r\ndelen har egentligen inte beretts i form av en utred-\r\nning.\r\nJag tycker ändå att det ligger väldigt mycket i\r\ndetta med ett antal beställningscentraler, men natur-\r\nligtvis skall vi inte återgå till situationen: Taxi, var\r\ngod dröj. Jag har ibland svårt att se några möjligheter\r\natt lösa de här problemen om det inte finns beställ-\r\nningscentraler.\r\nI Regeringskansliet arbetar vi med de här frågor-\r\nna. I dag kan jag inte ge något exakt löfte, men jag\r\ntycker att det ligger väldigt mycket i det som både\r\nSylvia Lindgren och Elisa Abascal Reyes för fram om\r\nkrav på trygghet för kunden och också för den enskil-\r\nde föraren.</pre><pre>Anf.  14  SYLVIA LINDGREN (s):\r\nFru talman! För mig är det viktigt att slå vakt om\r\nden seriösa verksamheten och komma bort från den\r\noseriösa taxiverksamhet som, tyvärr, har brett ut sig\r\noch som fortsätter att göra det. Kommunikationsmi-\r\nnistern säger i sitt interpellationssvar att ett led i arbe-\r\ntet med att komma till rätta med missförhållanden\r\ninom taxinäringen var införandet av en taxiförarlegi-\r\ntimation. Jag ser det som ett led. Nu gäller det att gå\r\nvidare.\r\nEn fördel med en modell för beställningscentraler\r\när att centralerna själva både kan och måste ha en\r\ninternkontroll. I och med att det då finns ett goodwill-\r\nvärde att vårda kommer fusk och oegentligheter gen-\r\ntemot kunder, anställda och samhälle att beivras i\r\nhuvudsak inom beställningscentralernas ramar. Cent-\r\nralerna har då möjligheter att ta mycket av den kon-\r\ntroll som i dag belastar polis och länsstyrelse. Samhäl-\r\nlet kan också avlastas stora kostnader just för över-\r\nvakning och kontroll. Trafiken blir effektivare. Fusket\r\nminskar. Lönsamheten ökar. Branschens anseende,\r\nsom för mig kanske är allra viktigast, blir äntligen\r\nåterställt. Att inte kunna känna sig trygg när man åker\r\ntaxi tycker jag är en oerhört stor samhällsmiss.\r\nDet som diskuterats mycket i utredningar och som\r\nnu föreligger är förslag om licensavgifter för att säkra\r\nstatens inkomster. Det är också ett sätt att beivra den\r\nekonomiska brottsligheten. Också där har jag en väd-\r\njan till kommunikationsministern om att hon ser till\r\natt en licensavgift kan införas inom taxiverksamheten.\r\nMen den skall hamna på ett belopp som motsvarar\r\nförväntningarna och som inte blir för lågt i samman-\r\nhanget. Återigen: Det handlar om att slå vakt om den\r\nseriösa taxiverksamheten.</pre><pre>Anf.  15  ELISA ABASCAL REYES (mp):\r\nFru talman! Det finns inte särskilt mycket att till-\r\nlägga, särskilt inte efter det som kommunikationsmi-\r\nnistern här uttryckt. Jag tycker att det låter positivt att\r\nman kommer att titta närmare på förarnas vardag.\r\nMed anledning av det som Sylvia Lindgren gav\r\nuttryck för skulle jag vilja säga att det nog är väldigt\r\nnegativt att från myndighetens sida ha inställningen\r\natt man jagar \"fuskisarna\", att man på något sätt\r\nsvartmålar en del av branschen och inte ser att det\r\nhandlar om människor som har en tuff ekonomisk\r\nvardag att leva med.\r\nLänsstyrelsen har arbetat väldigt mycket med den\r\nekonomiska brottsligheten inom taxibranschen. Man\r\njagar dem som begår brott utan att hjälpa dem som\r\nkanske inte alls vill begå brott, men som lever i en så\r\npass tuff ekonomisk verklighet att de inte klarar verk-\r\nsamheten på ett seriöst sätt. Det är snarare den senare\r\ngruppen som man skall hjälpa. Jag tycker att myndig-\r\nhetens roll i en sådan situation är att stötta branschen\r\npå ett positivt sätt, inte att jaga och bestraffa.</pre><pre>Anf.  16  Kommunikationsminister INES\r\nUUSMANN (s):\r\nFru talman! Jag tror att vi kan slå fast att det är ett\r\nvitalt samhällsintresse att ha en seriös taxiverksamhet,\r\nför den är en viktig del av kollektivtrafiken. Vi måste\r\nnog också vara medvetna om att flera åtgärder är\r\nnödvändiga. Vi har diskuterat beställningscentraler.\r\nMen det finns en mängd saker som måste göras för att\r\ndet skall gå att komma till rätta med problemen, vilket\r\nvi hoppades skulle vara möjligt med de litet mindre\r\nsteg som tagits i olika omgångar efter avregleringen.\r\nJag tror att tiden är inne för att ta något radikalare\r\ngrepp.\r\nDet behöver vara en rättvis konkurrens, och en\r\nrättvis konkurrens innefattar både att man jagar s.k.\r\nfuskisar och att man ger korrekta möjligheter för dem\r\nsom är seriösa.\r\nJag avslutar den här debatten med en förhoppning\r\nom att vi skall fortsätta att lösa de här problemen\r\ngemensamt när vi får propositionen längre fram i vår.</pre><pre>Överläggningen var härmed avslutad.</pre><pre>5 §  Svar på interpellation 1996/97:286 om\r\nsvensk åkerinäring</pre><pre>Anf.  17  Kommunikationsminister INES\r\nUUSMANN (s):\r\nFru talman! Sten Andersson har frågat mig vilka\r\nåtgärder jag är beredd att vidta för att jämställa\r\nsvenska åkeriföretags konkurrensmöjligheter med\r\nutländska företags.\r\nGenom olika beslut under senare år har EU sökt\r\nfrämja en fri konkurrens mellan åkeriföretag i med-\r\nlemsstaterna. Jag vill framhålla att det är viktigt att\r\ndenna konkurrens sker på lika villkor, inte minst med\r\ntanke på att cabotaget inom godstrafiken släpps helt\r\nfritt inom EU den 1 juli 1998.\r\nDen nuvarande svenska trafikpolitiken bygger på\r\ntankar om ett utvecklat kostnadsansvar för alla trafik-\r\ngrenar. Jag vill emellertid i detta sammanhang fram-\r\nhålla att det enligt min uppfattning inte är möjligt att i\r\nframtiden påföra konkurrensutsatta svenska åkeriföre-\r\ntag fordonsskatt som ligger på en sådan nivå att den\r\nväsentligt överstiger nivån i konkurrentländerna.\r\nSten Andersson nämner, förutom det höga diesel-\r\npriset i Sverige, också att svenska åkare får betala då\r\nde kör utomlands, medan utländska åkare slipper\r\ndetta då de kör i Sverige. Det är riktigt att svenska\r\nåkare får betala s.k. vägavgifter när de kör t.ex. på\r\nmotorvägarna i Tyskland och i Danmark. Jag vill\r\nemellertid som svar till Sten Andersson nämna att\r\nregeringen ämnar föreslå att vägavgifter införs i Sve-\r\nrige för godsfordon eller fordonskombinationer med\r\nen totalvikt över 12 ton. Detta sker efter en dialog\r\nmed den svenska åkeribranschen.\r\nArbetet för att ansluta Sverige till det s.k. eurovin-\r\njettsystemet pågår. En realistisk bedömning är att\r\nefter riksdagens beslut kan avgifter införas i Sverige\r\nvid årsskiftet 1997/1998. Inriktningen av det kom-\r\nmande regeringsförslaget är att avgifter skall tas ut för\r\nutländska fordon som trafikerar vissa delar av det\r\nsvenska vägnätet. Svenska åkare, som kommer att\r\nbetala för nyttjandet av hela det allmänna vägnätet,\r\nföreslås bli kompenserade genom en sänkning av\r\nfordonsskatten. Jag menar därför att svenska transpor-\r\ntörer genom det förslag om införande av vägavgifter\r\nsom regeringen ämnar lägga fram kan ges konkur-\r\nrensvillkor som är mer likvärdiga de som åkare från\r\nandra länder har.\r\nSom Sten Andersson också nämner behöver ut-\r\nländska fordon som färdas på svenska vägar inte\r\nnödvändigtvis tanka diesel i Sverige. Vägavgifterna\r\nkan därför ses som ett steg i riktning mot lika kost-\r\nnadsansvar för svenska och utländska transportörer.</pre><pre>Anf.  18  STEN ANDERSSON (m):\r\nFru talman! Tack vare mina kontakter med olika\r\nföreträdare för åkeribranschen har jag blivit ombedd\r\natt ta upp det här problemet i riksdagen med statsrådet\r\nUusmann. I dag vet vi att ett antal åkeriföretag har\r\nflaggat ut sina bilar och även sin personal. Fler är\r\ntyvärr på gång. Det beror på att konkurrensvillkoren\r\ninte är jämlika. I det här fallet kan vi inte skylla på\r\nEU, som vi brukar göra. Det här beror till stor del på\r\ninhemska skatter och skattesatser.\r\nDe svenska åkare som t.ex. kör in i Tyskland\r\nmåste betala en avgift. Tyskar som kommer till Sveri-\r\nge betalar ingen avgift. Tidigare fick man tanka die-\r\nseln i Sverige, men i dag, när man har tankar som\r\nrymmer 2 000-3 000 liter, gör man inte det. Även de\r\nsociala kostnaderna är högre i Sverige än i andra EU-\r\nländer. Skillnaden i lön är däremot försumbar.\r\nJag har noterat att statsrådet har uppmärksammat\r\nproblemet och föreslår att man skall införa en avgift\r\nför utländska åkare som kommer till Sverige. Det är,\r\nsom statsrådet säger, ett steg i en viss riktning, men\r\nenligt företrädare för åkeribranschen är det ett för litet\r\nsteg. Man bedömer att den här åtgärden, som jag som\r\nenskild i och för sig ser som positiv, inte räcker till.\r\nDet måste mer till.\r\nMan kan i dag ganska lätt räkna ut hur mycket det\r\nkostar att köra 10 mil med en tysk, en dansk eller en\r\nsvensk långtradare. Det är faktiskt ganska stora skill-\r\nnader, till svenskarnas nackdel. Därför skulle jag vilja\r\nfråga statsrådet: Om det skulle visa sig, som man\r\nsäger från åkerinäringens sida, att det här förslaget\r\ninte räcker till, utan att svenska åkeriföretag även\r\nframöver kommer att utsättas för en, jag skall inte\r\nsäga illojal, men mycket svår konkurrens, vilka åtgär-\r\nder är statsrådet beredd att föreslå fortsättningsvis?\r\nJag har blivit informerad om att händer det ingen-\r\nting utöver det som statsrådet föreslår, kommer ut-\r\nflaggningen att fortsätta. Man kommer också att fort-\r\nsätta att skriva sina chaufförer i utlandet. Detta är\r\nförödande för svensk åkerinäring. I och med att vi är\r\nmed i EU borde vi kunna konkurrera på lika villkor.\r\nSvenska företag skall inte behöva bli utkonkurrerade\r\ndärför att de är belagda med avgifter som inte drabbar\r\nderas konkurrenter.</pre><pre>Anf.  19  Kommunikationsminister INES\r\nUUSMANN (s):\r\nFru talman! År 1995 infördes i fem av EU:s med-\r\nlemsländer det s.k. eurovinjettsystemet. Samtidigt\r\nsom vi blev medlemmar har vi börjat förhandla om att\r\ningå i det systemet. Det har kanske tagit något längre\r\ntid än en del företrädare för åkeribranschen hade\r\nräknat med. Men det kan man knappast skylla på\r\nsvenska byråkrater eller på den svenska näringen. Det\r\nhar snarare varit en del komplikationer när det gäller\r\nde andra eurovinjettländerna.\r\nNu räknar vi med att vi skall lösa de byråkratiska\r\nproblemen. Det här systemet kommer att bli konkur-\r\nrensneutralt för svenska åkare när de kör i Sverige.\r\nDet kommer att innebära att utländska åkare får betala\r\nnär de kör på de stora gränsöverskridande stråken,\r\nsom är viktiga för exporten.\r\nDet sägs att detta inte skulle räcka till. Jag är säker\r\npå att det finns de som anser att det vore bättre om\r\nallting var billigare och enklare. Men när vi nu jämför\r\nt.ex. dieselpriser och punktskatter finner vi att de inte\r\nalls är exceptionellt höga i vårt land. Vi ligger på\r\nfjärde plats bland medlemsländerna. Vi håller oss\r\nalltså på den halva som ligger ganska bra till. Jag\r\ntycker att vi skall göra det också, därför att transport-\r\nkostnaderna är något högre i vårt land än de är i vissa\r\nandra länder, beroende på att vi har så pass långa\r\navstånd.</pre><pre>Anf.  20  STEN ANDERSSON (m):\r\nFru talman! Jag tycker att det första steget man tar\r\när bra. Men statsrådet säger själv om dieselpriserna\r\natt vi inte är allra sämst i Europa. I och med att vi har\r\nvåra långa transportavstånd slår varje tioöring eller\r\ntjugofemöring per liter dieselolja kraftigare på ett\r\nåkeri som finns längre norrut och som skall konkurre-\r\nra på den europeiska marknaden.\r\nMen, som jag sade tidigare, gäller det inte bara att\r\nvi ser till att belägga utländska åkerier med en vä-\r\ngavgift. Jag kan bara referera till åkeribranschen. Det\r\nkan vara så att de har fel, men jag misstänker att de är\r\nså väl insatta i den här frågan att de faktiskt har or-\r\ndentligt på fötterna när de argumenterar som de gör.\r\nDärför är den fråga som jag ställde i mitt förra inlägg\r\nän mer aktuell. Om det visar sig att utflaggningen\r\nfortsätter, att en fortsatt dålig konkurrensförmåga för\r\nsvenska åkeriföretag cementeras, vilka åtgärder kan\r\nstatsrådet då tänka sig att vidta? Kan hon tänka sig att\r\nvidta några åtgärder över huvud taget?</pre><pre>Anf.  21  Kommunikationsminister INES\r\nUUSMANN (s):\r\nFru talman! Jag måste säga att jag inte riktigt kän-\r\nner igen detta att åkeribranschen skulle redovisa väl-\r\ndigt stora problem. Vi har från departementets sida\r\ntäta kontakter och en mycket bra dialog med den här\r\nbranschen, och jag känner faktiskt inte igen den be-\r\nskrivningen.\r\nVåra långa avstånd och vårt geografiska läge, som\r\ngör att transportkostnaderna är av större betydelse för\r\noss än för vissa av våra konkurrentländer, hänger ju\r\ninte ihop med frågan om utflaggning eller inte ut-\r\nflaggning. Vilket företag som än kör i Sverige -\r\nTysklandsbaserat eller Sverigebaserat - har ju samma\r\navstånd och samma avståndshandikapp. Den delen har\r\nalltså ingen betydelse.\r\nVi arbetar tillsammans i EU för att harmonisera\r\nvillkoren i transportbranschen. Andra delar av trans-\r\nportområdet kan vara ganska knepiga, men när det\r\ngäller just landtransporterna tycker jag nog att vi har\r\nen rätt hyfsad framförhållning vad gäller harmonise-\r\nringsarbetet.</pre><pre>Anf.  22  STEN ANDERSSON (m):\r\nFru talman! Nu är det så att man i åkeribranschen\r\nsäkert kommer att läsa detta debattprotokoll med\r\nintresse. Jag som lekman kan då säga att jag kan tänka\r\nmig att man har vissa invändningar att göra. Har man\r\nett åkeri som är beläget i t.ex. Sundsvall och trafikerar\r\nEuropa så är man handikappad av att betala ett högre\r\ndieselpris för de första hundra milen. Det är ju helt\r\nuppenbart.\r\nMen det som statsrådet nu kommer att föreslå är\r\nett steg i rätt riktning, och ingen blir gladare än jag\r\noch åkeribranschen om det visar sig att det statsrådet\r\nhär har informerat riksdagen om är en åtgärd som\r\ninnebär att svenska åkerier återfår sin konkurrensför-\r\nmåga. Nu tror de inte själva att det är så, och det är\r\nden information som jag har fått. Om statsrådet har\r\nfått någon annan information kan vi ju se om något år\r\nvem som blev korrekt informerad. Det är ändå tack-\r\nsamt att statsrådet är medveten om problemet.\r\nTill sist, fru talman, blev ju detta med utflaggning\r\naktualiserat i rätt stora TV-program för några måna-\r\nder sedan, då man visade företag som redan hade\r\nflaggat ut och företag som hade planer på att flagga\r\nut. Det får inte vara så att svenska särbestämmelser\r\nskall försämra möjligheten för svenska åkerier att\r\nkonkurrera på någorlunda lika villkor.</pre><pre>Överläggningen var härmed avslutad.\r\nAjournering</pre><pre>Anf.  23  TALMANNEN:\r\nNästa interpellation från Siw Wittgren-Ahl som\r\nskall besvaras av kulturminister Marita Ulvskog har\r\nföranlett ett stort antal ledamöter att anmäla sig till\r\nden debatten. Eftersom det inte är möjligt att hinna\r\nfärdigt den till kl. 16.30 när vi behöver bryta för\r\ngruppmötena så har jag bestämt att vi får ajournera\r\nsammanträdet för att kunna genomföra debatten i sin\r\nhelhet utan avbrott. Kammarens sammanträde ajour-\r\nneras således till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>6 §  Svar på interpellation 1996/97:276 om jäm-\r\nställdhetslagstiftningen och Svenska kyrkan</pre><pre>Anf.  24  Kulturminister MARITA\r\nULVSKOG (s):\r\nFru talman! Siw Wittgren-Ahl har frågat om jag\r\nhar för avsikt att verka för att både arbetsmarknadsla-\r\ngar och jämställdhetslagar följs inom Svenska kyrkan.\r\nBakgrunden till frågan är att kontraktsprosten\r\nChristina Odenberg, Åkersberga, har kommit i första\r\nförslagsrummet i det nyligen förrättade biskopsvalet i\r\nLunds stift. Detta har framkallat en reaktion från\r\nmotståndare till kvinnliga präster, inte minst från\r\ngruppen Svenska kyrkans fria synod.\r\nJag kan lämna ett mycket kort och bestämt svar på\r\nden ställda frågan: Naturligtvis vill jag verka för att\r\nallmän arbetsrättslig lagstiftning, bl.a. jämställdhets-\r\nlagen (1991:433), följs inom Svenska kyrkan.\r\nReglerna om jämställdhet mellan kvinnor och män\r\ngäller fullt ut inom Svenska kyrkan. Det gäller dis-\r\nkrimineringsförbuden men också reglerna om aktiva\r\njämställdhetsåtgärder, bl.a. skyldigheten att upprätta\r\njämställdhetsplan. Jämställdhetsombudsmannen\r\n(JämO) granskar fortlöpande dessa planer.\r\nGranskningen från JämO tycker jag är särskilt\r\nvärdefull i nuvarande läge då det finns en oro på sina\r\nhåll att jämställdhetsarbetet inom Svenska kyrkan kan\r\nförsvåras i framtiden. Självfallet kommer jämtälld-\r\nhetslagen att gälla i kyrkan även efter det att relatio-\r\nnerna med staten fr.o.m. år 2000 har ändrats.\r\nHärutöver vill jag gärna anföra följande.\r\nFrågan om kvinnors behörighet att vara präster i\r\nSvenska kyrkan har varit aktuell under större delen av\r\n1900-talet. Fr.o.m. den 1 januari 1959 är både män\r\noch kvinnor lika behöriga i detta hänseende. Antalet\r\nkvinnliga präster uppgår numera enligt senast till-\r\ngängliga statistik till nära 1 100. Det motsvarar om-\r\nkring 28 % av det totala antalet präster på ca 3 900\r\n(exklusive pensionärerna). Fördelningen av kvinnop-\r\nrästerna mellan de olika stiften är ganska ojämn - det\r\nstörsta antalet finns inom Stockholms och Lunds stift.\r\nSedan många år är kvinnorna fast etablerade som\r\npräster i Svenska kyrkan - de blir allt flera, och de har\r\nstöd av kyrkans ledning.\r\n1994 års kyrkomöte har slagit fast att det är fören-\r\nligt med Svenska kyrkans bekännelse att ha en ord-\r\nning där både kvinnor och män vigs till präster. Vida-\r\nre har kyrkomötet entydigt slagit fast att det är oför-\r\nenligt med Svenska kyrkans bekännelse att underkän-\r\nna giltigheten i en prästs vigning och sakramentsför-\r\nvaltning på grund av prästens kön. Slutligen har kyr-\r\nkomötet uttalat att endast de personer som bejakar\r\ngiltigheten i såväl kvinnors som mäns vigning och\r\nsakramentsförvaltning bör få prästvigas i Svenska\r\nkyrkan.\r\nDen stora kyrkliga majoriteten - det gäller här bå-\r\nde lekfolk och vigda - stöder i dag de kvinnliga präs-\r\nterna. På de flesta håll inom kyrkan finns det en läng-\r\ntan efter och stora förväntningar på den första kvinn-\r\nliga biskopen.\r\nNu har en kvinna inte bara hamnat på valbar plats\r\ni ett biskopsval utan dessutom kommit på första plat-\r\nsen. Jag har många gånger givit uttryck för min upp-\r\nfattning att regeringen bör utse kvinnliga biskopar i\r\nSvenska kyrkan. Nu föreligger för första gången de\r\nformella förutsättningarna för att en sådan utnämning\r\nskall kunna aktualiseras.</pre><pre>Anf.  25  SIW WITTGREN-AHL (s):\r\nFru talman! Jag vill börja med att tacka för svaret\r\npå min interpellation. För många år sedan när min nu\r\n20-åriga son var sju år ropade han då han tittade på\r\nTV: Mamma, mamma, skynda, kom, det är en farbror\r\ni TV:n som säger att tanter inte kan bli präster. Han\r\nkan inte vara som han skall.\r\nJag blev glad över min sons reaktion. Helt upprik-\r\ntigt förstod inte sonen vad farbrorn i TV:n menade.\r\nJag tänkte: Äntligen går jämställdheten med genera-\r\ntioner framåt. Rätten för män och kvinnor att välja\r\nyrke skall äntligen bli en självklarhet. Men sonen har\r\nblivit äldre, och även jag och har tvingats inse att det\r\nsom är en självklarhet för mig bara är klart för mig.\r\nDetta besannades när jag en morgon slog på TV:n och\r\nhörde en s.k. kvinnoprästmotståndare uttala att om\r\nman utsåg en kvinnlig biskop i Lunds stift skulle\r\nkvinnoprästmotståndare inte betrakta den kvinnliga\r\nbiskopen som andlig ledare. Ej heller skulle de be-\r\ntrakta prästerna som hon vigde som riktiga präster.\r\nInslaget kom flera gånger på nyheterna, vilket gjorde\r\natt jag insåg att jag hade hört rätt redan från början.\r\nDet som upprörde mig mest var hotet: Om ni gör\r\nså kommer vi att göra så här. Detta är bakgrunden till\r\nmin interpellation. Jag tvivlar inte på kulturministerns\r\nengagemang för jämställdhetsfrågorna inom Svenska\r\nkyrkan, och jag är övertygad om att ministern avser\r\natt följa jämställdhetsutvecklingen inom Svenska\r\nkyrkan.\r\nMina frågor till ministern är: Förstår ministern\r\nmin och andras upprördhet avseende de deklarationer\r\nsom har gjorts av dessa kvinnoprästmotståndare?\r\nAnser ministern att det uttalande som kvinnopräst-\r\nmotståndare gör är förenligt med jämställdhetslagen?</pre><pre>Anf.  26  CARINA HÄGG (s):\r\nFru talman! Interpellanten! I fetstil såg jag nyligen\r\nen rubrik i min lokaltidning Värnamo Nyheter: En\r\nkvinna kan aldrig bli en andlig ledare. Den som utta-\r\nlade sig var Mattias Fjellander från Jönköpings läns\r\nfria synod. Artikeln är en lokal uppföljning av det\r\nfaktum att inte alla delade glädjen över att det äntli-\r\ngen ljusnade för möjligheten att få den första kvinnli-\r\nga biskopen. Enligt synoden kan en kvinna aldrig bli\r\nen andlig ledare, bara administratör. En annan med-\r\nlem är den tidigare dekanatsordföranden Christer\r\nFjordevik, även en tung kd-politiker och ordförande i\r\nBarn- och utbildningsnämnden. Att dekananhängare\r\nockså är politiker och innehar viktiga poster utanför\r\nkyrkan understryker ytterligare hur viktigt det är att\r\nbiskopsdebatten även lett till denna interpellationsde-\r\nbatt, även om jag är övertygad om att statsrådet Ulv-\r\nskog gör vad hon kan.\r\nDet finns all anledning att fråga: Var finns kd i\r\nden här debatten? Var står kd i den här frågan? Vad\r\nsäger kd om t.ex. den mobbning som sker mot kvinn-\r\nliga präster? Här handlar det verkligen om etik och\r\nmoral.\r\nChristina Odenberg är moderat, men ändå skrev s-\r\nkvinnor hemma generöst och systerligt kravet på en\r\nkvinnlig biskop på sin förstamajplakat. Det är ytterli-\r\ngare ett exempel på hur kvinnor stöttar varandra över\r\npartigränserna i dag. En sak som varit bra med den\r\nhär debatten är att dekanens medlemmar som legat\r\nlågt utåt motvilligt nu tvingats ut i ljuset, och där vill\r\nde inte vara. Jag tycker att det är bra att strålkastarna\r\nriktas mot dem.\r\nFru talman! Vill man skildra kvinnokampen och\r\nkvinnoförtrycket inom kristenheten hamnar man långt\r\ntillbaka i tideräkningen. För mig börjar det redan med\r\nLilith, en stolt självständig kvinna men som i Bibeln\r\nbara nämns förbigående i Jesaja, kapitel 34, vers 14.\r\nLilith finns i rabbinsk tradition och nämns t.ex. i Die\r\nSagen der Juden och i Goethes Faust. Men vem har\r\nhört om Lilith i en predikan under kvällsandakten\r\neller i konfirmationsundervisningen? Inte jag i alla\r\nfall.\r\nLilith var Adams första, förtalade och av teologer-\r\nna förträngda hustru. Myterna om Lilith är flera, och\r\nen av de berättelser som jag har funnit lyder: Adam\r\noch Lilith skapades på samma gång, rygg mot rygg\r\nsom tvillingar och sprungna ur jorden - ingen revben-\r\nsvariant här inte! Själv tycker jag att berättelsen om\r\nLilith är både spännande och fascinerande.\r\nFrågan man ställer sig är: Var hade kyrkan stått i\r\ndag om man i stället för krav på att lyda och foga sig\r\nhade lyft fram att vi kvinnor sedan tidernas begynnel-\r\nse på jorden ställt krav på jämställdhet? Om så inte\r\nhade varit fallet, hur hade berättelsen om Adam och\r\nLilith annars kunnat uppstå så tydligt att den fortfa-\r\nrande kan skymtas i dagens bibel?\r\nHär har kvinnoförtrycket i stället åkt snålskjuts på\r\nskapelseberättelsen. Det är dags att lyfta fram Lilith,\r\nsom kanske påminner mer om dagens kvinnobild och\r\nsom också tydliggör vilken lång tradition det finns för\r\natt använda teologin till att försöka legitimera både\r\nden egna personliga kvinnosynen och kvinnoför-\r\ntrycket i en vidare bemärkelse.\r\nI Apokryferna möter vi också mycket grymhet och\r\nvåld i en patriarkal värld. Men vi möter också starka\r\nkvinnor som redan där vittnade om sin tro.\r\nI Nya testamentet återfinns Maria som födde och\r\nfostrade Jesus. Och det var till Marta som Jesus sade:\r\n\"Jag är uppståndelsen och livet. Den som tror på mig\r\nskall leva om han än dör.\" Det var ett budskap som\r\nhon i sin tur fick föra vidare till sin syster Maria.\r\nI Betania tog Martas syster Maria ett skålpund\r\nsmörjelse av dyrbar, äkta nardus och smorde den på\r\nJesu fötter med sitt hår. Som så ofta ifrågasattes en\r\nkvinnlig gärning av en man. Men Jesus sade: \"Låt\r\nhenne vara. Må hon fullfölja detta för min begrav-\r\nningsdag.\"\r\nJesus sade även till Maria Magdalena: \"Men gå nu\r\ntill mina bröder och säg dem att jag far upp till min\r\nfader och eder fader, till min Gud och eder Gud.\"\r\nMaria Magdalena var den första som vittnade om\r\nJesus och den första som Jesus själv utsåg till sin\r\nbudbärare. Hon var den första prästen, som jag ser\r\ndet.\r\nJag förstår inte dem som bygger sitt motstånd mot\r\nkvinnopräster på en teologisk syn. Det finns inget stöd\r\nför det. Jag vill än en gång rikta mig till ministern och\r\nsäga att det är dags att visa kvinnoprästmotståndarna\r\npå dörren. Det har visat sig att dialogen inte fungerar.</pre><pre>Anf.  27  MARGITTA EDGREN (fp):\r\nFru talman! 1988 diskuterade jag kvinnoprästfrå-\r\ngan i Göteborg med Bo Holmberg, som då var ci-\r\nvilminister. 1995 diskuterade Marita Ulvskog och jag\r\nden frågan. Och nu, 1997, måste vi alltså ta upp frå-\r\ngan igen. Nog är vi väl ganska trötta på att detta ifrå-\r\ngasätts. Vi har haft kvinnopräster i snart 40 år, något\r\nsom kyrkomötet - kyrkans eget styrande organ - har\r\naccepterat och stött, och ändå skall kvinnliga präster\r\nifrågasättas.\r\n1988 sade Bo Holmberg att han tyckte att det var\r\nförnedrande för Svenska kyrkan och för kvinnorna\r\nsamtidigt som det var obegripligt för vanligt folk. Jag\r\ndelar helt Bo Holmbergs uppfattning.\r\nAnledningen till att jag begärde ordet är att jag i\r\ntidningen Dagen läste ett reportage som är skrivet av\r\njournalisten Eskil Fagerström. Artikeln har rubriken\r\nKyrklig splittring efter valet av kvinnlig biskop, och\r\ndär citeras ärkebiskopen K.G. Hammar och också\r\nsynodens främste företrädare Dag Sandahl. De ord\r\nsom Dag Sandahl använder sig av är så främmande\r\noch så fjärran från mina förväntningar på en kyrkans\r\nledare. Jag vill därför att de antecknas till riksdagens\r\nprotokoll.\r\nÄrkebiskopen har alltså uttalat sig litet kritiskt till\r\nSandahls utspel. Då säger Dag Sandahl som enligt\r\njournalisten endast har hån till övers för sin chef är-\r\nkebiskopen: \"Ha, ha, ha, PR-kupp, skrattar han. K.G.\r\nhar alltid varit en översittare och en dålig förlorare.\r\nÄrligt talat så kan han ta sig någonstans - ja, du vet\r\nvar. Han äger inte kyrkan.\" Det är alltså denne man\r\nmed detta sätt att uttrycka sig som nu spelar en första\r\nfiol på vissa tidningars insändarsidor och som refere-\r\nras av journalister.\r\nMen min direkta fråga till ministern är: I en fram-\r\ntid då kyrkan skiljs från staten - och vi har förstått att\r\nsynoden inte ämnar utträda - finns det på något sätt\r\nen möjlighet att koppla stödet via skatteuppbördssys-\r\ntemet till att man också följer svensk lag och svensk\r\nförfattning?</pre><pre>Anf.  28  ELISEBEHT MARKSTRÖM (s):\r\nFru talman! Trots att vi i Sverige under lång tid\r\nhaft kvinnliga präster har det varit en lång väntan på\r\nvår första kvinnliga biskop. När nu en kvinna närmar\r\nsig ämbetet, ja, då väljer - som väntat - kvinnopräst-\r\nmotståndarna att agera.\r\nMed stigande förvåning låter de oss ta del av så-\r\ndana uttalanden som t.ex.:\r\nDe kommer endast att se den kvinnliga biskopen\r\nsom en arbetsgivarens representant, inte som en\r\nandlig ledare, därför att det kan endast en man va-\r\nra.\r\nDe kommer inte att se vare sig kvinnor eller män\r\nsom prästvigts av kvinna som riktigt vigda.\r\nDe funderar på att bilda skuggförsamlingar. De\r\nvill utse och viga en egen biskop.\r\nSådana uttalanden gör förstås att vän av ordning\r\nmåste ställa sig frågan: Är dessa uttalanden, om de\r\nomsätts i praktisk verklighet förenliga med den ord-\r\nning som vi vill ha i Svenska kyrkan?\r\nSom kvinna och ledamot av denna riksdag och\r\nmed den djupaste respekt för alla människors lika\r\nvärde samt som försvarare av demokratin kommer jag\r\n- och säkert många med mig, både kvinnor och män -\r\natt nogsamt följa vad som sker den dag som vår första\r\nkvinnliga biskop har utsetts.\r\nFörr hotade kvinnoprästmotståndare med att den\r\ndag som en kvinnlig biskop utses kommer de att läm-\r\nna Svenska kyrkan. När nu klockan närmar sig hundra\r\noch alla tecken i skyn förutspår att en kvinna inom\r\nkort kan komma att utses låter de oss förstå att de\r\nkommer att stanna men utan att acceptera den ordning\r\nsom råder.\r\nDet är viktigt, inte bara för kyrkan att de regler\r\noch ordningar som vi sätter upp verkligen respekteras\r\noch följs. Annars öppnas dörrarna på vid gavel för\r\negna tolkningar av samhällets regler även i andra\r\nsammanhang.\r\nSom föräldrar fostrar vi våra barn till ett jämställt\r\ntänkande. Vi ålägger skolan att göra detsamma. Vi\r\nförsöker på område efter område att riva de hinder\r\nsom finns för kvinnor att ha samma möjligheter som\r\nmän på livets alla områden. Det synsättet skall själv-\r\nfallet genomsyra också kyrkans verksamhet.\r\nJag tycker att kvinnoprästmotståndarnas agerande\r\nkänns som något av det sista försvaret för ojämställd-\r\nhetens bevarande.\r\nI det fall en kvinna utses till biskop, dvs. samhäl-\r\nlet, tillförsäkra både henne och efterkommande kvin-\r\nnor en just behandling. Skulle den första kvinnan bli\r\nbehandlad på ett odemokratiskt och ojämställt sätt\r\ninom den organisation som hon är satt att verka i kan\r\ndet naturligtvis leda till att också andra duktiga kvin-\r\nnor väljer att avstå från en sådan karriär. Det är inte\r\nen utveckling som någon av oss önskar.\r\nDet är naturligtvis inte förenligt med den ordning\r\nsom vi har inom Svenska kyrkan att några drar i väg\r\noch utser sina egna biskopar eller på annat sätt visar\r\natt de inte följer den ordning som vi har valt att ha.\r\nMed full respekt för rätten att tänka olika måste ett\r\nsådant agerande komma att ske utanför den svenska\r\nkyrkan.\r\nMin fråga till statsrådet blir då: Delar statsrådet\r\nmin åsikt att det finns all anledning att följa utveck-\r\nlingen framöver för att negativ särbehandling av\r\nkvinnor inom biskopsämbetet skall undvikas?</pre><pre>Anf.  29  KARIN ISRAELSSON (c):\r\nFru talman! Jag är glad över att den här debatten\r\nhar tagits upp. Det som är negativt är att det i dag\r\nbara är kvinnor här i kammaren som är engagerade i\r\nden.\r\nJämställdhetsfrågor är viktiga och skall drivas på\r\nalla plan. Vad som skiljer den här frågan från andra\r\njämställdhetsfrågor är att man i synoden, där man i\r\nallra högsta grad är kvinnoprästmotståndare, utnyttjar\r\nden teologiska delen i Bibelns budskap för att försva-\r\nra sitt ställningstagande. Annars upplever också kvin-\r\nnor i många andra yrken att de diskrimineras, men det\r\när inte så uppenbart som i det här fallet. Detta gör\r\nfrågan något svårare att diskutera, eftersom teologi\r\nmånga gånger är en trosfråga. Det kan därför vara\r\nsvårt att pådyvla någon en annan uppfattning.\r\nDet handlar också mycket om en dold diskrimine-\r\nring. Jag har själv venia och har i många år predikat\r\noch skött gudstjänstlivet hemma i min lilla försam-\r\nling. Under vissa omständigheter har jag också utsatts\r\nför denna diskriminering, även om jag inte har möj-\r\nlighet att göra sakramentsförvaltningen. Det är svårt\r\natt peka på, men man ser ganska tydligt att det före-\r\nkommer en diskriminering av kvinnor även i andra\r\ndelar av Svenska kyrkans tjänster.\r\nDet är skönt att vi får en kvinnlig biskop, som kan\r\nbana vägen för att också sätta de här frågorna mer på\r\nsin spets. Om synoden nu väljer att bilda ett eget\r\ntrossamfund inom Svenska kyrkan och utser sina egna\r\nbiskopar och liknande finns det anledning att se till att\r\nderas verksamhet inte finns inom Svenska kyrkans\r\nramar.\r\nI Centerns valpolitiska program inför kyrkofull-\r\nmäktigevalet har vi tagit upp den här frågan, och vi\r\nsäger att det kyrkliga ämbetet är öppet både för kvin-\r\nnor och för män. De ämbetsbärare som inte anser sig\r\nkunna dela kyrkans värderingar när det gäller tro,\r\nlära, bekännelse och ordning, t.ex. i fråga om ämbetet,\r\nmåste pröva huruvida han eller hon även fortsätt-\r\nningsvis kan utöva sitt ämbete i Svenska kyrkan. Det\r\ninnebär att vi från Centerns sida tar klar ståndpunkt i\r\nden här frågan.\r\nNär vi framöver ändrar relationerna mellan staten\r\noch Svenska kyrkan och synoden då inte accepterar\r\nden situation som kyrkomötet har bestämt, dvs. att\r\nbåde kvinnor och män kan utöva ämbetet och göra det\r\nenligt de regler som är fastställda, har man möjlighet\r\natt bilda ett eget trossamfund och behöver inte vara\r\nkvar inom Svenska kyrkan.\r\nVad som gör mig besviken är också att en stor an-\r\ndel kvinnor är verksamma i synoden, dvs. att mot-\r\nståndet inte är enbart manligt. Det gör problemet litet\r\nmera bekymmersamt. Det är inte bara en mans- och\r\nkvinnofråga, utan det är den teologiska biten som gör\r\nsig gällande när kvinnor också anser att man kan\r\ndiskriminera andra kvinnor på en teologisk grund.\r\nDet är svårt när människor i Svenska kyrkan inte\r\nvisar respekt för lagar och regler. Jag tror att det finns\r\nmed i den besvikelse som vi känner när man från\r\nsynodens sida agerar på detta sätt, att man är emot de\r\nregelsystem som i demokratisk anda har fastställts\r\nbåde i kyrkomöte och i riksdag och att man går emot\r\ndemokratiskt fattade beslut. Det känns väldigt svårt\r\natt försvara kristna människors agerande i just de\r\nformerna. Det gör att kritiken blir vassare och hårda-\r\nre.\r\nJag har ingen direkt fråga till kyrkoministern, utan\r\njag vill bara hoppas att det här svaret också skall\r\nbidra till att man får i gång en diskussion, att man kan\r\nhitta ställningstaganden som gör att Christina Oden-\r\nberg, när hon förhoppningsvis snart utnämns, kan ha\r\nen tjänst som biskop i Lund och slipper de stora be-\r\nkymmer som en motståndsgrupp innebär.</pre><pre>Anf.  30  Kulturminister MARITA\r\nULVSKOG (s):\r\nFru talman! Jag tycker att det är en ganska trevlig\r\ndebatt här, även om den manliga representationen är\r\nliten. Jag tror att det finns ett väldigt starkt engage-\r\nmang i den här frågan i denna kammare och natur-\r\nligtvis också i regeringen, och det är verkligen par-\r\ntiöverskridande.\r\nJag kan börja med det Karin Israelsson tog upp\r\nsist. Detta är komplicerat. Synoden uppstod egentli-\r\ngen just därför att den inte godkände den demokratis-\r\nka beslutsprocess som fördes in i Svenska kyrkan. Det\r\nvar egentligen så den började, och sedan har kärnfrå-\r\ngan hela tiden varit detta med de kvinnliga prästerna.\r\nJag är, precis som Karin Israelsson och de allra\r\nflesta av oss, varm anhängare av en folkkyrka. Det\r\nskall finnas en salig blandning av människor där,\r\nmänniskor som väntar på aha-upplevelsen, som alltså\r\ninte upplever sig som troende - i alla fall inte ännu -\r\nlikväl som människor som har \"fel\" åsikter, dvs. avvi-\r\nkande minoritetsuppfattningar. Det är viktigt att vi\r\nslår vakt om den folkkyrkan, särskilt när man går in i\r\nrelationsförändringar, så att vi inte hamnar i något\r\nslags trång medlemskyrka eller sektkyrka, utan där det\r\när högt i tak och låga trösklar.\r\nSamtidigt har jag noterat att K.G. Hammar mycket\r\ntydligt har markerat detta: Om man däremot viger\r\negna präster eller biskopar inom Svenska kyrkans fria\r\nsynod kan jag inte se det på annat sätt än att man\r\nbildar ett eget samfund. Så säger K.G. Hammar i ett\r\npressmeddelande den 17 april.\r\nSom kyrkominister tycker jag att det verkar vara\r\nen mycket rimlig ståndpunkt. Man skall alltså inte\r\nutesluta människor ur en folkkyrka. Det är något oför-\r\nenligt i det. Men samtidigt kan människor själva välja\r\natt utesluta sig. På den statliga sidan har vi jämställd-\r\nhetslagar, men kyrkomötet har ju entydigt slagit fast\r\natt det är oförenligt med Svenska kyrkans bekännelse\r\natt underkänna kvinnor som präster och i sakraments-\r\nförvaltningen på grund av kön. Dessutom har kyrko-\r\nmöte och biskopsmöte mycket klart uttalat att bara de\r\npersoner som bejakar den här giltigheten i såväl kvin-\r\nnors som mäns vigning skall få prästvigas i Svenska\r\nkyrkan.\r\nSamtidigt vet vi att det har kommit nya unga man-\r\nliga präster, som nu redovisar att de är motståndare\r\ntill kvinnliga präster. Det ligger naturligtvis ett\r\nmycket stort ansvar på kyrkan själv, framför allt na-\r\nturligtvis på biskoparna, för att se till att det inte blir\r\nen nyrekrytering som bygger in den här bölden i\r\nSvenska kyrkan.\r\nJag förstår verkligen Siw Wittgren-Ahls upprörd-\r\nhet. Samtidigt vill jag markera detta med folkkyrkan,\r\nde gränser man sätter och de möjligheter som folk-\r\nkyrkan ger och som överväger. Det kanske inte kom-\r\nmer att finnas någon kyrkominister efter att vi har fått\r\nden nya relationen mellan Svenska kyrkan och staten,\r\nmen det är självklart att en regering, vilken politisk\r\nfärg den än har, kommer att anstränga sig mycket för\r\natt se till att jämställdhetslagen efterlevs.\r\nJag återkommer med fler svar.</pre><pre>Anf.  31  SIW WITTGREN-AHL (s):\r\nFru talman! Jag har all respekt för att ministern\r\nvill ha en folkkyrka. Om man tittar på jämställdhets-\r\nlagen ser man att enligt den skall både arbetsgivare\r\noch arbetstagare samverka för att jämställdhet i ar-\r\nbetslivet skall uppnås. Om vi då stiftar lagar måste de\r\nvara tillämpliga även på en folkkyrka. Jag tycker då\r\natt det är viktigt att man signalerar att även jämställd-\r\nhetslagen gäller de här prästerna.\r\nJag skulle vilja att en signal gick ut på något sätt,\r\natt man inte kan acceptera detta. Risken är att alla vi\r\nkvinnor i folkkyrkan tar avstånd från den folkkyrka\r\nsom vi så gärna vill ha.</pre><pre>Anf.  32  CARINA HÄGG (s):\r\nFru talman! Jag upprepar: Den enda förkunnare\r\nsom Jesus själv utsåg att sprida hans budskap var just\r\nen kvinna. Det finns alltså inget teologiskt stöd för\r\nkvinnoprästmotståndarna.\r\nMen hur är det då med Paulus, som alltid används\r\nsom tillhygge av kvinnoprästmotståndarna? Ja, han\r\nvar en människa, med förtjänster och brister som alla\r\nandra, men framför allt var han starkt präglad av sin\r\ntidsanda och den tid han levde i. Hur hans ord kan\r\nsättas före Jesu egna ord och gärningar är för mig\r\nobegripligt. Om man ser på Jesu gärningar finner man\r\natt han var mycket före sin tid. Han gjorde banbrytan-\r\nde saker. När man läser Bibeln i dag blir man förvå-\r\nnad över att han så tydligt kunde stötta och lyfta upp\r\nkvinnor i den tid han levde i.\r\nOm man t.ex. läser Paulus första brev 3 kap. om\r\nhur församlingsföreståndare och församlingstjänare\r\nbör vara, märks det tydligt att han är vankelmodig.\r\nHan har många råd till männen om hur de skall vara\r\noch uppföra sig, men inte så många råd till kvinnorna.\r\nMen det kan också tolkas så att han inte tyckte att\r\nkvinnorna behövde så många råd - de uppförde sig\r\noch var nyktra och skötsamma. Men han lyfter ändå\r\nfram dem i vers 11, och han tycker att om kvinnor\r\nskall ha de här tjänsterna bör de skicka sig värdigt,\r\ninte gå omkring med förtal och vara nyktra och trogna\r\ni allt. Men han utesluter inte kvinnor i de här tjänster-\r\nna - det är viktigt att understryka.\r\nNär man för övrigt läser detta känns det som om\r\ndet är ungefär samma debatt som när vi talade om\r\nmain streaming i texter i dag. Det handlar väldigt\r\nmycket om manliga förutsättningar, och sedan lägger\r\nman till litet om kvinnor längst ned. Men när man\r\ntalar utifrån mannens roll menar man egentligen att\r\ndet skall omsluta kvinnorna också.\r\nJag vill återupprepa att jag tycker att vi har haft\r\ntillräckligt tålamod när det gäller situationen för kvin-\r\nnorna i församlingarna och de kvinnor som i förtroen-\r\nde vill kunna vända sig till församlingarna och till\r\nprästerna. Nu är det dags att sätta ned foten och tala\r\nom var dörren ut finns.</pre><pre>Anf.  33  MARGITTA EDGREN (fp):\r\nFru talman! Jag förstår att jag så småningom\r\nkommer att få svar på frågan om staten ämnar stödja\r\nsynodens verksamhet genom att ändra skatteupp-\r\nbördssystemet.\r\nEn sak som man faktiskt måste lära sig något av är\r\natt 22 år efter att kvinnor fick möjlighet och rätt att bli\r\npräster tog kyrkomötet bort den särbestämmelse som\r\nfanns från början, dvs. detta med samvetsklausul. De\r\nsom var präster och enligt sin teologiska uppfattning\r\ninte erkände kvinnor som präster när vi i riksdagen\r\nfattade beslutet hade ändå en varseltid. Denna varsel-\r\ntid var faktiskt 22 år. 1982 tog kyrkomötet bort sär-\r\nbestämmelsen, och därmed förlorade samvetsklausu-\r\nlen aktualitet. Men trots detta har unga män som har\r\ndenna upfattning utbildats till präster. Hur har det gått\r\ntill? Hur gör vi för att män som har denna syn på\r\nämbetet inte även fortsättningsvis kommer att accep-\r\nteras av kykan?</pre><pre>Anf.  34  KARIN ISRAELSSON (c):\r\nFru talman! Det är intressant att lyssna till Carinas\r\nbibelstudier. Jag tror inte alls att vi behöver mer pre-\r\nparation, utan vi är helt överens med Carina om att\r\ndetta är sanningen. Därför kan vi stå så fasta vid våra\r\nkrav här i dag, att det också skall vara möjligt för\r\nkvinnor att utöva sitt ämbete i den svenska kyrkan.\r\nDet är naturligtvis viktigt att vi även fortsätt-\r\nningsvis hävdar den öppna folkkyrkans existens. Men\r\ndet innebär ju inte att man skall frångå jämställdhets-\r\nlagar och annat, utan det gäller ju att jag som sökare\r\nskall kunna komma till kyrkan med de behov som jag\r\nhar i andliga frågor. Där skall jag få finnas med utan\r\natt bli ansluten till något samfund. Det är detta som är\r\nså fint med den öppna folkkyrkan.\r\nJag tror också möjligtvis att man efter relations-\r\nförändringarna kan se möjligheter. Det är de små\r\nförsamlingarna som skall utgöra beslutsnivåerna, om\r\ndet nu går som vi i Centerpartiet tänker oss. De skall\r\nockså kunna reglera detta på ett annat sätt än i dag då\r\ndet är domkapitlet som tillsätter prästtjänster och\r\nliknande, även om de små församlingarna i dag delvis\r\nhar möjligheter att påverka tillsättningen av\r\nprästtjänsterna. Man kan ju också göra det möjligt för\r\nlokalt anställda präster att påverka på ett helt annat\r\nsätt än de kan i dag, därför att det då finns folkopinio-\r\nner mot människor som inte kan ställa upp på de krav\r\nsom Svenska kyrkan ställer på jämställdheten.\r\nNär det gäller uppbördsystemet är det ju möjligt\r\nför synoden att använda sig av kyrkoavgift om man\r\nbildar ett eget trossamfund. I övrigt tror jag att det är\r\nväldigt svårt att förändra uppbördssystemet. Eftersom\r\navgiften skall täcka annat än prästlöner tror jag inte\r\natt det är möjligt. Men detta är något som kanske ger\r\nsig under utredningens gång.\r\nJag tror också att det är väldigt viktigt för kvinnli-\r\nga präster att ha det stöd från riksdagen som vi alla\r\ndeltagande kvinnor i denna debatt har givit dem och\r\natt vi bevakar detta på ett väldigt aktivt sätt.</pre><pre>Anf.  35  Kulturminister MARITA\r\nULVSKOG (s):\r\nFru talman! Jag kommer att fortsätta att göra väl-\r\ndigt tydliga markeringar om att jämställdhetslagen\r\ngäller för Svenska kyrkan. Detta är helt oberoende av\r\nvilken relation Svenska kyrkan har till staten.\r\nAtt JämO agerar väldigt aktivt i förhållande till\r\nSvenska kyrkan just nu finns det flera exempel på.\r\nMan har granskat jämställdhetsplaner i två områden i\r\nSverige. Man har också agerat i aktuella utnämnings-\r\nfrågor, t.ex. det som nu diskuteras i Hedvig Eleonora\r\nförsamling här i Stockholm, där kyrkorådet har före-\r\nslagit en kvinnoprästmotståndare att uppbära en kyr-\r\nkoherdetjänst. JämO engagerar sig i frågan. Hon har\r\nsynpunkter på detta, invändningar mot det och hon\r\nmenar just att man bygger in ett problem som kan få\r\nkonsekvenser. Jag skall inte blanda mig i detta enskil-\r\nda fall, för det är jag förhindrad att göra. Men jag tror\r\natt JämO, tillsammans med regeringen, riksdagen och\r\nde lagar som finns, kan spela en väldigt stor roll.\r\nSamtidigt är det så, särskilt när vi går in i den nya\r\nrelationen, att mycket också hänger på kyrkomötet\r\noch på biskoparna. Här vill jag ändå passa på att göra\r\nett litet propagandautspel och säga, precis som Carina\r\nHägg sade, att det är bra att kvinnoprästmotståndarna\r\ntvingas ut i ljuset.\r\nDet intressanta är att det faktiskt är kyrkofullmäk-\r\ntigeval tredje söndagen i september i år. Det är valår i\r\når. Det är oerhört viktigt att vi, sett från mina ut-\r\ngångspunkter, ser till att kyrkoprästmotståndarna inte\r\nfår ett större inflytande som ett resultat av detta val.\r\nDet kräver att våra partier engagerar sig mycket hårt i\r\ndetta kyrkofullmäktigeval och inte behandlar det som\r\nett andra klassens oviktigt val. De som väljs nu i höst\r\nskall nämligen sitta över relationsförändringen också.\r\nDe skall sitta i fyra år, fram till år 2001. De kommer\r\natt bli mycket viktiga personer.\r\nJag vill som en sakupplysning nämna att det är\r\nväldigt många, både kvinnor och män, som har lämnat\r\nSvenska kyrkan i vredesmod över just kvinnopräst-\r\nfrågan. Om man före den 5 augusti i år är registrerad\r\nsom tillhörig Svenska kyrkan, har man rätt att delta i\r\nvalet tredje söndagen i september. Om man får vara så\r\npropagandistisk i en kammare, vill jag gärna vara det\r\noch tala om att man alltså kan gå med i Svenska kyr-\r\nkan igen för att vara med och påverka, för det är just\r\ndessa demokratiska församlingar som kommer att\r\nbetyda väldigt mycket för vad som händer med kvin-\r\nnoprästmotståndarna. Jag tror trots allt att de egentli-\r\ngen är ganska få. Om de möter en stark demokratisk\r\nmotkraft, tror jag inte att de kommer att kunna vrida\r\nutvecklingen bakåt igen.</pre><pre>Anf.  36  ELISEBEHT MARKSTRÖM (s):\r\nFru talman! Även om statsrådet inte direkt svarade\r\npå min fråga, förstår jag ändå av vad som har sagts att\r\nstatsrådet delar min åsikt att det finns anledning att\r\nordentligt följa utvecklingen när det gäller tillsättan-\r\ndet av en kvinnlig biskop till hösten.\r\nJag tänkte passa på tillfället att redogöra för en li-\r\nten del av en artikel som jag fick ögonen på. Enligt en\r\nundersökning av Svenska kyrkans tidning är det 17 %\r\nav prästerna under 42 år som inte har godkänt kvinn-\r\nliga präster. Dessa präster kan ju verka under väldigt\r\nmånga år till och är relativt nyligen vigda till präster.\r\nJag ser det som mycket allvarligt och hoppas förstås\r\npå en process framöver som gör att vi slipper den här\r\ntypen av diskussion.\r\nVi här i riksdagen liksom kvinnoorganisationerna\r\nmen också väldigt många upprörda män runt om i\r\nlandet kommer naturligtvis att mycket, mycket nog-\r\nsamt följa vad som nu sker. Vi kommer att ge vår\r\nförsta kvinnliga biskop det absoluta stöd som vi inser\r\natt hon behöver, så att inte en kvinnlig biskop endast\r\nblir en parentes i svensk historia utan något beståen-\r\nde.</pre><pre>Anf.  37  Kulturminister MARITA\r\nULVSKOG (s):\r\nFru talman! Om det nu skulle bli så att vi utser en\r\nkvinnlig biskop inom kort, tror jag också att hon\r\nkommer att behöva starkt stöd.\r\nSedan vill jag säga att jag är optimistisk. Vi har\r\nunder den tid då jag har varit kyrkominister ändå\r\nlyckats att fördubbla antalet kvinnliga domprostar. I\r\nstället för en har vi nu två domprostar. En av dem är\r\ndessutom domprost i ärkestiftet, vilket är en viktig\r\nmarkering.\r\nDessutom kommer fler biskopar att lämna plats\r\nunder den valperiod då jag kommer att vara kyrko-\r\nminister. Jag siktar högt. Jag hoppas på att det skall\r\ndyka upp tillfällen att utse fler än en kvinnlig biskop\r\nunder denna valperiod. Jag tror ändå att det är den\r\nvägen man måste gå. De blir fler, och de blir inte så\r\nensamma. De har ett stöd, och de har dessutom en\r\nledning inom Svenska kyrkan och kyrkofullmäktige-\r\npolitiker som stöttar dem.\r\nJag läste också enkäten i Kyrkans Tidning. Den är\r\ndyster, men det är klart att det vilar ett väldigt stort\r\nansvar på dem som väljer att viga kvinnoprästmot-\r\nståndare till präster. Jag har gott hopp om att det\r\nkommer att ske en mycket hårdare prövning framöver.\r\nDet är de indikationer jag har.\r\nMargitta Edgren frågade om man kan koppla den\r\nhjälp som staten skall ge med skatteuppbörden till\r\njämställdhetsaspekterna. Det tror jag blir väldigt\r\nsvårt. Att ta ut en kyrkoavgift är en rent inomkyrklig\r\nangelägenhet. Staten kan bistå med den rent tekniska\r\nhjälpen. Jag bedömer det som omöjligt att göra en\r\nsådan koppling i den nya relationen. Det blir den\r\ninomkyrkliga processen som kommer att vara avgö-\r\nrande.\r\nTill sist vill jag säga att jag helt delar Elisebeht\r\nMarkströms uppfattning. Riksdag och regering och\r\nkyrka - både lekmän och vigda - måste gemensamt\r\nfölja utvecklingen mycket noga.</pre><pre>Överläggningen var härmed avslutad.</pre><pre>7 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 1996/97:KU18,\r\nKU19 och KU27\r\nFinansutskottets betänkanden 1996/97:FiU16 samt\r\nFiU24-FiU26\r\nSkatteutskottets betänkanden 1996/97:SkU18 och\r\nSkU25\r\nJustitieutskottets betänkanden 1996/97:JuU16-JuU19\r\nLagutskottets betänkande 1996/97:LU18\r\nUtrikesutskottets betänkanden 1996/97:UU8 och\r\nUU14\r\nFörsvarsutskottets betänkanden 1996/97:FöU5 och\r\nFöU6\r\nUtbildningsutskottets betänkanden 1996/97:UbU9-\r\nUbU12\r\nTrafikutskottets betänkanden 1996/97:TU5 och TU8\r\nNäringsutskottets betänkande 1996/97:NU13</pre><pre>8 §  Bordläggning</pre><pre>Anmäldes och bordlades\r\nMotioner\r\nmed anledning av prop. 1996/97:100 Ett nytt system\r\nför skattebetalningar, m.m.\r\n1996/97:Sk48 av Bo Lundgren m.fl. (m)\r\n1996/97:Sk49 av Ronny Korsberg m.fl. (mp)\r\n1996/97:Sk50 av Isa Halvarsson och Karin Pilsäter\r\n(fp)\r\n1996/97:Sk51 av Sten Svensson m.fl. (m)\r\n1996/97:Sk52 av Per Rosengren m.fl. (v)\r\n1996/97:Sk53 av Michael Stjernström m.fl. (kd)\r\n1996/97:Sk54 av Michael Stjernström m.fl. (kd)\r\n1996/97:Sk55 av Stig Rindborg (m)</pre><pre>med anledning av prop. 1996/97:119 Självförvaltning\r\n1996/97:Sk56 av Ronny Korsberg m.fl. (mp)\r\n1996/97:Sk57 av Sten Andersson (m)</pre><pre>med anledning av prop. 1996/97:150 1997 års eko-\r\nnomiska vårproposition\r\n1996/97:Fi44 av Gudrun Schyman m.fl. (v)</pre><pre>med anledning av förs. 1996/97:RR10 Riksdagens\r\nrevisorers förslag angående undanträngningseffek-\r\nter\r\n1996/97:A50 av Dan Ericsson m.fl. (kd)\r\n1996/97:A51 av Hans Andersson och Ingrid Burman\r\n(v)</pre><pre>Socialutskottets betänkande\r\n1996/97:SoU16 Metodutveckling, forskning och\r\nutbildning i arbetet för barn som utsatts för sexuel-\r\nla övergrepp</pre><pre>Kulturutskottets betänkanden\r\n1996/97:KrU9 Vissa folkbildningsfrågor\r\n1996/97:KrU11 Vissa slottsfrågor\r\n1996/97:KrU12 Uppdragsarkeologi m.m.</pre><pre>Jordbruksutskottets betänkande\r\n1996/97:JoU16 Strålskydd och kärnsäkerhet</pre><pre>Bostadsutskottets betänkande\r\n1996/97:BoU13 Länsindelningen i Västsverige m.m.</pre><pre>9 §  Anmälan om interpellationer</pre><pre>Anmäldes att följande interpellationer framställts</pre><pre>den 13 maj</pre><pre>1996/97:303 av Eva Zetterberg (v) till utrikesminis-\r\ntern\r\nFredsprocessen Israel - Palestina\r\n1996/97:304 av Ola Karlsson (m) till näringsminis-\r\ntern\r\nPrivata företags möjlighet att konkurrera med offent-\r\nlig verksamhet\r\n1996/97:305 av Per Westerberg (m) till näringsminis-\r\ntern\r\nNäringsklimatet</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 20 maj.</pre><pre>10 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 13 maj</pre><pre>1996/97:518 av Elisa Abascal Reyes (mp) till statsrå-\r\ndet Pierre Schori\r\nMedicinskt bistånd till Kuba\r\n1996/97:519 av Lennart Fremling (fp) till närings-\r\nministern\r\nMiljökonsekvensbeskrivning för avvecklingen av\r\nkärnkraften\r\n1996/97:520 av Lennart Fremling (fp) till miljöminis-\r\ntern\r\nUtsläpp från danska anläggningar\r\n1996/97:521 av Cinnika Beiming (s) till statsrådet\r\nLeif Blomberg\r\nSvenskt medborgarskap\r\n1996/97:522 av Sigrid Bolkéus (s) till justitieminis-\r\ntern\r\nKritik mot häkten\r\n1996/97:523 av Jan Backman (m) till arbetsmark-\r\nnadsministern\r\nStrejkrätten\r\n1996/97:524 av Marie Engström (v) till försvarsmi-\r\nnistern\r\nÖversvämningarna i Värmland</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 20 maj.</pre><pre>11 §  Kammaren åtskildes kl. 18.42.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 15.53 och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}