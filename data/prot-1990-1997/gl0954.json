{"dokumentstatus":{"dokument":{"hangar_id":"2348842","dok_id":"GL0954","rm":"1997/98","beteckning":"54","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"54","slutnummer":"0","datum":"1998-01-22 00:00:00","systemdatum":"2005-10-27 13:12:27","publicerad":"1998-01-22 00:00:00","titel":"Riksdagens snabbprotokoll 1997/98:54 Torsdagen den 22 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{FCE9818D-BB42-4905-A9F8-4986C42FDEDC}","dokument_url_text":"http://data.riksdagen.se/dokument/GL0954/text","dokument_url_html":"http://data.riksdagen.se/dokument/GL0954","dokumentstatus_url_xml":"http://data.riksdagen.se/dokumentstatus/GL0954","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:54</div>\r\n<div class=\"sidhuvud_datum\">Torsdagen den 22 januari</div>\r\n<div class=\"sidhuvud_klockslag\">Kl. 9.00 - 18.21</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n----------------------------------------------------------------------</pre><pre>1 §  Anmälan om ordförande i konstitutionsut-\r\nskottet</pre><pre>Talmannen meddelade att Bo Könberg (fp) den\r\n20 januari utsetts till ordförande i konstitutionsutskot-\r\ntet.</pre><pre>2 §  Kompletteringsval till vissa utskott</pre><pre>Talmannen meddelade att Miljöpartiet de grönas\r\nriksdagsgrupp under Ragnhild Pohankas ledighet\r\nanmält hennes ersättare Jan Lindholm som suppleant i\r\nsocialförsäkringsutskottet, i socialutskottet och i ut-\r\nbildningsutskottet fr.o.m. den 23 januari.</pre><pre>Talmannen förklarade vald till</pre><pre>suppleant i socialförsäkringsutskottet\r\nJan Lindholm (mp)</pre><pre>suppleant i socialutskottet\r\nJan Lindholm (mp)</pre><pre>suppleant i utbildningsutskottet\r\nJan Lindholm (mp)</pre><pre>3 §  Hänvisning av ärenden till utskott</pre><pre>Föredrogs och hänvisades\r\nProposition\r\n1997/98:54 till finansutskottet</pre><pre>4 §  Anmälan om inkommen faktapromemoria\r\nom förslag från Europeiska kommissionen</pre><pre>Talmannen meddelade att följande faktaprome-\r\nmoria om förslag från Europeiska kommissionen\r\ninkommit och delats ut till kammarens ledamöter:\r\nMeddelande från kommissionen \"För ett kunska-\r\npens Europa\" (KOM (97) 563\r\n5 §  Allmänpolitisk debatt (forts. från prot. 53)\r\nSociala frågor</pre><pre>Anf.  1  LEIF CARLSON (m):\r\nFru talman! Trygghet är en väsentlig del av det\r\nsom vi uppfattar som välfärd. Tryggheten att kunna\r\nleva på sin lön och kanske framför allt att veta att om\r\nman blir sjuk får man god vård när man behöver så-\r\ndan samt att veta att man inte behöver gå orolig och\r\nvänta och inte behöver vare sig leva med ständig\r\nsmärta i väntan på en operation eller gå så länge med\r\nnedsatt syn att man sedan aldrig kan se riktigt bra igen\r\nliksom rätten att välja vårdgivare när det behövs är\r\nviktiga delar av vår trygghet och välfärd.\r\nHar vi det så? Har socialdemokraterna skött vårt\r\nland så att vi inte behöver vänta i åratal i plåga på\r\ngrund av att det offentliga har svårt att prioritera? Har\r\nde som har regeringsmakten, makten i 22 av\r\n23 landsting och i mer än 200 kommuner, skött vår-\r\nden på det sättet?\r\nFru talman! När de förra gången hade makten\r\nväxte vårdköerna och lidandet. Under den borgerliga\r\ntiden försvann i stort sett vårdköerna men sedan 1994\r\nväxer de så det knakar. Endast tre landsting klarar den\r\ngamla vårdgarantin. Då, efter 1991, växte valfriheten.\r\nDå ökade mångfalden. Nu är det tvärtom.\r\nNu fortsätter köerna att växa. Under 1997 ökade\r\nantalet människor med en klar diagnos och som väntat\r\nmer än tre månader från 12 % i april till 25 % i okto-\r\nber. Antalet människor med en oklar diagnos som\r\nväntat mer än tre månader har under samma tid ökat\r\nfrån 10 % till 18 %, alltså i princip en fördubbling. Är\r\ndet då försvarligt att inte ifrågasätta landstingssyste-\r\nmet, att inte sätta i fråga de brister i ledning, effektivi-\r\ntet, organisation, prioriteringar och kompetens som\r\ndetta system representerar? Är det försvarligt att inte\r\nutreda ett nationellt finansierat system med en pro-\r\nduktion i konkurrens, med en mångfald av vårdgivare\r\noch med en riktig arbetsmarknad för de anställda - ett\r\nsystem där köerna är borta? Ingen tjänar nämligen på\r\nköer, som kostar samhället. Detta är inte en resursfrå-\r\nga, utan det är bara ett tecken på en vårdorganisation\r\nsom inte längre fungerar.\r\nFru talman! Är det försvarligt att 20 000 personer\r\nsom behöver gråstarrsoperation får väntetider som är\r\nmycket långa, ofta över ett år? Många ser därför efter\r\nen operation aldrig riktigt bra igen och behöver hem-\r\ntjänst både under väntetiden och efter operationen. En\r\noperation kostar 7 000 kr. Hemtjänst kostar i genom-\r\nsnitt 14 000 kr per månad. Har vi råd att inte operera?\r\nBland de närmare 9 000 personer som väntar på\r\nen knä- eller höftledsoperation under 1-1 ½ år är det\r\nmånga som är sjukskrivna och som kostar både för sig\r\nsjälva och för samhället pengar i onödan, samtidigt\r\nsom deras livskvalitet har sänkts.\r\nMer än 4 600 personer stod för ett år sedan i kö\r\nför ljumskbråcksoperation med en väntetid på ungefär\r\nett år. Om bara hälften av dessa patienter varit sjuk-\r\nskrivna i medeltal fyra veckor under 1997 i väntan på\r\nen operation innebär det en onödig kostnad på\r\n90 miljoner kronor.\r\nHar vi råd med en organisation som sparar i den\r\nena änden och som slösar i den andra? Vad kostar\r\nsjukfrånvaron i produktionsbortfall och minskade\r\nskatteintäkter; detta på grund av sjukdomar för vilka\r\neffektiva insatser skulle ha minimerat frånvaron? Men\r\nframför allt: Vad kostar det humanitärt för de svaga,\r\nför dem med de största behoven och för ett system\r\nsom så illa tar till vara resurserna? Har vi råd att låta\r\nvälfärden urholkas bara därför att socialdemokraterna\r\nvill försvara ett obsolet landstingssystem?\r\nOm man effektivt tar hand om patienterna, ökar\r\nsamhällets totala resurser som då kan användas till\r\nvård. Om behovet av vård är avgörande, inte person-\r\nlig ekonomi eller social status, hur kan då socialde-\r\nmokraterna acceptera att människor som betalat skatt\r\nhela sitt liv inte får vård när de behöver vård? I dag, i\r\nsocialdemokraternas Sverige, kan endast de som har\r\n\"penningar och känningar\" vara säkra på att få vård i\r\ntid. Den lilla människan ställs i vårdkön. Är det för-\r\nsvarligt, fru talman, att avskeda 68 000 personer i\r\nkommuner och landsting trots löften om motsatsen?\r\nFru talman! Socialdemokraterna är ansvariga för\r\nvårdkrisen. Det är de som har styrt Sverige under de\r\når då vårdkrisen utvecklats. De har styrt på alla nivåer\r\nmen vägrar att ta ansvar för detta.\r\nKommunsektorn disponerar 430 miljarder kronor.\r\nDet går inte att hävda att det råder brist på pengar. I\r\nstället råder misshushållning. Skattebetalarna har rätt\r\natt kräva valuta för pengarna. Det är de felaktiga\r\nprioriteringarna samt bristen på incitament till effektiv\r\nsjukvård och professionellt ledarskap, bristen på kon-\r\nkurrens och bristen på valfrihet och mångfald som\r\nkonstituerar den svenska vårdkrisen. För detta är\r\nsocialdemokraterna ansvariga!\r\nVi vill stärka patienten och därmed ge social\r\ntrygghet och välfärd värd namnet. Vi vill ge en verk-\r\nlig vårdgaranti och en stärkt lagstiftning.\r\nPatienten skall ha rätt till behandling inom tre\r\nmånader för samtliga medicinskt motiverade dia-\r\ngnoser.\r\nPatienten skall ha rätt att välja såväl vårdgivare\r\nsom adekvat behandlingsmetod. Denna valfrihet\r\nskall omfatta samtliga godkända vårdgivare, in-\r\nklusive privata vårdgivare.\r\nPatienten skall ha rätt att välja sjukhus i hela lan-\r\ndet, även om \"det egna\" sjukhuset kan ge vård\r\nutan dröjsmål.\r\nPatienten skall ha rätt till second opinion.\r\nRemisskrav till privata vårdgivare skall inte få\r\nförekomma.\r\nDessa förslag, som ger en vårdgaranti värd nam-\r\nnet, är inte speciellt häpnadsväckande utan bara nå-\r\ngonting som en patient rimligen bör ha rätt till i ett\r\nvälfärdssamhälle. I landet med världens högsta skatter\r\nkan det inte vara låga skatter som leder till köer och\r\nvanvård, utan det är misshushållning med pengar som\r\nleder till det. Tanken att landstingens och kommuner-\r\nnas verksamhet inte kan effektiviseras bygger på en\r\negendomlig föreställning om att allting är bra i dag -\r\natt alla utgifter är lika viktiga och att ingenting kan\r\ngöras. Det är detta som ger människorna befogad\r\nrädsla och oro inför konstruktionen av vår välfärd på\r\nvårdområdet.\r\nTilltron till och förvissningen om att man skall få\r\nbehandling och omvårdnad när man är hjälplös och\r\nsjuk är avgörande för många människor. Detta är en\r\ndjupt personlig punkt för alla och för ett gott samhäl-\r\nle. Den tilltron dör nu i vårdköernas Sverige.\r\nFru talman! Vi kan inte låta vården försämras för\r\natt socialdemokraterna är fantasilösa och doktrinära.\r\nSverige är värt en bättre vårdpolitik.</pre><pre>Anf.  2  ROLAND LARSSON (c):\r\nFru talman! Det är nu åtta månader kvar till valet.\r\nUnder fem av de åtta månaderna pågår arbetet här i\r\nriksdagen. Det är därför angeläget att vi utnyttjar den\r\ntid för riksdagsarbetet som vi har kvar före valet. Det\r\ngäller att klarlägga var skiljelinjerna i svensk politik\r\ngår, särskilt som man ibland kan höra folk säga att det\r\när svårt att urskilja vad de olika partierna står för.\r\nEn mycket tydlig skiljelinje i svensk politik på det\r\nsociala området går i fråga om hur vård, omsorg och\r\nekonomisk trygghet skall finansieras och hur kostna-\r\nderna skall fördelas mellan olika grupper i vårt sam-\r\nhälle. Det är alltså ytterst fråga om rätten till vård och\r\nomsorg efter behov.\r\nUtgångspunkten för Centerns politik på detta om-\r\nråde är att den solidariska skattefinansieringen skall\r\nutgöra grunden. Det är grundprincipen även om man\r\nnaturligtvis kan komplettera finansieringen på olika\r\nsätt med olika typer av inkomster. Detta är en upp-\r\nfattning som tycks delas av samtliga övriga partier\r\nmed undantag av Moderaterna.\r\nJag vill understryka att finansieringsansvaret inte\r\nhar något direkt samband med utförandeansvaret. Vi\r\nfrån Centern ser gärna att det kommer fler utförare in\r\ni vård och omsorg. Men när det gäller den solidariska\r\nskattefinansieringen är det viktigt att den utgår från de\r\nprinciper som vi i dag har.\r\nDet behövs förvisso en reformering i framtiden för\r\natt man skall kunna få utrymme för de stora och ökade\r\nkostnaderna och behoven på vård- och omsorgsområ-\r\ndet. Jag tror att en sådan möjlighet finns i det mönster\r\nsom den nya pensionsuppgörelsen bildar, dvs. rakare\r\nrör mellan finansiering och förmåner. Jag tror alltså\r\natt det som vi nu har sett i pensionsuppgörelsen också\r\nskulle kunna omsättas till t.ex. sjukförsäkringssyste-\r\nmet eller arbetslöshetsförsäkringen, dvs. en grund-\r\ntrygghet i botten som är skattefinansierad och lika för\r\nalla och därpå en påbyggnad med en inkomstrelaterad\r\ndel där avgift och förmån står i relation till varandra.\r\nMen att därifrån gå till en modell som innebär en\r\nförsäkringslösning där man skall försäkra sig även för\r\nvård och omsorg, dvs. för verksamheterna, som nu\r\nbedrivs av kommuner och landsting. Till detta är det\r\nlång väg, och Centern går inte med på det.\r\nEn intressant frågeställning framför allt till Mode-\r\nraterna nu när vi närmar oss valet är: Tillsammans\r\nmed vilka partier tänker Moderaterna driva igenom en\r\nsådan systemförändring för att åstadkomma detta?\r\nFrågeställningen är viktig ur två aspekter. Den\r\nskattesänkning som Moderaterna har föreslagit skall\r\ntill mycket stor del finansieras av neddragningarna på\r\ndet sociala området, eller vi kan säga genom över-\r\ngången till ett försäkringsfinansierat system. Samti-\r\ndigt säger Moderaterna att man genom att sänka\r\nskatten också skall åstadkomma utrymme för annan\r\nkonsumtion, så att man på detta sätt kan få i gång\r\nriktiga jobb, som om riktiga jobb inte vore sådana\r\nsom finns inom vård och omsorg. Detta är motsägel-\r\nsefullt, och det är litet grand av ett önsketänkande att\r\nförsöka använda samma pengar två gånger.\r\nVissa moderater, särskilt de som jobbar på det\r\nsociala området, brukar säga att det som de föreslår\r\ninte skiljer sig från dagens system på annat sätt än att\r\nman skall låta försäkringskassorna svara för finansie-\r\nringen av vård och omsorg i stället för landstingen.\r\nMen är det på detta sätt? Det skulle kunna vara en\r\nvälvillig tolkning att säga att det är på det sättet. Då\r\ninnebär det faktiskt att den här skattesänkningen\r\nknappast ger utrymme för något annat än att betala de\r\navgifter som måste betalas till denna försäkring. En\r\ngrundförutsättning i den moderata politiken är ju att\r\nman skall kunna åstadkomma skattesänkningar som i\r\nsin tur skall bereda arbetstillfällen på andra områden.\r\nMen de pengar som man på detta sätt kan frigöra\r\nmåste ju användas för att betala denna vård och om-\r\nsorg. Vad man i praktiken gör är att förvandla skatter\r\ntill avgifter.\r\nMin andra fråga är: Är det någon egentlig skillnad\r\nmellan att betala en skatt och att betala en avgift för\r\nen verksamhet?\r\nJag skulle vilja sluta med att ställa en fråga till\r\nframför allt Kristdemokraterna och Folkpartiet. Kan\r\nni tänka er att ställa er bakom en sådan systemföränd-\r\nring som innebär att man övergår till ett avgiftsfinan-\r\nsierat försäkringsbaserat system för vård, omsorg och\r\ntrygghet i stället för det solidariska skattefinansierade\r\nsystem som vi har i dag?</pre><pre>Anf.  3  LEIF CARLSON (m) replik:\r\nFru talman! Roland Larsson frågade tillsammans\r\nmed vilka partier som vi skall driva igenom detta.\r\nVerkligheten kommer att driva fram en förändring,\r\neftersom det nuvarande systemet är kostnadsdrivande\r\noch ineffektivt. 15-20 miljarder kommer inte till\r\nanvändning. Det kommer därför att behövas en för-\r\nändring.\r\nRoland Larsson frågade vad det är för skillnad\r\nmellan en skatt och en avgift. Vi föreslår en gemen-\r\nsam finansiering, inte genom skatter utan genom av-\r\ngifter. Skattepengar kan inte öronmärkas. Man vet\r\ninte vad som går till vård. Det är en oklarhet i dag.\r\nLandstingen är för små områden. De kan inte\r\növerblicka den nationella ekonomin. Det leder till\r\nskillnader i vårdkvalitet i olika delar av landet. Därför\r\nanser vi att man skall ha nationella avgifter och natio-\r\nnella beslut om sjukvården. Men sjukvården skall\r\nutföras i konkurrens, så att vi får bort den ineffektivi-\r\ntet som landstingen i dag innebär.</pre><pre>Anf.  4  ROLAND LARSSON (c) replik:\r\nFru talman! Detta är en ofta återkommande argu-\r\nmentation som Moderaterna brukar använda sig av,\r\natt det som landstingen gör utöver hälso- och sjukvård\r\när så onödigt att det inte behövs.\r\nMan kan ju roa sig med att göra analyser av olika\r\nslag på olika håll inom olika landsting i landet för att\r\nklarlägga hur det ligger till med detta. Det visar sig då\r\natt kollektivtrafik eller kulturverksamhet eller vad\r\nsom nu bedrivs på landstingens bekostnad utgör en\r\nmycket liten del av landstingens totala omfattning.\r\nOm man sedan tittar på vad som händer om man\r\ntar bort detta så är det naturligtvis helt omöjligt att\r\nt.ex. ta bort kollektivtrafiken från landstingen utan att\r\nnågon finansiering kommer till på annat sätt.\r\nDetta är ett sätt att krypa undan den egentliga frå-\r\ngeställningen, nämligen: Är det någon egentlig skill-\r\nnad mellan att betala en avgift eller att betala en skatt\r\nför vård och omsorg?</pre><pre>Anf.  5  LEIF CARLSON (m) replik:\r\nFru talman! Det är ingen som har sagt att det är\r\nonödiga utgifter. Vi har sagt att det gäller att kunna\r\nprioritera. Och om vi har att prioritera mellan en sjuk\r\nperson som lider och annan verksamhet, prioriterar vi\r\nden som är sjuk och far illa före annat.\r\nÄven om man räknar med den absolut lägsta siff-\r\nran för övriga utgifter som Socialdemokraterna har\r\nlevererat - 4 % - så betyder det 4 miljarder kronor\r\nsom skulle kunna användas till annat i landet.\r\nLandstingets organisation har stora brister. Det är\r\nstora summor som inte används. Det finns mängder av\r\nutredningar som visar detta.</pre><pre>Anf.  6  ROLAND LARSSON (c) replik:\r\nFru talman! Det som Leif Carlson nu talar om är\r\ntrots allt småsummor i sammanhanget. Jag vill inte\r\nsäga att man därför skall förringa dem, men det är\r\nsmåsummor i sammanhanget. Vad Moderaterna före-\r\nslår i sin ekonomiska politik är att kostnaderna för\r\noffentlig verksamhet inklusive bidragen till kommu-\r\nnerna skall minskas med 20 miljarder kronor under\r\ndetta år, 30 miljarder kronor nästa år och 40 miljarder\r\nkronor året därpå. Det är summor i den storleksord-\r\nningen som skall kompenseras med någon typ av\r\navgifter eller liknande.</pre><pre>Anf.  7  EVA ERIKSSON (fp):\r\nFru talman! Temat för dagens debatt är socialpo-\r\nlitik. Det finns onekligen mycket att säga om det stora\r\noch viktiga området. Handikappolitiken är ett område\r\ndär vi nu kan konstatera att den socialdemokratiska\r\nregeringen sakta men säkert undergrävt förmånerna\r\nför många handikappade. Genom en rad besparings-\r\nbeslut har regeringen skapat en otydlighet kring han-\r\ndikappolitiken för personkretsen som har rätt till LSS.\r\nDet saknas en klar regeringsstrategi i tillgänglighets-\r\nfrågorna. Regeringen har sölat med att ta fram en\r\ndiskrimineringslagstiftning. Rätten till personlig assi-\r\nstent har inskränkts. Steg efter steg har man tagit mot\r\nen återkommunalisering av handikappolitiken, alltså\r\ntillbaka till den gamla politiken, till den tid då man\r\nsatt i husarrest därför att det inte fanns någon rättig-\r\nhetslagstiftning för handikappade. Så ser handikap-\r\npolitiken ut i socialdemokraternas Sverige. Det har\r\npräglats av en politik som har haft ledorden nedskär-\r\nningar, försämringar och frånvaro av en framtida\r\nstrategi.\r\nFru talman! Trots de stora brister som finns inom\r\ndet här området tänker jag inte uppehålla mig längre\r\nrunt detta. Jag tänker gå in på det stora och viktiga\r\nområdet vård och omsorg.\r\nI januarinumret av sjuksköterskefackets tidning\r\nkunde man läsa om Johanna Palmqvist, som är opera-\r\ntionssköterska vid Södersjukhuset i Stockholm. Hon\r\nsäger: För tio år sedan skulle vi aldrig ha skickat hem\r\nen patient som efter en operation inte kunde stå på\r\nsina ben. Men vi har sänkt våra krav för att över hu-\r\nvud taget kunna stå ut. Egentligen är det fruktansvärt.\r\nSaker som tidigare inte föresvävat mig i mitt arbete\r\ngör jag nu utan att tänka mig för. Vi skickar hem folk\r\nsom inte kan gå med bårtaxi. Folkpartiet delar den oro\r\nsom Johanna på detta sätt uttrycker för dagens och\r\nframtidens vård.\r\nFru talman! Tidigare garanterade vårdgarantin att\r\nsjukvården var till för patienten. Vårdgarantin gav\r\nden enskilde medborgaren rätten att få en behandling.\r\nVårdgarantin infördes under den borgerliga regering-\r\nen. Vi drev den från Folkpartiets sida, och vi genom-\r\nförde den därför att vi visste att det var ett viktigt\r\ninstrument. Vi vet också att som en följd därav för-\r\nsvann köerna nästan helt. Men socialdemokraterna\r\nkunde inte låta bli att tafsa på det som hade gjorts av\r\nden borgerliga regeringen. Man avskaffade vårdga-\r\nrantin. Nu är köerna tillbaka. Det är växande köer,\r\nökat lidande och försvagad ställning för patienten.\r\nJag läser i Läkartidningen att socialministern, som\r\ntyvärr inte är här i dag, säger: Det är dags att äntligen\r\nse människan i vården och göra något av talet att sätta\r\npatienten i centrum, att mäta kvaliteten, kapa vårdkö-\r\nerna så att människor inte behöver vänta så länge. Det\r\när en riktig utveckling. Sedan säger hon: Vi är tvung-\r\nna att vänta till 1999 för att genomföra detta.\r\nI bästa fall kan man tolka det här uttalandet som\r\natt ministern inte riktigt vet vad hon talar om eller\r\nockså se det som en oförskämdhet mot dem som arbe-\r\ntar i vården. Ministern säger vidare i intervjun att hon\r\ngärna ser en utvidgad vårdgaranti. Men varför avskaf-\r\nfade regeringen den vårdgaranti som fanns? Vad\r\nfanns det för skäl för det? Den satte ju patienten i\r\ncentrum och gjorde att köerna kapades. Det var det\r\nsom ministern i sitt uttalande ville. Det är helt obe-\r\ngripligt.\r\nVi vet att köerna successivt ökat sedan den social-\r\ndemokratiska regeringen kom till makten. Det är\r\noanständigt att man avskaffade vårdgarantin, och det\r\när lika oanständigt att man väntar till 1999. Folkpar-\r\ntiet har sagt: Inför vårdgarantin nu.\r\nJohannas oro handlar också om bristande resurser\r\ninom vården. Trots socialdemokraternas löfte om\r\nökade resurser, om att ingenting skulle hända och att\r\nuppsägningarna var slut, har vi sett hur det har gått.\r\nPå många sjukhus och kliniker är påfrestningarna på\r\npersonalen mycket stora. Tiden räcker knappt till att\r\nvårda patienterna. Inte minst räcker den inte till att ta\r\nhand om och ge omvårdnad, visa respekt och samtala\r\nmed patienterna.\r\nFru talman! Det måste finnas tröst vid sängkanten\r\ni vården i Sverige. Folkpartiet har sagt att uppsäg-\r\nningarna i vården måste stoppas nu. Vi har föreslagit\r\n- jag upprepar - en vårdgaranti som skall införas nu,\r\nstopp för personaluppsägningarna, mer resurser till\r\nvården och en aktivering av försäkringspengarna. Vi\r\nvet att det har gett resultat tidigare.\r\nÄldreomsorgen är ett område som också diskute-\r\nras nästan varje dag. Varje vecka hittar man tidnings-\r\nartiklar om vanvård. Det är helt oacceptabelt. Vad\r\ntänker regeringen göra åt detta? Människor måste\r\nkunna känna en trygghet i att de får en tillräcklig vård,\r\nomvårdnad och äldreomsorg.\r\nDen här debatten och det jag har sagt kan te sig\r\nsom bara ord som flödar ut. Men vi vet i Folkpartiet\r\natt det är verkligheten för dem som söker vård i dag.\r\nVi vet att sjukvårdsköerna försvann när Bo Könberg\r\nvar sjukvårdsminister. Vi vet att personaluppsäning-\r\narna har varit omfattande under den här regeringspe-\r\nrioden. Vi vet att en aktivering av försäkringspengar-\r\nna ger resultat, en bättre och snabbare rehabilitering\r\ntrots att socialdemokraterna gått emot det.\r\nFru talman! Människors tilltro till välfärden, om-\r\nsorgen och äldreomsorgen är i dag låg. Det är ett\r\nallvarligt demokratiskt underskott. Människor måste\r\nveta att de får en värdig vård och omsorg och en ade-\r\nkvat vård i Sverige. Människors värdighet måste stå\r\nhögt på dagordningen även i en krympande ekonomi.</pre><pre>Anf.  8  HANS KARLSSON (s) replik:\r\nFru talman! Det finns mycket i det Eva Eriksson\r\nsade som det finns anledning att kommentera men\r\ntiden är knapp, så jag skall hålla mig till handikapp-\r\nfrågorna. Där måste jag vädja om en mer nyanserad\r\ndebatt om hur saker och ting står till. I assistansfrågan\r\nhävdar Eva Eriksson att vi undergräver de funktions-\r\nhindrades situation. I den budget som den borgerliga\r\nregeringen lade fram var assistansersättningen på 2,5\r\nmiljarder. Vi socialdemokrater har lyckats att utöka\r\nden ramen till ca 7 miljarder till år 2000. Om någon-\r\nting är en utveckling och en framgång måste det vara\r\ndetta.</pre><pre>Anf.  9  EVA ERIKSSON (fp) replik:\r\nFru talman! Runt om i Sverige oroar man sig varje\r\ndag bland handikappade för sin vardagssituation. De\r\nsignaler som getts om förändringar och prövningen av\r\nassistentfrågan på försäkringskassenivå gör att man\r\nbörjat pröva vartenda ärende på försäkringskassan.\r\nDet är så i verkligheten att flera handikappade har fått\r\nen sämre situation. Man har fått färre assistenttimmar,\r\nman känner att schablonersättningarna i det förslag\r\nsom ni lagt fram inte är bra. Man känner oro för att\r\nman inte skall få heltäckande assistans om man behö-\r\nver det. Så är verkligheten. Jag talar utifrån verklighe-\r\nten, inte från ett organisatoriskt administrativt system.</pre><pre>Anf.  10  HANS KARLSSON (s) replik:\r\nFru talman! Det är lätt att inse att många männi-\r\nskor, inte bara personer med funktionshinder, är oro-\r\nade över framtiden. Samhällsekonomin har varit i\r\nkaos. Vi har varit oerhört illa ute. De grupper som\r\nbehöver samhället bäst drabbas då mest.\r\nKvar står det faktum att den socialdemokratiska\r\nregeringen trots den ekonomiska krisen lyckats att ta\r\nfram pengar, inte lånade pengar utan egna pengar,\r\nsom räcker till att bygga ut assistansersättningen näs-\r\ntan tredubbelt i förhållande till den ursprungliga mo-\r\ndellen. Talet om att det är färre timmar och färre\r\nmänniskor som har assistansersättning är fullständigt\r\nfelaktigt. Det är fler människor och fler timmar.</pre><pre>Anf.  11  EVA ERIKSSON (fp) replik:\r\nFru talman! Men det som Hans Karlsson säger kan\r\nväl inte vara med sanningen överensstämmande. Vad\r\när skälet till att man omprövar assistansersättningarna\r\nute på försäkringskassorna? Jo, direktiven är sådana\r\natt man skall göra en snävare bedömning när det gäl-\r\nler assistansersättningarna. Man skall genomföra\r\nbesparingar och förändringar.\r\nDet har ju lagts en död hand över handikappoliti-\r\nken och debatten om den. Signalerna har varit otydli-\r\nga. Jag har en helt annan uppfattning. Jag anser att\r\nregeringen har tafsat på de reformer som har varit\r\nviktigast för de allra svagaste i samhället. Återställ\r\nhandikappreformen! Det vore det värdigaste som man\r\nkunde göra.</pre><pre>Anf.  12  INGRID ANDERSSON (s) replik:\r\nFru talman! Jag skall säga något om vårdgarantin.\r\nJag förutsätter att Eva Eriksson inte är obekant med\r\natt vi under den gångna perioden har haft ekonomiska\r\nbekymmer. Ekonomin har ett starkt samband med\r\nmöjligheterna att kunna utföra bra och tillräckligt\r\nmycket vård.\r\nDen gamla vårdgarantin som rörde ett antal utpe-\r\nkade diagnoser var i och för sig bra. Så länge som\r\nman sköt till mer pengar kunde köerna betas av.\r\nNär den av den borgerliga regeringen tillsatta Pri-\r\noriteringsutredningen kom fram till att denna vårdga-\r\nranti inte stämde överens med Prioriteringsutredning-\r\nens slutsatser beslutade sig den nuvarande regeringen\r\nför att lyssna på detta och ändrade vårdgarantin. Det\r\när orsaken.</pre><pre>Anf.  13  EVA ERIKSSON (fp) replik:\r\nFru talman! Jag är väl medveten om att det har\r\nsaknats pengar. Vi från Folkpartiet har föreslagit hur\r\nman skulle kunna finansiera en förkortning av köerna.\r\nVi sade: Använd er av de försäkringspengar som finns\r\ni dag! Se till att använda passiva försäkringspengar!\r\nFortsätt att driva de FINSAM-projekt som har varit så\r\nlyckosamma runt om i Sverige! På det sättet får man\r\ntillbaka pengar till vården.\r\nVi från Folkpartiet har aldrig någonsin sagt att\r\nvårdgarantin inte är ett viktigt instrument för att sätta\r\npatienten i centrum, för att visa att vården är till för\r\npatienten och för att se till att människor inte skall\r\nbehöva stå i kö under långa tider, bli ännu sjukare och\r\nvara utsatta för större lidande.</pre><pre>Anf.  14  INGRID ANDERSSON (s) replik:\r\nFru talman! I den här repliken var Eva Eriksson\r\nmera överens med hur det ser ut i verkligheten, att det\r\nfinns svårigheter. Det är viktigt att man inte har en\r\nvårdgaranti som utpekar vissa grupper. Prioriterings-\r\nutredningen prioriterade också andra grupper väldigt\r\nhögt, nämligen de kroniskt sjuka och de som behöver\r\nvård i livets slutskede, dvs. de som inte han höja sina\r\nröster för att få vård.\r\nVi är nu i färd med att arbeta för en generell vård-\r\ngaranti, och jag tror att man kan se framtiden an med\r\ntillförsikt.</pre><pre>Anf.  15  STIG SANDSTRÖM (v):\r\nFru talman! I går avhandlade vi ekonomiska frå-\r\ngor och arbetsmarknadsfrågor. I dag skall vi ägna oss\r\nåt andra allvarliga frågor. Vi skall diskutera det socia-\r\nla kontot.\r\nMed viss tillfredsställelse kunde statsministern\r\nkonstatera att ekonomin och statsbudgeten är i balans.\r\nTill viss del har han naturligtvis rätt. Inkomster och\r\nutgifter går nu ihop i statens budget. Företagen gör\r\nstora vinster och de rikas förmögenheter ökar stadigt.\r\nVarje år produceras stora överskott i den svenska\r\nekonomin. Problemet är att tillägnandet av de eko-\r\nnomiska överskotten blir alltmer privatiserat, samti-\r\ndigt som det sociala kontot utarmas.\r\nDet är en sned fördelningspolitik som leder till att\r\nobalanser uppstår i andra sektorer av samhället.\r\nMassarbetslösheten leder till obalans mellan kapi-\r\ntal och arbete.\r\nNedskärningspolitiken har skapat stora sociala\r\nobalanser.\r\nPå det sociala kontot kan vi bl.a. finna följande\r\nminusposter:\r\nDe fattiga blir fattigare och de rika blir rikare.\r\nDen samlade servicen inom äldreomsorgen har\r\nminskat med 7 %.\r\nBristerna i sjukvårdsinsatserna för de äldre har\r\nökat.\r\nOmfattande näringsproblem hos de äldre i särskilt\r\nboende har uppdagats.\r\nAntalet socialbidragstagare har ökat dramatiskt.\r\nAntalet barn som lever i familjer som är drabbade\r\nav arbetslöshet har flerdubblats.\r\nKöerna till barn- och ungdomspsykiatrin ökar\r\nkraftigt.\r\nÖver huvud taget har köerna inom sjukvården ökat\r\npå ett otillständigt sätt. Inom parentes sagt tror jag\r\ninte att Moderaternas och Folkpartiets vårdgaranti\r\när lösningen på detta problem, eftersom det inte\r\nskjuts till några nya pengar.\r\nVi ser hur antalet hemlösa blir fler.\r\nAlltfler tvingas avstå från tandvård och läkemedel\r\npå grund av höga kostnader.\r\nAlltfler lever i misär och förtvivlan.\r\nDet blir allt svårare att hitta någonting på plussi-\r\ndan på det sociala kontot. Kanske socialministern kan\r\nhitta något. Däremot är det alltför lätt att rada upp\r\ntecken på försämringar.\r\nSegregationen ökar i samhället.\r\nLäkartiden för sjukvård i särskilt boende har nu\r\nsjunkit till under 4 minuter per patient och vecka.\r\nLäkartiden för barnhälsovård har sjunkit till 2,5\r\nminuter per barn och vecka.\r\nFör att avrunda denna dystra uppräkning vill jag\r\nlyfta fram tre andra nyckeltal som också har bäring på\r\ndet sociala kontots sammanbrott.\r\nFör det första: Vinsterna för enbart de börsnotera-\r\nde företagen ligger stadigt kring 150-200 miljarder\r\nkronor per år.\r\nFör det andra: 68 000 kompetenta, kunniga män-\r\nniskor har tvingats att lämna vården och omsorgen\r\ntrots att deras insatser skulle behövas mer än någon-\r\nsin.\r\nFör det tredje: Barnafödandet har minskat drama-\r\ntiskt med 25 % på ett enda år.\r\nDet är nu helt uppenbart att regeringen måste\r\nställa upp helt andra mål än att nöja sig med att bud-\r\ngeten är i balans och att marknaden är nöjd och belå-\r\nten.\r\nNu krävs att det sociala kontot kommer i balans.\r\nMen då måste vänsterpolitiken tas med i handlingen.\r\nDen sociala dimensionen måste nu återigen komma in\r\ni politiken, och med detta menas inte ytterligare vack-\r\ner prat - det har vi redan övernog av. Nu krävs kon-\r\nkreta gärningar.\r\nEn bra början vore att styra om en del av de stora\r\nekonomiska överskotten som skapas i ekonomin från\r\nprivat tillägnande till gemensamma behov.</pre><pre>Anf.  16  LEIF CARLSON (m) replik:\r\nFru talman! Stig Sandström sade att han inte trod-\r\nde på att vårdgarantin skulle minska köerna, eftersom\r\ndet inte tillfördes tillräckligt med pengar. Det är nog\r\nviktigt att göra klart för sig att köer inte är något bra\r\nsätt att spara pengar, om man inte har tänkt sig att de\r\nskall vara så långa att alla som står i kö dör.\r\nKöerna kostar dessutom att administrera. De kos-\r\ntar också samhället för sjukskrivningar och produk-\r\ntionsbortfall. Köer är bara tecken på en dåligt funge-\r\nrande vårdorganisation. Men när de har skötts så\r\ndåligt att man har fått en puckel och samlat på sig en\r\nlång kö kan det krävas en engångsinsats för att få bort\r\nden. Men sedan ligger det inte någon som helst be-\r\nsparing i en kö. Det reflekterar bara ett dåligt funge-\r\nrande system utan fungerande vårdkedjor.</pre><pre>Anf.  17  STIG SANDSTRÖM (v) replik:\r\nFru talman! Jag tycker lika illa om vårdköer som\r\nLeif Carlson gör. De är ett otyg. Men jag kan också se\r\nett samband mellan pengar och vårdköer och dess-\r\nutom kan jag se andra problem. Leif Carlson har\r\nsäkert rätt i att det finns många administrativa pro-\r\nblem, t.ex. bortskämdhet hos vissa klinikchefer som\r\ngillar att vårda sina köer. Det är historiskt belagt att\r\ndet finns sådana missförhållanden.\r\nJag tror inte att det finns några politiska motsätt-\r\nningar här. Vi vill allihop få bort vårdköerna. Jag\r\ntycker att det är fel att försöka blåsa upp en politisk\r\nmotsättning om det.</pre><pre>Anf.  18  LEIF CARLSON (m) replik:\r\nFru talman! Nej, det är alldeles utmärkt att vi är\r\nense om det, men då måste vi ju faktiskt göra någon-\r\nting också. Om det är så att det kostar 7 000 kr att\r\noperera en person som håller på att bli blind, men\r\nman väntar så att vederbörande måste ha hemhjälp för\r\n14 000 kr i månaden, då är det någonting som är all-\r\nvarligt snett i systemet. Då är det kanske dags att göra\r\nnågot.</pre><pre>Anf.  19  STIG SANDSTRÖM (v) replik:\r\nFru talman! Jag håller med om att det är dags att\r\ngöra någonting, och vi är för vår del beredda att\r\nskjuta till pengar.</pre><pre>Anf.  20  INGRID ANDERSSON (s) replik:\r\nFru talman! Stig Sandström gjorde en väldig elän-\r\ndesbeskrivning av tillståndet i landet, och till vissa\r\ndelar stämmer den förvisso.\r\nUnder den här perioden har vi ju fått genomföra\r\nett saneringsprogram för att komma till rätta med\r\nekonomin, och det har Stigs och mitt parti i viss mån\r\ngjort tillsammans. Vi har även samarbetat med andra\r\npartier, vilket har varit helt nödvändigt. Orsaken var\r\nju att rädda välfärden. Jag vill pigga upp Stig Sand-\r\nström med att påminna om att vi nu satsar 16 miljar-\r\nder till vård, skola och omsorg fram till år 2000.</pre><pre>Anf.  21  STIG SANDSTRÖM (v) replik:\r\nFru talman! Det är möjligt att jag gjorde en elän-\r\ndesbeskrivning, som Ingrid Andersson uttryckte det.\r\nMen det var egentligen bara en sammanfattning av\r\nfakta som vi inte kan blunda för. Fakta är också att vi\r\nhar samarbetat på grund av saneringen, men vår in-\r\nriktning var att vi skulle ta av överskotten som produ-\r\nceras i samhället. Det var dessa vi ville komma åt, och\r\ndet gjorde vi till att börja med. Men sedan var vi\r\ntvungna att hoppa av när vi märkte att besparingarna\r\ngick för långt, att den sociala dimensionen försvann.</pre><pre>Anf.  22  INGRID ANDERSSON (s) replik:\r\nFru talman! Trots allt har ju det fortsatta sane-\r\nringsarbetet varit lyckosamt. Nu finns det, som sagt,\r\nmer pengar till vård, skola och omsorg.</pre><pre>Anf.  23  STIG SANDSTRÖM (v) replik:\r\nFru talman! Jag är också glad för de 16 miljarder-\r\nna som vi skall ta fram till sjukvården. Tyvärr är det\r\nfortfarande bara ett löfte, och det är efter valdagen\r\nsom det skall infrias. Men vi skall naturligtvis kämpa\r\ntillsammans för att få fram pengarna.</pre><pre>Anf.  24  EVA ERIKSSON (fp) replik:\r\nFru talman! Jag blir litet bekymrad när Stig Sand-\r\nström säger att han inte tror på vårdgarantin. Vi vet att\r\nköerna minskade när vårdgarantin infördes under Bo\r\nKönbergs ledning som sjukvårdsminister. De för-\r\nsvann nästan. När vårdgarantin togs bort, ökade köer-\r\nna. Det har blivit ständigt ökande köer. Vad är det\r\nsom gör att Stig Sandström tvivlar på detta?\r\nJag kan ge ett löfte: Om Stig Sandström ställer\r\nupp på att införa vårdgarantin igen, kommer köerna\r\natt minska.</pre><pre>Anf.  25  STIG SANDSTRÖM (v) replik:\r\nFru talman! Det har utfärdats vårdgarantier. Det\r\nhar här i kammaren utfärdats hjälpmedelsgarantier.\r\nDet har utfärdats värdighetsgarantier. Det är väldigt\r\nlätt att utfärda garantier, men det som jag är intresse-\r\nrad av är vilka pengar som finns bakom och om det\r\nfinns några muskler bakom dessa garantier. Det är det\r\nsom är det intressanta. Jag har inte i er motion sett\r\nnågra ytterligare pengar till sjukvården.</pre><pre>Anf.  26  EVA ERIKSSON (fp) replik:\r\nFru talman! Då har Stig Sandström läst vår vård-\r\nmotion dåligt, därför att vi föreslår ytterligare pengar\r\ntill sjukvården. Vi ställer upp på de extra pengar som\r\nriksdagen har beslutat om, men vi säger också att det\r\nfinns brister som inte har tagits upp. Bl.a. pekar vi på\r\natt man måste fortsätta utbyggnaden av eget rum. Vi\r\npekar också på modellen att använda sig av försäk-\r\nringspengar, aktivera försäkringspengar och överföra\r\npengar till aktiva pengar i sjukvården. En fortsättning\r\nav FINSAM-projektet i varje landsting i landet ger\r\nenligt beräkningarna i FINSAM-uppföljningen ca 2\r\nmiljarder extra pengar till vården. Det, Stig Sand-\r\nström, är en tydlig markering. Det visar också tydligt\r\nhur vi vill se finansieringen.</pre><pre>Anf.  27  STIG SANDSTRÖM (v) replik:\r\nFru talman! Det är i och för sig riktigt att man kan\r\nstyra försäkringspengarna. Men då måste vi, som\r\nockså Ingrid Andersson sade, ta hänsyn till Priorite-\r\nringsutredningen.\r\nDe grupper som ni talar om är de relativt starka\r\ngrupperna, de som kan hävda sig i köerna. Men det\r\nfinns stora grupper som svårt sjuka, kroniskt sjuka -\r\nväldigt svaga och sköra grupper. Dem bryr ni er inte\r\nalls om. Dem måste vi också ta hänsyn till när vi skall\r\nfördela sjukvårdspengarna, och de är inte obegränsa-\r\nde.</pre><pre>Anf.  28  THOMAS JULIN (mp):\r\nFru talman! Jag tänker tala om vården.\r\nMiljöpartiet hävdar, och har under hela den här\r\nriksdagsperioden hävdat, att vi har råd med vård. Vi\r\nhar varit kritiska mot de hårda neddragningar och\r\nstora personalminskningar som har skett inom kom-\r\nmuner och landsting sedan 1991. Att jag använder\r\nmig av ordet neddragningar i stället för besparingar\r\nberor på att jag inte tror att de förändringar som har\r\nskett handlat om verkliga samhällsbesparingar utan\r\nmer om samhällsförändringar.\r\nUnder en lång tid har vi politiker endast fått svaga\r\nsignaler från vårdsektorn om att personalen inte hin-\r\nner med det som skall skall göras och att man mår\r\ndåligt av sin arbetssituation. Men under den senaste\r\ntiden har kritiken blivit allt starkare. Personalen tiger\r\ninte längre, vilket medfört att debatten på allvar har\r\nkommit i gång om bristerna inom vårdsektorn. På\r\nnågra ställen har bristerna varit så stora att både\r\nvårdtagarna och personalen har farit illa. På andra\r\nställen har vården och omsorgen varit bra, men med\r\nen personal som har känt sig sliten och mått dåligt\r\nberoende på sin pressade arbetssituation.\r\nI det första skedet av uppsägningarna inom vår-\r\ndområdet blev det en stor tystnad. Många var rädda\r\nför att det skulle bli de som förlorade jobben om de\r\nvar kritiska mot nedskärningarna och mot sina ar-\r\nbetsgivare.\r\nNu har man på många ställen passerat smärtgrän-\r\nsen. Man tiger inte längre utan uttalar öppen kritik\r\nmot vad som upplevs som ytterligare försämringar.\r\nPersonalen är inte längre rädd för att bli uppsagd.\r\nMan är t.o.m. beredd att säga upp sig från sitt jobb\r\ndärför att man anser att det inte längre går att ge en\r\nvärdig vård och därför att man känner sig för sliten\r\nför att fortsätta att arbeta i vården.\r\nJag har fått fler signaler om liknande förhållanden\r\noch vill redovisa ett exempel. I min hemkommun,\r\nFriggesund, har personalen på Frejagården reagerat\r\nkraftfullt mot fortsatta förändringar och perso-\r\nnalminskningar. Som politiker i riksdagen tänker jag\r\ninte, och kan inte, lägga mig i hur man lokalt organi-\r\nserar vård och omsorg, men jag tycker att det är vik-\r\ntigt att informera mig om hur en pressad vårdpersonal\r\nupplever sin arbetssituation.\r\nFörra veckan träffade jag därför vårdpersonal i\r\nFriggesund för att få deras beskrivning av och syn på\r\näldrevården. Det var ett givande möte som slutade\r\nmed att jag dagen efter följde med under ett arbet-\r\nspass mellan kl. 13.00 och kl. 22.00, vilket innebar att\r\njag även fick möjlighet att träffa nattpersonalen.\r\nSå här kan det se ut på ett äldreboende:\r\nFrukost kl. 7.30 för den som först får hjälp på\r\nmorgonen, kl. 10.45 för den som sist blir hjälpt upp ur\r\nsängen. Tiden för frukost hänger samman med hur\r\narbetskrävande de äldre är. Det kan variera från dag\r\ntill dag. Men klart är att personaltätheten eller -\r\nglesheten har stor betydelse. På helgerna hinner man\r\ninte alltid med att få upp alla på morgonen. Då kan\r\nman tvingas att servera frukost på sängen.\r\nSedan är det lunch kl. 12.00, även för den som\r\nfick frukost kl. 10.45. Middagen serveras kl. 16.00.\r\nHungrig hinner ingen bli på dagen, men det blir långt\r\nmellan middagen och morgonmålet kommande dag.\r\nPersonalen skall hjälpa till med omläggning av\r\nbandage, toalettbestyr, duschning, påklädning, bädd-\r\nning, sköta mat, disk, städning, tvättning av de äldres\r\nkläder och övrig tvätt samt administrativa uppgifter.\r\nDe hinner inte sitta ned med de gamla. De hinner inte\r\nmed gåträning och inte heller s.k. handträning.\r\nPersonalen uppger att det känns \"gruvsjukt\" att gå\r\ntill jobbet. Ibland arbetar man övertid utan att ta ut\r\nbetalning, och många gånger tycker man att man inte\r\nhar råd att vara sjuk. När jag var där var det tre per-\r\nsoner som hade ansvaret för två avdelningar med\r\nsammanlagt 16 äldre. På natten är det två som skall\r\ntäcka in sex avdelningar, och här talas det om perso-\r\nnalminskning. Personalen tycker att det är \"tungt som\r\nattan\", trots att man för närvarande har hjälp av en\r\nberedskapsarbetare under dagtid som kan hjälpa till\r\nmed maten och som läser för de äldre.\r\nFru talman! Så här vill vi inte att det skall vara.\r\nDet är viktigt att vården får de resurser i form av\r\npersonal som behövs. På det gruppboende som jag\r\nhar beskrivit har enligt den information jag fått inte de\r\näldre farit illa. Men personalen gör det, och i längden\r\nkommer det med stor sannolikhet att påverka vård-\r\nkvaliteten. Det är därför bra att Socialstyrelsen be-\r\nstämt sig för att skärpa kontrollen av vården av våra\r\näldre. Jag hoppas att även vårdpersonalens situation\r\ndå uppmärksammas.\r\nFru talman! Om vi prioriterar rätt i riksdagen, har\r\nlandsting och kommuner råd med en personaltäthet\r\nsom ger god omvårdnad och en frisk personal. På\r\nköpet får vi också färre arbetslösa. Om vi fortsätter att\r\npressa och stressa vårdpersonalen - vem tror ni då vill\r\nsatsa på de viktiga vårdjobben i framtiden?</pre><pre>Anf.  29  INGRID ANDERSSON (s) replik:\r\nFru talman! Jag tror att vi alla i denna kammare är\r\nmedvetna om att det råder en pressad situation i arbe-\r\ntet med gamla och sjuka och om att den är alldeles\r\nextra pressad jämfört med många år tidigare. Ändå\r\nfinns det ingen väg tillbaka. Jag skulle inte vilja ha\r\ndet som vi hade det förr. Nu gäller det att ta till sig ny\r\nkunskap och ny teknik. Men det gäller också att vi får\r\nmer resurser - och det erbjuder vi framöver - för att\r\nrätta till situationen. Det är en vilja som vi säkert har\r\ngemensamt.</pre><pre>Anf.  30  THOMAS JULIN (mp) replik:\r\nFru talman! Jag förstår att Ingrid Andersson med\r\nde nya resurserna menar de s.k. Perssonpengarna. Jag\r\nhar vid flera tillfällen frågat efter just Perssonpengar-\r\nna och fått till svar att de har vi ännu inte sett till. Så\r\ndet handlar också om hur mycket de här Perssonpeng-\r\narna ger.\r\nSom Ingrid Andersson kommer ihåg berättade\r\nman när vi besökte landstinget att Perssonpengarna\r\ninte ens kompenserade det skattebortfall som kommu-\r\nnerna fick genom de höjda egenavgifterna.</pre><pre>Anf.  31  INGRID ANDERSSON (s) replik:\r\nFru talman! Vi beslutade om extra medel före jul.\r\nLandstingens och kommunernas budgetar börjar gälla\r\nfrån den 1 januari. Då är det väl inte heller så konstigt\r\natt inte resultaten syns. Vi skall inte inbilla oss att de\r\nhär pengarna räcker till att göra någonting åt alla\r\nbrister. Men vi kan påbörja ett arbete med att förbätt-\r\nra, och vi kan se en ljusning i och med att det nästa år\r\noch året därpå och året därpå också tillförs mer me-\r\ndel.</pre><pre>Anf.  32  THOMAS JULIN (mp) replik:\r\nFru talman! Det är bra att dessa medel tillkommer.\r\nDet håller jag med om. Annars skulle ju situationen\r\nvara allvarligare. Men som Ingrid Andersson vet både\r\nger och tar staten samtidigt. Då reduceras ju effekten\r\nav de här pengarna.</pre><pre>Anf.  33  AGNETA BRENDT (s) replik:\r\nFru talman! Tycker inte Thomas Julin att han bi-\r\ndrar till att ge en mycket skev bild av äldreomsorgen\r\nute i våra kommuner? Det hem för äldreboende som\r\nThomas Julin har besökt genomgår en stor omorgani-\r\nsation just nu. Alla omorganisationer leder ju till kaos\r\noch litet oro bland personalen. Kommunledningen i\r\nHudiksvall har med anledning av de bilder som har\r\ngivits i medierna under hösten tagit initiativ till sam-\r\nmanträffanden med personal från samtliga hem för\r\näldreboende i kommunen. Den bild man då får från\r\npersonalen är att de inte känner igen sig i den bild\r\nsom massmedierna ger av den situation som råder ute\r\npå våra hem för äldreboende.</pre><pre>Anf.  34  THOMAS JULIN (mp) replik:\r\nFru talman! Vid det här tillfället tyckte jag att det\r\nvar bra att träffa den personal som ställde sig upp och\r\nvar kritisk mot de här förändringarna och som offent-\r\nligt vågade uttala denna kritik. Ofta har jag hört\r\nmycket sådan här kritik uttalas man till man så att\r\nsäga. Men man har inte velat ställa sig upp och fram-\r\nföra den offentligt. Vad jag refererar till är den bild\r\nsom de har givit till mig. Den tycker jag att det är\r\nviktigt att vidarebefordra.</pre><pre>Anf.  35  AGNETA BRENDT (s) replik:\r\nFru talman! Det kanske hade varit bra om Thomas\r\nJulin hade besökt de hem för äldreboende där organi-\r\nsationen, omorganisationen, så att säga har satt sig,\r\noch där personalen tycker att det fungerar väldigt bra.\r\nDär tycker de att de har fått mycket mer stimulerande\r\narbetsuppgifter. De styr sin tid själva och har en\r\nmycket god relation till de omsorgstagare de har hand\r\nom.</pre><pre>Anf.  36  THOMAS JULIN (mp) replik:\r\nFru talman! Jag kan informera Agneta Brendt om\r\natt jag har besökt flera av hemmen för äldreboende i\r\nmin kommun. Det gäller inte bara det här. Jag har\r\näven besökt ett flertal hem för äldreboende på andra\r\norter i vårt län och även i andra län. Så det här är inte\r\ndet enda besök jag har gjort.</pre><pre>Anf.  37  CHATRINE PÅLSSON (kd):\r\nFru talman! Värderade åhörare! En del saker i vå-\r\nra liv, en del saker som vi debatterar här, kan vi på-\r\nverka. Andra saker kan vi inte påverka. Ingen har\r\ngjort sig riktigt förtjänt av hälsa. Ingen har måhända\r\ngjort sig förtjänt av sjukdom och handikapp heller.\r\nIngen vet varför en del människor drabbas så hårt.\r\nJag hade hoppats att jag i den här kammaren den\r\n22 januari 1998 hade kunnat konstatera svensk vård\r\noch omsorg fungerar. Många politiker tycker att det är\r\njättejobbigt när man drar statistik om långa vårdköer,\r\ndålig äldreomsorg osv. Men jag tror inte att någon är\r\nbetjänt av - allra minst de människor som vi har an-\r\nsvar för - att vi sticker huvudet i sanden och låtsas\r\nsom att verkligheten inte är verklighet. Sedan kan vi\r\nkallad det för skräckscenarion eller vad vi vill. Jag\r\ntycker att vi skall vara så ärliga att vi erkänner att allt\r\ninte fungerar.\r\nVi vet också, fru talman, att allt annat kommer i\r\nandra hand när vi drabbas av sjukdom och ohälsa. Jag\r\nbesökte en dialysavdelning i Kristianstad härom\r\nveckan. Då kom jag i kontakt med en ung kvinna som\r\nhade dialys. Det var väldigt bra, för jag fick verkligen\r\nfråga henne hur det kändes. Hon avslutade med att\r\nsäga så här till mig: Du förstår, allting blir så oviktigt\r\nnär man tre gånger i veckan ligger här fyra till fem\r\ntimmar och inte klarar sig utan detta. Det kanske ni\r\nsom politiker inte riktigt förstår, sade hon.\r\nNär man drabbas av sjukdom känner man sig i un-\r\nderläge. Att då också behöva känna att ingen har tid\r\natt förklara, att berätta hur det kommer att bli och\r\nvilka mediciner som finns, att trösta, att sitta på säng-\r\nkanten, att förstå den fruktansvärda ängslan som finns\r\ni ens situation och att man bemöts med stress kan\r\nkännas helt outhärdligt. Det kan säkert kännas som\r\nom eldsvådan praktiskt taget skulle bryta ut i männi-\r\nskans liv. Att vänta i en kö - det kan nästan ingen\r\nbegripa!\r\nJag undrar hur många av oss riksdagsledamöter i\r\nden här kammaren som skulle acceptera att bilen stod\r\nett halvår på bilverkstaden innan någon hade tid att\r\nlaga den. Förmodligen ingen om inte vi finge en\r\nhyrbil gratis. Hur kan vi då stå här och säga att det är\r\nnaturligt med vårdköer? Jag har ett antal gånger frå-\r\ngat: Vem är det naturligt för? Jag håller med Leif\r\nCarlson till fullo; det finns inga vinnare i en vårdkö.\r\nAlla är förlorare. Ändå har det blivit någon sorts ac-\r\ncepterad slogan att det är naturligt med vårdköer.\r\nMan kan diskutera hur länge som helst varför det\r\ninte fungerar och vems skulden är. Men det viktigaste\r\när ju: Vad gör vi åt detta som politiker? Det finns\r\nväldigt få människor i Sverige som kan betala sin\r\negen vård. Vi har ordnat ett system där vi betalar\r\nsolidariskt efter bärkraft. Det, Roland Larsson, tycker\r\nkristdemokraterna fortfarande att vi skall göra. Därför\r\nfinns det heller ingen annan möjlighet än att se till att\r\ndet finns vård och omsorg när vi behöver den.\r\nJag hoppas att det inte finns någon här i kammaren\r\nsom känner sig nöjd med situationen inom äldreom-\r\nsorgen. Jag tycker att det är bra trist att vi skall behö-\r\nva se alla de bilder vi fått se det senaste halvåret. Men\r\ntydligen är det nödvändigt för att man skall förstå att\r\nnågot måste göras.\r\nJag vet att många människor, när något inte funge-\r\nrar, säger att vi tillsätter en utredning. Vi tillsätter en\r\nny kommitté som skall föreslå förändringar. Ibland\r\ntror jag, fru talman, att det är ett sätt att komma ifrån\r\nproblemet. Den sjuke, den enskilde, kan ju inte känna\r\nsig riktigt nöjd med att vi tillsätter en kommitté som\r\nskall lägga ett nytt förslag 1999. Det är ju nu behovet\r\nav vård och omsorg finns.\r\nDen enskilde bryr sig inte om vem som är huvud-\r\nman för viss verksamhet och inte heller hur den or-\r\nganiseras, utan det är mötet mellan människan och\r\nvårdpersonalen som betyder något och möjligheten att\r\nfå vård, inte när landstinget och kommunen vill, utan\r\nnär jag behöver den som enskild.\r\nJag tror att om vi försöker sätta oss in i den situa-\r\ntion som människor med stort vårdbehov lever i blir\r\ndet litet lättare att inse hur viktigt det är att man nu\r\nfortast möjligt vidtar åtgärder.\r\nFru talman! Jag skulle kunna prata om detta\r\nmycket längre, men jag vill tacka för ordet, och vädjar\r\nom att vi tillsammans inte bara skall prata, utan åtgär-\r\nda problemen.</pre><pre>Anf.  38  BARBRO WESTERHOLM (fp) re-\r\nplik:\r\nFru talman! I Chatrine Pålssons inledning tog nog\r\nretoriken över. Det kan vara litet farligt för vår tro-\r\nvärdighet som politiker.\r\nVi vet ju faktiskt väldigt mycket om varför männi-\r\nskor drabbas av ohälsa. Under 1900-talet har medel-\r\nlivslängden ökat med 50 %. Det är till stor del på\r\ngrund av att vi har använt den kunskap vi har om\r\nvilka som drabbas av ohälsa och hur den kan före-\r\nbyggas, rent vatten osv. Jag återkommer om detta i\r\nmitt kommande inlägg.</pre><pre>Anf.  39  CHATRINE PÅLSSON (kd) re-\r\nplik:\r\nFru talman! Jag hoppas att inte Barbro Wester-\r\nholm menar att det är vårt eget fel när vi blir sjuka\r\noch att vi kan stå vårt eget kast om vi inte har gjort\r\nallt som bör göras.\r\nAlla är vi människor och lever inte alltid på det\r\nsätt som vi anser vara bäst. Jag vill fråga Barbro\r\nWesterholm: Skulle detta på något sätt förändra vår\r\nprioritering?</pre><pre>Anf.  40  BARBRO WESTERHOLM (fp):\r\nFru talman! Man skall naturligtvis inte skuldbe-\r\nlägga människor som har råkat ut för förebyggbar\r\nohälsa. Men vi har ett stort ansvar att peka på vad det\r\nbetyder med kost och att man inte börjar röka osv., så\r\natt människor kan göra kloka val. Det tycker jag har\r\nkommit i bakvatten i dagens sjukvårdsdebatt. Vi får\r\ninte undanhålla människor den kunskapen.</pre><pre>Anf.  41  CHATRINE PÅLSSON (kd) re-\r\nplik:\r\nFru talman! Självklart skall vi använda all den\r\nkunskap som finns. Då krävs det ju också tid så att vi\r\ninom både primärvården och den landstingsdrivna\r\nverksamheten kan informera om det.\r\nMen faktum är ju att många sjukdomar är gene-\r\ntiskt betingade. Det har ju ännu inte gått så långt,\r\nBarbro Westerholm, att vi kan välja föräldrar. Därför\r\nmåste den solidariskt tänkta sjukvården drivas oavsett\r\nom sjukdomen går att förebygga.</pre><pre>Anf.  42  INGRID ANDERSSON (s) replik:\r\nFru talman! Chatrine Pålsson har en tendens att\r\nspela över i talarstolen. Jag har aldrig hört någon\r\nuttala att det är naturligt med vårdköer. De skall själv-\r\nfallet bekämpas. Vårdköer kan finnas i en tidrymd så\r\natt både patient och vård kan planera för vården. I\r\növrigt är det en företeelse som vi inte vill se och som\r\nvi vill göra allt för att ta bort.\r\nDet finns brister, men det finns också medicinska\r\nframsteg i vården. Det är inte så många år som det har\r\nvarit alldeles naturligt och vardagligt att alla kan få\r\ndialys.\r\nEn stor del av sjukvården fungerar utmärkt. Det\r\nfinns brister. Dem skall vi angripa.</pre><pre>Anf.  43  CHATRINE PÅLSSON (kd) re-\r\nplik:\r\nFru talman! Skall det räknas som att spela över att\r\nbeskriva situationen som den är, att man betraktar det\r\nsom naturligt med vårdköer? Om inte Ingrid Anders-\r\nson har hört det, har i alla fall jag hört det ett antal\r\ngånger.\r\nOm en människa står i kö är ju planeringen gjord.\r\nDe övriga behandlingarna är redan gjorda. Ställnings-\r\ntagandet är redan gjort. Det är först då man hamnar i\r\nvårdkö. Det är viktigt att hålla reda på det. I de vård-\r\nköer som finns i dag har man redan bestämt vilken\r\nåtgärd man vill göra.\r\nOm man tyckte att det här var ett stort problem\r\ntror jag att man skulle göra mycket mer för att lösa\r\ndet och inte låta vårdköerna växa.\r\nReumatiker är en grupp som har jättelånga vård-\r\nköer. Hösten 1997 stod 900 patienter i kö med remiss\r\ntill handkirurgi. Nu har remisserna ökat med 1 100.\r\nDet är ju en grupp som har väldigt stora behov av\r\nadekvat vård.</pre><pre>Anf.  44  INGRID ANDERSSON (s) replik:\r\nFru talman! Jag vill påminna Chatrine Pålsson om\r\nekonomins betydelse för att kunna utföra vård och\r\nomsorg. Jerzy Einhorn som var ordförande i priorite-\r\nringsutredningen uttryckte väldigt tydligt - och vi var\r\nalla överens om det - att om medlen tryter måste man\r\nprioritera. Det kan innebära att det uppstår köer.\r\nDet är naturligtvis ingenting som skall få vara,\r\nutan vi måste alla hjälpas åt att få medel till vården så\r\natt köerna inte blir otillständigt långa och absolut inte\r\nnågot naturligt tillstånd.</pre><pre>Anf.  45  CHATRINE PÅLSSON (kd) re-\r\nplik:\r\nFru talman! Jag är glad över att Ingrid Andersson\r\nvill aktivt se till att vårdköerna i princip kommer bort.\r\nMen jag hävdar bestämt att det inte är någon ekono-\r\nmisk fråga. Det är en organisatorisk fråga och en\r\nsatsningsfråga.\r\nNär man än skall opereras kostar det pengar. Det\r\när viktigt att vi inte försöker inbilla vare sig lands-\r\ntingspolitiker eller övriga Sjukvårdssverige och inte\r\nheller vårdtagarna att detta är en penningfråga. Det\r\nhandlar om organisation.\r\nNär en egenföretagare får mycket att göra ser han\r\ntill att människor arbetar tvåskift eller treskift tills\r\nman har betat av arbetsuppgifterna, annars får man\r\ninte uppgifterna. Man får inte jobbet.\r\nMänniskovärdet måste alltid vara högre än pen-\r\nningvärdet. Det är inte materiella saker som är vikti-\r\ngast. Landsting, kommuner, socialdepartement och\r\nsocialstyrelse måste ha så mycket kunskap att man\r\nfixar detta.</pre><pre>Anf.  46  HANS KARLSSON (s) replik:\r\nFru talman! Chatrine Pålsson brukar ta i ganska\r\nrejält i vårddebatten. Det här utgjorde inget undantag.\r\nVi får väl se detta som ett uppspel inför valrörelsen.\r\nJag blir oerhört bekymrad om riksdagsledamöter,\r\ninte bara i riksdagens talarstol, utan land och rike runt\r\nger en beskrivning av situationen i Sverige som är\r\nfelaktig.\r\nDet finns brister i vården och det finns brister i\r\näldreomsorgen. Det vet vi alla. Men vi vet också att\r\nen rad undersökningar har slagit fast att vi trots dessa\r\nbrister har en vid internationell jämförelse mycket\r\ngod vård och omsorg, inte minst äldreomsorg, i Sve-\r\nrige.\r\nDet finns rader av goda exempel. Det finns rader\r\nav undersökningar där både personal, anhöriga och de\r\näldre själva har sagt att det är jättebra, och att vi har\r\ndet mycket bra.\r\nVi skall ta itu med bristerna, men vi får inte över-\r\nreklamera dessa.</pre><pre>Anf.  47  CHATRINE PÅLSSON (kd) re-\r\nplik:\r\nFru talman! Jag sade också i mitt anförande att jag\r\nskulle bli väldigt glad om jag kunde konstatera att det\r\nfungerade. Eftersom det inte fungerar måste vi ta itu\r\nmed det av två skäl. Dels måste vi se till att det skapas\r\nresurser nu, att det skapas möjligheter för människor\r\natt få vård. Dels måste vi förebygga för framtiden så\r\natt vi inte får ett scenario som vi inte vill ha här i\r\nlandet. Då är varje människa lika viktig.\r\nJag vet att det är många som har det jättebra och\r\när nöjda med sin vård och omsorg. Men alltför många\r\nfår inte den tid som de behöver i sin omvårdnad, osv.\r\nDet finns två olika saker. Det gäller att se situatio-\r\nnen i dag men också att förebygga för framtiden så att\r\nalla skall få en värdig vård och omsorg.</pre><pre>Anf.  48  HANS KARLSSON (s) replik:\r\nFru talman! Det är bra att Chatrine Pålsson nu ny-\r\nanserar sin beskrivning av situationen. Men jag vill\r\nvädja till alla som deltar i den här debatten inte bara\r\nhär i kammaren utan runtom i landet att hålla sig till\r\nverkligheten och inte i syfte att vinna politiska poäng-\r\ner försöker att måla upp en bild som inte är korrekt.\r\nPå grund av att vi nu har ordning och reda i eko-\r\nnomin kan vi satsa nya resurser inte minst på äldre-\r\nomsorgen. Nästa månad invigs ett nytt äldreboende i\r\nmin hemkommun Hallsberg med 23 platser och 16\r\nnyanställda i personalen tack vare att vi nu har peng-\r\nar. Kommunerna har kunnat få nya pengar därför att\r\nvi nu har ordning i ekonomin.\r\nJag vill påminna Chatrine Pålsson om att det fanns\r\nen tid när Chatrine Pålsson satt på regeringssidan och\r\ndet gjordes en hel del oöverlagda förändringar inom\r\nvårdområdet med husläkare, privatisering och sådant.\r\nVi lider fortfarande av sviterna efter det, och det\r\nförklarar delvis de brister som nu finns.</pre><pre>Anf.  49  CHATRINE PÅLSSON (kd) re-\r\nplik:\r\nFru talman! Jag har två frågor att ställa till Hans\r\nKarlsson.</pre><pre>Anf.  50  TALMANNEN:\r\nHans Karlsson har ingen replikrätt kvar.</pre><pre>Anf.  51  CHATRINE PÅLSSON (kd) re-\r\nplik:\r\nFru talman! Då får jag inte ställa dem. Men jag\r\nkan säga till protokollet så att han och också andra\r\nkan läsa det sedan: Jag har inte överdrivit när jag har\r\nbeskrivit situationen. Dessvärre är det så.\r\nVad är det som har blivit bättre i den svenska\r\nsjukvården sedan den socialdemokratiska regeringen\r\ntillträdde år 1994? Vad jag kan se av alla olika statis-\r\ntikuppgifter och alla rapporter från Socialstyrelsen är\r\natt det har blivit sämre.\r\nKom inte och säg att det var så förskräckligt\r\neländigt under den borgerliga regeringsperioden. Det\r\nhandlar om vad som är fakta i dag år 1998.</pre><pre>Anf.  52  ROLAND LARSSON (c) replik:\r\nFru talman! Det är bra att man visar empati i den\r\nsociala debatten. Det skall man göra. Var hör empatin\r\nannars hemma om inte här? Det är bra. Men det finns\r\nen starkt kontrast mellan den empati som Chatrine\r\nPålsson ger uttryck för och de politiska slutsatser som\r\nkd har dragit av detta.\r\nDet finns inget i kd:s politik som på något sätt gör\r\nnågot åt den situation som Chatrine Pålsson beskriver.\r\nDet finns inga verkliga pengar som tillförs vård och\r\nomsorg i kd:s budget. De pengarna är tagna på ett\r\nsådant sätt att de inte existerar i verkligheten. Jag\r\nskall i nästa replikskifte klara ut för Chatrine Pålsson\r\nvad det innebär.</pre><pre>Anf.  53  CHATRINE PÅLSSON (kd) re-\r\nplik:\r\nFru talman! Det finns säkert brister i olika budget-\r\nförslag och även i våra budgetförslag. Vi säger inte att\r\nvi har lösningen på allt, men vi har en ambition. Vi\r\nhar faktiskt avsatt mer pengar, 4,3 miljarder för dessa\r\ntre år, än vad Roland Larssons parti har gjort, som vi\r\ninte tror räcker. Jag skall gärna säga till Roland Lars-\r\nson att jag inte tror att det vi avsatt heller räcker. Men\r\ndet handlar om både att se över den organisation man\r\nhar så att man är så effektiv som möjligt och att skapa\r\nnya pengar. Det är väldigt viktigt att se till, och båda\r\ndelarna behövs.</pre><pre>Anf.  54  ROLAND LARSSON (c) replik:\r\nFru talman! Centerpartiet tillför vård och omsorg\r\ngenom de ökade bidragen till kommunerna 16 miljar-\r\nder under de närmaste åren. Kd har inte mer pengar.\r\nDet som kd har föreslagit i sin budget innebär att\r\nsocialförsäkringsavgiften skall sänkas med 2 % och\r\natt de pengarna skall arbetas in i budgeten. Chatrine\r\nPålsson vet att i och med pensionsuppgörelsen finns\r\ninte de pengarna längre. De har ni redan förbrukat i\r\npensionsuppgörelsen. De existerar inte. Vi använder\r\nriktiga pengar. Ni använder fiktiva pengar. Hur\r\nmycket empati som det sedan finns utrymme för ge-\r\nnom dessa fiktiva pengar är en sak som ni i kd har att\r\navgöra själva.</pre><pre>Anf.  55  CHATRINE PÅLSSON (kd) re-\r\nplik:\r\nFru talman! I vårt budgetförslag blir i alla fall re-\r\nsultatet att vi har dessa 4,3 miljarder mer. Sedan hän-\r\nder det ju alltid saker under tiden.\r\nVi har föreslagit en värdighetsgaranti. Vi skall\r\nverkligen se till att vi gör något konkret. Det är\r\nhemskt att det skall krävas en värdighetsgaranti. Vi\r\nkräver att läkarinsatserna skall bli bättre inom äldre-\r\nboendet, osv.\r\nJag vill till Roland Larsson, Centerpartiet och alla\r\nandra säga: Föreslå någonting som är bättre, så tittar\r\nvi gärna på det. Vi kan bara föreslå saker och ting\r\nsom vi han hitta lösningar på. Alla konkreta och bra\r\nförslag för en ökad vårdkvalitet vill vi kristdemokra-\r\nter gärna pröva.</pre><pre>Anf.  56  Statsrådet MAJ-INGER\r\nKLINGVALL (s):\r\nFru talman! Vi socialdemokrater vill värna och ut-\r\nveckla den sociala välfärden. Vi vill ha en god kvali-\r\ntet och allmän tillgång till vård, omsorg och skola. Vi\r\nvill ha höga ersättningsnivåer och inkomstrelaterade\r\nförmåner i socialförsäkringarna. Vår välfärdsmodell\r\nbygger på övertygelsen att solidariteten mellan män-\r\nniskor är det som skapar trygghet och rättvisa.\r\nVi har nu klarat av några år av svår ekonomisk\r\nkris. Vi har klarat att sanera ekonomin och att bevara\r\nden generella välfärden. Nu är vi ekonomiskt rustade\r\natt utveckla välfärden igen med egna och inte med\r\nlånade pengar. Vi kan satsa på vård, omsorg, skola,\r\njobb och kvalitet i välfärdens kärna. Vi satsade 4\r\nmiljarder år 1997. Vi satsar 8 miljarder år 1998, 12\r\nmiljarder år 1999 och 16 miljarder år 2000.\r\nDen bättre ekonomiska situationen gör att vi kan\r\nsatsa ytterligare på barnen. Vi höjde barnbidragen den\r\n1 januari i år till 750 kr per månad, flerbarnstillägget\r\ngår nu också till barn födda efter år 1995 och ersätt-\r\nningsnivån för föräldrapenningen höjdes till 80 %.\r\nBarnfamiljerna är en grupp som drabbats hårt av den\r\nekonomiska krisen. Därför är det särskilt glädjande att\r\nvi nu kunnat stärka deras ekonomi.\r\nVi har också höjt sjukersättningen fr.o.m. den\r\n1 januari 1998 till 80 %. Det betyder att de flesta\r\nlöntagare nu kan få en 90-procentig ersättning när de\r\när sjuka, 80 % genom lag och 10 % genom avtal, från\r\ndag 15 till dag 90 när de är sjuka. För tid därutöver\r\nhar vi gjort det möjligt för parterna att träffa avtal om\r\nkompletterande sjukersättning. Detta stärker försäk-\r\nringen och håller tillbaka behovet av privata tilläggs-\r\nförsäkringar.\r\nVår välfärdsmodell med inkomstrelaterade förmå-\r\nner bidrar till minskade ekonomiska klyftor och ökad\r\njämlikhet. Trygga människor vågar möta förändringar\r\nutan rädsla. Man vågar byta jobb eller börja ny ut-\r\nbildning. På så sätt medverkar också välfärdspolitiken\r\ntill ekonomisk stabilitet och tillväxt. Det är faktiskt så\r\natt rättvisan är produktiv.\r\nVår välfärdsmodell innebär en stark koppling\r\nmellan social- och arbetsmarknadspolitik när det\r\ngäller både individens rättigheter och skyldigheter.\r\nVarje vuxen medborgare är skyldig att efter förmåga\r\nbidra till sin egen försörjning och betala skatt. Upp-\r\nrätthållandet av denna arbetslinje är ett centralt ele-\r\nment i välfärdssystemet. Därför är också kampen med\r\natt pressa tillbaka arbetslösheten vår viktigaste upp-\r\ngift.\r\nEtt socialförsäkringssystem som omfattar alla och\r\ninte bara en minoritet av behövande kräver att alla är\r\nmed och betalar. En förutsättning för att klara syste-\r\nmet är därför att så många som möjligt kan bidra\r\ngenom att försörja sig själva och betala skatt. Att\r\nvärna om de långsiktiga samhällsekonomiska förut-\r\nsättningarna för välfärdssystemet är viktigt. Men det\r\när också viktigt att se till att de resurser vi förfogar\r\növer används på bästa möjliga sätt.\r\nEtt led i saneringsprogrammet har varit att tydlig-\r\ngöra reglerna för de olika socialförsäkringarna.\r\nGrundtanken i det arbetet är att de olika försäkringar-\r\nna skall utnyttjas just till det de är avsedda för, sjuk-\r\nförsäkringen vid sjukdom, arbetsskadeförsäkring vid\r\narbetsskada, förtidspensionering vill bestående ar-\r\nbetsoförmåga, osv.\r\nDen här renodlingen av socialförsäkringarna har\r\nvarit nödvändig för att få kontroll över utvecklingen.\r\nBaksidan är att människor med komplexa, samman-\r\nsatta problem riskerar att falla mellan stolarna. Då kan\r\nresultatet bli en rundgång mellan olika myndigheter\r\ndär alla svär sig fria från ansvar utifrån sina egna\r\nregler och där den enskilde riskerar att bli övergiven,\r\ntrots alla goda intentioner. Lösningen på det här pro-\r\nblemet heter samverkan. Behovet av samverkan mel-\r\nlan olika aktörer inom socialvård, hälsovård, sjukvård\r\noch arbetsmarknadspolitik har alltid funnits. Men\r\nutvecklingen under senare år har ställt frågan på sin\r\nspets.\r\nRiksdagen fattade för en månad sedan beslut om\r\natt försäkringskassan skall få träffa överenskommelser\r\nmed kommun, landsting och länsarbetsnämnd i syfte\r\natt uppnå en effektivare användning av tillgängliga\r\nresurser. Vidare kan kommuner och landsting sluta\r\navtal med varandra samt med försäkringskassan och\r\nlänsarbetsnämnden om att inom ramen för socialtjäns-\r\ntens respektive hälso- och sjukvårdens områden delta\r\ni och bidra till finansieringen av gemensamma åtgär-\r\nder. För försäkringskassornas del finns en disponibel\r\nram på 814 miljoner kronor 1998 att använda för\r\nrehabilitering och samverkan på ett nytt och flexibelt\r\nsätt.\r\nFru talman! En viktig och central del i vår väl-\r\nfärdspolitik är pensionerna. Vi socialdemokrater har\r\ndrivit arbetet med det reformerade pensionssystemet\r\nför att vi skall kunna försäkra människor om att Sve-\r\nriges pensionärer också i framtiden skall omfattas av\r\nett allmänt och obligatoriskt pensionssystem som ger\r\npensioner som det går att leva på. Det kan vi göra nu,\r\noch det är jag både glad och stolt över.\r\nFem av riksdagens sju partier står bakom det re-\r\nformerade pensionssystemet. Överenskommelsen\r\ninnebär att det i dag råder en bred politisk samsyn\r\nkring att framtidens pensioner skall vara offentliga\r\noch obligatoriska. Kärnan i ATP-systemet, som soci-\r\naldemokratin stred för på 1950-talet, kommer att\r\nbibehållas. Den politiska uppslutningen bakom refor-\r\nmen är en av dess stora tillgångar. En förändrad riks-\r\ndagsmajoritet innebär inte förändrade villkor. Det\r\nreformerade systemet kommer att vara politiskt stabilt\r\näven på lång sikt.\r\nDe viktigaste principerna bakom reformen är att\r\nhela livsinkomsten skall ligga till grund för pensionen,\r\natt alla skall ha rätt till en grundtrygghet i form av en\r\ngarantipension, att den reformerade pensionen skall\r\nvara kopplad till landets ekonomiska tillväxt och att\r\npensionssystemet skall bli ett stabilt system som tål\r\ndemografiska förändringar.\r\nFru talman! Arbetet med att reformera socialför-\r\nsäkringarna och skapa stabila trygghetssystem pågår.\r\nDet reformerade pensionssystemet som skall föreläg-\r\ngas riksdagen i vår är den största reformen. Men det\r\nfinns också andra viktiga områden där förslag kom-\r\nmer. Jag tänker bl.a. på förtidspensionerna, där rege-\r\nringens proposition kommer i mars. Arbetsskadeför-\r\nsäkringen utreds för närvarande, liksom arbetsgivar-\r\nnas åtgärds- och kostnadsansvar för rehabilitering.\r\nHur ser då riksdagens övriga partier på framtidens\r\nvälfärdspolitik? Ja, det är som vanligt blandade åsik-\r\nter och synsätt. Men det finns hos de flesta en grund-\r\nsyn att välfärden skall omfatta alla och att plånbokens\r\ntjocklek inte skall avgöra om man får den bästa vår-\r\nden när man blir sjuk.\r\nMen moderaterna skiljer ut sig. De vill genomgå-\r\nende lägga mindre pengar till den gemensamma väl-\r\nfärden. De vill ha två karensdagar och 75-procentig\r\nnivå i sjuk- och föräldraförsäkringen, för att ta ett par\r\nexempel. Det är inte överraskande - det är moderat\r\npolitik. Det gemensamma skall vara så litet som möj-\r\nligt. I stället skall var och en sörja för sin egen välfärd\r\nmed fler privata sjukhus, skolor, vårdhem och fler\r\nprivata försäkringar att välja emellan. Vi är nog\r\nmånga som tvivlar på att valmöjligheterna för dem\r\nmed litet pengar i plånboken blir särskilt stora.\r\nHur skall Kristdemokraterna och Folkpartiet, som\r\nsäger sig stå för en helt annan välfärdspolitik, hantera\r\ndet här? Både Kristdemokraterna och Folkpartiet\r\nsäger sig ju tillhöra regeringsalternativet tillsammans\r\nmed Moderaterna. Det vore intressant att få besked\r\nom det i den här debatten.\r\nTill er moderater vill jag rikta två frågor: Hur skall\r\nni klara vården, omsorgen och skolan med så mycket\r\nmindre pengar som ni har i ert alternativ? Hur tänker\r\nni er att ytterligare en karensdag skall stärka budge-\r\nten? Tänker ni höja arbetsgivaravgiften med det be-\r\nlopp som arbetsgivarna vinner genom lägre kostnader\r\nvid personalens sjukdom?\r\nFru talman! Jag är glad över vad vi har åstad-\r\nkommit på välfärdsområdet under de senaste åren.\r\nTrots den ekonomiska krisen har vi värnat den gene-\r\nrella välfärden. Vi socialdemokrater har tillsammans\r\nmed fyra andra partier kommit överens om framtidens\r\npensioner, och det är en framgång för den politiska\r\ndemokratin att fem partier enats i en så stor och viktig\r\nfråga för medborgarna och samhällsekonomin. Vi har\r\nhöjt ersättningsnivåerna och barnbidraget. Vi har\r\nskaffat oss ett ekonomiskt handlingsutrymme. Nu vill\r\nvi fortsätta att bygga ett jämlikt och gott samhälle.</pre><pre>Anf.  57  GUN HELLSVIK (m) replik:\r\nFru talman! Statsrådets anförande om välfärd be-\r\ngränsade sig i stort sett till bidrags- och försäkrings-\r\nsystem. Jag hoppas att vi är överens om att välfärd är\r\nett betydligt vidare begrepp än bidrags- och försäk-\r\nringssystem. För att få ett litet klarläggande av hur\r\nregeringen ser på välfärden i stort skulle jag vilja\r\nfråga statsrådet: Vem tror statsrådet känner sig mest\r\ntillfreds - den som får rätt till högre socialbidrag på\r\ngrund av att skatten höjts och det blir för litet kvar i\r\nplånboken, eller den som till följd av sänkt skatt i\r\nfortsättningen slipper gå till socialkontoret för att\r\nkunna överleva?</pre><pre>Anf.  58  Statsrådet MAJ-INGER\r\nKLINGVALL (s) replik:\r\nFru talman! Mitt anförande begränsade sig inte\r\nalls till bara bidragssystem, utan jag försökte ge en\r\nbild av ekonomi, sysselsättning, vård, omsorg och\r\nskola. Mitt stora bekymmer när jag ser framåt och på\r\nmoderaternas politik är naturligtvis vad som kommer\r\natt hända med så stora skattesänkningar som modera-\r\nterna föreslår. Var kommer nedskärningarna att ham-\r\nna? Att få en redovisning av detta, Gun Hellsvik, tror\r\njag skulle vara väldigt klargörande både för mig och\r\nför många i det här landet.</pre><pre>Anf.  59  GUN HELLSVIK (m) replik:\r\nFru talman! Jag ställde en rak fråga till statsrådet.\r\nJag tror att alla uppfattade att jag inte fick något rakt\r\nsvar - jag fick inget svar över huvud taget. Statsrådet\r\nhar möjlighet till ytterligare en replik, och då förvän-\r\ntar jag mig att jag får svar på min fråga, som var så\r\nenkel att jag rimligen inte behöver upprepa den.\r\nMen eftersom debattreglerna innebär att jag inte\r\nfår komma tillbaka i debatten vill jag ge min tolkning\r\nav de alternativa svar jag kan få. Ett svar är att stats-\r\nrådet anser att det är bra med skatt som gör oss soci-\r\nalbidragsberoende. Det innebär då att statsrådet anser\r\natt politiker vet bäst vad som är bra för människor.\r\nOm statsrådet däremot tycker som jag, nämligen att\r\nsänkt skatt som minskar bidragsberoendet är det bäs-\r\nta, måste det innebära att statsrådet kommer att bear-\r\nbeta Göran Persson. I går uttalade han ju att han inte\r\nprioriterade sänkt skatt för låg- och medelinkomstta-\r\ngare.</pre><pre>Anf.  60  Statsrådet MAJ-INGER\r\nKLINGVALL (s) replik:\r\nFru talman! Gun Hellsvik! Det vi arbetar för är\r\nnaturligtvis att människor skall få möjlighet till arbete\r\noch egen försörjning. Socialbidraget är det yttersta\r\nskyddsnätet som skall skydda människor som av olika\r\nskäl inte kan försörja sig. Hela politiken går ut på\r\narbete och egen försörjning. Bidrag i form av social-\r\nbidrag är det sista skyddsnätet att ta till när ingenting\r\nannat finns, Gun Hellsvik.</pre><pre>Anf.  61  GUNNAR HÖKMARK (m) replik:\r\nFru talman! Jag noterade att Maj-Inger Klingvall\r\ninte svarade på den tidigare frågan, men jag har en\r\nmycket tydlig och rak fråga. Den handlar om verklig-\r\nheten. Fram till 1991 växte vårdköerna i Sverige.\r\nDärefter pressades vård- och operationsköerna tillba-\r\nka. Nu växer de igen. Landstingsförbundet visade i\r\nslutet av förra året hur köerna inom loppet av ett\r\nhalvår hade fördubblats.\r\nRapport visade i sina TV-nyheter häromkvällen att\r\n21 landsting i dag inte klarar av att ge människor den\r\nvård som tidigare var möjlig att ge.\r\nNu skulle jag vilja ställa en fråga utan att få några\r\nattacker på olika hjärnspöken eller något annat. Det är\r\nen mycket enkel fråga. Vem har ansvaret, Maj-Inger\r\nKlingvall? Är det de som styr i landstingen i Sverige i\r\ndag, de som styr i regering och riksdag? Vem har\r\nansvaret för vårdköerna?</pre><pre>Anf.  62  Statsrådet MAJ-INGER\r\nKLINGVALL (s) replik:\r\nFru talman! Jag kan notera att Gunnar Hökmark\r\ngör ett stort nummer av att svartmåla läget inom vår-\r\nden. Det finns självfallet brister inom vården. Det\r\nhade varit oerhört mycket bättre om vi hade haft en\r\nstatsbudget som inte hade belastats med över 100\r\nmiljarder i räntekostnader för de lån som upptogs\r\nunder de år då Gunnar Hökmarks parti innehade re-\r\ngeringsmakten i det här landet. Visst hade vi kunnat\r\nåstadkomma mycket mer med de pengarna.\r\nNär jag lyssnar på Gunnar Hökmark och andra\r\nmoderater måste jag ställa frågan: Hur skulle opera-\r\ntionsköerna se ut om Moderaterna skulle få styra i dag\r\nmed de oerhört minskade resurser som ni tänker ställa\r\ntill landstingens förfogande?\r\nVi tar ansvar för den situation vi har i dag. Vi ar-\r\nbetar med en vårdgaranti för 1999. Ingen vill ha några\r\noperationsköer. Vi måste naturligtvis se till att de\r\nkortas så fort som möjligt. Detta arbete pågår med\r\nintensiv kraft på Socialdepartementet. Det är väl ing-\r\nen som vill ha operationsköer, Gunnar Hökmark?\r\nMen när jag lyssnar på hur ni tänker lösa detta blir jag\r\nutomordentligt bekymrad.</pre><pre>Anf.  63  GUNNAR HÖKMARK (m) replik:\r\nFru talman! Det är ingen som vill ha opera-\r\ntionsköer, framför allt inte de som tvingas stå i dem.\r\nVerkligheten är den att det blev färre som stod i köer\r\nunder betydligt svårare ekonomiska tider den förra\r\nmandatperioden än under denna period. Nu växer\r\nköerna. Det är inte jag som svartmålar. Det är Land-\r\nstingsförbundet som beskriver hur köerna fördubbla-\r\ndes på ett halvår.\r\nDå måste väl ändå regeringens företrädare kunna\r\nsäga om ni har ansvaret eller inte. Ni har suttit vid\r\nmakten i mer än tre års tid. Ni avskaffade vårdgaran-\r\ntin. Ni har alla möjligheter att se till att resurserna\r\nanvänds på rätt sätt inom landstingen. Anser Maj-\r\nInger Klingvall att socialdemokratiska landstingspoli-\r\ntiker använder de skattepengar de förfogar över på ett\r\nansvarsfullt sätt när man tillåter växande köer? Har ni\r\nansvaret för att köerna växer inom sjukvården eller är\r\ndet som alltid annars någon annan som har ansvaret?\r\nTa ansvar eller avgå!</pre><pre>Anf.  64  Statsrådet MAJ-INGER\r\nKLINGVALL (s) replik:\r\nFru talman! Jag vet inte om Gunnar Hökmark\r\nlyssnade till vad jag sade i min första replik. Det på-\r\ngår ett arbete mellan regeringen, Landstingsförbundet\r\noch Socialstyrelsen för att komma fram till ett avtal\r\nför 1999 för att kunna införa en vårdgaranti. Det\r\nhandlar om att kunna ge en bättre vård, en snabbare\r\nvård och korta operationsköer. Vi satsar 16 miljarder\r\npå kommuner och landsting. Vi tar ett stort ansvar för\r\natt klara av att ge en högkvalitativ sjukvård som skall\r\nnå ut till alla människor.\r\nMen jag undrar vilket ansvar Gunnar Hökmark\r\ntänker ta för de år som bl.a. ledde till att många\r\nlandsting fick en mycket svår ekonomisk situation.\r\nDet ansvaret hör jag väldigt litet om.\r\nSom jag sade i min tidigare replik innebär räntan\r\npå skulden en stor belastning som också skadar oss.\r\nTänk så mycket bättre vård vi skulle kunna ge med de\r\npengarna, Gunnar Hökmark!</pre><pre>Anf.  65  FREDRIK REINFELDT (m) re-\r\nplik:\r\nFru talman! Poängen var alltså att moderat politik\r\nleder till att vårdköerna försvinner.\r\nJag tycker att statsrådet gör framtida generationer\r\nen otjänst genom att hålla i gång ATP-nostalgin. ATP\r\ndelade ut förmåner utan att ta hänsyn till demografi\r\noch den allmänna ekonomiska utvecklingen. Det är\r\ninte detta som det nya pensionssystemet bygger vidare\r\npå, som Klingvall antydde.\r\nLåt mig som en representant för de generationer\r\nsom faktiskt skall leva helt efter det nya systemet -\r\nvilket är ovanligt här i riksdagen - få ha en synpunkt\r\npå detta. När jag en dag går i pension kommer jag att\r\nbry mig väldigt litet om vem som gav och tog i den\r\nhär debatten. Jag kommer mer att intressera mig för\r\nvärdeutvecklingen av pensionerna.\r\nNu har det visat sig att den premiereserv som allt-\r\nså höjdes i slutförhandlingen kommer att leda till en\r\nbättre värdeutveckling av de framtida pensionerna för\r\nframtida generationer. Men då inställer sig lätt frågan:\r\nVarför stannar vi på 2,5 %? Varför inte låta en ännu\r\nstörre andel av den pensionsavgift som betalas utgöra\r\nen premiereserv? Varför t.ex. inte hela beloppet?</pre><pre>Anf.  66  Statsrådet MAJ-INGER\r\nKLINGVALL (s) replik:\r\nFru talman! Det är inte särskilt svårt att svara på.\r\nVi har ett fördelningssystem sedan 1960, och vi fort-\r\nsätter med att ha ett fördelningssystem även i det\r\nreformerade pensionssystemet. Vi behöver ha dessa\r\n16 % för att klara av de utgående pensionerna.\r\nNär det gäller avkastningen tycker jag att det är\r\nviktigt att veta att erfarenhetsmässigt varierar avkast-\r\nningen på kapital mer än den ekonomiska tillväxten.\r\nUnder långa perioder, t.ex. på 70-talet, har vi ju haft\r\nen kapitalavkastning som har varit förhållandevis låg.\r\nDet är också viktigt att känna till att ju högre del av\r\npensionen som är premiepension, desto större är\r\nrisktagandet för den enskilde.</pre><pre>Anf.  67  FREDRIK REINFELDT (m) re-\r\nplik:\r\nFru talman! Det är alltså två delar i detta. Fördel-\r\nningssystemet skall fortsätta för att täcka underskott i\r\ndet system vi redan har, och tidigare sade statsrådet\r\natt detta skall vara ett system som verkar över lång tid\r\noch att det finns en stor enighet här i riksdagen. Då\r\nblir det ju väldigt angeläget att återkomma och suc-\r\ncessivt höja premiereserven just för att ge en bättre\r\nvärdeutveckling till framtida generationer. Det skulle\r\nju Maj-Inger Klingvall kunna ställa upp på, eftersom\r\nhon angav att fördelningssystemet bara skall fortsätta\r\nför att täcka underskott i det gamla systemet.\r\nSedan gäller det avkastningen på kapital. Vi har\r\nmånga bevis på att pensionssystem runt om vi världen\r\nsom är fondbaserade och premiebaserade ger en bätt-\r\nre värdeutveckling än vad offentligt fonderade pen-\r\nsionssystem gör. Ingen är naturligtvis opåverkad av\r\nden allmänna ekonomiska utvecklingen, men alla\r\nbevis - och det har även statsrådet medgivit häromda-\r\ngen - visar att det som man får fondera själv genom\r\nmöjlighet att spara i form av en premiereserv ger en\r\nbättre värdeutveckling. Det känns som om det bara är\r\nideologiska skygglappar och inte det framtida pen-\r\nsionsvärdet som står i fokus när Maj-Inger Klingvall\r\nsvarar.</pre><pre>Anf.  68  Statsrådet MAJ-INGER\r\nKLINGVALL (s) replik:\r\nFru talman! Fredrik Reinfeldt påstår att jag har\r\nsagt saker som jag inte har sagt, nämligen att det\r\nskulle handla om att täcka underskotten i det gamla\r\nsystemet. Så är det naturligtvis inte. Det här är ett\r\nfördelningssystem där dessa 16 % kommer att gå till\r\nutgående pensioner allt framgent.\r\nPremiepensionen innebär ett större risktagande. Ju\r\nstörre andel man har i en premiepension, desto större\r\nrisktagande är det och desto större är osäkerheten om\r\nhur den framtida pensionen kommer att bli. Med den\r\nsenaste tidens händelser, inte minst i Asien, tycker jag\r\natt det finns anledning att höja på ögonbrynen. Jag\r\ntror att den fördelning som vi nu har enats om, dvs.\r\n16 % i fördelningssystemet och 2,5 % i premiepen-\r\nsionen, är en bra fördelning. Den ställer vi socialde-\r\nmokrater upp på.</pre><pre>Anf.  69  BO LUNDGREN (m) replik:\r\nFru talman! I morse läste jag en platsannons i Da-\r\ngens Nyheter. Jag tänker inte lämna riksdagen, men\r\njag läste annonsen i alla fall. Det står: \"Det nya Soci-\r\naldepartementet söker medarbetare\". Annonsen inleds\r\nmed följande: \"Socialdepartementets verksamhet\r\nutgör grunden för den svenska välfärdspolitiken\".\r\nDärmed får man litet grand av svaret på varför det\r\nhar gått så snett. Socialdepartementet har ju också gett\r\nut den lilla skriften Välfärden och samhällsekonomin.\r\nDär skriver författarna att de avgörande faktorerna när\r\ndet gäller välfärden är sysselsättning och produktivi-\r\ntetsutveckling - vilket är korrekt.\r\nVad är det avgörande för välfärden i ordets egent-\r\nliga bemärkelse, statsrådet Klingvall? Är det Social-\r\ndepartementet eller sysselsättningen?</pre><pre>Anf.  70  Statsrådet MAJ-INGER\r\nKLINGVALL (s) replik:\r\nFru talman! Jag kan konstatera att moderaterna\r\negentligen inte vill diskutera välfärdspolitik. De läser\r\nhellre annonser för att hitta frågor som verkar spän-\r\nnande att ställa till mig. Jag tycker att det vore mycket\r\nmer intressant om vi verkligen diskuterade välfärds-\r\npolitik och hur den skall se ut i framtiden. Jag känner\r\nnämligen en mycket stor oro för hur välfärden skall\r\ngestalta sig.\r\nDe skattesänkningar som moderaterna föreslår för\r\nlåg- och medelinkomsttagare, vilka är i majoritet i det\r\nhär landet, kan på intet sätt kompensera de nedskär-\r\nningar som man måste genomföra för att klara de\r\nstora skattesänkningar man föreslår. Vad skall hända,\r\nBo Lundgren? Vad skall bort av välfärden? Hur\r\nkommer de här nedskärningarna att genomföras? Det\r\ntycker jag skulle vara väldigt intressant att få klarlagt i\r\nden här debatten.</pre><pre>Anf.  71  BO LUNDGREN (m) replik:\r\nFru talman! Jag skall hålla ett anförande senare.\r\nJag kommer då att återkomma till detta och ge alla\r\nklarläggande svar som statsrådet möjligen kan behö-\r\nva.\r\nDet intressanta här var dock vilken syn som präg-\r\nlar regeringen i arbetet med att skapa välfärd i ordets\r\negentliga bemärkelse. Den intressanta frågan till stats-\r\nrådet blir: Är statsrådet medveten om att det är syssel-\r\nsättningen som är grunden för välfärd? Den frågan är\r\nväsentlig. Är regeringen inte medveten om detta för-\r\nstår jag att den har drivit en politik som gjort att sys-\r\nselsättningen i över ett år har minskat jämfört med\r\ntidigare. Sysselsättningen var på väg uppåt 1995, men\r\ndet avbröts sedan. Man inser inte att det som krävs är\r\nen politik som ger betydligt fler arbetstillfällen i pri-\r\nvat sektor, ute i företagen, än vad vi får med den poli-\r\ntik som nu förs.\r\nÅterigen: Vad är statsrådets uppfattning? Är det\r\nSocialdepartementet som är grunden för välfärd, eller\r\när det sysselsättningen som är grunden för välfärd?</pre><pre>Anf.  72  Statsrådet MAJ-INGER\r\nKLINGVALL (s) replik:\r\nFru talman! Det är inte lätt att få några besked från\r\nmoderaterna när det gäller hur de ser på politiken\r\nframgent. Dessvärre kan jag bara konstatera att Bo\r\nLundgren inte lyssnar på vad jag säger, eftersom jag\r\nbåde i mitt anförande och i min replik till Gun Hells-\r\nvik talade om kopplingen arbete-välfärd. Arbete\r\nfinansierar välfärd, och arbete ger rätt till försäkring-\r\nar. Det är naturligtvis det som är grundläggande för\r\nden välfärdsmodell vi har. Den bygger på arbete.\r\nMen här slajdar Bo Lundgren och vill inte på nå-\r\ngot sätt svara på min fråga. Hur skall det gå till, Bo\r\nLundgren, att sänka skatterna så mycket som ni före-\r\nslår? Hur kommer välfärden att se ut i ett sådant sce-\r\nnario? Vi får inga svar, inga besked.</pre><pre>Anf.  73  LEIF CARLSON (m) replik:\r\nFru talman! Statsrådet lovar rätt mycket för fram-\r\ntiden. Men vad finns det för skäl att tro på det? Som-\r\nmaren 1994 fick jag ett brev där man lovade att inte\r\nhöja skatterna mer än 3,6 miljarder. Man höjde dem\r\n70-80 miljarder. Alldeles före valet lovade man att\r\ninte avskeda i landsting och kommuner. Man avske-\r\ndade 68 000. Vad ni har gjort den här perioden, som\r\nni inte lovade att göra, är att öka vårdköerna. Det har\r\nni genomfört. Men ni har inte gjort det ni lovade. Det\r\nfinns alltså inget skäl att nu inhösta några sympatier\r\nför förslag ni lägger fram när ni inte har hållit löften\r\nförut.\r\nVi prioriterar vården. Sjukvården prioriteras inom\r\nramen för landstingens resurser. Statsrådet kan väl\r\ninte mena att det inte går att prioritera inom vården.\r\nDet är riktigt att vi lägger 7,6 miljarder mindre till den\r\nkommunala apparaten, men vi stärker i stället de\r\nenskilda människorna så att de kan leva på sin lön och\r\nsköta sina egna angelägenheter. Kommunen kan då\r\nkanske koncentrera sig på det som är viktigt och hjäl-\r\npa dem som verkligen behöver.\r\nDet är alltså skillnaden. Ni ser folk som underså-\r\ntar, som bidragstagare. Vi ser dem som medborgare\r\nkapabla att fatta beslut om vi ger dem möjlighet.</pre><pre>Anf.  74  Statsrådet MAJ-INGER\r\nKLINGVALL (s) replik:\r\nFru talman! Jag konstaterar att inte heller Leif\r\nCarlson har några besked att ge. Utifrån Leif Carlsons\r\nanförande vore det t.ex. oerhört intressant att få veta\r\nhur operationsköerna skall kortas med moderat poli-\r\ntik. Hur skall det gå till? Det tycker jag skulle vara\r\nväldigt intressant att få höra.\r\nSedan påstår Leif Carlson att vi inte håller några\r\nlöften. Jag vet inte om jag skall kommentera det. Jag\r\nkan bara upprepa det jag har sagt om vad vi har\r\nåstadkommit i år när det gäller att kunna satsa på nytt.\r\nLåneekonomin är över. Vi kan nu med egna pengar\r\nhöja nivåerna. Det har vi gjort - i barnbidrag, i bo-\r\nstadstillägg till pensionärer och i försäkringssystemen.\r\nVi kan också satsa 16 miljarder på vård, omsorg och\r\nskola, Leif Carlson.</pre><pre>Anf.  75  LEIF CARLSON (m) replik:\r\nFru talman! Jag klargjorde mycket tydligt förut\r\nhur det här med köer fungerar. Statsrådet var i salen\r\ndå, och det går bra att läsa protokollet. Det är inte en\r\nkostnad att vara utan köer; det är en kostnad att ha\r\nköer - en samhällskostnad och en kostnad för indivi-\r\nden. Detta är alldeles klart. Det behövs inget ytterliga-\r\nre förtydligande; det finns en enighet om detta bland\r\nalla som kan den här frågan.\r\nNär det sedan gäller vad ni har gjort säger statsrå-\r\ndet att ni har ökat barnbidraget. Men de sämst ställda\r\nfår ju ingen glädje av det. På grund av konstruktionen\r\nav egenavgifter och annat får faktiskt de flesta ingen\r\nglädje av er barnbidragshöjning. Den är ett slag i\r\nluften - inte någonting som tillför det ni lovar.</pre><pre>Anf.  76  Statsrådet MAJ-INGER\r\nKLINGVALL (s) replik:\r\nFru talman! Lyssna på mitt anförande, säger Leif\r\nCarlson. Ja, men hur skall ni ta bort köerna? Det sva-\r\nret har jag inte fått, Leif Carlson. Hur skall det gå till\r\nkonkret? Hur skall köerna bort?\r\nModeraterna för fram låg- och medelinkomstta-\r\ngarna som dem som skall få det så mycket bättre med\r\nderas skattesänkningar. Men detta är att slå blå duns-\r\nter i ögonen på folk. De skattesänkningar som ni fö-\r\nreslår för den här gruppen kan ju på intet sätt kom-\r\npensera för de nedskärningar som är nödvändiga att\r\ngöra för att ni skall kunna finansiera de stora skatte-\r\nsänkningar som ligger i ert alternativ. När tänker ni\r\nsvara på det här? När tänker Leif Carlson svara på det\r\nhär?</pre><pre>Anf.  77  ROLAND LARSSON (c) replik:\r\nFru talman! Alla prognoser talar för att resursbe-\r\nhovet för vård och omsorg kommer att öka mer än\r\nden ekonomiska tillväxten under de kommande åren.\r\nEn större andel av samhällets resurser kommer att\r\nbehöva tas i anspråk för att klara det här problemet.\r\nNaturligtvis kan fortfarande mycket göras organisato-\r\nriskt och på andra sätt för att effektivisera vård och\r\nomsorg, men det kommer ändå här så småningom att\r\nfinnas ett finansieringsglapp.\r\nJag skulle vilja fråga statsrådet hur regeringen ser\r\npå hur man skall kunna lösa detta finansieringsglapp\r\nnär det uppstår under de kommande åren.</pre><pre>Anf.  78  Statsrådet MAJ-INGER\r\nKLINGVALL (s) replik:\r\nFru talman! Roland Larsson undrar hur vi skall lö-\r\nsa finansieringsglappet. Det hänger naturligtvis sam-\r\nman med den ekonomiska politik som vi driver: att få\r\nned arbetslösheten och få en god tillväxt i ekonomin.\r\nDet är det som kan ge oss möjligheterna att klara det\r\nhär glappet.</pre><pre>Anf.  79  ROLAND LARSSON (c) replik:\r\nFru talman! Prognoserna visar dessvärre att inte\r\nens den goda tillväxt som vi räknar med framöver\r\nkommer att räcka till för att täcka det här, och det var\r\ndet min fråga utgick ifrån.\r\nPensionsöverenskommelsen har ju varit en fram-\r\ngång, inte minst för Maj-Inger Klingvall själv. Genom\r\natt tillämpa samma princip med en grundnivå, lika för\r\nalla, och en högre grad av avgiftsfinansiering på den\r\ndel som är inkomstrelaterad även på socialförsäkring\r\noch a-kassa skulle man kunna få loss resurser för vård\r\noch omsorg i framtiden. Jag skulle vilja fråga om\r\nMaj-Inger Klingvall kan tänka sig att pröva den typen\r\nav lösningar för att få de pengar som kommer att\r\nbehövas till vården och omsorgen när det inte räcker\r\nmed den tillväxt vi kommer att få.</pre><pre>Anf.  80  Statsrådet MAJ-INGER\r\nKLINGVALL (s) replik:\r\nFru talman! Jag kanske får erkänna att jag inte\r\nriktigt förstod hur Roland Larsson tänkte sig den här\r\nlösningen. Låt mig bara kort säga att våra försäkrings-\r\nsystem, såsom jag var inne på tidigare i mitt svar till\r\nBo Lundgren, ju bygger på arbete. Arbete står både\r\nför finansieringen av försäkringssystemen och också\r\nför uppslutningen kring försäkringarna. Alla är med\r\noch betalar och alla får ta del. Att då byta till ett\r\ngrundtrygghetssystem - vad jag kan förstå är det vad\r\nRoland Larsson är ute efter - är enligt min uppfatt-\r\nning ett sätt att äventyra både finansieringen och\r\ntilltron till tryggheten.</pre><pre>Anf.  81  ANN-KRISTIN FØSKER (fp) re-\r\nplik:\r\nFru talman! Kristina, 38 år, arbetar som vårdbiträ-\r\nde inom sjukvården i Uppland. Kristina är sjukskriven\r\nsedan cirka sex månader för en för henne mycket\r\nbesvärlig handskada. Enligt företagsläkaren krävs det\r\nen relativt enkel operation, och Kristina kan återgå till\r\nsitt viktiga arbete inom vården inom några veckor.\r\nMen Kristina står fortfarande i kö.\r\nEn privatklinik i Uppsala kan för ca 15 000 kr,\r\nmed en väntetid på tre veckor, genomföra operatio-\r\nnen. Men pengarna får inte flyttas från sjukpenning\r\ntill rehabilitering, vilket skulle ge en stor förtjänst för\r\nsamhället, i detta fall ca 60 000-75 000 kr, och fram-\r\nför allt en rejäl höjning av vårdbiträdet Kristinas\r\nlivskvalitet.\r\nVarför fortsätter statsrådet att säga nej, nej till\r\ndenna möjlighet att korta människors onödiga lidande\r\nsamtidigt som ytterligare resurser frigörs till vården?</pre><pre>Anf.  82  Statsrådet MAJ-INGER\r\nKLINGVALL (s) replik:\r\nFru talman! Det som jag ser framför mig när det\r\ngäller att korta köerna är det arbete som pågår på\r\ndepartementet. Det är det resurstillskott som vi tillför\r\nlandstingen.\r\nJag förstår att det är försäkringspengarna som\r\nAnn-Kristin Føsker tänkte sig att använda för att korta\r\nköerna. Då inställer sig genast en rad frågor: Hur skall\r\ni så fall en sådan överföring se ut? Hur skall man\r\ngarantera att det finns pengar till sjukpenning till dem\r\nsom är sjuka? Vilka skall i så fall komma i åtnjutande\r\nav försäkringspengarna? Vem skall gå först i den\r\nkön? Skall vi släppa principen om allas lika rätt?</pre><pre>Anf.  83  ANN-KRISTIN FØSKER (fp) re-\r\nplik:\r\nFru talman! Jag skulle vilja säga att det egentligen\r\ninte behövs så mycket mer utredningar. Om man\r\nsläpper loss möjligheten att använda pengarna i för-\r\nsäkringssystemet med målsättningen att ge individen\r\nsnabb och högkvalitativ vård där den finns att få,\r\noffentlig eller privat, minskar det lidandet, och det\r\nfrigörs resurser till mer vård.\r\nNu talar statsrådet enbart om att skaffa fram nya\r\nresurser till landstingen. Men detta är inte någon eko-\r\nnomisk fråga, som statsrådet Klingvall framhåller. Det\r\när en rent ideologisk fråga, där regeringen fortsätter\r\natt ge den enskilda individen mindre valfrihet och i\r\ndetta speciella fall en mycket sämre livskvalitet med\r\nonödigt långt lidande. Kortas köerna får alla positiv\r\nutdelning av det.</pre><pre>Anf.  84  Statsrådet MAJ-INGER\r\nKLINGVALL (s) replik:\r\nFru talman! Som jag sade tidigare finns det natur-\r\nligtvis ingen som vill ha långa köer. Alla vill ju se till\r\natt vi kan minska köerna och göra det så snabbt som\r\nmöjligt. Frågan är hur det skall gå till.\r\nDet jag förstår att Ann-Kristin Føsker pläderar för\r\när att vi skall använda sjukförsäkringspengar till att\r\nkorta köerna. På det sätt som Ann-Kristin Føsker\r\nlägger fram det kan jag inte ställa upp på detta, därför\r\natt det innebär såvitt jag kan förstå ett avsteg från\r\nprincipen om allas lika rätt till sjukvård och behand-\r\nling. Vem skall avgöra vem som skall gå före i kön?\r\nÄr det bara de som har sjukpenning som skall få till-\r\ngång till den här gräddfilen? Hur skall detta se ut i ett\r\nlängre perspektiv? Skall vi ta in ett överskott i sjuk-\r\nförsäkringen för att använda till operationer?\r\nDet här reser en rad frågor. Det är därför som re-\r\ngeringen har valt en annan linje, nämligen en samver-\r\nkan mellan fyra aktörer för att komma åt framför allt\r\nde långtidssjuka, de som behöver adekvat hjälp. Sam-\r\nverkan är ett viktigt sätt att lösa den här problemati-\r\nken.</pre><pre>Anf.  85  INGRID SKEPPSTEDT (c) replik:\r\nFru talman! Kvinnomaktsutredningen, som nyli-\r\ngen har presenterats, visar på hur kvinnors ekonomis-\r\nka oberoende och trygghet ser ut i dag. Det visar sig\r\natt klyftan är stor mellan kvinnor och män. Anser\r\nstatsrådet att det fortfarande är rätt instrument att utgå\r\nfrån inkomstbortfallsprincipen i trygghetssystemen,\r\nsom nu visar sig ge ett sämre skydd för kvinnorna?</pre><pre>Anf.  86  Statsrådet MAJ-INGER\r\nKLINGVALL (s) replik:\r\nInkomstbortfallsprincipen är en väldigt bra grund\r\natt stå på när vi vill ha en försäkring som bidrar till\r\nökad rättvisa och jämlikhet och som också stöder\r\narbetslinjen. Den betyder naturligtvis mycket för\r\nkvinnors möjligheter att vara hemma med sina små\r\nbarn eftersom det ger 80 % av inkomsten genom\r\nföräldraförsäkringen. Den inkomstrelaterade försäk-\r\nringsformen ser jag som en stor fördel för kvinnor.</pre><pre>Anf.  87  INGRID SKEPPSTEDT (c) replik:\r\nFru talman! Men kvinnor har ofta ett deltidsarbete,\r\noch det ger en sämre ekonomisk trygghet vid arbets-\r\nlöshet, sjukdom, föräldraledighet osv. Man utför ju\r\nfortfarande en stor del av det obetalda arbetet, som\r\ninte ger någon trygghet.\r\nCenterpartiet förordar ett grundtrygghetssystem\r\nsom också kräver att arbetslinjen skall stärkas. Det\r\nskulle ta bort de här orättvisorna. Vi menar att det är\r\ndags att se över trygghetssystemen. Är statsrådet inte\r\nberedd att ta initiativ till en utredning som ser över\r\nalla trygghetssystemen?</pre><pre>Anf.  88  Statsrådet MAJ-INGER\r\nKLINGVALL (s) replik:\r\nFru talman! Som Ingrid Skeppstedt säkert vet har\r\nvi under första halvan av 90-talet haft en sådan stor\r\nutredning, Sjuk- och arbetsskadekommittén, som har\r\ntittat över försäkringarna. Jag tror att det är viktigt att\r\nförstå att försäkringen är till för att upp till 80 % täcka\r\nett inkomstbortfall. Man skall inte förlora på att vara\r\nhemma och vara sjuk, men det skall heller inte löna\r\nsig. Försäkringens grundprincip, att täcka inkomst-\r\nbortfall, tycker jag och socialdemokraterna är en\r\nmycket bra princip.</pre><pre>Anf.  89  CARL B HAMILTON (fp) replik:\r\nFru talman! I den pensionsuppgörelse som nyss\r\nslöts har det kommit upp två frågor som har diskute-\r\nrats ganska mycket efteråt. Jag vill fråga statsrådet\r\nföljande:\r\nHur skall neutraliseringen av den s.k. kompensa-\r\ntionen, som var en del av denna uppgörelse, genomfö-\r\nras? Med Folkpartiets lösning på den här frågan hade\r\ndetta problem över huvud taget aldrig aktualiserats.\r\nDet hade så att säga löst sig automatiskt. Regeringen\r\nhar i förhandlingen åtagit sig att lösa denna fråga. Hur\r\nskall det gå till och hur skall det göras?\r\nDen andra frågan gäller att grundavdraget höjs i\r\nuppgörelsen. Det höjs även för pensionärerna. Det\r\nskulle man också neutralisera, enligt regeringen. Det\r\nskulle tas tillbaka för att det inte skulle ske en över-\r\nkompensation. Det rör sig om 1,4 miljarder. Hur skall\r\ndetta göras?\r\nRegeringen har ansvaret för att redovisa dessa två\r\nfrågor inför väljarna och för riksdagen.</pre><pre>Anf.  90  Statsrådet MAJ-INGER\r\nKLINGVALL (s) replik:\r\nFru talman! Som säkert Carl B Hamilton är väl\r\nmedveten om är de övriga fyra partierna som ingår i\r\npensionsöverenskommelsen fullt delaktiga i uppgörel-\r\nsen. Vi arbetar nu med den slutliga tekniska utform-\r\nningen av den här kompensationen på departementet.\r\nDetta kommer nu vid olika sammanträden med de\r\növriga fyra partierna att beredas vidare till ett färdigt\r\nförslag. Det gäller båda dessa frågor.</pre><pre>Anf.  91  CARL B HAMILTON (fp) replik:\r\nFru talman! Det är dock så att regeringen har ett\r\nansvar i denna fråga, eftersom vi från vår sida förde\r\nfram en lösning som hade gjort att frågan över huvud\r\ntaget inte hade kommit upp. Det är eftergiften till\r\nregeringssidan i denna fråga som har skapat diskus-\r\nsionen om de 11 miljarderna till kommuner och\r\nlandsting respektive de 1,4 miljarderna i kompensa-\r\ntion för höjt grundavdrag. Det är på regeringssidan\r\nansvaret ligger att redovisa hur lösningen skall se ut.\r\nKom inte och skyll på andra, utan ta ert ansvar och stå\r\nför ansvaret!</pre><pre>Anf.  92  Statsrådet MAJ-INGER\r\nKLINGVALL (s) replik:\r\nFru talman! Det här är en del i uppgörelsen. Den\r\när vi fem partier alla delaktiga i. Vi är också delaktiga\r\ni att finna lösningen på den tekniska utformningen.\r\nAtt kommunerna skall kompenseras för ett höjt grun-\r\ndavdrag har varit utsagt från första stund när den här\r\nlösningen blev klar.</pre><pre>Anf.  93  RAGNHILD POHANKA (mp) re-\r\nplik:\r\nFru talman! På vilket sätt minskar socialförsäk-\r\nringssystemet klyftorna? Jag kan inte se det. Jag tyck-\r\ner att det behåller klyftorna, fast på en litet lägre nivå.\r\nSkillnaden finns bl.a. mellan olika inkomstgrup-\r\nper. Men den största skiljelinjen i dag går mellan dem\r\nsom har och dem som inget har. Det finns 900 000\r\nsom helt eller delvis står utanför socialförsäkringssys-\r\ntemen - pensionärerna borträknade.</pre><pre>Anf.  94  Statsrådet MAJ-INGER\r\nKLINGVALL (s) replik:\r\nHerr talman! Ett solidariskt uppbyggt offentligt\r\nsocialförsäkringssystem minskar klyftorna. Det inne-\r\nbär att alla är med och betalar till försäkringen. Alter-\r\nnativet hade varit att ha någon form av basnivå för\r\nmedborgarna. Sedan skulle människor i övrigt få\r\nskaffa sig privata försäkringar av skilda slag med\r\nolika premier beroende på hälsa och status osv. Det\r\nfinns ytterligare exempel på hur olika systemen funge-\r\nrar, dvs. ett offentligt obligatoriskt försäkringssystem\r\neller ett som bygger på privata försäkringar.\r\nDetta är ett för mig viktigt skäl till min argumen-\r\ntering att minska klyftorna i samhället.</pre><pre>Anf.  95  RAGNHILD POHANKA (mp) re-\r\nplik:\r\nHerr talman! Jag kan inte se att detta minskar\r\nklyftorna. Klyftorna finns kvar, fast på en lägre nivå.\r\nMan bär med sig orättvisorna i systemet i graven.\r\nMiljöpartiet stöder ett solidariskt och offentligt sys-\r\ntem för att finansiera försäkringarna. Det var ingen\r\nfråga, men en förklaring.</pre><pre>Anf.  96  CHATRINE PÅLSSON (kd) re-\r\nplik:\r\nHerr talman! Jag vill ställa en fråga till statsrådet\r\nKlingvall angående de ökningar i barnbidragen som\r\nhar föreslagits och har trätt i kraft. De familjer som\r\nbäst behöver bidragen kommer inte att få någon hjälp.\r\nDe äts upp. Är det den profilen på Socialdemokrater-\r\nnas politik som skall råda, dvs. att det är vi som har\r\ndet bäst som skall få förmånen och att det blir ingen\r\nskillnad för dem som har det sämst?\r\nSedan var det de låga befolkningssiffrorna. Födel-\r\nsetalen är nu låga. Jag har en fråga till Maj-Inger\r\nKlingvall angående den familjepolitik som Socialde-\r\nmokraterna driver. Man skall de facto inte vara hem-\r\nma med sina små barn. Detta gäller tydligen bara i ett\r\når för Maj-Inger Klingvall. Tror inte statsrådet att\r\ndetta spelar någon roll för föräldrar som planerar att\r\nskaffa barn?</pre><pre>Anf.  97  Statsrådet MAJ-INGER\r\nKLINGVALL (s) replik:\r\nHerr talman! Alla barn behöver barnbidrag. Alla\r\nbarn har rätt till barnbidrag. Alla barn har rätt till lika\r\nstort barnbidrag. Barnbidraget gör att ett stort antal\r\nfamiljer - 92 000 barnfamiljer enligt en undersökning\r\nav Statskontoret - inte behöver någon annan ekono-\r\nmisk hjälp, t.ex. att få socialbidrag från socialtjänsten.\r\nDet är viktigt att möjligheten finns att stödja barn-\r\nfamiljerna med barnbidraget. Med den ökning som\r\ngörs från den 1 januari, kommer detta att fungera\r\nännu mera effektivt.\r\nSedan var det frågan om familjerna väljer att vara\r\nhemma med sina barn. Den flexibla föräldraförsäk-\r\nringen som finns ger familjerna en stor valfrihet där-\r\nvidlag.</pre><pre>Anf.  98  CHATRINE PÅLSSON (kd) re-\r\nplik:\r\nHerr talman! Det generella barnbidraget är de\r\nfacto bra för barnfamiljerna. Min fråga gällde de\r\nrapporter som har kommit om att barnfamiljerna har\r\nen svår ekonomisk situation. De som har det allra\r\nsvårast får inte någon förbättring - okej, de får i och\r\nför sig ingen försämring.\r\nSedan är det den flexibla föräldraförsäkringen och\r\natt kunna vara hemma hos sina små barn - det är inte\r\nsant. I teorin går det att välja, men rent praktiskt finns\r\ninget val. Socialdemokraterna har valt att styra famil-\r\njernas val, inte att underlätta valet. Kristdemokraterna\r\nhar sagt att det är familjerna själva som skall bestäm-\r\nma om de vill vara hemma längre tid hos sina små-\r\nbarn eller inte. Det har Socialdemokraterna inte velat\r\ngöra. Man har sagt att familjerna får ett stöd om de\r\nväljer att arbeta utanför hemmet.\r\nDetta är en hjärtefråga för oss kristdemokrater\r\nsom vi kommer att fortsätta att driva. Men inte för vår\r\nskull, utan för barnens skull.</pre><pre>Anf.  99  Statsrådet MAJ-INGER\r\nKLINGVALL (s) replik:\r\nHerr talman! Det är för barnfamiljerna som för\r\nalla andra människor; det är klart att det inte finns\r\nnågonting som kan kompensera eller motsvara arbete\r\noch egen försörjning. Därför är en sänkning av arbets-\r\nlösheten en viktig fråga för barnfamiljer där det kan\r\nfinnas både en eller två försörjare som går arbetslösa.\r\nEn sänkt arbetslöshet måste åstadkommas, och det är\r\nockså regeringens viktigaste fråga att driva.\r\nDet är klart att man kan vara hemma så länge man\r\nvill. Det finns inga sådana begränsningar. Ett viktigt\r\nstöd i valet är en föräldraförsäkring som är flexibel\r\noch som gör det möjligt för föräldrar att välja olika\r\nlösningar.</pre><pre>Anf.  100  ULLA HOFFMANN (v) replik:\r\nHerr talman! Statsrådet sade att det är bra för den\r\npolitiska demokratin att fyra partier har enats i frågan\r\nom pensionerna. Tage Erlander sade på sin tid att hela\r\nsvenska folket borde gå i pensionsstudiecirklar. Han\r\nhade rätt. Det hade funnits tid till det. Den första\r\nuppgörelsen kom 1994. Nu har det gått fyra år, och\r\ninnan nästa val skall det hela vara klart. För att för-\r\nankra uppgörelsen hos de tveksamma socialdemokra-\r\ntiska väljarna har regeringen hyrt in en lobbyfirma\r\nsom skall betalas med skattemedel.\r\nJag skulle vilja veta hur statsrådet tänker förklara\r\nför de unga arbetslösa som aldrig kommer in i de\r\nsystem som ger pensionsgrundande inkomst hur de\r\nskall klara sig, dvs. hur principen om livsinkomst ser\r\nut för dem. Vad har livsinkomstprincipen att ge me-\r\ntallarbetarna eller kommunalarbetarna som inte orkar\r\narbeta i 40 år, för dem som har gått in i kunskapslyftet\r\noch för de invandrare som kommer sent i livet till\r\nSverige?</pre><pre>Anf.  101  Statsrådet MAJ-INGER\r\nKLINGVALL (s) replik:\r\nHerr talman! En viktig del i pensionssystemet är\r\nlivsinkomstprincipen, som också Ulla Hoffmann var\r\ninne på. Den innebär att man får pensionspoäng krona\r\nför krona för vad man har tjänat under livet. Det finns\r\nockså fördelningspolitiska inslag som innebär att man\r\nockså får pensionspoäng om man är hemma och vår-\r\ndar barn, studerar eller gör sin värnplikt. Man får\r\nockså pensionspoäng på de ersättningar man får vid\r\narbetslöshet, sjukdom och förtidspensionering. Det är\r\nför att få ett så bra och rimligt fungerande pensions-\r\nsystem som möjligt. I botten på detta ligger garanti-\r\npensionen. Den kommer att ge litet bättre utdelning än\r\ndagens folkpension och pensionstillskott.\r\nDet är för att skapa en trygg pension för framtiden\r\nsom de olika delarna finns.</pre><pre>Anf.  102  ULLA HOFFMANN (v) replik:\r\nHerr talman! Statsrådet tog inte upp en enda av de\r\ngrupper jag nämnde. Jag pratade om invandrare som\r\nkommit sent i livet till Sverige, om metallarbetare och\r\nkommunalarbetare som inte orkar arbeta 40 år, om de\r\nunga som varit arbetslösa länge som inte har kommit\r\nin i systemen som ger pensionsgrundande inkomst.\r\nVad säger statsrådet till dem om livsinkomstprinci-\r\npen?\r\nJag kommer att återkomma till frågan om garanti-\r\npensionen i mitt anförande. Men den är ingen hjälp.\r\nFör dessa grupper kommer garantipensionen att bli\r\nbra mycket dyrare för statsfinanserna än vad jag tror\r\natt man har räknat med.</pre><pre>Anf.  103  Statsrådet MAJ-INGER\r\nKLINGVALL (s) replik:\r\nHerr talman! Ulla Hoffmann måste acceptera den\r\nprincip som även finns i det nuvarande ATP-systemet.\r\nDen inkomstgrundande pensionen bygger också på\r\ninkomstbortfallsprincipen beräknat på den inkomst\r\nman har haft, dvs. för att få en rimlig levnadsstandard\r\nnär man går i pension.\r\nInkomsten under livet hänger också ihop med den\r\npensionspoäng man har tjänat in. Men för att det skall\r\nfinnas en ordentlig trygghet i botten gör vi en förbätt-\r\nring av garantipensionen. Den kan man då få som en\r\nhel pension om man inte har tjänat in några pensions-\r\npoäng eller också som en utfyllnad, ett tillägg till den\r\ninkomstgrundande pension som man har tjänat in.\r\nMed den här utformningen skall pensionssystemet ge\r\ntrygghet, och det blir rimligt och hyggligt för framti-\r\nden.</pre><pre>Anf.  104  ROSE-MARIE FREBRAN (kd)\r\nreplik:\r\nHerr talman! Det är en rörande omsorg som soci-\r\naldemokratiska statsråd och andra från partiet visar\r\nom Kristdemokraterna och Folkpartiet när de undrar\r\nhur vi skall kunna regera tillsammans med Modera-\r\nterna, hur vi skall klara vår politik och hur vi skall\r\nklara vår sociala inriktning och vårt sociala patos. Det\r\nhar vi naturligtvis de facto - det är vi överens om.\r\nJa, vi har erfarenhet av att regera tillsammans med\r\nModeraterna, och vi har visat att vi klarar det i kristid\r\nutan de sociala försämringar som vi har sett under den\r\nhär mandatperioden.\r\nSocialdemokraterna är väldigt stolta över att i viss\r\nmån nå tillbaka till nivåer som gällde under den förra\r\nmandatperioden, så jag tycker inte att de skall slå sig\r\nför bröstet så förfärligt. Jag undrar: Vem skall Social-\r\ndemokraterna regera med när man nu hoppas på seger\r\ni valet i höst?</pre><pre>Anf.  105  Statsrådet MAJ-INGER\r\nKLINGVALL (s) replik:\r\nHerr talman! Det var kanske inte så mycket att\r\nreplikera på, men jag skulle på nytt kunna ställa den\r\nfråga som jag har fått ett dåligt svar på: Hur skall det\r\ngå till att regera tillsammans med Moderaterna?\r\nKristdemokraterna poängterar ju väldigt mycket sitt\r\nengagemang för vården och omsorgen, och det borde\r\nfinnas ett visst motstånd mot att regera ihop med ett\r\nparti som så oerhört drastiskt kommer att minska\r\nmöjligheterna för en god välfärd.\r\nMan kan också fundera om Rose-Marie Frebran\r\ntycker att det var ett bra resultat som vi kunde se 1994\r\nefter åren med borgerlig regering, där Kristdemokra-\r\nterna var med. Är Rose-Marie Frebran nöjd med det\r\nsamarbetet?</pre><pre>Anf.  106  ROSE-MARIE FREBRAN (kd)\r\nreplik:\r\nHerr talman! Fördelningspolitiken var betydligt\r\nbättre under den förra mandatperioden än vad den har\r\nvarit under den nuvarande. Vi har också i våra finan-\r\nsierade budgetalternativ varje år haft en helt annan\r\nprofil än den som Socialdemokraterna och Centern\r\nhar haft. Vi har inte accepterat de låga nivåer, t.ex. på\r\n75 %, som Socialdemokraterna har drivit som sin\r\npolitik under den här mandatperioden.\r\nSocialdemokraterna borde veta vad samarbete\r\nhandlar om, i och med att man har haft samarbete med\r\nCentern under den här perioden. Socialdemokraterna\r\nhar inte kunnat köra på som om de inte samarbetade\r\nmed Centern. Självfallet handlar det om att ge och ta\r\noch att i olika frågor komma fram till kompromisser.\r\nSå var det den förra mandatperioden, och så kommer\r\ndet att vara nästa. Men vem skall ni regera ihop med?</pre><pre>Anf.  107  Statsrådet MAJ-INGER\r\nKLINGVALL (s) replik:\r\nHerr talman! Vi har genomfört den här svåra bud-\r\ngetsaneringen, genom överenskommelser med först\r\nVänsterpartiet och sedan Centerpartiet. Det har gått\r\nbra, därför att vi har klarat att sanera statsfinanserna.\r\nVi kan peka på väldigt goda resultat av det här sam-\r\narbetet.\r\nDessvärre kan inte Rose-Marie Frebran peka på\r\nsamma goda resultat 1994, då det var ett underskott i\r\nstatens budget på 240 miljarder. Att man kan kalla det\r\ngod fördelningspolitik har jag väldigt svårt att förstå.</pre><pre>Anf.  108  INGRID ANDERSSON (s):\r\nHerr talman! Vi socialdemokrater har hållit vård\r\noch omsorg utanför de senaste årens besparingspaket.\r\nTrots det har vård och omsorg blivit utsatta för ned-\r\nskärningar, bl.a. för att den stora arbetslösheten tärt\r\npå kommunernas ekonomi. Det har fått konsekvenser,\r\noch nu debatteras vårdfrågorna utifrån uppkomna, i\r\nvissa fall uppseendeväckande brister i äldrevården\r\noch köerna i sjukvården.\r\nDet är då glädjande att det finns en stor samsyn i\r\nriksdagen om att vården skall få tillräckliga resurser,\r\natt finansieringen skall ske via skattemedel och att det\r\nskall finnas ett demokratiskt inflytande.\r\nBara ett parti vill lösa vårdens problem genom\r\nsystemskifte, och det är Moderaterna, som föreslår en\r\nny försäkringslösning och mindre demokratiskt infly-\r\ntande, och stora skattesänkningar som - på ett sätt\r\nsom jag tror att inte någon utanför moderatkretsen\r\nförstår - skall ge mer pengar till vård och omsorg.\r\nEffektiviseringar är ett ord som också används utan\r\npreciseringar.\r\nDet finns ett starkt samband mellan välfärd och\r\nekonomi, och därför har saneringen av ekonomin varit\r\nnödvändig. Därför är det viktigt att minska arbetslös-\r\nheten. Många människor i arbete, en ekonomi i balans\r\noch tillväxt är förutsättningen för att vi skall kunna ge\r\ntillräckliga resurser till vården.\r\nDe resultat vi nu har uppnått har gjort det möjligt\r\natt besluta om mer pengar till vården: 4 miljarder mer\r\nför varje år t.o.m. år 2000. Detta tillsammans med\r\nfortsatt reformarbete och förändringar i sjukvårdens\r\nstruktur gör att det är inom räckhåll att få bort oaccep-\r\ntabla köer i vården. De som nu tar till stora och hårda\r\nord om köerna måste tänka på att landstingens plane-\r\nring med de nya pengarna trätt i kraft från årsskiftet.\r\nDe som åberopar den gamla vårdgarantin som allena\r\nsaliggörande glömmer bort att dess goda verkan be-\r\nrodde på att det med den skickades pengar.\r\nBortglömd är också den eniga prioriteringsutred-\r\nningen, som lyfte fram vård av kroniskt sjuka och\r\nvård i livets slutskede som högsta prioritet jämte\r\nakutsjukvård. När neddragningar har varit nödvändiga\r\ni landstingen har de som kan vänta fått vänta. Det är i\r\nlängden oacceptabelt, men det är ändå i det skedet en\r\nnödvändig prioritering. Det finns i landstingen avsatta\r\nmedel för att ta itu med köproblemen. Situationen är\r\ningalunda hopplös.\r\nI årets s.k. Dagmaröverenskommelse har nu star-\r\ntats ett arbete som syftar till att kunna införa en vård-\r\ngaranti på tre månader från den 1 januari 1999, inte\r\nför några speciella diagnoser utan en generell vårdga-\r\nranti.\r\nHerr talman! Ibland framstår det som att omsorgen\r\nom de äldre skulle vara något vi plötsligt uppmärk-\r\nsammat. Så är det inte. Arbetet med att skapa en god\r\noch trygg äldrevård har pågått under många år. Den\r\nsenaste stora förändringen var den s.k. Ädelreformen\r\n1992. Den har följts upp av Socialstyrelsen och av\r\nsocialutskottet. Resultaten har varit goda, men det\r\nfinns också brister. Det handlar om brist på läkartill-\r\nsyn och brister i samordning mellan huvudmän. Detta\r\noch annat har socialutskottet påtalat, och det pågår\r\nmycket arbete för att rätta till dessa brister.\r\nDet har också föranlett att regeringen har tillsatt\r\nflera utredningar, en om bemötande av äldre och en\r\nom patientens rättigheter. Båda har lämnat betänkan-\r\nden med viktiga förslag. En utredning om avgifternas\r\nproblematik pågår.\r\nRegeringen har också givit extra anslag för att ut-\r\narbeta stöd till anhöriga som tar ett stort ansvar för\r\nsina anförvanters vård och omsorg.\r\nBeslut har fattats om förstärkt tillsyn av vården,\r\noch det finns nu också en laglig skyldighet att kvali-\r\ntetssäkra all vård. Samma krav ställs därmed på privat\r\nsom på offentlig vård.\r\nNär de senast uppmärksammade exemplen på\r\nvanvård avslöjades fick Socialstyrelsen uppdrag och\r\nextra medel för att kunna utöka tillsynen över äldre-\r\nvården. Vanvård accepteras inte. Den skall påtalas\r\noch åtgärdas, men det är olyckligt om bilder av van-\r\nvård görs till en generell bild av hur våra äldre har\r\ndet.\r\nI bemötandeutredningen konstateras att det finns\r\nmånga utmärkta exempel på utveckling av goda vård-\r\nformer, och det är viktigt att alla dessa goda exempel\r\nlyfts fram som förebilder. Det kan stimulera till en\r\ngod utveckling.\r\nDet är också viktigt att all den personal som utför\r\nett gott arbete får uppskattning och kan känna stolthet.\r\nVi får inte föra debatten så att vi sprider missmod och\r\nbidrar till att arbete med våra äldre får låg status. Det\r\nmåste framhållas att det krävs alldeles särskilt mycket\r\nav dem som arbetar med äldre och sjuka människor,\r\nnär det gäller både ork och kunskaper.\r\nHerr talman! Sedan Ädelreformen genomfördes\r\nhar det skett en förändring. Alltfler människor med\r\nbehov av kvalificerad vård eller vård i livets slutskede\r\nfinns nu i hemmet eller i särskilt boende. Det kräver\r\nvidareutbildning av den personal som skall möta\r\ndessa nya och större behov, mer medicinsk kompetens\r\noch mer personal. Det är viktigt att vi tar ansvar för\r\nden förändrade situation som uppstått. Det gör vi\r\ngenom att tillföra mera pengar men också genom att\r\nta till vara de förslag som olika utredningar tagit fram.\r\nRegeringen kommer under våren att lägga ett na-\r\ntionellt handlingsprogram för äldrepolitiken. Äldre-\r\nvården skall kännetecknas av hög kvalitet.\r\nHerr talman! Vi har kunskaper, och vi har nu en\r\nekonomi som är i balans och förutsättningar för att\r\nsamhällsekonomin skall utvecklas positivt. Då skall vi\r\nprioritera vård och omsorg, inte skattesänkningar, och\r\ndå skall vi också kunna komma till rätta med de bris-\r\nter som upprör oss alla i dag.</pre><pre>Anf.  109  LEIF CARLSON (m) replik:\r\nHerr talman! Jag har stor respekt för Ingrid An-\r\ndersson i vårdfrågor. Hon frågar varför vi vill ha en\r\nsystemförändring när ingen annan vill det. Det är\r\nnaturligtvis därför att vi har prövat det system som vi\r\nhar. Vi har gång på gång lagt in nya skattepengar. Det\r\när som att hälla i en gammal maskin som bara går\r\nsämre och sämre. Man smörjer den litet grand, och så\r\nkommer problemen tillbaks inom två år. Det går inte\r\natt arbeta på det sättet.\r\nSystemet är ineffektivt, för produktionen sker inte\r\ni konkurrens. Ingrid Andersson talar om att man pra-\r\ntar oprecist om det. Jag kan hänvisa till internationella\r\nundersökningar från t.ex. Boston Consulting Group\r\nsom visar att det går att spara 15-30 % på sjukvården\r\nutan att produktiviteten sjunker. Dessutom får man\r\nhöjd kvalitet. KPP-undersökningen visar att 30-40 %\r\nav kostnadsskillnaderna mellan klinikerna inte har\r\nmed kvalitetsskillnader att göra utan med brister i\r\nrutinerna. Det innebär 15 miljarder. Knivtiden i Sve-\r\nrige utgör ungefär 35 %. I utlandet utgör den 60-\r\n80 %. Om man inför bemanningsplaner skulle man\r\nenligt undersökningar kunna spara 15-20 %.\r\nDet finns alltså preciserade effektivitetsvinster att\r\ngöra i ett annat system. Landstingssystemet klarar det\r\ninte.</pre><pre>Anf.  110  INGRID ANDERSSON (s) replik:\r\nHerr talman! Leif Carlson beskrev det landstings-\r\ndrivna sjukvårdssystemet som ett system som man\r\nideligen har hällt pengar i. Sanningen är att landsting-\r\nen har fått vidkännas ekonomiska förluster och svå-\r\nrigheter under den tid som har gått. Jag har pekat på\r\natt det inom det system som vi har, som jag tycker är\r\nbra, finns metoder för och möjligheter att klara av de\r\nproblem som vi har.\r\nJag vet inte att det finns något land med försäk-\r\nringslös sjukvård som har ett bättre resultat.</pre><pre>Anf.  111  LEIF CARLSON (m) replik:\r\nHerr talman! Problemet är att det inte går att ef-\r\nfektivisera inom landstinget. Det finns inbyggda hin-\r\nder i systemet som gör att vi inte kan nyttja effektivi-\r\nseringarna. Det är problem som man inte har i försäk-\r\nringssystem som är solidariskt finansierade. De sys-\r\ntemen rättar sig efter de resurser man har och är alltså\r\nsolidariska. Där följer pengarna patienten. Det gör de\r\ninte i landstingssystemet. Patienterna står starka. Pati-\r\nenterna har valfrihet. Det är en mycket stor vinst.\r\nMan måste fråga sig, herr talman, varför vårdens\r\nproblem alltid växer när socialdemokraterna har\r\nmakten. Problemen växte fram till 1991. Sedan mins-\r\nkade de under den borgerliga tiden, trots svåra eko-\r\nnomiska förhållanden. Så fort socialdemokraterna får\r\nmakten växer vårdköerna. Personalen blir mer frustre-\r\nrad. Man har fler uppsägningar. Systemet gör att det\r\ninte finns någon arbetsglädje. Det kommer ingen\r\nbelöning om man förbättrar en kliniks verksamhet.\r\nDen möjligheten finns inte i landstingssystemet. Då\r\nfår vi så småningom en vård som blir allt sämre och\r\ngår på knäna. Det händer bara under socialdemokra-\r\ntisk regi.</pre><pre>Anf.  112  INGRID ANDERSSON (s) replik:\r\nHerr talman! Under förra perioden tror jag att man\r\nklarade av många problem genom att öka upplåning-\r\nen. Vi vet vad det ledde till. Vi har inte sett det som\r\nen lösning. Vi vill ha en stabil ekonomi för att kunna\r\nklara av vård och omsorg.\r\nDen försäkringslösning som Leif Carlson har plä-\r\nderat för är inte särskilt utarbetad. Jag föreställer mig\r\natt det kommer att ta lång tid innan man kan sätta den\r\ni sjön.\r\nVi är beredda att inom det system vi har i dag ta\r\nitu med de problem vi har, och jag tror att det är det\r\nallra lyckligaste.\r\nEra stora skattesänkningar skrämmer mig. De\r\nkommer naturligtvis att inverka på möjligheten att\r\nbedriva en god sjukvård.</pre><pre>Anf.  113  BO LUNDGREN (m) replik:\r\nHerr talman! Upplåningen ökade i början av 90-\r\ntalet därför att arbetslösheten började svälla i mitten\r\nav 1990. Det var då spekulationsekonomins bubbla\r\nbrast. Det minskade inkomsterna och ökade utgifterna\r\nför alla som förlorade jobbet på grund av 80-\r\ntalspolitiken.\r\nVi har i dag i Sverige världens högsta skatter,\r\nIngrid Andersson. Vi har världens största offentliga\r\nsektor. Ändå har vi inte världens bästa välfärd.\r\nÄr lösningen på problemen att höja skatterna ännu\r\nmer och skaffa ännu större offentliga utgifter med den\r\nutgångspunkten? Är lösningen möjligen, vilket vi\r\nmoderater förordar, att se efter hur man använder\r\nskattebetalarnas pengar och inte bara ta mer av skat-\r\ntebetalarna och ge till det offentliga?\r\nDen kommunala sektorn i sin helhet - vi ser på\r\nhela det som kallas välfärdsbegrepp i er definition -\r\nomfattar 430 miljarder kronor 1998. Verksamheterna\r\n- sjukvård, barnomsorg, äldreomsorg, skola - står för\r\n320 miljarder av dem. Det finns naturligtvis ett ut-\r\nrymme att klara vården och omsorgen utan större\r\noffentliga utgifter eller mer skatter.</pre><pre>Anf.  114  INGRID ANDERSSON (s) replik:\r\nHerr talman! Jag tackar Bo Lundgren för denna\r\nlektion.\r\nDet är förvisso så att vi har mycket höga skatter.\r\nVi har också en mycket hög acceptans bland befolk-\r\nningen när det gäller att ta ut höga skatter om pengar-\r\nna går till vård och omsorg.\r\nMin lösning på våra problem i dag är inte att yt-\r\nterligare höja skatterna. Vi vill med alla medel sänka\r\narbetslösheten. Det ger mera pengar till statskassan,\r\ntill kommunerna och till landstingen. Då kan vi bedri-\r\nva en bättre vård.</pre><pre>Anf.  115  BO LUNDGREN (m) replik:\r\nHerr talman! Det är ju det som är problemet. Ni\r\nhar bedrivit en politik som innebär att den sysselsätt-\r\nningsökning som började hösten 1993 bröts 1996.\r\nTrots att ekonomin har gått uppåt har vi alltså haft en\r\nminskande sysselsättning och sämre förutsättningar.\r\nMöjligen sker det en viss ökning under det år som\r\nkommer, men den sker från en låg nivå och till en\r\nalldeles för låg nivå.\r\nDet intressanta är att vi uppenbarligen är överens\r\nom att vi har mycket resurser redan i dag. Det är ett\r\nfaktum. Är inte det viktigaste också för Ingrid An-\r\ndersson att då ge medborgarna valuta för pengarna\r\noch inte överbeskatta dem? Man skall inte höja ener-\r\ngiskatter och egenavgifter, t.ex., för dem som redan\r\nhar världens högsta skatter.\r\nDet finns i den offentliga sektorn resurser för att\r\nklara vård och omsorg - allt det som är väsentligt -\r\nom man bara prioriterar och utför uppgiften väl. Felet\r\nni gör är att ni inte ger medborgarna valuta för peng-\r\narna.</pre><pre>Anf.  116  INGRID ANDERSSON (s) replik:\r\nHerr talman! Felet den borgerliga regeringen gjor-\r\nde var att den förde en politik som medförde att vi i\r\ndag har att betala 100 miljarder i räntor innan vi kan\r\nföreta oss någonting annat. Vi försöker att få ordning\r\npå den situationen. Det är faktiskt så, att arbetslöshe-\r\nten försiktigt har börjat minska. Jobben kommer i den\r\nprivata sektorn. Den politik för att sanera ekonomin\r\nsom vi har fört har lyckats, trots att ni aldrig har trott\r\npå den.\r\nNu har vi föresatt oss att också halvera arbetslös-\r\nheten fram till år 2000. Ni tror inte på det heller, men\r\nlåt verkligheten visa.\r\nJag tror på vår politik om vi vill kunna bedriva en\r\ngod vård- och omsorgspolitik.</pre><pre>Anf.  117  BO KÖNBERG (fp) replik:\r\nHerr talman! De två främsta vallöftena från soci-\r\naldemokratin förra gången var att avskaffa arbetslös-\r\nheten och sätta stopp för de borgerliga nedskärningar-\r\nna i den offentliga sektorn. Hur det gick med syssel-\r\nsättningen diskuterade vi i kammaren i går. I dag\r\ndiskuterar vi de växande vårdköerna under Wallström\r\noch Klingvall.\r\nDet förefaller som om vi kan vara överens om\r\nverklighetsbeskrivningen. Det var långa vårdköer före\r\n1991 och snabbt minskade vårdköer 1991-1994. Nu\r\när det återigen snabbt växande vårdköer.\r\nIngrid Andersson, som såvitt jag förstår inte ifrå-\r\ngasätter den verklighetsbeskrivningen, talar i stället\r\nilla om den vårdgaranti som hjälpte till att åstadkom-\r\nma detta. Hennes förklaring till att vi lyckades, till\r\nskillnad från socialdemokraterna, är att vi satsade så\r\nmycket pengar på detta.\r\nJag vill bara upplysa kammaren och Ingrid An-\r\ndersson om att vi ett år satsade 500 miljoner för att\r\nhjälpa landstingen att komma i gång med projektet.\r\nSedan fungerade det utan extratillskott.\r\nVarför har ni inte ordnat det för länge sedan om\r\ndet bara gäller 500 miljoner?</pre><pre>Anf.  118  INGRID ANDERSSON (s) replik:\r\nHerr talman! Bristerna i ekonomin i Sverige har\r\ninte bara handlat om 500 miljoner. Det har handlat\r\nom väldigt mycket mer.\r\nNär vi pratar om vårdgarantin måste vi också\r\nnämna prioriteringsutredningens slutsatser. Man fann\r\natt prioriteringen av de diagnoser som man hade gjort\r\ni vårdgarantin stred mot prioriteringsutredningens\r\nslutsatser. Det har man tagit hänsyn till. Det är oerhört\r\nviktigt att vi följer de prioriteringarna, men jag inser\r\nockså att ingen kan leva \"utprioriterad\", dvs. i en lång\r\nkö, någon längre tid.\r\nDärför vill jag och mitt parti göra väldigt mycket\r\nför att minska köerna. Vi är inte bara överens om hur\r\nverkligheten ser ut, utan vi har också ett gemensamt\r\nintresse av att göra någonting åt det, även om våra\r\nmodeller kan se olika ut.</pre><pre>Anf.  119  BO KÖNBERG (fp) replik:\r\nHerr talman! Då fick jag bekräftat att vi är överens\r\nom verklighetsbeskrivningen, att köer växer och\r\nminskar inom sjukvården beroende på vilka partier\r\nsom har ansvar för verksamheten.\r\nIngrid Andersson använder sedan återigen priori-\r\nteringsutredningen som ett argument mot en funge-\r\nrande vårdgaranti. Vi lade ändå ned rätt mycket\r\nenergi på att undersöka just om vårdgarantin, trots\r\nalla sina goda sidor, eventuellt ledde till att några\r\nandra undanträngdes. Några studier som visar att så\r\nvar fallet känner jag inte till.\r\nSanningen är väl helt enkelt den att bland social-\r\ndemokraternas återställare finns återställarna av de\r\nsocialdemokratiska vårdköerna. Skillnaden mellan de\r\nolika regeringarna har väl, Ingrid Andersson, varit\r\nden att vi avskaffade vårdköerna och ni avskaffade\r\nstatistiken.</pre><pre>Anf.  120  INGRID ANDERSSON (s) replik:\r\nHerr talman! Skillnaden i fråga om verklighetsbe-\r\nskrivning är inte stor - den kanske inte finns alls. Man\r\nskall ha klart för sig att statistik om köer är väldigt\r\nsvår att läsa ut. Vilka som finns i kön är väldigt olika,\r\ndet har man nyligen sett här i Stockholm, där man för\r\növrigt också har vidtagit åtgärder för att införa en\r\nvårdgaranti på tre månader generellt. Det är skillna-\r\nden mellan vår och er syn på vårdgaranti. Ni vill ha en\r\nvårdgaranti som sträcker sig till att täcka vissa dia-\r\ngnoser. Vi vill ha en generell vårdgaranti.</pre><pre>Anf.  121  BARBRO WESTERHOLM (fp)\r\nreplik:\r\nHerr talman! Ingrid Andersson nämner att det\r\nkommer en proposition i äldrefrågor längre fram i vår.\r\nAvser regeringen då att lägga fram en ganska bred\r\nproposition, som inte bara täcker vårdområdet utan\r\nockså andra sektorer där omprioriteringar kan behöva\r\ngöras? Sådana omprioriteringar är inte så alldeles lätt\r\natt genomföra på grund av att universitet och högsko-\r\nlor har ett självbestämmande vad gäller forskning.\r\nMan kanske därför kan behöva stimulera viss forsk-\r\nning med extra pengar. Jag tänker då på forskning\r\nkring äldres hälsoproblem, och jag tänker på utbild-\r\nning om vad åldrande innebär, inte bara av hälso- och\r\nsjukvårdens personal utan också av grupper inom\r\nandra sektorer, såsom byggsektorn.\r\nVad gäller attityderna i samhället gentemot åld-\r\nrande undrar jag om regeringen tänker ta fasta på det\r\nmycket intressanta häftet om barns syn på åldrande,\r\nsom innehåller både glädjande och skrämmande upp-\r\ngifter.</pre><pre>Anf.  122  INGRID ANDERSSON (s) replik:\r\nHerr talman! Självfallet kan jag inte i dag uttala\r\nmig om vad som kan finnas i det som kallas Ett natio-\r\nnellt handlingsprogram för äldrepolitiken. Jag har\r\nändå fått sådana signaler att jag kan säga att man skall\r\nse väldigt brett på det.\r\nDet lilla betänkande som handlar om barns attity-\r\nder gentemot äldre innefattas i bemötandeutredning-\r\nen. Där finns mycket tänkvärt att ta till vara, och jag\r\nförutsätter att man inom regeringen kommer att göra\r\ndet.</pre><pre>Anf.  123  BARBRO WESTERHOLM (fp)\r\nreplik:\r\nHerr talman! Regeringen har ju tillsatt ganska\r\nmånga olika utredningar, och en del fastnar i Rege-\r\nringskansliet med sina många goda förslag. Jag hop-\r\npas verkligen att den här utredningen lyfter från att\r\nvara tänkvärda ord i ett dokument till att översättas till\r\nkonkret handling.\r\nMan brukar säga att ett lands välstånd mäts i form\r\nav spädbarnsdödligheten. Jag menar att ett lands väl-\r\nstånd, dess kvalitet, också skall mätas i form av den\r\näldreomsorg som ges.</pre><pre>Anf.  124  INGRID ANDERSSON (s) replik:\r\nHerr talman! Barbro Westerholm och jag brukar\r\nkunna samtala mycket bra om vårdfrågor. Vi är över-\r\nens om väldigt mycket av det som Barbro här har\r\nsagt.\r\nDe utredningar som vi har talat om nu har självfal-\r\nlet hög prioritet. De har inte fått så lång tid på sig att\r\narbeta, men de skall ändå ut på remiss. Jag tycker att\r\nde förslag som ligger är kloka, och det kommer jag att\r\nsamtala med regeringens representanter om.</pre><pre>Anf.  125  THOMAS JULIN (mp) replik:\r\nHerr talman! Arbetslösheten är ett av våra stora\r\nproblem, som alla vill lösa. Samtidigt har under 90-\r\ntalet 75 000 arbetstillfällen försvunnit från landsting-\r\nen. Mycket av försämringarna i vården beror just på\r\nminskad personaltäthet. Därför blir min fråga till\r\nIngrid Andersson: Finns det verkligen belägg för att\r\nman har gjort besparingar genom att dra bort all den\r\nhär personalen, som man sedan får betala dyrt för med\r\nolika arbetsmarknadsåtgärder?</pre><pre>Anf.  126  INGRID ANDERSSON (s) replik:\r\nHerr talman! Det kan man ju fundera över. Men\r\nden bistra verkligheten i landstingen är faktiskt att\r\nman har haft en ekonomi att rätta sig efter, och den\r\nhar inte varit tillräckligt god för att räcka till allting.\r\nDet är beklagligt att man har behövt avskeda perso-\r\nnal, men det är faktiskt en vändning på gång, och det\r\nfinns landsting som nu håller på att nyanställa. Jag\r\nföreställer mig att det inte kommer att dröja så länge\r\nförrän vi står här i riksdagen och pratar om personal-\r\nbrist inom vården. Det går i vågor. Jag är glad för att\r\ndet börjar att vända, att vi nu inte fortsätter att skära\r\nned utan ger mer pengar till vården, som kan hjälpa\r\ntill att förbättra utvecklingen.</pre><pre>Anf.  127  THOMAS JULIN (mp) replik:\r\nHerr talman! Också jag hoppas att landstingen\r\nkommer att få ett personaltillskott. Det som känns\r\nmärkligt i det här sammanhanget är att det är staten\r\nsom bl.a. genom att dra ned mycket av sina generella\r\nbidrag till landstingen har orsakat en del av det här.\r\nÄven egenavgifterna har genom att påverka skatteun-\r\nderlaget bidragit. Sedan får staten ändå ta kostnaderna\r\nför de friställda. Det är det som inte går ihop för mig.\r\nJag skulle vilja se en tydlig redovisning som kunde\r\nvisa att man verkligen har gjort besparingar. Eller är\r\ndet en samhällsförändring?</pre><pre>Anf.  128  INGRID ANDERSSON (s) replik:\r\nHerr talman! Man kan ha sådana funderingar som\r\nThomas Julin har. Vi har stått i verkligheten och be-\r\nfunnit oss i ansvarig ställning, och vi har sett det vara\r\nnödvändigt att sanera ekonomin. Vi har lyckats med\r\ndet. Nu kommer det mer pengar till vård och omsorg,\r\noch vi skall jobba vidare på den linjen.</pre><pre>Anf.  129  STIG SANDSTRÖM (v) replik:\r\nHerr talman! Jag skall följa upp Thomas Julins re-\r\nsonemang. Vi har under den här perioden avskedat\r\n68 000 anställda inom sjukvården. Sjukvårdens andel\r\nav bruttonationalprodukten har nu sjunkit ned till\r\n7,5 % och är bland de lägsta inom hela OECD-\r\nområdet, från att för några år sedan ha varit uppe i\r\n9 %. Har den socialdemokratiska regeringen någon\r\nfilosofi om hur stor andel av BNP sjukvården i Sveri-\r\nge skall få ta? Är det rimligt att höja sjukvårdens\r\nandel upp till 9 %, som den låg på tidigare och där\r\nden ligger i de flesta andra västländer? Är det en\r\nrimlig ambition?</pre><pre>Anf.  130  INGRID ANDERSSON (s) replik:\r\nHerr talman! Att räkna sjukvårdens resurser i pro-\r\ncentandelar av BNP är ganska osäkert, eftersom också\r\nBNP kan variera, och då motsvarar ju procenten olika\r\nsummor. Jag utgår från att vi skall följa verksamheten\r\noch se till så att hälso- och sjukvården får de pengar\r\nsom behövs. Det är också viktigt att reformarbete,\r\nomstruktureringar och tillvaratagande av medicinsk\r\nkunskap och teknik fortsätter ute i landstingen och för\r\nden delen också i kommunerna, så att vi också kan ta\r\nvara på effektivitetsvinster.</pre><pre>Anf.  131  BO LUNDGREN (m):\r\nHerr talman! Den socialdemokratiska välfärdspo-\r\nlitiken har kapsejsat. Välfärd är att ha ett arbete. Väl-\r\nfärd är att kunna leva på sin lön. Välfärd är att veta att\r\nom den egna förmågan inte räcker till finns ett ge-\r\nmensamt ansvar för en sjukvård utan köer, för en\r\nvärdig äldreomsorg, för en skola som ger goda kun-\r\nskaper och för en rättstrygghet. I alla dessa avseenden\r\nhar socialdemokraterna misslyckats.\r\nVi har sett hur utvecklingen vad gäller arbets-\r\nmarknaden har försämrats sedan 1994. Man har vis-\r\nserligen med statistik lyckats förbättra siffrorna för\r\nden öppna arbetslösheten, men sysselsättningen har,\r\ntrots en ekonomisk uppgång, först den senaste måna-\r\nden stigit något. Det är alldeles för dåligt. Detta är\r\ngrunden för välfärd och grunden för välstånd.\r\nVi har en situation där de som är arbetslösa själv-\r\nklart inte lever på sin egen lön. Detsamma gäller dem\r\nsom är föremål för åtgärder eller som finns i extraor-\r\ndinär utbildning. Men vi har också en situation där de\r\nsom arbetar måste betala högre skatter därför att så\r\nmånga fler än som borde vara fallet saknar arbete.\r\nBidragsberoendet är större.\r\nNär det gäller det gemensamma ansvaret har man\r\ninte inom ramen för världens högsta skattetryck lyck-\r\nats med sjukvården. Köerna växter återigen, vilket har\r\ndiskuterats länge i debatten här i dag.\r\nI äldreomsorgen ser vi exempel på en ovärdig be-\r\nhandling. Skolan diskuteras också. För många är det\r\nganska uppenbart att skolan inte klarar sin uppgift i\r\ndag. Vidare är rättstryggheten inte så självklar. Män-\r\nniskor upplever faktiskt att våldet ökar, t.o.m. i skolan\r\nmen också för människor ute på gator och torg.\r\nDetta är allvarligt därför att de här delarna av det\r\nsom kallas för välfärd hänger samman. Låg syssel-\r\nsättning urholkar basen för de gemensamma åtagan-\r\ndena och leder, tillsammans med kostnaderna för dem\r\nsom inte är sysselsatta, till höga skatter och ett större\r\nbidragsberoende.\r\nVi har en situation i Sverige som är extrem. En\r\nförvärvsarbetande i näringslivet i Sverige måste för-\r\nsörja sig själv och ytterligare nästan två personer. I\r\nlängden är detta inte hållbart. Vi måste vända denna\r\nutveckling. Det innebär att de tre viktigaste uppgifter-\r\nna under den kommande mandatperioden måste vara\r\nföljande.\r\nFör det första gäller det att skapa förutsättningar\r\nför så många nya jobb att vi kan eliminera arbetslös-\r\nheten som samhällsproblem. Om man tappar sitt jobb\r\nskall man veta att man inom rimlig tid får ett nytt jobb\r\neller en utbildning som ger ett nytt jobb.\r\nFör det andra gäller det att se till att människor\r\nnormalt kan leva på sin egen lön. Om inget exceptio-\r\nnellt händer har jag kontroll över min ekonomi. Det är\r\nju en av de väsentligaste ingredienserna i en trygg-\r\nhetspolitik att människor normalt känner sig mindre\r\nberoende, mera självständiga.\r\nFör det tredje måste vi återställa förtroendet för att\r\ndet som måste vara gemensamt kan utföras väl. Vi\r\nmåste se till att vi eliminerar köerna i sjukvården. Vi\r\nmåste se till att vi får en värdig äldreomsorg. Vi måste\r\nse till att rättstryggheten fungerar och att skolan ger\r\ngoda kunskaper.\r\nDessa tre uppgiftsområden är de väsentligaste\r\nuppgiftsområdena inför kommande mandatperiod. Är\r\ndå lösningen den traditionella socialdemokratiska,\r\ndvs. högre skatter och mera pengar till politiker? Nej,\r\nsjälvklart inte! Som jag sade tidigare: Vi har världens\r\nhögsta skatter och världens största offentliga sektor\r\nmen inte världens bästa välfärd. Vi måste fundera\r\növer hur vi politiker här i riksdagen, liksom politiker-\r\nna i landsting och kommuner, skall bära oss åt för att\r\nge medborgarna valuta för skattepengarna.\r\nVi finner att man, givet de stora offentliga resurser\r\nsom i dag finns, kan skapa utrymme för sänkta skatter\r\ngenom att de som får sänkta skatter behöver mindre i\r\nbidrag och subventioner. Däri ligger finansieringen av\r\nvåra skattesänkningar - alltså rejält sänkt skatt för\r\nlåg- och medelinkomsttagare. Bl.a. handlar det om ett\r\nnytt grundavdrag för barn som ger utrymme för den\r\nenskilde att ta en extra karensdag, att själv spara, att\r\nsjälv täcka löpande kostnader och att växla skatt mot\r\nlägre bidrag. Detta får inte ske på handikappades och\r\nänkors bekostnad - som Socialdemokraterna och\r\nCenterpartiet ju sparar på.\r\nVidare gäller det att koncentrera sig på kärnupp-\r\ngifterna och att se till att det som måste vara gemen-\r\nsamt utförs väl. Det innebär att man, som Leif Carlson\r\ntidigare sade, måste fundera över hur det hela skall\r\norganiseras. Bo Könberg exemplifierade hur vi lyck-\r\nades genom att inte bara tala om mera pengar, om\r\nmera till politikerna, utan om hur pengarna skulle\r\nanvändas, om att eliminera, eller åtminstone rejält\r\nbanta ned, de vårdköer som fanns. Detta kan Social-\r\ndemokraterna inte leverera. Det är därför som den\r\nsocialdemokratiska välfärdspolitiken kapitalt har\r\nmisslyckats. Det krävs en ny välfärdspolitik som byg-\r\nger på jobb åt alla som vill ha ett arbete och som kan\r\narbeta. Det krävs också att man kan leva på sin lön\r\noch att vi har politiker som kan ge människor valuta\r\nför pengarna.</pre><pre>Anf.  132  ROLAND LARSSON (c) replik:\r\nHerr talman! Bo Lundgren borde vara rätt man att\r\nsvara på den fråga som jag har ställt åtskilliga gånger\r\nmen som hittills är obesvarad.\r\nModeraterna vill ju minska statens anslag till so-\r\ncial omsorg, trygghet samt vård och omsorg - det-\r\nsamma gäller bidraget till kommunerna, som i huvud-\r\nsak handlar om vård och omsorg - med 20-\r\n40 miljarder kronor per år under de närmaste tre åren.\r\nEnligt Moderaterna skall detta ge utrymme för skatte-\r\nsänkningar som skall skapa nya jobb inom andra\r\nsektorer. Vård och omsorg däremot skall betalas ge-\r\nnom att en avgift erläggs till ett försäkringssystem.\r\nMin fråga är: På vilket sätt genereras nya jobb genom\r\natt en skatt döps om till avgift - jobb som inte kan\r\nåstadkommas inom nuvarande ram? På den frågan har\r\njag inte fått något svar.</pre><pre>Anf.  133  BO LUNDGREN (m) replik:\r\nHerr talman! Jag förstår inte riktigt. Roland Lars-\r\nson blandar ihop äpplen och päron.\r\nOm vi ersätter dagens landstingsskatt, som går till\r\nlandstingspolitiker, med en försäkringsavgift med\r\nmotsvarande konstruktion där ett försäkringssystem\r\nger patienten rätt att välja, vilket också ökar demo-\r\nkratin i systemet, innebär det självklart inte lägre\r\nkostnader just då för den som får en avgift att betala i\r\nstället för landstingsskatten. Men det blir ett bättre\r\nsystem, en bättre konkurrens och mindre av politiker-\r\ndetaljstyrning. Det tror jag är alldeles utmärkt för\r\nvården. Detta är en sak.\r\nEn annan sak är det som Roland Larsson tog upp,\r\nnämligen att vi vill sänka skatten för vanliga männi-\r\nskor som betalar för hög skatt på arbetsinkomsten.\r\nOm vi sänker skatten på människors arbetsinkomst\r\nhar man självfallet lättare att täcka en andra karens-\r\ndag. De besparingar som Roland Larsson tog upp,\r\nbesparingar som vi gör inom den kommunala sektorn,\r\nuppgår år 2000 till 7,6 miljarder kronor. Roland Lars-\r\nson, om vi fick en ökning av skatteunderlaget med\r\n1 % per år därför att vi har fler människor sysselsatta\r\noch därför att skatten på arbete och mycket annat\r\nsänks som ni har varit med om att höja och det elimi-\r\nneras, då skulle kommuner och landsting år 2000 i\r\nskatteunderlagsökning disponera nästan 10 miljarder\r\nkronor mer än de annars skulle göra.</pre><pre>Anf.  134  ROLAND LARSSON (c) replik:\r\nHerr talman! Det här är mycket intressant. Om inte\r\ndet system fullt ut håller som Moderaterna här försö-\r\nker redovisa, kommer hela den moderata politiken att\r\nfalla samman som ett korthus. Därför är det viktigt att\r\nbringa klarhet i detta med avgifter och ett nytt försäk-\r\nringssystem av det slag som vi här talar om.\r\nBo Lundgren påstår att de pengar som nu betalas\r\nin i landstingsskatt går till landstingspolitikerna. Bo\r\nLundgren vet att det inte stämmer. Naturligtvis finns\r\ndet inom alla områden sådant som det kan sparas på.\r\nHär gäller det dock inte alla pengar som betalas in.\r\nPengar går ju till vård och omsorg. I stället skall man\r\nnu betala en avgift. Vad är skillnaden för den enskilde\r\nmellan skatt och avgift bortsett från att det är olika\r\nbenämningar? Vad har jag för glädje av att veta om\r\ndet som jag betalar in kallas för skatt eller för avgift?\r\nDet handlar ju om ändamålet, om syftet.\r\nMin mor, som i dag finns inom äldrevården, torde\r\nknappast i sin nuvarande situation kunna få någon\r\nförsäkring som är sådan att hennes behov av vård\r\ntillgodoses. En hel del av de människor som i dag\r\nfinns inom vård och omsorg kommer aldrig att kunna\r\nomfattas av nämnda system. Hur lång tid tänker mo-\r\nderaterna, för att det hela skall vara realistiskt, ta på\r\nsig för att genomföra det här?</pre><pre>Anf.  135  BO LUNDGREN (m) replik:\r\nHerr talman! Jag får ta det en gång till. Först och\r\nfrämst: Landstingsskatt går till landstingen. Lands-\r\ntingen består av politiker och, självfallet, av ett antal\r\nanställda. De som disponerar pengarna är landstings-\r\nfullmäktige. Det innebär att nuvarande system bygger\r\npå att politiker i landstingen bestämmer åt människor\r\nhur vården skall se ut. Det i sin tur gör att vi får en\r\nsämre och en mindre effektiv vård. Om vårdpersona-\r\nlen hade fått bestämma mera själv skulle vi ha fått ut\r\nmera vård av de pengar som vi satsar. Detta är vä-\r\nsentligt.\r\nFör att åstadkomma detta och för att ge den en-\r\nskilde patienten, såväl gammal som ung, ett inflytande\r\nskall vi ha en försäkring som innebär att den som\r\ningenting tjänar heller inte betalar någon avgift. Den\r\nsom tjänar mycket betalar mer i avgift jämfört med\r\nden som tjänar mindre. Men avgiften innebär att jag\r\nbetalar till en sjukvårdsförsäkring. Således vet jag att\r\njag själv påverkar min vård och att det blir effektivi-\r\ntetseffekter. Detta är ett nytt system, ett sätt att göra\r\nsjukvården effektivare och bättre för den enskilde.\r\nRoland Larsson, till skillnad från Centern, som har\r\naccepterat dramatiska skattehöjningar för företagande\r\noch enskilda människor, vill vi sänka de skatterna. Vi\r\nvill att människor skall ha en chans att leva på sin lön.\r\nDå har man en chans att klara sig utan de bidrag och\r\nsubventioner som i dag måste till därför att skatten är\r\nså hög.</pre><pre>Anf.  136  STIG SANDSTRÖM (v) replik:\r\nHerr talman! Jag skulle vilja fråga Bo Lundgren\r\nhur han ser på arbetslösheten. Vad tycker Bo Lund-\r\ngren är en lagom jämviktsarbetslöshet? Jag tänker då\r\npå er ekonomiska partimotion där ni säger att en\r\njämviktsarbetslöshet på 6 % är rätt så bra. Och ni\r\nklandrar regeringen för att den har satt upp målsätt-\r\nningen till 4 %, eftersom inflation kan uppstå om\r\nefterfrågan på arbetskraft ökar för mycket.\r\nJag skulle alltså vilja ha klarhet i vad som är Mo-\r\nderaternas målsättning när det gäller arbetslösheten?\r\nVad tycker Bo Lundgren är en bra jämviktsarbetslös-\r\nhet?</pre><pre>Anf.  137  BO LUNDGREN (m) replik:\r\nHerr talman! Det som vi talar om i vår motion är\r\nvad som händer när Socialdemokraterna regerar. Då\r\nhar man en så stel arbetsmarknad att Bosse Ringholm\r\nsom ny generaldirektör för Arbetsmarknadsstyrelsen\r\nmåste gå ut och varna för flaskhalsar i ekonomin, trots\r\natt så många människor saknar jobb i dag.\r\nDet är den politik som Socialdemokraterna bedri-\r\nver som kan leda till flaskhalsproblem och överhett-\r\nning. Det som vi säger är att man skall avreglera ar-\r\nbetsmarknaden och göra den mer flexibel. Då kan vi\r\ndra ned jämviktsarbetslösheten under den nivå som\r\nSocialdemokraterna har etablerat. Det som vi vill\r\nåstadkomma är svårt att mäta i procent. Vi vill ha en\r\nsituation där den som har ett jobb och förlorar det\r\ninom rimlig tid kan få ett nytt jobb och aldrig behöver\r\nvara rädd för att bli långtidsarbetslös. Den som behö-\r\nver en utbildning skall kunna få det och veta att den\r\nkan leda till ett nytt jobb. Det är det som vi vill åstad-\r\nkomma. Så är det inte i dag, vilket Stig Sandström\r\nmycket väl vet. Den politik som ni indirekt stöder och\r\nsom Socialdemokraterna ägnar sig åt leder till en\r\nlägre sysselsättning och i realiteten fler arbetslösa och\r\nsämre förutsättningar för välstånd och välfärd.</pre><pre>Anf.  138  STIG SANDSTRÖM (v) replik:\r\nHerr talman! Jag har bara ytterligare en rak fråga.\r\nAnser Bo Lundgren att risken för inflation ökar om\r\nman ökar efterfrågan på arbetskraft?</pre><pre>Anf.  139  BO LUNDGREN (m) replik:\r\nHerr talman! Nej, inte om man har en väl funge-\r\nrande ekonomi.\r\nUtan att ta ställning till allt som sker i den ameri-\r\nkanska ekonomin - om vi bortser från att vi kan ha\r\nolika uppfattningar om de stora problem med många\r\nfärgade i innerstadsområdena som inte har någon\r\nchans att få jobb därför att utbildningen är för dålig -\r\nser vi ett exempel på en ekonomi där man inte har en\r\ninflation trots att arbetslösheten totalt är mindre än\r\n5 %.</pre><pre>Anf.  140  BÖRJE NILSSON (s) replik:\r\nHerr talman! Bo Lundgren startade sitt anförande\r\nmed att säga att välfärden har kapsejsat med social-\r\ndemokratisk politik. Det är ju i stället tvärtom. Med\r\nden moderata politiken kapsejsar och undergrävs\r\nvälfärden.\r\nSocialförsäkringarna är oerhört väl förankrade i\r\ndet svenska samhället. De är uppskattade och fungerar\r\ni stort sett ganska väl. Det finns också en mycket stor\r\nenighet i riksdagen om detta, med undantag av Mode-\r\nraterna. I socialförsäkringsutskottet anvisar Modera-\r\nterna ca 10 miljarder kronor mindre för socialförsäk-\r\nringarna. Det leder till sämre trygghet för människor-\r\nna.\r\nDet som Moderaterna har missat är att socialför-\r\nsäkringarna är ett fördelningssystem, ett försäkrings-\r\nsystem, som också skall vara utjämnande och vara till\r\nhjälp i vissa lägen. I stället vill Moderaterna använda\r\npengarna för skattesänkningar och överge de sämst\r\nställda.\r\nJag vill ställa en fråga till Bo Lundgren: Har Mo-\r\nderaterna någon gång funderat på vilket samhälle som\r\nde moderata förslagen leder till?</pre><pre>Anf.  141  BO LUNDGREN (m) replik:\r\nHerr talman! Självfallet har vi gjort det. Vi vill ha\r\nett samhälle där vi har en sysselsättning som gör att vi\r\nhar eliminerat arbetslösheten som samhällsproblem.\r\nVi vill ha ett samhälle där man kan leva på sin lön och\r\nett samhälle där vi självfallet måste ha obligatoriska\r\nsocialförsäkringar som en omställningsförsäkring.\r\nMen om man har lägre skatt kan man ta en större\r\nandel själv genom exempelvis en extra karensdag.\r\nOm man har högre skatt, då har man inte råd med det.\r\nSocialdemokraterna har lyft av människorna så\r\nmycket pengar och sagt att de löser problemen åt\r\nmänniskorna. Men det klarar Socialdemokraterna inte\r\nav. Jobben finns inte, och människor är bidragsbero-\r\nende. Men pensionssystemet måste ändras, eftersom\r\nlöftena 1958 inte höll. Det ser vi i dag.\r\nKöerna växer. Och även när det gäller andra saker\r\nmåste det ske förändringar.\r\nDet som vi inte kan acceptera är att Socialdemo-\r\nkraterna sparar på handikappade och änkor som inte\r\nkan få kompensation genom lägre skatter, eftersom de\r\nofta inte har något förvärvsarbete.\r\nJag har en motfråga till Börje Nilsson: Hur kan\r\nBörje Nilsson medverka till att handikappade och\r\nänkor har fått det sämre med den politik som Social-\r\ndemokraterna för?</pre><pre>Anf.  142  BÖRJE NILSSON (s) replik:\r\nHerr talman! Det är just på detta område, när det\r\ngäller sjukförsäkring, handikappade osv., som Mode-\r\nraterna anvisar 10 miljarder kronor mindre. Vi gör\r\nalltså inga ingrepp när det gäller handikappolitiken.\r\nBo Lundgren missar ju att socialförsäkringarna\r\nutgör ett fördelningssystem, en försäkring som skall\r\nträda in i vissa lägen.\r\nDet som jag nu kan se är den vanliga propagandan\r\nom ett systemskifte, sänkta skatter och neddragningar\r\ni socialförsäkringarna och i välfärden. Det är den\r\npolitiken som Moderaterna på nytt för fram.</pre><pre>Anf.  143  BO LUNDGREN (m) replik:\r\nHerr talman! Det är faktiskt så att vi, till skillnad\r\nfrån Socialdemokraterna, anvisar en bibehållen nivå\r\nnär det gäller stödet till assistentersättning till handi-\r\nkappade, och vi har inte urholkat änkepensionerna,\r\nvilket ni faktiskt har gjort.\r\nSedan är det som jag sade, nämligen att det är\r\nklart att vi måste ha ett gemensamt ansvar för den som\r\nförlorar jobbet och för den som blir sjuk, både när det\r\ngäller vård och rehabilitering - insatser och motsva-\r\nrande. Men ju mer vi låter individen få en chans att\r\nbåde täcka löpande kostnader och spara för framtiden,\r\ndesto mindre behöver vi göra i de obligatoriska sys-\r\ntem som finns. Men det är ju givet, Börje Nilsson, att\r\nman inte skall se till att människor som har det svårt\r\ninte klarar av sin situation. Men det finns ju två mo-\r\ndeller. Ge individen en chans att själv genom lägre\r\nskatter sätta av en del till sparande för att ha en buf-\r\nfert och känna egenkontroll över sin ekonomi. Sedan\r\nkan man hjälpa till när det verkligen behövs gemen-\r\nsamt stöd. Den andra är att man säger att man tar in\r\ndet mesta i skatter, vilket nu sker. Sedan blir männi-\r\nskor beroende, och man hoppas att man klarar det.\r\nNär det inte går, när köerna växer, då råkar männi-\r\nskorna illa ut.</pre><pre>Anf.  144  RONNY OLANDER (s) replik:\r\nHerr talman! Av och till har det frågats efter nå-\r\ngon lista när det gäller Moderaternas nedskärningar\r\noch när det gäller minskade statsbidrag. MUF-\r\nordföranden Thomas Idergard sade på moderatstäm-\r\nman att man gör detta enkelt genom att ta bort bo-\r\nstadsbidrag och arbetsmarknadspolitiska åtgärder,\r\ngenom att dra knappt hälften av biståndet, knappt\r\nhälften av kulturstödet, bidragsdelen i studiemedels-\r\nsystemet, en liten del på förtidspensionerna och\r\nknappt en femtedel av föräldraförsäkringen.\r\nDetta återspeglades i Aktuellt i TV den 30 augusti\r\nförra året.\r\nMin fråga till Bo Lundgren är: Är det detta som är\r\nlistan när vi diskuterar olika miljardbelopp hit eller\r\ndit, vilket ofta blir en sifferexercis?</pre><pre>Anf.  145  BO LUNDGREN (m) replik:\r\nHerr talman! Nej, det är det inte. Nu sände TV\r\ninte det anförande som jag höll på vår stämma direkt\r\nefter Thomas Idergard. Jag konstaterade att det är en\r\nvällovlig ambition att gå fram snabbt och rappt. På\r\nsamma sätt som ert ungdomsförbund emellanåt går\r\nfram kan vårt göra det. Jag sade att det är en långsam\r\noch målmedveten process som behövs för att man\r\nskall nå fram till rejält sänkta skatter för låg- och\r\nmedelinkomsttagare.\r\nEftersom Maj-Inger Klingvall inte var intresserad\r\nav resten av debatten, trots att jag lovade att ge henne\r\nsvar, kan väl detta vidarebefordras till henne, efter-\r\nsom listan är här. På s. 438 och följande i denna mo-\r\ntionssammanställning finns utgiftsområde för utgifts-\r\nområde. Där finns krona för krona redovisad. Där\r\nfinns skattesänkningar och finansieringen av skatte-\r\nsänkningar redovisade. Detta visar att man kan skapa\r\nett samhälle där lägre skatter ger fler jobb och större\r\nmöjlighet för människor att leva utan att vara bidrags-\r\nberoende.</pre><pre>Anf.  146  RONNY OLANDER (s) replik:\r\nHerr talman! Jag konstaterar att den lista som jag\r\nnu har talat om inte är så främmande i det långsiktiga\r\nperspektivet.\r\nNär det gäller arbetsrätten förundrar det mig att\r\nden borgerliga regeringen under åren 1991-1994 sade\r\natt det är så svårt att göra sig av med folk. Bo Lund-\r\ngren känner igen det. 500 000 människor förlorade\r\njobbet. Det var svårt att säga upp folk. Nu säger Mo-\r\nderaterna att det är svårt att anställa folk, och de an-\r\nvänder samma incitament för sina angrepp på arbets-\r\nrätten. Jag konstaterar bara att om Sveriges löntagare\r\nskulle hamna i en situation med en borgerlig regering\r\nförsvinner anställningstryggheten helt. Det blir ett\r\nhandslag mellan arbetsgivarna och den enskilde ar-\r\nbetstagaren. Detta är den moderata modellen.</pre><pre>Anf.  147  BO LUNDGREN (m) replik:\r\nHerr talman! Om man skall titta på modeller är det\r\nväl snarare den socialdemokratiska modell som till-\r\nlämpas i Göteborg som man skall titta på, där man ju\r\nkringgick lagstiftningen genom att lägga ned stadstea-\r\nterverksamhet. Det är inte speciellt snyggt, tycker jag.\r\nTrots arbetsrätten är ju hundratusentals människor\r\nutan jobb - 68 000 i offentlig sektor, trots att ni lova-\r\nde någonting annat. Inte ens löftena höll ni.\r\nArbetsrätten i dag hjälper ju inte om inte jobben\r\nfinns. I Danmark har man en mer flexibel arbetsrätt,\r\noch där blir det fler jobb än i Sverige. Det som vi,\r\nliksom ett antal ekonomer, säger är att vi måste skapa\r\nen flexiblare arbetsmarknad. Då får vi fler jobb. Det\r\ninnebär att människor jobbar mer, att vi får mer totala\r\nintäkter, att välståndet ökar och att förmågan att fi-\r\nnansiera det gemensamma ökar. Vi kan sänka skatter-\r\nna utöver det som behöver finansieras genom att man\r\nminskar på andra delar i den offentliga sektorn.\r\nMen det som ni har fastnat för är ju det som jag\r\npekade på, nämligen en kapsejsad välfärdspolitik, där\r\nalla dessa tre områden har gått snett.</pre><pre>Anf.  148  INGRID SKEPPSTEDT (c):\r\nHerr talman! Vårt samhälle står inför stora utma-\r\nningar. Uppgiften är att forma ett hållbart samhälle.\r\nBara ett samhälle där alla människor känner sig del-\r\naktiga och respekterade kan bli ett gott samhälle. I ett\r\nsamhälle där människor känner trygghet och tillit till\r\nsin förmåga att utveckla sina liv kan bli hållbart. En\r\ngod välfärd uppnås bäst i ett samhälle där alla har\r\nmeningsfulla uppgifter och där alla känner sig behöv-\r\nda.\r\nCenterpartiets förslag till grundtrygghet innebär\r\nbåde ekonomisk och social trygghet. Många männi-\r\nskor har under 1990-talet känt en ökad oro på grund\r\nav rädslan för att förlora sitt arbete, mista sitt sociala\r\nnätverk och förlora sin ekonomiska trygghet. Vi vet\r\natt det är många som nu lever under dessa förhållan-\r\nden. Speciellt har många unga inte haft någon möjlig-\r\nhet att ta sig in på arbetsmarknaden och har därför\r\naldrig fått en möjlighet att känna sig ekonomiskt obe-\r\nroende.\r\nAlltfler står utanför tryggheten. Det går en trygg-\r\nhetsmur tvärsigenom det svenska samhället. På ena\r\nsidan finns de som har tillgång till välfärdsstatens alla\r\nfördelar. På den andra sidan finns allt större grupper\r\nsom hamnar utanför den generella tryggheten - stora\r\ngrupper arbetslösa och sjuka. Det handlar om alla som\r\ninte lyckats kvalificera sig till de olika trygghetssys-\r\ntemen.\r\nDagens sociala trygghetssystem är bäst för dem\r\nsom redan har det bra, medan hundratusentals männi-\r\nskor står utanför en godtagbar trygghet. Centerpartiet\r\nhar redan från början varit kritiskt till inkomstbort-\r\nfallsprincipen i socialförsäkringssystemen som ger\r\nmer pengar till den som har mest. Så t.ex. får den\r\nvälutbildade kvinnan nästan tio gånger mer i ersätt-\r\nning vid föräldraledighet än den kvinna som blir\r\nmamma och som inte har kunnat kvalificera sig in i\r\nsystemet och som då bara får 60 kr per dag i ersätt-\r\nning.\r\n9 % av den svenska befolkningen är i dag noll-\r\nklassade eller uppbär garantinivån 60 kr per dag när\r\nde blir sjuka. För att få ersättning som följer med den\r\ninkomst man hade innan man blev sjuk eller arbetslös\r\nkrävs det att man under en period har haft ett arbete.\r\nDet gör att det sociala biståndet har ökat under hela\r\n90-talet. Var tionde hushåll var någon gång under\r\nförra året i behov av socialbidrag. Mer än var tredje\r\nensamstående kvinna med barn fick socialbidrag. För\r\npersoner som inte har ett inkomstbortfall att relatera\r\ntill, eftersom de aldrig har kunnat kvalificera sig för a-\r\nkassa, KAS - kontant arbetsmarknadsstöd - eller\r\nsjukpenning, blir socialbidraget den enda inkomstkäl-\r\nlan.\r\nI dagens system finns en uppenbar orättvisa mel-\r\nlan kvinnor och män. Då det är lönen som avgör in-\r\nkomsten vid arbetslöshet, sjukdom, föräldraledighet\r\noch pensionering missgynnas kvinnor, eftersom de i\r\ndag arbetar i genomsnitt 30 timmar per vecka. Sam-\r\ntidigt utför de en större del av det obetalda arbetet,\r\nsom inte ger någon trygghetsersättning.\r\nCenterpartiet anser att det nu är dags att se över\r\nutformningen av trygghetssystemen. Vi vill att social-\r\nförsäkringarna skall utgå från grundtrygghetstanken.\r\nDetta innebär en övergång från systemet med att man\r\nenbart kvalificerar sig genom gjorda prestationer till\r\nprincipen att tryggheten skall grundas på att man är\r\nsamhällsmedborgare. Principen om medborgarskap\r\ninnebär inte kravlöshet - jag återkommer till detta.\r\nOmfattande skattesänkningar eller avdrag löser inte\r\nproblemen för alla människor eftersom det ger selek-\r\ntiv trygghet och frihet för ett fåtal.\r\nVälfärdssystemen skall utformas så att de blir\r\nlångsiktigt hållbara. Dagens misstro mot systemen\r\nmåste vändas till tilltro. Ett trygghetssystem skall vara\r\nrobust, lättöverskådligt, och det får inte finnas risk att\r\ndet blir så omfattande att statens och kommunernas\r\ncentrala uppgifter trängs undan.\r\nEtt nytt välfärdssystem måste bygga på den nya ti-\r\ndens förutsättningar. Alltfler människor väljer att\r\nstarta företag, vara soloföretagare, uppdragstagare\r\neller ha flera anställda. Dessa personer skall vara lika\r\nkvalificerade till den grundläggande tryggheten som\r\nalla andra. Det går inte att bygga ett nytt trygghetssys-\r\ntem på förhållandet arbetsgivare-löntagare.\r\nCenterpartiet föreslår en ny arbetslivs- och ohälso-\r\nrelaterad försäkring, en allmän försäkring som skall\r\ntäcka oväntat inkomstbortfall under de förvärvsaktiva\r\nåren. Ett nytt trygghetssystem som skall ge grund-\r\ntrygghet åt var och en, en garantidel, därutöver en\r\ninkomstrelaterad del vars storlek är baserad på den\r\ninkomst man har som företagare eller anställd. Den\r\nbör ge 80 % i ersättning vid arbetslöshet, sjukdom,\r\narbetsskada och förtidspension. I denna försäkring\r\nskall arbetslinjen stärkas. Övergripande målet skall\r\nvara rehabilitering och stimulans till arbete. Principen\r\nskall vara att arbete alltid skall löna sig mer än bidrag.\r\nDen som efter upprepade erbjudanden inte är beredd\r\natt ta anvisat arbete skall kunna utförsäkras.\r\nMed Centerpartiets välfärdspolitik, byggd på\r\ngrundtrygghetsprincipen, skapas en i verklig mening\r\ngenerell välfärd.</pre><pre>Anf.  149  ULLA HOFFMANN (v) replik:\r\nHerr talman! Ingrid Skeppstedt talar sig varm om\r\ndem som lyckats kvalificera sig till de olika trygghets-\r\nsystemen. Jag undrar hur Centerpartiet ställer sig till\r\nbehovsprövningen av änkepensionen, där Centerpar-\r\ntiet har varit med att \"dekvalificera\" en stor grupp\r\nkvinnor till de olika trygghetssystemen. En under-\r\nsökning i Göteborg visar att 80 % av änkorna fick\r\nfolkpensionsdelen helt indragen. Var finns det för\r\ngrundtrygghet i behovsprövningen av änkepensionen?</pre><pre>Anf.  150  INGRID SKEPPSTEDT (c) re-\r\nplik:\r\nHerr talman! Beslutet om änkepensionerna fatta-\r\ndes i ett budgetsammanhang. Det innebär att alla var\r\ntvungna att vara med att spara i de system som vi har i\r\ndag därför att vi hade stora underskott. När vi tittade\r\npå det här var vi angelägna om att se till att det fortfa-\r\nrande fanns kvar en grundtrygghet för dessa änkor. Vi\r\nanser att den finns i det nya systemet.</pre><pre>Anf.  151  ULLA HOFFMANN (v) replik:\r\nHerr talman! Det var inte något direkt svar på min\r\nfråga. Kan Ingrid Skeppstedt beskriva vari den\r\ngrundtryggheten består för dessa kvinnor vars makar\r\nhar försäkrat sig om att de skall få en rimlig standard\r\nom det skulle inträffa någonting? Nu har Ingrid\r\nSkeppstedt varit med att behovspröva det. Det kallar\r\nhon för grundtrygghet.</pre><pre>Anf.  152  INGRID SKEPPSTEDT (c) re-\r\nplik:\r\nHerr talman! Med grundtrygghet menar Center-\r\npartiet att det skall vara möjligt att leva på en ersätt-\r\nning. Vi ansåg att det fanns en möjlighet att göra det\r\nmed denna utformning.</pre><pre>Anf.  153  BO KÖNBERG (fp):\r\nHerr talman! Två tunga väsentliga inslag i ett väl-\r\nfärdssamhälle är för det första att ha en bra skola och\r\nen bra vård som är öppen för alla oavsett inkomst och\r\nför det andra att ha goda trygghetsförsäkringar vid\r\ninkomstbortfall.\r\nHittills under dagens debatt har vi varit överens\r\nom några påståenden om verkligheten när det gäller\r\nvården.\r\nVi tycks vara överens om att vårdköerna växer\r\nunder Wallström och Klingvall. De flesta tycks också\r\nvara överens om att detta är tvärtemot de socialdemo-\r\nkratiska vallöftena, även om jag i dag inte är riktigt\r\nlika klar över den socialdemokratiska bilden på den\r\npunkten.\r\nVi är vidare överens om att man har avskaffat\r\nköstatistiken i stället för vårdköerna.\r\nIngen har bestritt att socialdemokraterna sedan tre\r\når tillbaka har huvudansvaret i landet, i 25 av 26\r\nlandsting och i det stora flertalet av landets kommu-\r\nner.\r\nSlutsatsen av allt detta är ganska uppenbar: Soci-\r\naldemokraterna har under dessa dryga tre år som har\r\ngått sedan valet 1994 vanskött vården så att bl.a.\r\nvårdköerna kraftigt har växt.\r\nMen det är inte bara det. Man har dessutom för-\r\nvägrat det som borde vara den naturliga fortsättningen\r\npå de försöksverksamheter som igångsattes under den\r\nförra perioden om att aktivt använda försäkringspeng-\r\nar i vården, dvs. försök med finansiell samordning -\r\nde s.k. FINSAM-försöken. Statsrådet - som jag hade\r\nhoppats att få diskutera den frågan med - har försva-\r\nrat socialdemokraternas nej med konstlade och kon-\r\nstruerade argument om ett beslut om uppskov.\r\nSanningen är att det har genomförts en ordentlig\r\nutvärdering av dessa försök. Utvärderingen har gjorts\r\nav de två främsta myndigheterna som sysslar med\r\nsådant här, nämligen Riksförsäkringsverket och So-\r\ncialstyrelsen. I en rapport som kom för snart ett år\r\nsedan konstaterades att försöken har slagit väldigt väl\r\nut och att man har uppnått både besparingar och en\r\nbättre vård. Den socialdemokratiska reaktionen på\r\ndetta har varit att säga att vi skall vänta på en ny ut-\r\nvärdering som kommer en bit in på nästa sekel.\r\nDessa försök gick ut på samverkan. Kunde man\r\nanvända pengar som fanns i de offentliga systemen på\r\nett bättre sätt så att det gav bättre resultat, skulle man\r\nfå göra det. På många håll lyckades man uppnå just\r\ndetta, både besparingar och bättre vård.\r\nDet argument emot som statsrådet Maj-Inger\r\nKlingvall flera gånger - nu senast i dag - har använt\r\nhar varit att det systemet kan bli orättvist. Då har hon\r\ninte läst på, vilket är tråkigt med tanke på det ansvar\r\nsom hon har för verksamheten. Det här handlar inte\r\nom konkreta insatser på individnivå, utan det handlar\r\nom en samverkan för att undanröja köerna för alla\r\nsom köar inom olika vårdverksamheter och vårdgre-\r\nnar.\r\nDen andra pelaren som jag nämnde i gott välfärds-\r\nsamhälle var detta med trygghetsförsäkringarna, dvs.\r\nde försäkringar som skall gälla vid inkomstbortfall,\r\nvid sjukdom, vid arbetslöshet och när vi har slutat vår\r\nyrkesverksamhet på grund av ålder. Då kommer jag in\r\npå det allra tyngsta området, nämligen pensionerna.\r\nDem har vi nått en bra uppgörelse om, och den är\r\nbaserad på sunda och tydliga principer.\r\nEftersom det rör sig om fempartiuppgörelse är det\r\nsjälvklart att det finns inslag i den som vi tycker\r\nskulle ha sett annorlunda ut om vi från Folkpartiet\r\nliberalerna ensamma hade fått bestämma.\r\nEn skönhetsfläck i systemet är förstås att det även\r\ni fortsättningen kommer att tas ut avgifter där det inte\r\nfinns någonting som är försäkrat, dvs. ovanför för-\r\nmånstaket. Vi har fått nöja oss med att halvera den\r\nskönhetsfläcken i ett bra socialförsäkringssystem.\r\nInom Folkpartiet liberalerna har vi försökt att fun-\r\ndera vidare på hur man skall kunna reformera de\r\növriga trygghetssystemen. Vi tycker att det är rimligt\r\natt använda liknande principer som har varit så fram-\r\ngångsrika i pensionsuppgörelsen. Vi presenterade en\r\nrapport förra sommaren i Visby för att visa hur man\r\nkan tillämpa dessa principer på de andra försäkringar-\r\nna. Principerna går ut på att försäkringarna skall vara\r\nallmänna, att de skall vara självständiga från stats-\r\nbudgeten, att det sannolikt behövs någon form av\r\nbuffertfond för att underlätta detta, att det skall vara\r\nraka rör samt att det skall vara en klar och tydlig\r\nskillnad mellan de fördelningspolitiska inslagen som\r\nskall finansieras med skatter och de försäkringsmässi-\r\nga som skall finansieras med försäkringspremier. En\r\nav slutsatserna är förstås att det inte skall tas ut några\r\nförsäkringspremier där det inte finns något som är\r\nförsäkrat.\r\nHerr talman! I samband med detta inbjöd vi alla\r\npartier i Sverige att ställa upp på diskussioner och\r\nsamtal om att kunna föra dessa frågor vidare, kanske\r\npå ett likartat sätt som visade sig så lyckosamt i pen-\r\nsionsuppgörelsen. Till att börja med var reaktionerna\r\nganska positiva. Från socialdemokraterna förklarade\r\npartisekreterare Ingela Thalén att idéerna var ganska\r\nintressanta, fast hon polemiserade mot vissa inslag.\r\nNågot senare förklarade moderaternas partiledare\r\nCarl Bildt att en sådan stor reform kunde kanske byg-\r\nga på de principer som liknade dem som vi presente-\r\nrade. Och jag tycker mig ha hört positiva signaler\r\näven från Centern.\r\nDock har jag under dagens debatt haft litet svårt\r\natt bli helt övertygad om att Roland Larsson och Ing-\r\nrid Skeppstedt talar om samma önskemål om refor-\r\nmer. Det låter på Roland Larsson som att han ligger\r\nnära de uppfattningar som vi har framfört medan\r\nIngrid Skeppstedt fortsätter att tala om grundtrygghet.\r\nMen det beror kanske på att jag inte riktigt har för-\r\nstått.\r\nI statsrådets frånvaro får jag väl ställa frågan till\r\nden socialdemokratiska utskottsordföranden: Tycker\r\nBörje Nilsson att det vore klokt att använda likartade\r\nprinciper som i pensionsuppgörelsen även för de\r\nandra trygghetssystemen?</pre><pre>Anf.  154  ROLAND LARSSON (c) replik:\r\nHerr talman! Jag vill ställa ett par frågor i anled-\r\nning av det som Bo Könberg sade i slutet av sitt anfö-\r\nrande, nämligen att det syntes honom som att vi var\r\nrätt så överens om vissa delar när det gäller reforme-\r\nring av försäkringssystemen.\r\nDelar Bo Könberg min och Centerns uppfattning\r\natt vård och omsorg skall finansieras solidariskt via\r\nskattemedel? Delar Bo Könberg min uppfattning om\r\natt det skall finnas konkurrens inom vården och om-\r\nsorgen på samma sätt som det finns inom andra områ-\r\nden? Delar Bo Könberg min och Centerns uppfattning\r\natt man skall ha rätt att välja vårdgivare även inom\r\näldrevården på samma sätt som man i dag har rätt att\r\nvälja inom t.ex. barnomsorgen?\r\nJag skulle gärna vilja höra om Bo Könberg anser\r\natt detta första samförstånd skulle kunna kompletteras\r\nmed dessa punkter. Det skulle skapa intressanta förut-\r\nsättningar.</pre><pre>Anf.  155  BO KÖNBERG (fp) replik:\r\nHerr talman! Det var väl närmast jag som försökte\r\natt ställa en fråga till Roland Larsson. Men jag skall\r\nsvara på hans fråga så får vi se om han kan svara på\r\nmin.\r\nJa, jag delar uppfattningen att verksamheter som\r\nvård och omsorg bör finansieras med skatter och inte\r\nmed försäkringar. Det som vi pläderar för är att in-\r\nkomstbortfallsförsäkringar lämpar sig utomordentligt\r\nväl för försäkringslösningar medan däremot verksam-\r\nheter som vård och omsorg inte gör det.\r\nSedan är det kanske litet onödigt att ställa en fråga\r\ntill en folkpartist om han är för att det skall finnas\r\nkonkurrens och valfrihet. Svaret är att vi är för kon-\r\nkurrens och valfrihet.\r\nJag skulle ändå vilja ha ett svar från Roland Lars-\r\nson. Är vi överens om att det i inkomstbortfallsför-\r\nsäkringarna inte skall tas ut avgifter där det inte finns\r\nförmåner?</pre><pre>Anf.  156  ROLAND LARSSON (c) replik:\r\nHerr talman! Tekniken när det gäller inkomstbort-\r\nfallsförsäkringarna kan diskuteras också i detta avse-\r\nende. Det finns alltid ett utrymme. Grundprincipen är\r\natt det skall finnas en nivå där alla oavsett inkomst\r\nskall ha möjlighet att få ut ersättning ur systemet som\r\när lika för alla. Den inkomstrelaterade delen skall\r\nockså vara avgiftsfinansierad. Hur raka rören skall\r\nvara, det är en fråga som kan diskuteras.\r\nHerr talman! Jag noterar det mycket intressanta\r\nsvar som jag fick. Jag var naturligtvis förberedd på att\r\njag skulle få ett sådant svar på vissa punkter. Eftersom\r\nBo Könberg ändå har en ytterligare replik vill jag\r\nkomplettera med frågan: Är Bo Könberg beredd att\r\ningå i en regering som har detta som sina förutsätt-\r\nningar?</pre><pre>Anf.  157  BO KÖNBERG (fp) replik:\r\nHerr talman! Folkpartiet kommer att verka för de\r\nidéer och värderingar som vi har. Vi har visat - och\r\ndet trodde jag att även Centerpartiet hade gjort - att\r\ndet går att samverka i en borgerlig regering utan att gå\r\nmed på förslag som strider mot ens egna idéer. Det är\r\nsvar på frågan var Folkpartiet står i dag.\r\nDäremot fick jag inget riktigt svar på frågan om\r\nförmåner och avgifter.\r\nEn fråga, herr talman, är om man skall ha någon\r\nform av fördelningspolitik inom systemet, exempelvis\r\ngarantipensionsnivå, barnår eller vad det kan vara för\r\nnågot, som skall betalas med skatter. Den frågan kan\r\nvi diskutera. Men den fråga jag ställde var: Skall det\r\nfinnas avgifter och premier där det inte finns förmå-\r\nner?</pre><pre>Anf.  158  BÖRJE NILSSON (s) replik:\r\nHerr talman! Mycket av det som Bo Könberg tog\r\nupp har diskuterats här under förmiddagen. Det är\r\nklart att vårdköerna är ett problem som till mycket\r\nstor del beror på den allmänna neddragningen i eko-\r\nnomin, som vi har tvingats göra under de senare åren.\r\nFortfarande har vi räntor att dras med på över 100\r\nmiljarder. Men nu ser det bättre ut i ekonomin. Då\r\nanvisar vi också mer pengar, som bl.a. skall användas\r\nför att minska köerna. Det är, som tidigare sagts, 16\r\nmiljarder till kommuner och landsting. Vi anvisar 715\r\nmiljoner i socialförsäkringssystemet för samverkan\r\nmellan sjukförsäkringen och sjukvården. Det är klart\r\natt ambitionen att få bort köerna är hög, vilket också\r\nMaj-Inger Klingvall sade här i förmiddags. Regering-\r\nen jobbar ju energiskt med detta.\r\nMen sedan överraskar det mig att folkpartiet för\r\nfram förslaget att att ta pengar från socialförsäkring-\r\nen. Det är ju ändå så att socialförsäkringen och sjuk-\r\nförsäkringen är ett försäkringssystem. I längden un-\r\ndergrävs ju självfallet försäkringarna om man tar\r\npengar därifrån till annat ändamål. Man måste arbeta\r\nbort köerna på ett annat sätt.</pre><pre>Anf.  159  BO KÖNBERG (fp) replik:\r\nHerr talman! Ja, det tycks ju vara i enlighet med\r\nverklighetsbeskrivningen, åtminstone vad gäller hur\r\ndet ser ut. Däremot kanske inte Börje Nilsson och jag\r\nkan bli överens om att den nuvarande regeringen har\r\nen hög ambitionsnivå på det område där man har\r\nmisslyckats så kapitalet.\r\nI samband med diskussionen om samverkan mel-\r\nlan sjukförsäkring och sjukvård använde Börje Nils-\r\nson uttrycket att man tar pengar från försäkringarna.\r\nDet tyder ju på att inte ens han, ordföranden i riksda-\r\ngens socialförsäkringsutskott, har tagit till sig eller\r\nförstått idén om att man i vissa fall kan använda\r\npengarna på ett mer effektivt sätt.\r\nÄr det verkligen så, för att ta ett annat exempel,\r\nherr talman, att försäkringsbolag som satsar pengar på\r\natt sätta ut livbojar missbrukar sina egna pengar? Är\r\ndet fel att försöka förebygga utgifter? Är det fel att\r\nsom i FINSAM-försöket både klara av besparingar\r\noch en bättre vård?</pre><pre>Anf.  160  BÖRJE NILSSON (s) replik:\r\nHerr talman! Det är ju inte så att vi har misslyck-\r\nats kapitalt, som Bo Könberg säger. Vi tar detta med\r\nvårdköerna på största allvar. Vi har också hjälpt\r\nlandsting och kommuner för att de skall klara av\r\nvårdköerna. Här har också folkpartiet bidragit, måste\r\njag säga. Så ambitionen är hög. Förslag kommer ock-\r\nså att läggas fram i fortsättningen för att vi skall få\r\nbort köerna.\r\nMan måste ändå betrakta socialförsäkringarna och\r\nsjukförsäkringarna som ett försäkringssystem. Öppnar\r\nman för  möjligheten att använda pengarna på annat\r\nsätt, är det klart att det i längden undergräver hela\r\nsystemet.</pre><pre>Anf.  161  BO KÖNBERG (fp) replik:\r\nHerr talman! Låt mig säga några ord till om detta\r\nmed  ambitionsnivån. Ord har uppenbarligen olika\r\nbetydelser för oss. Om man har tagit över en verk-\r\nsamhet med korta köer och det efter tre år är långa\r\nköer, har man då visat en hög ambitionsnivå eller\r\ninte? Börje Nilsson säger att det beror på den allmän-\r\nna neddragningen i ekonomin. Jaha, men det är ju\r\nbara någon timme sedan vi alla som var i kammaren\r\nfick höra Börje Nilssons partivän Ingrid Andersson\r\ntala om att man från socialdemokraternas sida har\r\nskyddat vårdverksamheten från neddragningar. Det är\r\nsvårt att tro att bägge dessa argument kan vara sanna\r\nsamtidigt.</pre><pre>Anf.  162  ULLA HOFFMANN (v):\r\nHerr talman! I går tyckte Carl Bildt att han skulle\r\nlyfta fram det positiva som hänt de senaste veckorna i\r\nSverige, och så lyfte han fram pensionsöverenskom-\r\nmelsen och att det inte blir någon spånskatt som om\r\ndet skulle vara jämförbara storheter. Jag är övertygad\r\nom att stora delar av Sveriges befolkning skulle ha\r\nföredragit att det inte hade lagts fram något förslag\r\nom det reformerade pensionssystemet utan att genom-\r\nförandegruppen i stället från början skulle ha låtit\r\nförslaget gå på en fyra års lång remiss till medborgar-\r\nna.\r\nDen nyligen träffade överenskommelsen är om\r\nmöjligt sämre än den ursprungliga överenskommel-\r\nsen. För att kompensera löntagarna för egenavgifterna\r\nföreslår genomförandegruppen att grundavdraget skall\r\nhöjas. För kommuner och landsting blir det minskade\r\nintäkter på 11 miljarder kronor. Jag förstår faktiskt\r\ninte hur Göran Persson kan gå med på något sådant?\r\nHan ger miljarder till kommuner och landsting med\r\nena handen och drar in dem med den andra handen.\r\nCarl Bildt säger att han inte förstår hur detta skall\r\ngå till, för han har inte förstått vad Maj-Inger Kling-\r\nvall har sagt. Olof Johansson säger att det skall kom-\r\npenseras på något sätt och vill inte vara mer pedago-\r\ngisk än så när Gudrun Schyman ber honom förklara\r\nför Carl Bildt och andra hur detta skall gå till. Folk-\r\npartiets ledare talar om att det är statens ansvar. Det\r\nkrävs nog mer pedagogiska kunskaper än de som Olof\r\nJohansson ville ge prov på i gårdagens partiledarde-\r\nbatt för de partier som står bakom uppgörelsen, när de\r\nskall förklara hur man har tänkt ersätta kommuner och\r\nlandsting för deras skatteförlust. Statsrådet Klingvall\r\nsvävar på målet och säger att det skall ordnas inom\r\nskattesystemet. Arne Kjörnsberg sade i debatten med\r\nMarie Engström i går att det skall tas ur budgeten.\r\nVad är det då som det skall sparas på? Det finns\r\nett tak på budgetramarna i den nya budgetprocessen.\r\nPå vilka områden har socialdemokraterna tänkt\r\nplocka in de 11 miljarder kronorna?\r\nJag är övertygad om att det inte bara är vänster-\r\npartiet som vill ha ett svar. Lika intresserade är säkert\r\nde som hittills tvingats vara med om att betala alla de\r\nnedskärningar som  kommunerna har drabbats av.\r\nÄr det så att ni tänker ta pengarna från AP-\r\nfonderna, som Olof Johansson antydde, för att betala\r\ndet som ingen i dag kan förklara? I så fall skall ni\r\nberätta det för de löntagare som i åratal har avstått\r\nlöneutrymme för att betala sina pensioner via arbets-\r\ngivaravgifter där överskotten har gått till AP-\r\nfonderna. Och vad är det för konkurspolitik att ta från\r\ndet offentliga sparandet för att kompensera en icke-\r\nfinansierad pensionsöverenskommelse?\r\nMen det som är mest förbryllande - och det är\r\nkanske därför Carl Bildt inte förstår vad som har hänt\r\n- är hur den moderata politiken i denna fråga skall gå\r\nihop. På sikt, säger moderaterna i sina motioner, skall\r\nde avskaffa egenavgifterna. 9,25 % av pensionsavgif-\r\nten skall betalas via de egenavgifter som moderaterna\r\nskall avskaffa. Hur går den ekvationen ihop? Hur\r\nskall de borgerliga partierna förklara detta? Hur har ni\r\ntänkt kompensera de 9,25 procenten i egenavgifterna\r\nnär ni har avskaffat dem?\r\nOlof Johansson vill minska bufferten och menar\r\ndå AP-fonderna. Han är emot stora fonder, säger han,\r\noch så träffar Centern en överenskommelse om att\r\nhöja premiereserven till 2 ½ %. Premiereserven i\r\nfullfunktionsstadiet kommer att innehålla över 1 000\r\nmiljarder kronor, nästan dubbelt så mycket som AP-\r\nfonderna. Tala om stor fond! Och statsrådet Klingvall\r\nsäger: Titta så bra pensioner ni får nu när vi har höjt\r\npremiereserven till 2 ½ %. Vad hon glömmer är att\r\ndet offentliga sparandet minskar, vilket innebär större\r\nmakt åt de privata kapitalägarna. Stora privata kapital-\r\ninstitut skor sig på medborgarnas bekostnad. Det\r\nräcker bara att höra en glädjestrålande Margit Genn-\r\nser i TV säga: Det här kommer att skapa många fler\r\nkapitalister. Pengarna hamnar i händerna på privata\r\nkapitalinstitut och försäkringsbolag. Försäkringsdirek-\r\ntörerna kan, liksom storföretagen, hota finansminis-\r\ntern och statsministern. Med våra pensionspengar i\r\nprivat ägo, där syftet är att ge så stor avkastning som\r\nmöjligt, med allt vad det innebär av spekulation,\r\nkommer våra egna pensionspengar att kunna användas\r\nmot löntagarintressen, mot jobben och mot en aktiv\r\nnäringspolitik. Det här visar att arbetarrörelsen nu\r\nmåste se till att organisera löntagarna i ett långsiktigt\r\nägaransvar som t.ex. har skett i Kanada.\r\nSocialdemokraterna har gjort ett ideologiskt väg-\r\nval som strider mot arbetarrörelsens krav på rättvisa\r\noch solidaritet. Den hårda kritiken mot pensionsöver-\r\nenskommelsen har inte lett till ett acceptabelt förslag.\r\nVi står fast vid den kritik som vi framförde redan\r\n1994, då vänsterpartiet sa nej till det nya förslaget\r\nfrämst av tre orsaker: Premiereserven, som innebär ett\r\nideologiskt systemskifte, avgiftsväxlingen, som är\r\norättvis, och livsinkomstprincipen, som är såväl klass-\r\nsom könsmässigt och  fördelningsmässigt orättvis.\r\nAlla de beräkningar som har gjorts i medierna den\r\nsenaste tiden visar att den som inte orkar arbeta i\r\nminst 40 år förlorar, att den som kommer sent till\r\nSverige förlorar, att den som av olika anledningar,\r\nt.ex. arbetslöshet, inte kommer in på arbetsmarknaden\r\nförlorar. Vad är det för rättvisa?\r\nHerr talman! Till sist vill jag ta upp Centerns pa-\r\nradnummer i det nya pensionssystemet, nämligen\r\ngarantipensionen. Den ger en rejäl grundtrygghet,\r\nsäger man. Garantipensionen, säger statsrådet, skall\r\nbli högre än nuvarande folkpension och pensionstill-\r\nskott. Men det är inte sant. Om man hade gjort ärliga\r\nberäkningar och jämfört med samma basbelopp skulle\r\ndet visa sig att garantipensionen endast blir 8 kr högre\r\ni månaden, och då är inte konsekvenserna för bo-\r\nstadstilläggen och de kommunala avgifterna medräk-\r\nnade, för dem har man lagt i en särskild utredning.\r\nDet skulle bli raka rör mellan avgifter och pensioner,\r\nsades det också. De raka rören blir bara raka för dem\r\nsom tjänar över 18 000 kr i månaden och då först\r\nefter minst 35 år i arbete. Det påstods - på oriktig\r\ngrund - att det inte fanns någon relation mellan arbete\r\noch pension i ATP-systemet. Det var en av anledning-\r\narna till att vårt pensionssystem skulle göras om. Men\r\ni det nya systemet blir detta samband ännu mindre.\r\nJag tycker att socialdemokrater och de andra fyra\r\npartierna som står bakom pensionsuppgörelsen skall\r\nredovisa för väljarna och för oss här i kammaren hur\r\nman har tänkt finansiera de 11 miljarder kronorna.</pre><pre>I detta anförande instämde Ragnhild Pohanka\r\n(mp) och Tanja Linderborg (v).</pre><pre>Anf.  163  BO KÖNBERG (fp) replik:\r\nHerr talman! Att jag dröjde med att begära replik\r\nberor närmast på att jag tog för givet att någon repre-\r\nsentant för Socialdemokraterna, även om de flesta av\r\ndessa nu tycks ha lämnat kammaren, skulle svara på\r\nnågra av de oerhört många frågor som Ulla Hoffmann\r\nvar inne på - och som skall hanteras under en replik\r\npå en minut.\r\nJag skall bara nöja mig med att svara på den fråga\r\nsom Göran Persson borde ha svarat på i går och som\r\njag tar för givet att något av statsråden kan svara på i\r\ndagens frågestund. Det gäller diskussionen om på\r\nvilket sätt staten skall lämna tillbaka de pengar som\r\nstaten får för mycket i stället för kommunerna. Det är\r\nförmodligen den allra enklaste frågan i hela pension-\r\nsuppgörelsen. Att göra en stor diskussion av denna\r\ndel av uppgörelsen - där Socialdemokraterna har\r\nvelat ha en lösning åt det hållet - tycker jag är be-\r\nklagligt. Det skulle inte ha varit möjligt, herr talman,\r\nom Socialdemokraterna hade varit litet snabbare ur\r\nstartblocken de senaste veckorna med att förklara hur\r\ndet här skall gå till. Att det skall bli fråga om kom-\r\npensation via ökade statsbidrag har jag utgått ifrån.</pre><pre>Anf.  164  ULLA HOFFMANN (v) replik:\r\nHerr talman! Det Bo Könberg sade nu var intres-\r\nsant. Jag hörde för en liten stund sedan Carl B Hamil-\r\nton ta upp precis frågan om finansieringen av de här\r\n11 miljarderna. Det är alldeles klart och tydligt att\r\ndenna fråga inte är löst. 11 miljarder är mycket peng-\r\nar för kommuner och landsting. Skall det finansieras\r\ninom budgeten så är det av avgörande betydelse att\r\nhär och nu i dag få reda på var man tänker spara in\r\noch på vilka områden. Den frågan kanske jag inte\r\nskall ställa till Bo Könberg. Men jag delar Bo Kön-\r\nbergs uppfattning. Jag tycker att socialdemokraterna\r\nskall tala om det här i dag. Var tänker ni ta det här?\r\nArne Körnsberg säger: 11 miljarder inom budgeten.\r\nVar tänker ni ta de pengarna?</pre><pre>Anf.  165  BO KÖNBERG (fp) replik:\r\nHerr talman! Jag tror att Carl B Hamilton gav ut-\r\ntryck för samma fundering som jag, alltså att det är\r\nhög tid att regeringspartiet ger besked på den här\r\npunkten. Men det är min bestämda uppfattning att det\r\nhär är ett litet problem och att det inte alls är värt att\r\nägna en större del kammarens tid åt detta.\r\nDen lösning som nu valdes i stället för den som\r\nFolkpartiet föreslog, och som skulle ha undanröjt alla\r\nde här problemen, innebär att staten får se till att\r\nkommunerna kompenseras. Det kan staten lätt göra\r\neftersom staten på grund av just denna lösning har fått\r\nin dessa pengar. Det är ett skenproblem som Ulla\r\nHoffmann ägnar sig åt i stället för att diskutera den\r\nstora och viktiga pensionsfrågan. Men med tanke på\r\nden ståndpunkt Vänsterpartiet intar i den frågan för-\r\nstår jag mycket väl att hon inte vill diskutera den -\r\noch inte heller hennes partiledare.</pre><pre>Anf.  166  ULLA HOFFMANN (v) replik:\r\nHerr talman! Nu uppfattade jag tyvärr inte den\r\nsista kommentaren. Jag är helt övertygad om att den\r\nhade varit värd att bemöta. Men den kan jag får höra\r\nsedan.\r\nJag delar inte Bo Könbergs uppfattning att detta\r\nmed finansieringen av de 11 miljarderna skulle vara\r\nen skenmanöver eller en skenfråga. Jag tycker fortfa-\r\nrande att det är en viktig fråga.\r\nMen då kan vi kanske ta upp en annan fråga. Vi\r\nkan t.ex. diskutera garantipensionen. Det sägs i den\r\nutredning som har gjorts och som har kommit från\r\ngenomförandegruppen att garantipensionen kommer\r\natt bli högre än nuvarande pension. Det stämmer inte.\r\nSå är det inte. När man gör riktiga beräkningar och\r\nanvänder sig av samma basbelopp, blir det 8 kr mer i\r\nmånaden, dvs. 100 kr mer. Det är så. Jag tycker att Bo\r\nKönberg - eller kanske genomförandegruppen - skall\r\nta och räkna en gång till.</pre><pre>Anf.  167  BÖRJE NILSSON (s) replik:\r\nHerr talman! Jag tycker i motsats till Ulla Hoff-\r\nmann att uppgörelsen är bra. Vi kan ju också se att\r\nLO i mycket hög grad ställer upp bakom uppgörelsen\r\noch tycker detsamma som vi.\r\nSå konkret till den fråga som Ulla Hoffmann tar\r\nupp om hur kommunerna skall kompenseras. De skall\r\nkompenseras. Så är det. När det gäller det här med\r\nbudgeten är ju ekonomin för staten något bättre för\r\ntillfället. Det är klart att det måste kompenseras ge-\r\nnom budgeten. De möjligheterna finns.\r\nJag vill säga att jag tycker att uppgörelsen är bra.\r\nDen följer i stort sett också grunddragen i nuvarande\r\nATP. Det är det som är det viktiga. Det blir ett obliga-\r\ntoriskt system, ett offentligt system, och det blir alltså\r\nett offentligt sparande. Det är ganska viktigt för mig\r\nnär jag ställer upp bakom det här.</pre><pre>Anf.  168  ULLA HOFFMANN (v) replik:\r\nHerr talman! Det är klart att Vänsterpartiet inte\r\nställer upp på den här uppgörelsen. Vi tycker inte att\r\nförslaget till nytt pensionssystem är bra. Vi tycker att\r\ndet är ett ideologiskt systemskifte. Det är som jag\r\nsade i mitt anförande. Man behöver bara se på glädjen\r\noch lyckan hos Margit Gennser. Och jag unnar henne,\r\nmed den ideologi som hon står för, att få känna denna\r\nlycka: Nu kommer vi att skapa fler kapitalister i Sve-\r\nrige. Det kan väl ändå inte vara socialdemokraternas\r\nideologi att vi skall ha fler kapitalister och att vi skall\r\ngå från ett stort offentligt sparande till ett privat spa-\r\nrande.</pre><pre>Anf.  169  BÖRJE NILSSON (s) replik:\r\nHerr talman! Det blir inte så som Margit Gennser\r\nsäger. Vi har bestämt att premiereserven skall vara på\r\n2 ½ % - inte mer. Det är ju ett faktum. Detta är ingen\r\nideologisk förändring. Jag hoppas att Vänsterpartiet\r\nefter det att man har studerat förslaget ingående och\r\ndiskuterat det också ställer sig bakom det. Det skulle\r\nvara en styrka också det.</pre><pre>Anf.  170  ULLA HOFFMANN (v) replik:\r\nHerr talman! Jag skulle bara vilja säga att jag satt\r\nju faktiskt i pensionsarbetsgruppen. Jag har studerat\r\ndetta förslag ingående. Att det faktum att vi inte stäl-\r\nler oss bakom reformen skulle innebära att vi inte har\r\nstuderat den tillräckligt är en felaktig slutsats, Börje\r\nNilsson. Visst är det en ideologisk förändring. Visst\r\när det på det viset.\r\nOm varenda svensk skall ha en egen liten aktie-\r\nportfölj och gå omkring och kolla hur mycket man\r\ntjänar, följa börsnoteringar, se om börsen går ned\r\neller upp i Asien och var man skall placera sina peng-\r\nar - visst skapas det då fler kapitalister. Visst är det\r\nen ideologisk maktförskjutning. Och visst hade det\r\nvarit bättre om vi hade haft fackliga fonder i stället på\r\nsamma sätt som man har i Kanada.</pre><pre>Anf.  171  RAGNHILD POHANKA (mp):\r\nHerr talman! Olof Palme sade att politik är att\r\nvilja. Det är fortfarande delvis sant. Det var under den\r\neviga tillväxtens tid, då alla reformer ökade välfärden\r\noch framtidsoptimismen var orubbad. I dag passar det\r\nnog bättre att ändra en bokstav. Politik är att välja.\r\nMiljöpartiet väljer att minska klyftorna mellan männi-\r\nskor i stället för att öka dem och att satsa på en rättvis\r\nfördelning i stället för att orättvisorna skall följa oss\r\ntill graven. Vi vill ha grundtrygghet i olika skeden i\r\nlivet. Men det återkommer jag till i andra debatter\r\nunder våren.\r\nJag skulle vilja ta upp litet statistiska uppgifter.\r\nUnder 90-talet har socialbidragshushållen ökat med\r\n50 %. Bland ensamstående kvinnor hade 37 % soci-\r\nalbidrag. Unga bidragstagare ökar mest. På ett år har\r\nsiffran stigit med 13 %. 1994 var den egentliga öppna\r\narbetslösheten bland ungdomar 20-30 %. Bland per-\r\nsoner med psykiska funktionshinder, utvecklingsstör-\r\nning eller lungsjukdomar saknar 87 % arbete.\r\nEnligt Socialstyrelsens undersökning har 5 % av\r\nhushållen någon gång under 1997 avstått från att\r\nhämta ut läkemedel för att de inte haft råd. Långtids-\r\narbetslösa yngre män har ökat sin alkoholkonsumtion\r\ni genomsnitt sju gånger under fem år.\r\nNu kommer litet citat och tankar från mig och\r\nandra: Vi tar från de fattiga och ger till de rika. Vi tar\r\ninte endast från de fattiga genom försämrade social-\r\nförsäkringssystem. Vi tar även ifrån dem deras möj-\r\nlighet till initiativ. De som hamnat utanför i ett system\r\ni dag halkar lätt efter och bestraffas genom att bli\r\nutestängda från ytterligare system.\r\nJag kan ta en statistisk uppgift till. Det handlar om\r\n900 000 människor som var nollklassade i sjukför-\r\nsäkringen. Det är 16 % för män och 17 % för kvinnor.\r\nDet handlar alltså om 900 000 människor!\r\nDe människor, ensamstående och familjer, som i\r\ndag tvingas leva sina liv på samhällets allmosor i form\r\nav socialbidrag, förlorar för varje dag ytterligare en\r\nbit av sin framtid. I dag är det allt vanligare att man\r\nser människor som går från papperskorg till pappers-\r\nkorg i stället för fram och tillbaka till arbetet. Klyftor-\r\nna i samhället har ökat genom skattereform, ökade\r\nlöner till höginkomsttagare och försämringar inom\r\nsocialförsäkringarna. Detta har lett till att de rika blir\r\nallt rikare och de fattiga allt fattigare.\r\nEn rättvisare fördelning ger många vinster i ett\r\nsamhälle. Det ger människor hopp och möjlighet att\r\npåverka sina liv. Det ger en bättre miljö både socialt\r\noch fysiskt. Det ger en samhällsekonomisk vinst och\r\ndet sparar pengar.\r\nEn rättvis fördelning får hjulen att snurra i landet.\r\nOm de som i dag har det dåligt ställt får litet högre\r\ninkomst blir det inte lyxvaror de köper, i stället skaf-\r\nfar de sig kanske bättre mat och ett bättre boende. Dit\r\ngår alltså pengarna.\r\nDet ger samhället tillväxt på rätt sätt. Tillväxt ge-\r\nnom att alltfler får del av bastrygghet och får sina\r\nbasbehov tillfredsställda.\r\nSå ett uttalande från Kenneth Hermele: Vi frågar\r\noss ibland: Vad skulle hända om alla kineser fick TV\r\noch började köra bil? Det är retoriska frågor. Vi vet\r\nsvaren. Vad vi egentligen säger är att det inte skulle\r\ngå. Vi vet att vår livsstil är förödande och inte kan\r\nspridas till resten av världen. Vårt sätt att leva kan\r\ninte göras allmängiltigt. Då brakar jorden samman.\r\nAlla kan inte äta kött som vi, flyga som vi, slösa med\r\nenergi som vi.\r\nVårt sätt att leva förutsätter att den största delen\r\nav jordens befolkning inte har vår livsstil.\r\nHär kommer två av miljöpartiets fyra solidariteter\r\nin. Politik är ju att välja. Solidaritet med människor i\r\nvårt eget land, som har det svårt. Där går vi in på\r\ngrundtrygghet, kanske medborgarlön så att alla har sin\r\nbastrygghet tillfredsställd och inte ramlar genom\r\nskyddsnätet. Den andra solidariteten är solidaritet\r\nmed människor globalt sett, människor i andra länder,\r\nsom har det svårt.\r\nVi måste ändra vår livsstil i vårt land. Men Sveri-\r\nge måste också ändra sin livsstil i förhållande till\r\növriga världen. Det håller inte längre nu. Den som\r\ninte inser det är blind. Vi kan inte fortsätta på det här\r\nsättet. Vi måste ändra vår livsstil. Det tror jag är det\r\nviktigaste.\r\nDet hjälper inte att säga: Vi renar avgaserna på\r\nbilarna så kan vi fortsätta att köra bil. När man de-\r\nstruerar och bygger en enda bil går det åt mer energi\r\nän vad som genomsnittligt går åt för driften av en bil.\r\nDet räcker alltså inte att köra avgasfritt eller använda\r\nvätgas eller få ut bara vatten i avgasröret. Vi måste\r\nminska konsumtionen. Den största konsumtionen när\r\ndet gäller bilen är inte bränslet, utan det är själva\r\ntillverkningen och skrotningen. Vi måste ändra livs-\r\nstil. Vi får lov att välja nu.</pre><pre>Anf.  172  ROSE-MARIE FREBRAN (kd):\r\nHerr talman! Något som de fyra icke-socialistiska\r\npartierna och socialdemokraterna kan vara stolta över\r\när det utredningsarbete, den överenskommelse och det\r\nprincipbeslut om pensionerna som togs under förra\r\nmandatperioden.\r\nSedan har visserligen eftervården skötts på litet\r\nolika sätt inom de olika partierna. Det måste man väl\r\nkunna få säga en dag som denna, när det ser ut som\r\nom vi börjar gå i hamn med de beslut som då var\r\nutestående.\r\nMan kan känna viss besvikelse över de turer som\r\nvi har sett under de gångna åren inom det socialde-\r\nmokratiska partiet som lett till en tvåårig försening av\r\ndet reformerade pensionssystemet. Jag befarar att man\r\nkan få liknande problem i framtiden när vi söker bre-\r\nda lösningar på de stora frågorna i vårt land. Jag tror\r\natt det i grunden är så att socialdemokraterna helst\r\nskulle vilja bestämma själva. De längtar nog egentli-\r\ngen efter dagar i en svunnen tid när man hade så gott\r\nsom egen majoritet.\r\nI så fall bådar det inte gott för framtiden. Jag tror\r\nnämligen att breda lösningar kommer att bli alltmer\r\nbetydelsefulla både i den praktiska verkligheten, i\r\nparlamentet men de kommer också att efterfrågas av\r\nmedborgarna i vårt samhälle.\r\nFör att väljarna skall veta det och eftersom detta är\r\nen flerpartiöverenskommelse vill jag, innan jag åter-\r\nkommer till det, få säga, herr talman, att det som vi\r\nkristdemokrater är särskilt nöjda med i det reformera-\r\nde systemet är den starkare familjeinriktning som vi\r\nfår i det nya systemet jämfört med ATP. Vi får barnår\r\nsom grund för ordentliga pensionsberäkningar och vi\r\nfår möjlighet att dela pension mellan makar. Vi är\r\nnaturligtvis också mycket glada över just premiere-\r\nservsdelen.\r\nDet är bra att vi nu börjar gå i hamn med de här\r\nfrågorna. Men när det gäller socialdemokraternas vilja\r\ni fråga om övriga delar av trygghetssystemen har jag\r\ninte samma optimism.\r\nNär det gällde en ohälsoförsäkring klarade inte\r\nsocialdemokraterna av detta. I september 1992 nåddes\r\nbred politisk enighet om att vi skulle ha en ohälsoför-\r\nsäkring som var sammanhållen. I stället för sjukför-\r\nsäkringen, förtidspensionen och arbetsskadeförsäk-\r\nringen. Direktiven framförhandlades till utredningen.\r\nNär socialdemokraterna hade återkommit i regerings-\r\nställning gick det något halvår, sedan klarade man inte\r\ndetta längre, utan man var tvungen att se till att man\r\nsjälv fick bestämma. Det kom alltså helt nya direktiv\r\nensidigt utfärdade, och den rekonstruerade utredning-\r\nen kunde inte lägga fram något komplett förslag på\r\ndet här området. Här klarade ni alltså inte av att söka\r\nde breda lösningarna.\r\nDärför skulle jag vilja veta: Hur är det med viljan\r\nhos socialdemokraterna att söka hållbara lösningar\r\nlångt in på 2000-talet för de trygghetssystem som inte\r\när pensionerna?\r\nI höstas behandlade vi budgeten, och i i vårt be-\r\ntänkande, SfU1, har vi en reservation från fem av\r\nriksdagens sju partier där man vill ha en bred uppgö-\r\nrelse som får grunda sig på att vi går in i ett utred-\r\nningsarbete där vi tar upp de andra delarna. Alla utom\r\nsocialdemokraterna och vänsterpartiet vill göra detta.\r\nVi har olika utgångspunkter. Vi vill se olika slutpro-\r\ndukter. Vi inser att ingen kan bestämma själv, utan att\r\nvi måste söka oss fram tillsammans. Detta vill alltså\r\ninte socialdemokraterna ställa upp på, utan man vill\r\nfortsätta lappandet och lagandet i de gamla systemen.\r\nVarför vill ni göra detta?\r\nVi har inte fått, tycker jag, något bra svar på detta.\r\nJag hoppas att Börje Nilsson vill svara på detta i dag.\r\nEn sak som jag är glad över i dag är att socialde-\r\nmokraterna tvärt har vänt från den hållning de hade i\r\ndebatten den 15 december om det reducerade basbe-\r\nloppet. Vi kristdemokrater var de enda som då ville\r\natt pensionerna skulle beräknas på ett oreducerat\r\nbasbelopp. Nu har ni ändra er. Det tycker jag är bra.</pre><pre>Anf.  173  BÖRJE NILSSON (s) replik:\r\nHerr talman! Rose-Marie Frebran undrade om det\r\nfanns möjlighet till breda uppgörelser också på andra\r\nområden. Det är alltid en styrka om man kan uppnå\r\ndet. Men det beror helt och hållet på förutsättningar-\r\nna. De är inte alldeles klara och ljusa, som jag kan se.\r\nI vissa fall förfäktar andra partier, t.ex. Modera-\r\nterna, ett systemskifte. Jag vet inte hur nära Modera-\r\nterna och Kristdemokraterna ligger. Det är naturligt-\r\nvis en styrka om man kan ha breda uppgörelser och en\r\nbred uppslutning bakom försäkringar. Det är inte\r\nmöjligt på vissa områden.\r\nVi har gjort uppenbara förbättringar. Vi har tidiga-\r\nre dragit ned och gjort besparingar i socialförsäkring-\r\narna som varit nödvändiga. Vi har nu reparerat det.\r\nEn höjning till 80 % inom sjukförsäkringen är natur-\r\nligtvis att stärka systemet.\r\nSedan säger Rose-Marie Frebran att vi bara lappar\r\noch lagar. Så är inte fallet. Vi har ett bra och starkt\r\nsystem. Men det gäller att anpassa det till verkligheten\r\noch till den nya tiden, och det är vad som sker.</pre><pre>Anf.  174  ROSE-MARIE FREBRAN (kd)\r\nreplik:\r\nHerr talman! Börje Nilsson säger att det är bra om\r\nman har breda uppgörelser. Jag är fortfarande förvå-\r\nnad över att socialdemokraterna inte kan ställa upp på\r\natt samtliga partier som i dag finns i riksdagen går in i\r\nett brett beredningarbete.\r\nDet är fem partier som mycket starkt efterfrågar\r\ndetta och som har avgett en gemensam reservation\r\nutan att låsa upp sig för några detaljer. Det är en enda\r\nsak, Börje Nilsson, som vi definitivt är överens om\r\nmåste ingå i ett hållbart system i framtiden, nämligen\r\natt ingen skall ställas utanför systemen. Vi har i dag\r\nkanske 900 000 människor utanför. Vore det fel att\r\nalla partier i riksdagen gick in i ett gemensamt be-\r\nredningsarbete?</pre><pre>Anf.  175  BÖRJE NILSSON (s) replik:\r\nHerr talman! Möjligheterna till uppgörelse beror\r\nhelt och hållet på förutsättningarna. Vi kan se att\r\nandra partier förfäktar ett systemskifte och vill ha\r\nprivatiseringar och en helt annan modell för socialför-\r\nsäkringarna. Ta som exempel inkomstbortfallsprinci-\r\npen, som är oerhört viktig i socialförsäkringarna och\r\nsom vi aldrig släpper. Det finns olika delar i detta.\r\nDet är omöjligt att gå in i överläggningar när det inte\r\nfinns förutsättningar för det.</pre><pre>Anf.  176  ROSE-MARIE FREBRAN (kd)\r\nreplik:\r\nHerr talman! Finns viljan så finns förutsättningar-\r\nna. Ni vill inte ens pröva och se om man tillsammans\r\nkan förhandla fram direktiv som skulle kunna ge ett\r\nbrett uppdrag till en parlamentarisk utredning. Detta\r\nbeklagar jag djupt.</pre><pre>Anf.  177  BÖRJE NILSSON (s):\r\nHerr talman! Fredagen den 9 januari 1998 är en\r\nhistorisk dag inom socialförsäkringen. Då presentera-\r\nde Socialdemokraterna tillsammans med de fyra bor-\r\ngerliga partierna ett gemensamt förslag till pensions-\r\nreform. För mig som socialdemokrat känns det\r\nmycket tillfredsställande att vi kan säkra och trygga\r\npensionerna för framtiden i ett obligatoriskt system\r\nsom omfattar alla.\r\nATP-reformen var en milstolpe i kampen för den\r\nsociala tryggheten. Men vi vet sedan flera år tillbaka\r\natt systemet inte klarar de påfrestningar som väntar\r\nframöver.\r\nEtt förhållande som man måste ta hänsyn till redan\r\nnu är att medellivslängden ökar. Pensionerna skall\r\nbetalas ut under en allt längre tid med ökade kostna-\r\nder som följd. När ATP infördes var andelen pensio-\r\nnärer i Sverige 10 %. I dag är den 18 %. Om 25 år\r\nkommer andelen att vara 32 %. Självklart måste vi\r\nplanera för detta.\r\nATP-systemet är inte finansiellt stabilt. Om vi har\r\nen låg tillväxt eller kanske ingen alls blir det obalans i\r\nsystemet. Det beror på att de intjänade pensionsrätter-\r\nna och pensionerna följer prisutvecklingen och inte\r\nden samhällsekonomiska utvecklingen. Därför ökar\r\nkostnaderna i förhållande till inkomsten.\r\nSambandet mellan avgifter och ersättningar är\r\nockså svagt i ATP-systemet. I dag bestäms pensio-\r\nnens storlek av inkomsten under de 15 bästa in-\r\nkomståren, och det krävs 30 år för att få full pension.\r\nDen som arbetat i 30 år och har 15 år med bra in-\r\nkomst får därför lika mycket, eller mer, än den som\r\narbetat i 40 år med medelinkomst. Detta trots att den\r\nsom arbetat i 30 år betalat in betydligt mindre till\r\nsystemet.\r\nDessa brister i ATP-systemet avser man med det\r\nnya pensionsförslaget att rätta till. Det nya ATP-\r\nsystemet blir därmed mer stabilt och långsiktigt. Om\r\nvi skulle behållit dagens ATP-system hade vi antingen\r\nbehövt höja avgifterna, sänka pensionsförmånerna\r\neller successivt höja pensionsåldern. Det är mot bak-\r\ngrund av detta som riksdagen fattade beslut om prin-\r\ncipöverenskommelsen om ett nytt pensionssystem,\r\noch nu har vi alltså underlag för ett genomförande.\r\nHerr talman! Det viktigaste med pensionsreformen\r\när att vi också i framtiden kommer att ha ett obligato-\r\nriskt och allmänt system som omfattar alla försäkrade.\r\nPensionsreformen bygger på inkomstbortfallsprinci-\r\npen, vilket också ATP gör. Det garanterar en stan-\r\ndardtrygghet också för vanliga löntagare. Det ligger\r\nhelt i linje med det system för socialförsäkringar som\r\nvi har i landet.\r\nStaten kommer också i framtiden att ansvara för\r\npensionerna. Det gäller även premiereservdelen. Det\r\ninnebär att även de två och en halv procenten som\r\nfinns i premiereservdelen blir en del av de statliga\r\npensionerna.\r\nDet är ingen hemlighet att premiereservdelen är en\r\nkompromiss, och jag som socialdemokrat är inte\r\nalldeles förtjust i den. Men med denna förvaltning och\r\ninnebörden att också de pengarna går in i det offentli-\r\nga sparandet är jag ändå tillfredsställd med förslaget.\r\nDet som är oerhört viktigt är att pensionsreformen\r\nliksom ATP till största delen är ett fördelningssystem.\r\nDen pension som de yrkesverksamma tjänar in ett år\r\nanvänds samma år för att betala pensionerna för dem\r\nsom redan är pensionärer. Genom att pensionsrefor-\r\nmen bygger på ett följsamhetsindex innebär det att när\r\ndet går bra för Sverige blir det också bättre för pen-\r\nsionärerna.\r\nI september förra året hade vi socialdemokrater\r\nkongress och beslutade om hur vi ser på pensionssys-\r\ntemet. Vi har haft mycket diskussion i partiet. Det är\r\nmed glädje jag kan konstatera att den uppgörelse som\r\nnu finns överensstämmer med det vi tror.\r\nFörst gäller det premiereservsystemet. Där sade vi\r\natt premiereservens försäkringsfunktion skall knytas\r\ntill staten och handhas av en statlig myndighet. Så blir\r\ndet. Pensionsmedlen skall förvaltas av AP-fonderna\r\ntills den enskilde väljer något annat. Staten har ett\r\növergripande ansvar för att pensionsmedlens förvalt-\r\nning sker på bästa möjliga sätt. Ett statligt fondbolag\r\nkommer att inrättas som alternativ placeringsmöjlig-\r\nhet för den som vill ha en statlig förvaltare.\r\nFör det andra sade vi att det inte skall vara en av-\r\ngiftsväxling. Uppgörelsen bygger på att den ur-\r\nsprungliga löneväxlingen inte genomförs. Pensionerna\r\nfinansieras med 18 ½ %, hälften arbetsgivaravgifter\r\noch hälften egenavgifter. Höjningen av egenavgifterna\r\nskall kompenseras med höjt grundavdrag. Pensions-\r\nsystemet är fullt finansierat.\r\nFör det tredje sade vi om ersättningsnivåerna att\r\nde skall ligga väl i nivå med ersättningsnivåerna i det\r\nnuvarande ATP-systemet vid en tillväxt på 2 %. Den\r\npensionsreform som uppgörelsen omfattar innebär att\r\nlåg- och medelinkomsttagare kommer att få pensioner\r\nsom ligger väl i paritet med nuvarande ATP-system.\r\nUppgörelsen innebär att pensionerna för framtiden\r\när säkrade. Vi får ett system som går att lita på inför\r\n2000-talet.\r\nSedan ATP-striden är pensionerna en hjärtefråga\r\nför oss socialdemokrater. Att vi nu får ett allmänt och\r\noffentligt pensionssystem som vilar på samma grund\r\nsom ATP är betydelsefullt för oss. Pensionen fortsät-\r\nter att vara en del av vår generella välfärd.\r\nTill sist: Den kommande pensionen bygger på in-\r\nkomsten under hela livet. Varje krona ger pension.</pre><pre>Anf.  178  ULLA HOFFMANN (v) replik:\r\nHerr talman! Börje Nilsson säger att den 9 januari\r\n1998 var en historisk dag i socialförsäkringssystemets\r\nhistoria. Det kan jag tänka mig att Börje Nilsson tyck-\r\ner.\r\nHan säger också att vi har fått ett pensionssystem\r\nsom omfattar alla. Jag ställde tidigare en fråga till\r\nstatsrådet Maj-Inger Klingvall. Jag frågade om de\r\nunga arbetslösa som inte har kommit in i det system\r\nsom leder till pensionsgrundande inkomster, dvs.\r\nsådana som måste arbeta och få socialbidrag i kom-\r\nmunerna osv. Hur omfattas de av detta pensionssys-\r\ntem. Hur skall de kunna komma upp i 40 år som det\r\nkrävs för att man skall kunna få full pension?\r\nJag tycker det är synd att Börje Nilsson inte tar\r\nupp att det är arbetslösheten som ställer till problem\r\nför alla våra socialförsäkringssystem, och då förstås\r\nockså pensionssystemet. Det som jag och Vänsterpar-\r\ntiet anser är det enda nödvändiga att göra med dagens\r\nATP-system är att anpassa det till samhällsekonomin.\r\nResten är ideologiska förändringar. Om sedan Börje\r\nNilsson anser att man måste göra ideologiska föränd-\r\nringar i systemet får det stå för honom.</pre><pre>Anf.  179  BÖRJE NILSSON (s) replik:\r\nFru talman! Det är ju ändå så att pensionssystemet\r\när kopplat till livsinkomsten och även till ersättning-\r\narna man har ifrån socialförsäkringarna. Men kampen\r\nmåste riktas mot arbetslösheten. Det är den som skall\r\nbekämpas. Det är grunden till det hela.\r\nJag måste bestrida att det är fråga om en ideolo-\r\ngisk förändring. Det nya pensionssystemet följer\r\ngrunddragen i ATP-systemet. Det är ett obligatoriskt\r\nsystem, och det omfattar alla. Det nya systemet knyts\r\ntill staten, och det blir ett offentligt sparande. Jag kan\r\ndärför inte ansluta mig till Ulla Hoffmanns uppfatt-\r\nning att det skulle innebära någon förändring. Syste-\r\nmet följer i stort sett ATP-systemet.</pre><pre>Anf.  180  ULLA HOFFMANN (v) replik:\r\nFru talman! Hade vi tyckt samma sak hade förstås\r\nockså vi stått bakom pensionsuppgörelsen. Börje\r\nNilsson sade att premiereserven kommer att vara ett\r\noffentligt system. Ja, för dem som väljer att ha ett\r\noffentligt sparande. För alla andra kommer det inte att\r\nvara ett offentligt system, och det är ju det som är\r\nsyftet från moderaternas och borgarnas sida.\r\nJag skulle också vilja ställa en fråga till Börje\r\nNilsson. Det står i tidningen i dag att en lobbyfirma\r\nhar anställts för att popularisera pensionsreformen\r\noch göra medborgarna positiva till den. Är det verkli-\r\ngen så illa ställt med den här uppgörelsen, Börje Nils-\r\nson, att socialdemokraterna måste anlita en lobbyfir-\r\nma för att klara det?</pre><pre>Anf.  181  BÖRJE NILSSON (s) replik:\r\nFru talman! Den sista frågan får Ulla Hoffmann\r\nrikta till Maj-Inger Klingvall. Hon finns ju med på\r\nfrågestunden här i eftermiddag, vad jag förstår.\r\nBeträffande premiereserven är jag alldeles överty-\r\ngad om att flertalet väljer det statliga placeringsbola-\r\nget. Vi kan ju se att AP-fonderna är oerhört skickligt\r\nskötta. Men uppgörelsen kring premiereserven är ju\r\nen kompromiss. Inte heller jag är vidare förtjust i\r\ndetta, men i en kompromiss får man ta och ge. Men\r\nhelheten i pensionsförslaget ställer jag upp på. Det är\r\nmycket bra.</pre><pre>Anf.  182  INGRID SKEPPSTEDT (c) re-\r\nplik:\r\nFru talman! Jag har svårt att förstå varför social-\r\ndemokraterna fortfarande accepterar att så stora grup-\r\nper står utanför våra trygghetssystem i dag. De är\r\nnollklassade och är därför hänvisade till socialbidra-\r\ngen. Jag vill fråga Börje Nilsson vad man tänker göra\r\nåt detta.</pre><pre>Anf.  183  BÖRJE NILSSON (s) replik:\r\nFru talman! Grundtanken med socialförsäkringar-\r\nna är ju att de är kopplade till inkomsten. Det är så det\r\när uppbyggt. De ger ersättning i förhållande till den\r\ninkomst som finns. Men det finns ändå en grundnivå i\r\nsamtliga system, och så är det också i det nya pen-\r\nsionsförslaget som lagts fram för tillfället.</pre><pre>Anf.  184  INGRID SKEPPSTEDT (c) re-\r\nplik:\r\nFru talman! Den nya pensionsreformen bygger\r\nbåde på en garantipension och på en inkomstrelaterad\r\ndel. Som vi har sagt här tidigare står fem partier bak-\r\nom den. Jag tror att det finns förutsättningar för att vi\r\nskall kunna prata oss samman i en ny utredning om\r\nsocialförsäkringssystemen. Det är angeläget att få in\r\nalla grupper i systemet. Jag tycker faktiskt att det är\r\nvärt ett försök, Börje Nilsson.</pre><pre>Anf.  185  BÖRJE NILSSON (s) replik:\r\nFru talman! Jag tycker också att det är bra att man\r\nhar kunnat träffa en överenskommelse om pensioner-\r\nna. På det sättet formas systemet stabilt och långsik-\r\ntigt. Nu har vi en pensionsreform som gäller för\r\nframtiden. När det sedan gäller överenskommelser i\r\nstort på socialförsäkringsområdet är det en styrka om\r\nman kan uppnå sådana, men det beror hela tiden på\r\nförutsättningarna. Här märker jag att man ser litet\r\nolika på socialförsäkringarna från Moderaternas och\r\näven från Centerpartiets sida. Det beklagar jag natur-\r\nligtvis.</pre><pre>Anf.  186  MY PERSSON (m):\r\nFru talman! Under några veckor förliden höst\r\nkunde ingen av oss undgå att ta del av bilder från\r\nsvenska sjukhem av gamla, kroppsligt vanskötta pati-\r\nenter eller att läsa om hur blöjor ransonerades och\r\nåteranvändes och hur doktorns receptblock fick ersät-\r\nta kontakt och stimulans.\r\nSjälv minns jag särskilt den bild som en oktober-\r\nmorgon dominerade en av våra största dagstidningars\r\nförstasida. Den föreställde tre gamla kvinnor halvlig-\r\ngande över sjukhemmets så när som på ett glas vatten\r\ntomma träbord. Bilden sades symbolisera det nya\r\nbegreppet inom svensk åldringsvård, \"de gamla so-\r\ncialt döda\". Under alla de år jag varit engagerad i\r\näldrefrågor har jag aldrig någonsin stött på detta be-\r\ngrepp, och låt mig kraftfullt få säga att det heller ald-\r\nrig någonsin får tillåtas bli vedertaget. För om så\r\nskulle bli fallet, är människovärdigheten i den svenska\r\näldrevården förlorad.\r\nDen massmediala fokuseringen förde ändå det go-\r\nda med sig att äldrevården debatterades man och man\r\nemellan och även här i denna riksdag. Upprördheten\r\nvar mycket stor, liksom engagemanget och viljan till\r\nförändring. Detta resulterade även i ett löfte från\r\nsocialministern om ett nationellt program - det har\r\ntalats om det här i dag - för upprustning av vården av\r\noch omsorgen om de äldre. Programmet är aviserat\r\ntill den 5 mars, och jag tycker att detta är mycket bra.\r\nJag tar för givet att hela sjukhemsproblematiken\r\ndå kommer att belysas och att de uppenbara bristerna\r\ni sjukhemsvården som bl.a. jag själv pekat på under\r\nåren, t.ex. brister i rehabilitering, läkemedelshante-\r\nring, smärtlindring, avsaknaden av kontinuerlig geri-\r\natrisk läkartillgång och otillräckliga resurser för vård i\r\nlivets slutskede, då kommer att avhjälpas. Men jag\r\nhoppas också, precis som Barbro Westerholm tidigare\r\ni debatten, att den viktiga frågan om hur våra gamla\r\nvärderas och bemöts än en gång kommer att fokuseras\r\n- och nu utan att ytterligare en utredning anses nöd-\r\nvändig.\r\nVi vet nämligen i dag att här finns stora brister\r\nsom vi alla har ett ansvar för att åtgärda. Det kanske\r\nallra viktigaste för en god, trygg och värdig äldreom-\r\nsorg och äldrevård beror inte enbart på ekonomi,\r\nhuvudmannaskapsregler och tillsynsansvar utan kan-\r\nske fastmer på den attityd som var och en av oss, och\r\ndärmed samhället i stort, har till åldrandet.\r\nDet är ovärdigt vårt samhälle att våra allra äldsta,\r\nkroppsligt svårt sjuka och ofta dementa medmänni-\r\nskor inte ses som de unika människor de är. Även en\r\ngammal människa till synes helt borta från denna\r\nvärld är där hon ligger i sin sjuksäng en unik varelse.\r\nHon skall därför bemötas på exakt samma sätt som\r\nden som är ung och frisk önskar bli bemött. Värdighe-\r\nten får aldrig tas ifrån den som är mest utsatt.\r\nDet är för denna kammare måhända inte helt obe-\r\nkant att jag genom åren har vädjat till då aktuell soci-\r\nalminister att utreda behovet av en statlig äldreom-\r\nbudsman. Jag vet av lång erfarenhet och är helt över-\r\ntygad om att om det är någon grupp i vårt samhälle\r\nsom är i behov av att bli synliggjord, så är det just de\r\nmycket gamla och mycket sjuka - de som bokstavligt\r\ntalat inte själva kan föra sin talan.\r\nDen senaste tidens rapportering från äldrevården\r\nstyrker denna min övertygelse och gör att jag återigen\r\nvädjar till dagens socialminister att hon i sitt nationel-\r\nla handlingsprogram även tar initiativ till en talesman\r\nsom kraftfullt kan föra dessa utsatta människors talan.\r\nFru talman! Den intensiva äldrevårdsdebatt som\r\nrasade under hösten har nu avtagit i styrka, trots att\r\nvardagstillvaron för dem det gällde inte märkbart har\r\nförändrats. Alltför många av oss är lika snara till\r\nplötslig upprördhet som till snabb glömska. Men\r\ninnebörden och tillämpningen av ord som empati och\r\nvärdighet i äldrevården måste ständigt hållas levande i\r\nsamtal människor emellan, såväl innanför som utanför\r\ndetta hus.\r\nDärför har jag velat påminna oss alla om att vi har\r\nett ansvar för att alltfort hålla i gång den ideologiska\r\näldredebatten. De människor det gäller förmår ju ofta\r\ninte själva att göra detta och oftast har de inte heller\r\nnågon till sin hjälp som orkar eller kanske vågar.</pre><pre>Anf.  187  BARBRO WESTERHOLM (fp)\r\nreplik:\r\nFru talman! My Persson och jag är överens om\r\nvikten av en attitydförändring. Jag vet att tiden är\r\nknapp, men jag skulle vilja höra litet mer av My Pers-\r\nson hur detta skulle kunna gå till. Det räcker liksom\r\ninte att bara tillsätta en äldreombudsman. Jag tror att\r\ndet är väldigt viktigt att äldre själva går ut och bidrar\r\ntill den här attitydförändringen. Jag brukar ta upp det\r\nmed pensionärsorganisationerna.\r\nJag tror också att medierna är viktiga. Alla som\r\nsåg Tullia von Sydow på TV häromkvällen kunde se\r\nen väldigt vital människa. Vi får alltför ofta bara se de\r\nnegativa inslagen.\r\nDet vore bra om My Persson har några fundering-\r\nar kring detta på 60 sekunder.</pre><pre>Anf.  188  MY PERSSON (m) replik:\r\nFru talman! 60 sekunder räcker inte långt. Jag tror\r\natt en äldreombudsman främst behövs för dem som\r\ninte själva kan gå ut och visa upp det vitala och goda\r\nåldrandet, som Barbro Westerholm säger. Det är\r\nkanske det som överväger.\r\nEn äldreombudsman kan göra exakt samma sak\r\nsom jag tycker att barnombudsmannen har kunnat\r\ngöra, nämligen att ytterligare fokusera på och tala om\r\natt den här gruppen människor finns och bevaka deras\r\nintressen och komma med goda förslag - sådana som\r\njag inte hinner ta upp på en minut. Det handlar om att\r\nsynliggöra dem på ett alldeles speciellt sätt. Det sker\r\nalldeles för sällan i dag, därför att de inte kan tala för\r\nsig själva och väldigt många andra som borde göra\r\ndet, gör det inte.</pre><pre>Anf.  189  BARBRO WESTERHOLM (fp)\r\nreplik:\r\nFru talman! Väldigt många äldre borde egentligen\r\nsjälva läsa delbetänkandet till utredningen om bemö-\r\ntande av äldre som just ger barns bilder av äldre. Jag\r\nhade barnbarnen hos mig över helgen. Några av bar-\r\nnen tog upp att mormor städar så ofta. Det blev en\r\nsjälvkritisk granskning. Jag skall inte städa när barn-\r\nbarnen är hos mig. Det är inte den bilden de skall ha\r\nav mig. Jag tror att det finns många saker som man\r\nskulle behöva göra här.\r\nVi i Folkpartiet är ju inte så lyckliga över den mo-\r\ndell för äldreombudsman som My Persson föreslår. Vi\r\nhar en idé om en kommunal sådan i stället. Det finns\r\nmycket att diskutera här.</pre><pre>Anf.  190  MY PERSSON (m) replik:\r\nFru talman! Jag skulle mycket gärna förlänga det\r\nhär samtalet om vi hade möjlighet. Vi kan kanske\r\nfortsätta utanför kammaren sedan.\r\nJag tycker att det är otroligt viktigt att vi över hu-\r\nvud taget får en attitydförändring till stånd i vårt sam-\r\nhälle i dag. Det gäller inte bara de gamla som är sjuka\r\noch som jag främst talar om när jag talar om en äldre-\r\nombudsman. Det gäller också alla vitala personer som\r\när över 65 år. Jag förstår inte hur vi anser att vi har\r\nråd att inte se dem som den resurs de är. Vi måste ta\r\nde vitala äldre till vara och vara glada och stolta över\r\ndem. Men vi får samtidigt inte glömma de ganska\r\nmånga gamla som över huvud taget inte har någon\r\nsom talar för dem. Där tycker jag att vi här i kamma-\r\nren har en stor uppgift, var och en i sin stad, att se till\r\natt vi talar om att det är fint att bli gammal. Det finns\r\nmånga gamla som har det svårt. Dem måste vi hjälpa.\r\nDe som inte har det svårt skall vi se som en resurs och\r\nta vara på.</pre><pre>Anf.  191  BARBRO WESTERHOLM (fp):\r\nFru talman! Det är frestande att fortsätta den här\r\ndiskussionen, men jag tänkte ta upp några andra sa-\r\nker. Det är litet tråkigt att inte socialministern är när-\r\nvarande i kammaren. Det är också något klent med\r\nandra debattörer.\r\nDet sociala området handlar ju inte bara om soci-\r\nalförsäkringar - debatten har ju präglats väldigt\r\nmycket av det i dag - utan innehåller så mycket annat.\r\nDet märks ju också på de många utredningar som har\r\ngjorts och görs inom det här området. Det kan nog\r\nvara bra med utredningar, men de har en tendens att\r\nhämma utvecklingen eller genomförandet av redan\r\nsjälvklara åtgärder, dvs. åtgärder som man vet behö-\r\nver göras. Detta präglar inte minst folkhälsoområdet\r\nsom jag tänkte ta upp i dag.\r\nRegeringen har ju tillsatt en utredning om folk-\r\nhälsomålen. Samtidigt ser vi hur folkhälsoarbetet\r\nnedprioriteras ute i landsting och kommuner. Det är\r\ninte alls samma fart på det nu som det var från slutet\r\nav 70-talet till mitten av 80-talet. Det beror naturligt-\r\nvis inte bara på att man håller på och utreder här utan\r\nockså på den ekonomiska situation som råder i kom-\r\nmuner och landsting. Detta riskerar att leda till bak-\r\nslag för enskilda människor som löper risk för onödig\r\nohälsa. Det innebär också en risk för att vi övervältrar\r\nsjukvårdskostnader på kommande generationer som\r\nkommer att säga: Varför gjorde ni t.ex. inte olycks-\r\nfallförebyggande insatser när ni visste hur de skulle\r\ngöras. Nu står vi här med konsekvenser som är helt\r\nonödiga.\r\nSverige har ju egentligen redan antagit folk-\r\nhälsomål i och med att vi ställde oss bakom Världs-\r\nhälsoorganisationens målsättningar som har precise-\r\nrats i de 38 europeiska målen. Som exempel kan jag\r\nta fram målet att minska tobaksbruket och målet att\r\nminska alkoholkonsumtionen.\r\nTobaksbruket utgör ju den största enskilda ohälso-\r\nfaktorn här i landet. Inte minst har vi här i riksdagen\r\nfattat flera viktiga beslut. Vi har fattat beslut om rök-\r\nfria miljöer, åldersgräns och beslut om en i princip\r\ntobaksfri skola. Men hur går det med genomförandet\r\nav dessa beslut?\r\nNär det gäller åldersgränsen kan vi läsa i medierna\r\natt handeln långt ifrån respekterar åldersgränsen både\r\nnär det gäller försäljning av tobak och öl. Vad gör\r\nregeringen för att skapa den respekten? Vi har faktiskt\r\nmenat allvar med att skydda våra ungdomar från ett\r\ntobaksberoende. I utskottet har vi fått klara belägg för\r\natt ANT-undervisningen är mycket ojämn över landet.\r\nSkolorna är mycket självständiga på det här området.\r\nDe beslutar själva hur man skall leva upp till läropla-\r\nnen. Vad gör regeringen för att den här undervisning-\r\nen skall gå på alla cylindrar?\r\nJag har några andra exempel på områden där det\r\nhar utretts och där vi vet vad som behöver göras men\r\ningenting händer. Det gjordes en dopningsutredning\r\npå initiativ av riksdagen. Det utredningsförslaget\r\nligger i Regeringskansliet. Under tiden minskar resur-\r\nserna för den dopningsjour som har servat landet med\r\ninformation och tankar kring förebyggande insatser.\r\nJag ställde en fråga till socialministern i höstas, och\r\nhon tycktes inte oroas av de minskade resurserna och\r\natt verksamheten hålls vid liv genom ekonomiska\r\ninsatser från ett läkemedelsföretag. Det kan inte vara\r\nmeningen att sådan verksamhet finansieras på det\r\nsättet.\r\nLikaså kom det en utredning från Arbetarskydds-\r\nstyrelsen om barns miljö i skolan. Trots denna utred-\r\nning och de larmsignaler som kom där, nedrustas\r\nskolhälsovården.\r\nDet var också många som såg fram emot den ut-\r\nredning om kvinnors hälsa och jämställd vård som\r\nBengt Westerberg initierade och den socialdemokra-\r\ntiska regeringen stödde och genomförde. Där finns en\r\nrad förslag på insatser för att förbättra kvinnors hälsa,\r\nmen de ligger också och vilar i Regeringskansliet.\r\nJag hade önskat att här i kammaren i dag få svar\r\npå när vi kan förvänta oss förslag från regeringen i de\r\nhär olika frågorna. Folkhälsoarbetet måste få en re-\r\nnässans. För 100 år sedan insåg man vikten av att inte\r\nkoncentrera sig på att reparera i efterhand. Då hade\r\nman inte heller så goda behandlingsmetoder. Jag\r\nmenar att vi i dag inte har råd, varken mänskligt eller\r\nekonomiskt, att låta bli att förebygga ohälsa när vi vet\r\nhur vi skall bära oss åt.</pre><pre>Anf.  192  RONNY OLANDER (s):\r\nFru talman! För oss socialdemokrater är den gene-\r\nrella välfärden grunden för ett solidariskt samhälle. På\r\nvår kongress i september antog vi ett program för\r\nframtiden, Steget in i 2000-talet. Återigen markerar vi\r\natt vi slår vakt om den generella välfärden. Vi anser\r\natt medborgarna efter förmåga, genom skatterna, skall\r\nbidra till välfärdens grunder.\r\nFör oss är det självklart att alla skall ha rätt till en\r\nvård, omsorg och skola med god kvalitet. Ersätt-\r\nningsnivåerna i socialförsäkringssystemet skall vara\r\nhöga och inkomstrelaterade, och vi säger nej till\r\ngrundtrygghet.\r\nSom ett led i att öka rättvisan skall vi fortsätta ha\r\nett generellt barnbidrag, och vi skall fortsätta ge rikta-\r\nde bidrag till de mest utsatta grupperna i form av\r\nbostadsbidrag och bostadstillägg. Vi skall ha ett håll-\r\nbart pensionssystem. Detta är grunderna i det generel-\r\nla välfärdssystemet sett ur socialdemokratiskt per-\r\nspektiv. Det vill vi värna och utveckla.\r\nGenerell välfärd är beroende av statens ekonomi.\r\nDet finns de som beskriver de saneringar som social-\r\ndemokraterna valt att genomföra som vacklande\r\nhållning hos statsmakterna. När vi kom i regerings-\r\nställning var det nödvändigt att göra något kraftfullt\r\nför att få ordning på ekonomin. Detta är gjort och\r\ngenomfört. Nu har vi råd att höja till mer rimliga\r\nnivåer igen och glädjas åt att det blir litet ljusare att\r\nleva för många av dem som lever på den ekonomiska\r\ngränsen varje månad.\r\nKampen mot arbetslösheten är den viktigaste in-\r\nsatsen för att öka rättvisan i Sverige. Men den skall\r\nkompletteras med en politik som på område efter\r\nområde främjar rättvisa och samhörighet. Vi vill ut-\r\nveckla vård, omsorg och skola. Sjukvården i Sverige\r\nskall hålla hög kvalitet, och den egna ekonomin skall\r\ninte avgöra om du får vård när du behöver den. De\r\nbrister vi ser i dag vill vi göra något åt: långa vänteti-\r\nder för operationer, dåligt bemötande av gamla, oroli-\r\nga patienter och personal som är tyngd av arbete.\r\nFru talman! Jag gläds åt att regeringen just nu\r\nformulerar ett nationellt handlingsprogram för äldre,\r\nför att de skall få en värdigare vård och omsorg. Vi\r\narbetar för att utveckla samverkan mellan olika vård-\r\nformer på områden där både kommuner och landsting\r\nhar ansvar. Vi vill ha stabilitet i socialförsäkringarna.\r\nVälfärden skall också i fortsättningen bygga på ge-\r\nmensamma system med goda ersättningsnivåer. För\r\noss är det viktigt att förtroendet för välfärden kan\r\nåterskapas i takt med att ekonomin förbättras och\r\nfinanserna stärks.\r\nNågra exempel på vad vi menar är att vi från års-\r\nskiftet höjde ersättningsnivån i sjukförsäkringen och\r\nföräldrapenningen till 80 % av inkomsten. Vidare\r\nskall taket för ersättning i sjukförsäkringen prövas,\r\noch sjuk- och arbetsskadeförsäkringen skall reforme-\r\nras. Vi lägger stor vikt vid samverkan mellan olika\r\nintressenter för att de skall utgå från en helhetssyn på\r\nmänniskan.\r\nDet gäller samverkan, t.ex. mellan arbetsgivare,\r\nhälso- och sjukvård, socialtjänst, arbetsförmedling\r\noch försäkringskassa, utifrån att det är människan\r\nsom skall sättas i centrum.\r\nSom jag nämnde tidigare är det reformerade pen-\r\nsionssystemet ett bra exempel på vad vi menar med\r\natt systemen skall vara hållbara och långsiktiga.\r\nFru talman! Detta är i korta drag den socialdemo-\r\nkratiska visionen om välfärden i ett långsiktigt per-\r\nspektiv.\r\nDet finns dock en viktig ideologisk skillnad i\r\nsvensk politik. Den finns i synen på den gemensamma\r\nsektorn och på den enskilda människan. Vi socialde-\r\nmokrater kan aldrig acceptera uppfattningen att of-\r\nfentliganställda inte utför riktiga jobb eller att dagens\r\nsocialförsäkringar skulle skapa för mycket trygghet\r\noch vara ett hot mot tillväxten. I stället medverkar\r\nvälfärd till ekonomisk stabilitet och tillväxt. För oss är\r\ndet självklart att värna och utveckla välfärden. På så\r\nsätt får vi ett samhälle som är till för alla, inte bara\r\nnågra få.\r\nJag tycker också att det är viktigt att i den generel-\r\nla välfärden inrymma en god bostadspolitik, där bo-\r\nstaden är en social rättighet och inte en handelsvara.\r\nJag avvaktar med spänd förväntan den bostadspolitis-\r\nka proposition som skall presenteras i mars månad.\r\nSkiljelinjen i svensk politik gäller i hög grad de\r\nolika ideologiska förutsättningarna och uppfattningar-\r\nna hos moderat politik och socialdemokratisk politik.\r\nDen fråga som ställts vid ett flertal tillfällen under de\r\nhär dagarna har varit hur moderaterna skall finansiera\r\nsina stora skattesänkningar och minskningen av\r\nstatsbidrag till kommuner och landsting. Hur skall den\r\nmoderata världen se ut i det perspektivet? Den frågan\r\nskulle jag också vilja upprepa.\r\nTiden medger dessvärre inte att jag gör någon\r\nlängre genomgång av det som jag uppfattar att mode-\r\nraterna står för. Jag har tidigare nämnt Thomas Ider-\r\ngards lista, hans presentation av nedskärningar. Den\r\nvar inte liten.\r\nJag konstaterar också att moderat politik bygger\r\npå omfattande avreglering och konkurrensutsättning\r\ninom kommuner och landsting. Moderat människosyn\r\nslår fast att 1 650 000 personer i aktiv ålder saknar\r\nlångvarig förankring på arbetsmarknaden. Jag påstår\r\natt så argumenterar endast den som tycker att man\r\nskall betrakta studerande, förtidspensionärer etc. som\r\narbetslöshetsstatistik.\r\nJag menar, fru talman, att de här dagarna visar på\r\nskiljelinjen i svensk politik, speciellt mellan modera-\r\nterna och socialdemokraterna.</pre><pre>Anf.  193  TANJA LINDERBORG (v):\r\nFru talman! \"Barnets århundrade\" talade redan\r\nEllen Key om. Det var vårt 1900-tal som skulle bli\r\nbarnets århundrade. Många förbättringar i barns vill-\r\nkor har gjorts, och i ett internationellt perspektiv mår\r\nsvenska barn bra - men långt ifrån alla.\r\nVi har en regering som berömmer sig av att vara\r\nvärldsmästare i budgetsanering. Det må så vara. Frå-\r\ngan är dock om saneringsprogrammet uppfyller Sve-\r\nriges åtagande vad gäller FN:s barnkonvention, som\r\nutgår från principen om barnets bästa och att låta det\r\nkomma i första hand när vi fattar politiska beslut på\r\nolika nivåer i samhället.\r\nKlyftorna har ökat mellan dem som har arbete och\r\nbra inkomster och dem som är arbetslösa eller lågin-\r\nkomsttagare. Detta drabbar inte bara vuxna i samhäl-\r\nlet. Även barnen påverkas, kanske i ännu större ut-\r\nsträckning än vuxna.\r\nFörhållandena för barn som växer upp i segrege-\r\nrade områden ser helt annorlunda ut än de gör för\r\nbarn som växer upp på Djursholm. Barn som lever\r\nunder gynnsamma sociala och ekonomiska förhållan-\r\nden har i nästan alla avseenden bättre hälsa än de som\r\nlever under mindre gynnsamma förhållanden, vilket\r\nuppmärksammats i Barnombudsmannens rapport från\r\nförra året. Spädbarnsdödligheten är t.ex. högre bland\r\nbarn till icke-priviligierade kvinnor. I dessa grupper\r\nföder också fler kvinnor barn som är kortare än nor-\r\nmallängd och har lägre födelsevikt. Dödligheten är\r\nhögre bland barn i arbetarfamiljer än bland barn i\r\nfamiljer med tjänstemannayrken. Den är också högre\r\nbland barn till utrikesfödda föräldrar än bland barn till\r\nsvenskfödda, liksom den är högre i enföräldershushåll\r\nän bland barn som lever med två föräldrar. Skillna-\r\nderna är alltså klassbundna.\r\nEnligt vissa undersökningar finns det tecken på att\r\nden psykiska ohälsan bland barn och ungdom ökar.\r\nÅr 1993 hade nästan vart tionde barn i åldern upp till\r\n19 år någon gång varit i kontakt med barn- och ung-\r\ndomspsykiatriska öppenvården. En annan skrämman-\r\nde uppgift är att 30 pojkar och 10 flickor år 1995\r\navled efter självmord. Varje år faller 13 barn och\r\nungdomar offer för mord eller dråp, dvs. mer än ett\r\nbarn i månaden!\r\nDen stora skillnaden mellan barn och vuxna är att\r\nbarn inte för sin egen talan utan är helt beroende av\r\noss vuxna. De psykiskt sjuka och psykosocialt utsatta\r\nbarnen är dubbelt drabbade, eftersom även deras\r\nföräldrar ofta tillhör de tysta i samhället. Särskilt\r\nutsatta är de flyktingbarn som gömmer sig av rädsla\r\nför utvisning. Ingen grupp i samhället kan ha större\r\nbehov av det offentliga samhällets uppmärksamhet\r\noch hjälp än nämnda grupper.\r\nFru talman! Det finns klara samband mellan den\r\nekonomiska politikens fördelningsprofil och barns\r\nsituation. Barnhälsovården och barnsjukvården har\r\ndrabbats av hårda nedskärningar. Den barnmedicinska\r\nkompetensen inom barnavårdscentralerna har mins-\r\nkat. Allt färre barn kommer i åtnjutande av logope-\r\ndisk behandling, och köerna till PBU växer. Antalet\r\nbarn i barngrupperna på dagis har ökat, liksom klas-\r\nstorlekarna i skolan, samtidigt som antalet pedagoger\r\noch barnskötare har minskat. Höjda avgifter till kom-\r\nmunal musikundervisning och minskat hemspråksstöd\r\när andra exempel på hur barnen drabbats av nedskär-\r\nningarna.\r\nEtt annat exempel beskriver Elisabet som är 11 år.\r\nHon säger så här: Det värsta med skolmaten är inte att\r\nden är äcklig, utan det är att man inte blir mätt. När\r\ndet är fisk får man ta två och en halv fiskpinne. Det\r\nblir man inte mätt på. Förut fick mellanstadiet ta litet\r\nmer mat än lågstadiet för att vi är större, men det har\r\nde dragit in på. Nu får alla ta lika litet.\r\nEtt annat problem är att fler barn än någonsin har\r\nfärre vuxenkontakter i dag än tidigare. Lärarnas ar-\r\nbetssituation är ofta sådan att de inte hinner ägna\r\nbarnen uppmärksamhet. Och inom förskolan finns det\r\nallt färre knän att krypa upp i när man behöver tröst\r\neller bara vill kela med någon vuxen. Många barns\r\nföräldrar arbetar oroväckande mycket övertid, medan\r\nandra barns föräldrar är sönderstressade av arbetslös-\r\nhet. Barnen känner sig svikna av oss vuxna, och här\r\nmenar jag att budgetsaneringen inte har tagit tillräck-\r\nlig hänsyn till barns behov. Det vi har tjänat in i dag\r\nriskerar att bli stora utgiftsposter i morgon.\r\nFru talman! Det är dags att ta barnens situation på\r\nallvar. Vänsterpartiet menar att barnkonventionen\r\nmåste inkorporeras i svensk lagstiftning och gå före\r\nannan lag när inte lagarna stämmer överens. En balan-\r\nserad budget ger inte automatiskt trygga barn. Det är\r\nalldeles nödvändigt att barnomsorg, skola och barn-\r\nhälsovård får förstärkta resurser nu, att en arbetstids-\r\nförkortning genomförs så att fler föräldrar får mer tid\r\nmed sina barn och framför allt att barn till arbetslösa\r\nföräldrar skall slippa oroa sig över familjens ekonomi.</pre><pre>Anf.  194  RONNY OLANDER (s) replik:\r\nFru talman! Tanja Linderborg tar upp mycket vik-\r\ntiga frågor kring barns situation i dagens svenska\r\nsamhälle. Jag vill dock åberopa det mycket stora\r\narbete som den parlamentariska kommittén, benämnd\r\nbarnkommittén, har gjort vid genomgång av den\r\nsvenska lagstiftningen. Det är nu utsänt till många\r\ninstitutioner och organisationer i Sverige för ett\r\nmycket omfattande remissarbete. Om jag har förstått\r\ntidens sanning rätt kommer regeringen att lägga fram\r\nen proposition i maj månad där man just lyfter fram\r\nde här viktiga sakerna. Jag hade förmånen att sitta\r\nmed i barnkommittén, och vi konstaterade att just\r\nkonsekvenserna av de ekonomiska besluten ibland\r\nsaknas. Det är viktigt att vi är uppmärksamma på\r\ndetta.</pre><pre>Anf.  195  TANJA LINDERBORG (v) re-\r\nplik:\r\nFru talman! Jag är mycket glad över det som Ron-\r\nny Olander säger. Det visar att vi har en samsyn i de\r\nhär frågorna. Det som är så tråkigt med budgetsane-\r\nringen - jag har också ansett att det är viktigt att göra\r\nen budgetsanering - är att den har gått i en sådan takt\r\natt man dessvärre har glömt barnen.</pre><pre>Anf.  196  RONNY OLANDER (s) replik:\r\nFru talman! Det som var glädjande i det arbete\r\nsom gjordes i barnkommittén var att vi konstaterade\r\natt det fanns en mycket bred parlamentarisk bas i den\r\nhär kammaren, bland riksdagens politiska partier, just\r\nför att sätta barnens bästa i centrum. Jag skulle fak-\r\ntiskt önska att diskussionen om familjen och barnens\r\nsituation i samhället kunde pånyttfödas.\r\nUppmaningen får väl gå till oss alla: Låt oss med\r\ngemensamma krafter fortsätta att försöka hitta fram\r\ntill och diskutera just den proposition som jag utgår\r\nfrån kommer i maj månad.\r\nTack för ordet!</pre><pre>Anf.  197  TANJA LINDERBORG (v) re-\r\nplik:\r\nFru talman! Jag vill bara säga till Ronny Olander\r\natt jag är mycket tacksam för det svar som han har\r\ngett. Jag ser naturligtvis med stor spänning fram emot\r\nden kommande propositionen och att vi förhopp-\r\nningsvis tillsammans kan arbeta för bra förslag för\r\nbarnen.</pre><pre>Anf.  198  EWA LARSSON (mp):\r\nFru talman! 1990-talet är ännu inte avslutat, så vi\r\nhar några år på oss att tillsammans försöka bryta den\r\nbarnfientliga attityd som jag påstår att vi intar i dag.\r\nFaktum är att det i Sverige pågår en födelsestrejk.\r\nAntalet födslar har inte varit så här lågt på 160 år.\r\nFaktorerna samvarierar naturligtvis, vi har hört en\r\nlång lista föredras. Men under den här parlamentaris-\r\nka perioden kan man säga att vi generellt har fått ett\r\nmycket hårdnat samhällsklimat som har medfört att\r\nbarn väljs bort och det av de i samhället mest eko-\r\nnomiskt utsatta grupperna. Det här är inte historiskt\r\nlogiskt, för krisår har ibland också varit barnår. Jag\r\ntror att det här vittnar om en allvarlig attitydföränd-\r\nring gentemot barn.\r\nNär jag växte upp under 50-talet, fru talman, var\r\nbarn det allra finaste vi hade. Parkleken blomstrade\r\nmed musik och teater. På spårvagnen stod det en stor\r\nskylt: Låt barnen gå av först! Modellen för kvarter-\r\nspolisen var Sigge Fürst. Det var en trygg faders-\r\ngestalt. Ja, ni kommer ihåg.\r\nPå 70-talet var det fint att bli förskollärare. Piagets\r\noch Steiners syn på anpassning till barnets utveck-\r\nlingspsykologi stod i centrum av debatten. Jan Myrdal\r\nslogs för att barn skulle få höra de gamla folksagorna\r\nigen. Hela 70-talet präglades av en aktiv diskussion\r\nom barns kultur.\r\nVi har två år kvar på 90-talet att ta initiativet igen,\r\noch kulturåret hjälper oss på traven. Då stod barnet i\r\ncentrum. Vi byggde ut våra reformer med barnet som\r\nutgångspunkt. Det gick att välja barnstuga utifrån\r\npedagogisk modell, och arbetsgivaren utgick från att\r\nsmåbarnsföräldrars arbetsdag var sex timmar.\r\nBudget, mina vänner, fru talman, är att prioritera.\r\nJag menar att barnet i centrum och kvalitet försvunnit\r\npå vägen, igen. Fokus har i stället ställts om till bil-\r\nsamhällets lov. Det senaste sura äpplet är att 6 miljar-\r\nder avsätts för en liten snutt nedgrävd motorväg i\r\nStockholm samtidigt som lärare och förskollärare får\r\nallt större barngrupper att ta ansvar för.\r\nArbetsmarknadsministern väljer att prya på\r\nMcDonalds i stället för som lärare. Det är också en\r\nform av samhällsmarkering. Frågan är om hon skulle\r\norka med att ensam ta ansvar för en lågstadieklass om\r\n27 elever, där en del barn egentligen har särskilda\r\nbehov, behov som vi inte anser oss ha råd med i dag.\r\nArbetet utförs för en inkomst på i snitt 15 000 kr i\r\nmånaden.\r\nFörut var det fint att vara lärare. Nu är vi på väg\r\nmot en öststatssituation. Men vi har ju två år på oss på\r\n90-talet att förändra den här trenden.\r\nFör de 6 miljarder kronorna som regeringen kan\r\nlova bort så där helt utan vidare, över en natt, för en\r\nliten vägsnutt, kunde vi få tolv kulturhuvudstadsår.\r\nFörsök förstå så många arbetstillfällen det genererar\r\noch till vilken glädje för barnen!\r\nJag vill också påminna om att hela Sveriges årliga\r\nstatliga kulturbudget ligger på 4,7 miljarder. Det jag\r\nnämnde var alltså 6 miljarder som planeras att sprät-\r\ntas i väg. Vi kan fortfarande stoppa det.\r\nAll forskning i dag styrker att ökat utrymme och\r\nökad kvalitet för bilisterna och för dem som kör mo-\r\ntorfordon genererar mer trafik. Den kunskapen har vi\r\nredan. Från den utgångspunkten kan vi planera om.\r\nJag vill också påminna om att bullernivån i våra\r\nstadskärnor och ute i förortsparkerna är så hög i dag\r\natt det är svårt att höra vad barn säger. Barn får abso-\r\nlut inte stoppa jord i munnen, för då vet ni att de kan\r\nfå i sig inte bara bly som ligger kvar sedan tidigare\r\nutan även andra nya gifter från bilarnas avgaser. Ni\r\nvet också att barn i dag inte syns i trängseln på tun-\r\nnelbanan. Den attityd som barn får till sig är att poli-\r\nsen jagar mammor som har blivit mördare, alltså\r\nkvinnomördare, och det man ser på TV är att i föror-\r\nterna härjar pedofilerna helt vilt.\r\nSlutligen vill jag påminna om en undersökning\r\nbland samtliga mellanstadiebarn i Södertälje. De fick,\r\nfru talman, rangordna de tio otäckaste sakerna de\r\nvisste i livet. Nummer ett blev att gå hem från skolan.\r\nSkolvägen var det otäckaste! Barnen ansåg att allt\r\nkunde hända från att bli bortrövad till att bli yxmör-\r\ndad. Det är klart att de påverkas av vad de ser och\r\nhör. Var finns kärleken?</pre><pre>Anf.  199  RONNY OLANDER (s) replik:\r\nFru talman! Jag blir litet bekymrad när Ewa Lars-\r\nson nämner den barnfientliga miljö som skall ha ut-\r\nvecklats i Sverige. Vi uppfattar det inte så i barn-\r\nkommittén. Vi har konstaterat att det finns brister i\r\nsamhället som bör åtgärdas. Men jag blir bekymrad\r\nnär man talar om öststatsliknande situationer. Jag\r\ntycker att Sverige är ett gott samhälle att leva i. Här\r\nfinns brister, och självfallet skall barnens bästa sättas i\r\nfrämsta rummet.\r\nJag har vid ett flertal tillfällen glatts i kammaren.\r\nVi har just antagit att artikel 3 om att barnets bästa\r\nskall sättas i främsta rummet skall föras in i svensk\r\nlagstiftning. Steg för steg är vi beredda. Via social-\r\ntjänstlagen, utlänningslagen och nu lagrådsremissen\r\nom att placera unga i häkte enligt kriminalvårdslagen\r\nförs det välförtjänta tankearbetet in i svensk lagstift-\r\nning. Låt oss hjälpas åt att göra detta på ett positivt\r\nsätt.</pre><pre>Anf.  200  EWA LARSSON (mp) replik:\r\nFru talman! Ja, Ronny Olander, jag tror att vi alla\r\nmåste anstränga oss för att förändra samhällsattityden.\r\nFaktum kvarstår att det råder en födelsestrejk i Sveri-\r\nge. Det har inte fötts så få barn på 160 år! Det är en\r\nsvidande kritik. Det smärtar.\r\nDetta får mig att tänka på Hasse Alfredsons dialog\r\ndär han ifrågasätter om det lönar sig att skaffa barn\r\neller om det är bättre att köpa en traktor. I dag är det\r\nnog bättre att köpa sig en pensionsförsäkring än att\r\nskaffa sig barn.\r\nMed alla dessa samverkande faktorer och den atti-\r\ntyd som genereras, får det betraktas som i det närmas-\r\nte irrationellt att skaffa barn. Vi har två år på oss att\r\nförändra detta.</pre><pre>Anf.  201  RONNY OLANDER (s) replik:\r\nFru talman! Det demografiska problemet som Ewa\r\nLarsson tog upp finns dessvärre inte enbart i Sverige.\r\nI hela västvärlden finns liknande problem med att det\r\nföds för få barn. Glädjande nog blir vi äldre och lever\r\nlängre. Det är i sig en situation vi måste vara upp-\r\nmärksamma på. Sverige är inte ensamt i detta.\r\nDet finns annat som vi skulle kunna göra - och då\r\ninte bara här i kammaren. Vi kan resa hem till våra\r\nkommuner och väcka motioner i kommunfullmäktige\r\nom att FN:s barnkonvention skall tas upp till behand-\r\nling. Detta har inte skett i 90 % av landets kommuner.\r\nVi kan inte bara tro att vi kan utöva ett tryck i kam-\r\nmaren i Stockholm ut i landet. Låt oss ta egna initia-\r\ntiv. Jag gläds åt att det i min kommun i förra veckan\r\nväcktes en sådan motion. Blygsamheten förbjuder mig\r\natt tala om vem det var.\r\nLåt mig i detta allvarsamma läge påminna om\r\nskylten, Ewa Larsson: Låt barnen gå av först. Där\r\nkommer fortsättningsvis också att stå: Lämna plats åt\r\näldre och handikappade och låt dem få sitta ned.\r\nLåt oss tillsammans forma en skylt där det står:\r\nHela Sveriges befolkning.</pre><pre>Anf.  202  EWA LARSSON (mp) replik:\r\nFru talman! I all blygsamhet kan jag tala om att\r\nbarnkonventionen tillämpas i Stockholm Stad, dvs. att\r\nde kommunala besluten skall anpassas utifrån barnens\r\nbästa. Trots det lägger Stockholm Stad 1 miljard\r\nkronor till en liten snutt motorväg. Tillsammans med\r\nde 6 miljarder som regeringen har lovat ut skall dessa\r\npengar ge möjlighet för ytterligare trafik att ta sig\r\ngenom staden. För den miljarden skulle Stockholm\r\nStad kunna förbättra skolorna väsentligt.\r\nSedan var det Sverige och världen. Sverige brukar\r\nvara ett föregångsland. Jag hoppas att vi klarar av att\r\ntillsammans förändra och bryta den utomordentligt\r\nallvarliga barnfientliga attityd som finns i dag.</pre><pre>Anf.  203  CHRISTINA AXELSSON (s):\r\nFru talman! Jag skall tala om barnomsorg för bar-\r\nnens skull.\r\nJag tror att vi alla i kammaren kan skriva under på\r\natt barnen är vår framtid och att vi värnar framtiden.\r\nÅr 1996 fanns det drygt 800 000 barn i förskole-\r\nåldern, och av dessa deltog ungefär en halv miljon\r\nbarn i barnomsorgen.\r\nDe går på daghem, hos dagmamma, fritids, sex-\r\nårsverksamhet eller öppen förskola. Men en del barn\r\nstår utanför. Barnomsorgen är ännu så länge endast\r\ntillgänglig för barn vars föräldrar har arbete eller\r\nstuderar.\r\nFörskolan utvecklas ständigt. Under 90-talet har\r\nbarnomsorgen mer och mer närmat sig skolan. Denna\r\ninriktning är bra.\r\nDet livslånga lärandet börjar inte längre på den\r\nförsta skoldagen, utan det pågår hela livet. Den stimu-\r\nlans till lärande som förskolan ger borde komma alla\r\nbarn till del. På sikt måste förskolan byggas ut och\r\nomfatta alla barn som vill ha plats - oavsett vad deras\r\nföräldrar gör. Om barnomsorgen skall upplevas rättvis\r\nskall den vara tillgänglig för alla.\r\nPersonalen är förskolans viktigaste resurs. Väl-\r\nutbildade och engagerade vuxna är en förutsättning\r\nför att verksamheten skall bli så bra som vi vill att den\r\nskall vara. Det nya internationella begreppet edu-\r\ncare, som inbegriper vård, omsorg och lärande, krä-\r\nver pedagogiskt kunniga och omsorgsfullt vårdande\r\npersoner.\r\nInternationellt sett har vi en hög kvalitet på vår\r\nbarnomsorg i Sverige. Vi vill fortsätta att stå i täten.\r\nSedan vi började bygga ut barnomsorgen för unge-\r\nfär 30 år sedan har vi haft två yrkeskategorier på våra\r\ndaghem, barnskötare och förskollärare. Nu ställs\r\nstörre och förändrade krav på personalen. Vi behöver\r\ndärför se över personalens kompetens och anpassa\r\nden till de nya målen. Vi behöver finna nya vägar till\r\nutbildning som stämmer överens med dagens försko-\r\nleverksamhet.\r\nIT är ett exempel. De flesta som arbetar på våra\r\nbarnstugor har låg kunskap om hur barn kan utnyttja\r\ndatorer. De som har tillgång till datorer på sina barn-\r\nstugor använder ofta programvaran som pedagogisk\r\nhandbok. Detta är inte alls tillfredsställande. Barn\r\nskall lära sig hur de kan använda datorn för lärande,\r\ninte hur man färglägger hus etc. Sedan kan man gi-\r\nvetvis också spela spel och använda datorn för att\r\nförbättra sin finmotorik.\r\nRegeringen har i sin skrivelse till riksdagen om IT\r\nangivit att alla som utbildar sig till lärare skall få lära\r\nsig den nya tekniken. Detta borde även inbegripa\r\nbarnomsorgspersonal. Om förskolan skall vara ett\r\nförsta steg i det livslånga lärandet är det viktigt att\r\ndatakunskap ingår från början.\r\nInförandet av förskoleklass och ett gemensamt\r\nmåldokument med grundskolan ser jag som ett första\r\nsteg till en tioårig grundskola. Det är viktigt att för-\r\nskolans och skolans pedagogik samverkar så att\r\ngodbitarna kan tas ur båda - för barnens bästa.\r\nNu diskuteras även ett måldokument för förskolan,\r\ndvs. en läroplan för barn 1-5 år. Jag hoppas att denna\r\nplan kommer att höja nivån ytterligare på verksamhe-\r\nten i förskolan.\r\nI utredningen Att erövra omvärlden beskrivs hur\r\ndetta skall kunna ske. Stor tillit ges till högskoleutbil-\r\ndad förskolepersonal och högskoleutbildade förskol-\r\nlärare och fritidspedagoger. Här vill jag dock lyfta\r\nfram andra grupper inom barnomsorgen. Erfarenhet,\r\ntyst kunskap, är också viktig när det gäller vardagspe-\r\ndagogik. Att lära barn under sex år handlar ju ofta om\r\natt skapa miljöer för att väcka barns egen lust att lära.\r\nHär handlar det mer om initiativrikedom och fantasi\r\nän högskolepoäng. Vidareutbildade barnskötare och\r\nfritidsledare är nog så kunniga att lära ut om exem-\r\npelvis natur i mulleskolan.\r\nVidare anser utredningen och en del andra debat-\r\ntörer att familjedaghemmens verksamhet inte är till-\r\nräcklig för att omfattas av förskolans läroplan. Detta\r\nkänns minst sagt otidsenligt.\r\nSedan dagbarnvårdarna fick kollektivavtal 1976\r\noch det blev ett yrke har verksamhetsformen utveck-\r\nlats till att erbjuda barn verksamhet likvärdig med vad\r\ndaghemmen gör. Många föräldrar efterfrågar denna\r\nomsorgsform, beroende på flexiblare öppettider och\r\nmindre barngrupper. I de kommuner som i dag har\r\nplaner för förskolan genomför självklart också famil-\r\njedaghemmen denna verksamhet. Vid nyanställningar\r\nkräver kommunerna utbildade dagbarnvårdare som\r\narbetar i grupp för att ge barnen det bästa.\r\nFörskolan måste upplevas som rättvis. Därför\r\nmåste de olika formerna omfatta samma utvecklings-\r\nmöjligheter för barnen. Ett familjedaghem kan vara\r\nnog så utvecklande när dagbarnvårdarna arbetar i\r\ngruppverksamhet, har tvärgrupper och får handled-\r\nning i pedagogiska frågor.\r\nFör att göra detta så smidigt som möjligt vore det\r\nbra om familjedaghemmen i en geografisk enhet or-\r\nganisatoriskt hörde till ett daghem med förskoleche-\r\nfen som arbetsledare. Dagbarnvårdarna ingår då i\r\npersonalgruppen, kan vara med på personalmöten\r\nsamt genomföra planering och utvärdering tillsam-\r\nmans med andra.\r\nFru talman! Det är viktigt att alla beslut som fattas\r\nom barn i framtiden utgår från barnets behov. Både\r\nfamiljedaghemmen och daghemmen kan utvecklas\r\noch samverka.</pre><pre>Anf.  204  MARIETTA DE POURBAIX-\r\nLUNDIN (m):\r\nFru talman! Jag kommer att beskriva ett antal bil-\r\nder i Sverige 1998, och all överensstämmelse med\r\nverkligheten är ingen tillfällighet.\r\nJag tänkte börja med Tomas, 19 år. För att ni skall\r\nförstå hur funktionshindrad Tomas är skall jag läsa en\r\ndel ur ett läkarintyg: Tomas har ett neurologiskt han-\r\ndikapp, med bl.a. cerebral pares, CP, utvecklingsför-\r\nsening och ytterst svårbemästrad epilepsi.\r\nTomas går i skolan och har haft personlig assistent\r\ni skolan, men på grund av en lagändring är det nu inte\r\nsjälvklart att man får ha den personliga assistenten i\r\nskolan. Därför omprövade försäkringskassan beslutet.\r\nTomas mamma yttrade sig naturligtvis och förklarade\r\natt Tomas behöver den personliga assistenten i skolan\r\nför att klara av det hela. Försäkringskassan sade ändå\r\nnej.\r\nTomas mamma överklagade då till länsrätten. Hon\r\nskriver för Tomas räkning: Mina viktigaste skäl är\r\nmin epilepsi och mina kommunikationssvårigheter.\r\nSåsom jag tidigare beskrivit behöver jag ständigt en\r\nperson vid min sida som kan hjälpa mig på rätt sätt\r\nunder och efter mina svåra anfall. Jag saknar tal och\r\nkan inte heller kommunicera med tecken. Jag uttryck-\r\ner mig på ett mycket personligt sätt med rörelser,\r\nkroppshållning, ansiktsuttryck och ljud, som gör att\r\nbara en person som känner mig väl kan förstå mig.\r\nMamman fortsätter att beskriva varför Tomas be-\r\nhöver den personliga assistenten i skolan, för att få\r\nkontinuiteten och få en person som känner Tomas.\r\nTomas mamma förstod, i juli förra året, att det\r\nskulle ta lång tid innan länsrätten tog bestämd ställ-\r\nning. Skolan började, och Tomas kunde inte gå i\r\nskolan. Tomas mamma måste ta tjänstledigt och vara\r\nhemma.\r\nMamman skrev till kommunen och frågade om\r\nkommunen möjligtvis kunde stå för den personliga\r\nassistansen, och hon fick i ett beslut svaret: Riksför-\r\nsäkringsverket anger i sina Allmänna råd 1997:2 att i\r\nde fall assistansersättning enligt LAS inte lämnas,\r\nt.ex. när den funktionshindrade personen vistas i sko-\r\nlan, är inte avsikten att överföra ansvaret för personlig\r\nassistans till kommunerna.\r\nPrata om moment 22! Mamman kommer alltså\r\ninte ur det här.\r\nTomas var hemma hela förra terminen, och först\r\nden 15 januari i år får Tomas ett ja från länsrätten och\r\nfår sin personliga assistans. Jag undrar om man skall\r\nbehöva kämpa så här mycket för någonting som är\r\nganska självklart.\r\nFru talman! Det här är en bild ur verkligheten i ett\r\nland där Socialdemokraterna har makten i riket, i alla\r\nlandsting utom ett och i mer än 200 av landets 288\r\nkommuner.\r\nJag skall ge en snabb bild ur ett brev som jag har\r\nfått från Gunnel, som också är funktionshindrad. Hon\r\nskriver:\r\nJag har nyss fyllt 41 år, och jag vill fortsätta att le-\r\nva ett fritt liv utan integritetshotande byråkrati, som\r\npetar på mig och mitt privata liv ideligen. Jag vill\r\nfortsätta att kunna lägga mig när jag är trött och gå på\r\ntoaletten utan att bli bokförd.\r\nVarför skriver hon det här? Jo, hon skriver det\r\nmed anledning att man ändrar assistansersättningen,\r\nschabloniserar den och lägger över de 20 första tim-\r\nmarna på kommunerna. Hon slutar: Med mycket\r\nvänliga hälsningar från en som har lämnat kommu-\r\nnens omsorg, servicehuset, vårdetablissemanget,\r\növerförmynderiet, personalmöten och kafferumsskval-\r\nler om mitt privatliv. Numera lever jag på landet med\r\npersonlig assistans och hoppas på att få fortsätta det\r\nhär.\r\nFru talman! Det är ännu en bild ur verkligheten i\r\nSocialdemokraternas Sverige, där Socialdemokraterna\r\nhar makten i riket, i alla landsting utom ett och i 200\r\nav landets kommuner. Vad jag vill ha sagt med detta\r\när att det är väldigt förvånande att ett parti som hela\r\ntiden i pamfletter och tal säger sig värna om de sva-\r\ngaste och de mest utsatta inte lever upp till det i verk-\r\nligheten.\r\nDet som kanske gör det ännu märkligare, enligt\r\nmitt sätt att se, är att det är samma parti som anser sig\r\nha råd att avveckla kärnkraften, till en nota som vi\r\ninte vet vad den kommer att bli men som vi vet kom-\r\nmer att röra sig om tiotals miljarder kronor. Detta\r\nparti, dvs. Socialdemokraterna, anser sig ha råd att\r\navveckla kärnkraften men har inte råd att se till att de\r\nsom allra mest behöver det får hjälp och stöd. Sedan\r\nman kom till makten har man konsekvent försämrat\r\nför de handikappade och petat i handikappreformen,\r\nsom den borgerliga regeringen genomförde. Man har\r\ninte låtit denna reform vara i fred utan har petat och\r\nförsämrat. Man har inte gjort några förbättringar över\r\nhuvud taget.\r\nFru talman! Jag behöver egentligen inte säga mer,\r\nutan de bilder som jag har gett ur verkligheten - jag\r\nhade många fler bilder, men eftersom vi har bara sex\r\nminuters taletid avstår jag från att beskriva dem -\r\ntalar för sig själva: Sverige behöver en annan rege-\r\nring, som verkligen står på de svagas sida, en regering\r\nsom ser till att inte alla behöver samhällets stöd men\r\nen regering som ser till att de som verkligen behöver\r\ndet också får det.</pre><pre>Anf.  205  HANS KARLSSON (s) replik:\r\nFru talman! Jag vet, Marietta de Pourbaix-Lundin,\r\natt det finns ouppfyllda behov. Men när vi talar om\r\nassistansersättningen kan vi inte komma ifrån det\r\nfaktum att den socialdemokratiska regeringen har sett\r\ntill att den ekonomiska ramen för assistansersättning-\r\nen ökar från 2 ½ miljard år 1994 till ca 7 miljarder år\r\n2000. Om något område har fått möjlighet att expan-\r\ndera under krisen - den kris som Marietta de Pour-\r\nbaix-Lundins parti är ansvarig för - är det just det här\r\nområdet. Vi har sett till att de som har de största be-\r\nhoven också har fått del av möjligheterna att växa och\r\nmöjligheterna att vara med i samhället i ökad ut-\r\nsträckning.</pre><pre>Anf.  206  MARIETTA DE POURBAIX-\r\nLUNDIN (m) replik:\r\nFru talman! Hans Karlsson kunde inte låta bli att\r\nkomma med antydningen om vad den borgerliga re-\r\ngeringen hade gjort. Jag tycker att det är dags att\r\nSocialdemokraterna står på egna ben, efter drygt tre år\r\nvid makten, och ansvarar för sin egen politik.\r\nNär det gäller assistansersättningen, för att ta den\r\nkonkreta sakfråga vi nu diskuterar, beslutade Social-\r\ndemokraterna förra året att de 20 första timmarna\r\nskulle läggas över på kommunerna, men de finansie-\r\nrade inte detta fullt ut utan det blir underskott i alla\r\nkommuner. Vi moderater har satsat 1,7 miljarder mer\r\nän regeringen på handikappreformen, dvs. på assi-\r\nstansersättningen. Det är ett faktum.\r\n(forts. 7 §)</pre><pre>6 §  Frågestund</pre><pre>Anf.  207  TALMANNEN:\r\nVid denna frågestund kommer följande statsråd att\r\ndelta: Statsrådet Thage G Peterson, utrikesminister\r\nLena Hjelm-Wallén, justitieminister Laila Freivalds,\r\nstatsrådet Ylva Johansson, statsrådet Maj-Inger\r\nKlingvall, statsrådet Thomas Östros och statsrådet\r\nUlrica Messing. Ni är välkomna.\r\nStatsrådet Thage G Peterson besvarar allmänpoli-\r\ntiska frågor. Frågorna till övriga statsråd förutsätts\r\nberöra deras ansvarsområde i regeringen.\r\nOrdet är fritt för frågor.\r\nPensionsuppgörelsen</pre><pre>Anf.  208  ULLA HOFFMANN (v):\r\nFru talman! Jag har en fråga till statsrådet Kling-\r\nvall. Det gäller pensionsuppgörelsen.\r\nVi har i dag fått höra att pensionsuppgörelsen är\r\nsocialdemokratisk politik. Trots det har regeringen\r\nhyrt in en lobbyfirma för att göra medborgarna mer\r\npositiva till uppgörelsen. Det bekostas med skattebe-\r\ntalarnas pengar.\r\nJag tänker fortsätta på den fråga som jag ställde\r\ntidigare i dag. Hur tänker statsrådet förklara för de\r\nunga arbetslösa människor som inte har kommit in i\r\nnågot system som ger pensionsgrundande inkomst att\r\ndetta är socialdemokratisk politik?</pre><pre>Anf.  209  Statsrådet MAJ-INGER\r\nKLINGVALL (s):\r\nFru talman! Låt mig först kommentera påståendet\r\nom att vi skulle ha hyrt in en lobbyfirma. Det finns ett\r\nförslag till kommunikationsplan som genomförande-\r\ngruppen kommer att diskutera på något av sina allra\r\nnärmaste sammanträden. Ambitionen är naturligtvis\r\natt vi skall kunna nå ut med en bra heltäckande infor-\r\nmation till svenska folket om det reformerade pen-\r\nsionssystemet. Det är en stor socialförsäkringsreform\r\n- kanske den största på många år, om vi tittar bakåt.\r\nNär det sedan gäller frågan om de unga arbetslösa\r\nvill jag säga att jag tror att det är viktigt att understry-\r\nka att det reformerade pensionssystemet betyder att vi\r\nkan säkra pensionerna för framtiden för dem som är\r\nunga i dag och för dem som kommer att gå i pension\r\nframöver. Uppgörelsen borgar för stabila regler både\r\npolitiskt och ekonomiskt. Därmed är också alla vinna-\r\nre i det reformerade pensionssystemet.\r\nVi hade en diskussion om de olika delarna i pen-\r\nsionssystemet i förmiddags. Jag tror att Ulla Hoff-\r\nmann fick svar under förmiddagens debatt.</pre><pre>Anf.  210  ULLA HOFFMANN (v):\r\nFru talman! Nej, jag fick inte svar på de frågor\r\nsom jag ställde då. Det gällde bl.a. de unga och ar-\r\nbetslösa som inte kan skaffa sig någon pensionsgrun-\r\ndande inkomst.\r\nStatsrådet säger nu att man säkrar pensionerna för\r\ndessa människor med detta system. Det gör man fak-\r\ntiskt inte. Systemet är baserat på livsinkomstprinci-\r\npen. Dessa människor blir tvingade till en garanti-\r\npension trots att de har arbetat.</pre><pre>Anf.  211  Statsrådet MAJ-INGER\r\nKLINGVALL (s):\r\nFru talman! Våra socialförsäkringar och det re-\r\nformerade pensionssystemet likaväl som det nuvaran-\r\nde pensionssystemet bygger på att man får pension\r\nefter den inkomst man har haft under sitt liv. Nu\r\nkommer hela livsinkomsten att räknas. Fördel-\r\nningsinslag i det reformerade pensionssystemet kom-\r\nmer att mildra en del av de effekter som Ulla Hoff-\r\nmann är ute efter.\r\nAlla kommer självfallet att ha möjlighet att få en\r\ngarantipension - en grundtrygghet. Om man inte har\r\ntjänat in några pensionspoäng kommer garantipensio-\r\nnen att gälla fullt ut. Den kan också fylla på den in-\r\nkomstgrundade pension man har tjänat in.</pre><pre>Anf.  212  MARIE ENGSTRÖM (v):\r\nFru talman! I Kommun Aktuellt kan vi i dag läsa\r\natt ständiga nedskärningar bränner ut personalen. Det\r\nvisar att det trots Perssonpengar finns mycket kvar att\r\ngöra i kommunerna.\r\nJag har en fråga till statsrådet Maj-Inger Klingvall\r\nangående finansieringen av pensionssystemet. Det\r\nvisar sig att det höjda grundavdraget, som skulle\r\nkompensera för de höjda egenavgifterna, innebär att\r\nkommunsektorn får 11 miljarder kronor mindre. Jag\r\nskulle vilja fråga Maj-Inger Klingvall om kommun-\r\nsektorn kommer att kompenseras för detta, och i så\r\nfall på vilket sätt.</pre><pre>Anf.  213  Statsrådet MAJ-INGER\r\nKLINGVALL (s):\r\nFru talman! Detta har varit klart ända sedan över-\r\nenskommelsen gjordes den 9 januari och de fem par-\r\ntierna valde denna finansieringslösning. Kommunerna\r\nskall kompenseras för detta.\r\nVi återkommer när vi är helt klara med den tek-\r\nniska lösningen när det gäller grundavdraget. Då kan\r\njag svara på detaljfrågorna.\r\nGränsdragning mellan Försvarsmakten och för-\r\nsvarsindustrin</pre><pre>Anf.  214  KARIN WEGESTÅL (s):\r\nFru talman! Jag skall be att få ställa en fråga till\r\nstatsrådet Peterson.\r\nFörst vill jag säga att jag är väldigt angelägen om\r\natt vi skall kunna behålla vår svenska försvarsindustri.\r\nDet är viktigt både för försvaret, för vår möjlighet till\r\nsamarbete med andra länder och för att vi skall kunna\r\nbehålla ett visst mått av självständighet och inte bli\r\nberoende av ett land som i princip har monopol på\r\nförsvarsindustrin. Därför tycker jag att det är viktigt\r\natt vi slår vakt om förtroendet för både försvarsin-\r\ndustrin och försvaret.\r\nMed anledning av det som har stått i pressen de\r\nsenaste dagarna vill jag gärna fråga vad regeringen\r\nkan göra för att se till att det inte uppstår sådana\r\nkomplikationer som nu har uppstått. Det gäller perso-\r\nner som har en anställning i försvaret och samtidigt\r\nuppbär arvode från försvarsindustrin. Det kan försäm-\r\nra förtroendet. Därför vill jag veta vad statsrådet tän-\r\nker göra. Vad gör regeringen för att motverka dessa\r\nkonsekvenser?</pre><pre>Anf.  215  Statsrådet THAGE G\r\nPETERSON (s):\r\nFru talman! Jag är säker på att försvarsministern\r\nhade velat svara på den frågan. Jag förstår att Karin\r\nWegestål tänker på de uppgifter som fanns i Svenska\r\nDagbladet i går. Med hänsyn till att det är frågor som\r\njag hanterade och uttalade mig om kan jag svara på\r\nKarin Wegeståls fråga.\r\nJag vet ingenting om det fall som redovisades i\r\ntidningen i går. Jag kan och vill inte kommentera det\r\nenskilda fallet. Därför vet jag inte heller om det har\r\nskett en sammanblandning av olika roller.\r\nFrågeställaren Karin Wegestål är inte ensam om\r\natt fråga. Det finns fler som har rest frågan. Jag utgår\r\nifrån att försvarsministern och Försvarsdepartementet\r\nkommer att titta noga på vad det rör sig om. Det är ett\r\noffentligt intresse att så sker.\r\nDet som gjorde att jag ville kommentera frågan\r\nvar att det, som Karin Wegestål känner till, blev ett\r\nherrans liv när jag i slutet av min försvarsministerpe-\r\nriod varnade för det militärindustriella komplexet.\r\nGränserna mellan Försvarsmakten, militären, för-\r\nsvarsindustrin och beställaren måste vara väldigt\r\ntydliga och klara. Jag manade till en klar rågång mel-\r\nlan de olika intressena.\r\nJag utgår från att departementet granskar just den-\r\nna fråga.</pre><pre>Anf.  216  KARIN WEGESTÅL (s):\r\nFru talman! Det som statsrådet har uppfattat är\r\nriktigt. Det är just detta som det handlar om. I lagen\r\nom offentliganställning står det att det är olämpligt att\r\nman har bisysslor som kan göra att man tär på förtro-\r\nendet för den verksamhet man representerar. Därför\r\nmenar jag att personer i ansvarig ställning som är\r\nanställda i försvaret inte samtidigt skall kunna ha ett\r\nuppdrag i försvarsindustrin.\r\nDet verkar som om man i detta fall har åtgärdat\r\nsaken när man har upptäckt vad som skett. Jag undrar\r\nvad regeringen har för möjlighet att förebygga att\r\nsådant inträffar.</pre><pre>Anf.  217  Statsrådet THAGE G\r\nPETERSON (s):\r\nFru talman! Detta är som sagt en principiell fråga\r\n- det är därför jag tycker att jag kan svara på den. Det\r\när oerhört viktigt med en väldigt klar gränsdragning\r\nmellan försvarsindustrin och myndigheten, dvs. i det\r\nhär fallet Försvarsmakten och Försvarets materiel-\r\nverk, för att vi inte skall behöva misstänka att man\r\nsitter på två stolar. Jag är inte den ende som har utta-\r\nlat varningar på just den här punkten. En tidigare\r\namerikansk president var också oerhört klar i den här\r\nfrågan. Detta är alltså inte bara en svensk fråga, utan\r\ndet är en internationell fråga.\r\nMitt svar är alltså, återigen, att jag utgår från att\r\nförsvarsministern och Försvarsdepartementet granskar\r\ndet enskilda fall som har kommit upp. Sedan får vi se\r\nvad resultatet av ett sådant arbete blir. I princip är\r\nändå Karin Wegestål och jag fullkomligt överens.\r\nVåldet i skolan</pre><pre>Anf.  218  CATHARINA ELMSÄTER-\r\nSVÄRD (m):\r\nFru talman! Inte ens Kristus, Buddha eller Moses\r\nkunde ha undervisat eller utövat ledning under kaos.\r\nSå säger bl.a. den rektor som har fått skolan i Harlem\r\natt blomstra upp, Lorraine Monroe. Med intresse har\r\njag följt henne, och jag antar att också skolministern\r\nhar gjort det. Vi andra har kunnat läsa Hans Berg-\r\nströms tidningsartiklar de senaste dagarna.\r\nSteget är ganska långt från Harlem till Sverige,\r\nkan man tro. Men hur är det egentligen, när vi dagli-\r\ngen får rapporter från vanliga svenska skolor, i vanli-\r\nga orter, om att våld, mobbning, respektlöshet i såväl\r\nspråk som ordning gäller? Därför vill jag fråga skol-\r\nministern om hon håller med om att arbetsro och\r\nordning i skolan höjer elevers prestationer och om\r\nhon har några idéer eller förslag på hur man kan\r\nkomma till rätta med de här problemen.</pre><pre>Anf.  219  Statsrådet YLVA\r\nJOHANSSON (s):\r\nFru talman! Det är oerhört viktigt att eleverna i\r\nskolan känner trygghet när de går till skolan. Själv-\r\nklart måste det också gälla de lärare som arbetar i\r\nskolan att man bemöter varandra med respekt. Krimi-\r\nnella handlingar, t.ex. att utsätta någon för våld eller\r\nkränkande handling, är naturligtvis kriminellt också i\r\nskolan. Det är helt oacceptabelt att det förekommer\r\nkriminella handlingar i skolan. Det är också helt oac-\r\nceptabelt att barn och vuxna i skolan ibland känner\r\nsig otrygga eller utsätts för respektlös behandling.\r\nDärför är det viktigt och bra att man nu i alltfler\r\nskolor äntligen uppmärksammar detta och tar itu med\r\nproblemen. Det finns sällan några enkla lösningar om\r\nman, som ett antal skolor har gjort, har hamnat i en\r\nväldigt svår situation. Det är bra att man nu visar\r\nhandlingskraft och agerar och samarbetar med polis\r\nnär det är nödvändigt.\r\nPå sikt skall skolan inte bara vara trygg, lika trygg\r\nsom andra platser, utan skolan har också ett demokra-\r\ntiskt uppdrag, att hävda, värna och utveckla våra\r\ngrundläggande demokratiska värderingar. Skolan är\r\ningen värdeneutral plats. Därför är skolans uppdrag\r\nän större, att långsiktigt arbeta för att grundlägga de\r\ndemokratiska värderingarna i skolan och hos ungdo-\r\nmar.</pre><pre>Anf.  220  CATHARINA ELMSÄTER-\r\nSVÄRD (m):\r\nFru talman! Det är bra att skolministern och jag är\r\növerens om att det i skolan inte råder några andra\r\nlagar än i samhället i övrigt. Jag fick ändå inte riktigt\r\nsvar på om skolministern tycker att ordning är en stor\r\noch viktig del i fråga om prestationer i skolan. I så fall\r\nskulle jag vilja utveckla frågan: Om det nu inte finns\r\ntillräckligt bra ledarskap i skolan eller man inte kan\r\nuppnå arbetsro på annat sätt, kan skolministern då\r\nvara öppen för att man inför någon form av omdöme\r\neller betyg i t.ex. ordning och uppförande?</pre><pre>Anf.  221  Statsrådet YLVA\r\nJOHANSSON (s):\r\nFru talman! Jag tycker att jag gav ett ganska tyd-\r\nligt svar på den frågan. Jag tror inte att elever har\r\nnågon möjlighet att lyckas väl med sin kunskapsut-\r\nveckling om de inte känner sig trygga när de går till\r\nskolan. Jag tror att det är en grundläggande förutsätt-\r\nning för att skolarbetet skall fungera. Därför måste det\r\ntill åtgärder i de skolor där det inte är så.\r\nTyvärr finns det inte någon enkel åtgärd som en\r\nskolminister kan vidta för att skapa trygghet och re-\r\nspektfulla relationer i samtliga skolor. De åtgärder\r\nsom är tillgängliga för riksdag och regering har vi\r\nanvänt. Vi har t.ex. sedan den 1 januari en skarpare\r\nlagstiftning när det gäller allas skyldighet att agera\r\nmot mobbning i skolan och när det gäller rektors\r\nansvar.\r\nVi har också nyligen givit i uppdrag till nationella\r\nutbildningsinspektörer att särskilt granska hur ledar-\r\nskapet i skolan fungerar, och jag väntar med spänning\r\npå slutsatserna av den granskningen.\r\nTill sist vill jag säga att jag tror att det är litet\r\nnaivt att tro att man ens i skolan med hjälp av betyg-\r\nsättning kan beivra kriminella handlingar.</pre><pre>Anf.  222  ANN-KRISTIN FØSKER (fp):\r\nFru talman! Jag vill ansluta till den här frågan men\r\nvända på den och säga tvärtom. Här har vi utgått från\r\natt det är ungdomarna som skall lära sig lag och vett.\r\nJag vill påstå att det också i dessa tider med brist på\r\npersonal och med personal som inte orkar alltför ofta\r\nförekommer att personal utövar kränkande behandling\r\nmot en hel del av våra barn och ungdomar. Det är ju\r\ntrots allt de vuxna som skall sätta upp regler och nor-\r\nmer. Har skolministern beaktat den här frågan och\r\nnoterat att det faktiskt också pågår en omvänd krän-\r\nkande behandling på vissa ställen? Hur agerar minis-\r\ntern i så fall för att stävja detta?</pre><pre>Anf.  223  Statsrådet YLVA\r\nJOHANSSON (s):\r\nFru talman! Det är självfallet precis lika oaccepta-\r\nbelt om det förekommer mobbning eller kränkande\r\nbehandling från en lärares sida gentemot en elev. Det\r\när bl.a. mot den bakgrunden som vi i fråga om skolla-\r\ngen vad gäller skyldigheten att agera och ingripa mot\r\nmobbning, rasism och kränkande behandling har\r\ninfört att man inte bara skall ingripa om det handlar\r\nom mobbning mellan elever, utan alla som arbetar i\r\nskolan är numera, från den 1 januari, skyldiga att\r\naktivt motverka varje form av kränkande behandling,\r\nmobbning och rasism i skolan, oavsett mellan vilka\r\ndetta förekommer.\r\nPensionsreformen</pre><pre>Anf.  224  BO KÖNBERG (fp):\r\nFru talman! Jag sökte egentligen för en liten stund\r\nsedan möjlighet till en extrafråga om pensionsrefor-\r\nmen och kommunerna, men jag tar i stället nu tillfället\r\ni akt att ställa en fråga till statsrådet Östros.\r\nDe fem partier som står bakom pensionsreformen\r\när helt överens om att den tekniska lösning som val-\r\ndes på den s.k. skatteväxlingen inte skall drabba\r\nkommunsektorn. Detta har redan deklarerats av stats-\r\nrådet Klingvall. Däremot brukar motståndarna till\r\nreformen i dess helhet använda sig av denna fråga för\r\natt svartmåla reformen som sådan, genom att måla\r\nupp det som att antingen kommunsektorn eller den\r\nstackars statsbudgeten skall bli av med 11 miljarder.\r\nDet vore därför bra om någon från regeringen,\r\nförslagsvis statsrådet Östros som sysslar med de här\r\nfrågorna, klart kunde deklarera det som statsministern\r\ni går inte hann med på sina 45 minuter, nämligen att\r\ndet är på det viset.</pre><pre>Anf.  225  Statsrådet THOMAS\r\nÖSTROS (s):\r\nFru talman! Om jag får börja med att recensera\r\ndebatten vill jag påpeka att flera av de partier som\r\nhöll med om pensionsuppgörelsen hade möjlighet att\r\nsäga det jag nu skall säga men inte gjorde det. Det\r\ngäller framför allt borgerliga partier. Det är alldeles\r\nsjälvklart att kommunerna inte skall drabbas av över-\r\nenskommelsen. Det är inte kommunerna som skall\r\nfinansiera en pensionsuppgörelse. Det görs inom\r\nsystemet. I samband med att vi presenterar den tek-\r\nniska lösningen för hur vi skall kompensera egenav-\r\ngiftshöjningen inom inkomstskattesystemet har vi\r\nockså möjlighet att presentera den lösning som vi\r\nväljer för att kompensera kommunerna.</pre><pre>Anf.  226  LARS BÄCKSTRÖM (v):\r\nFru talman! Det låter alldeles utmärkt att kommu-\r\nnerna och inte heller statskassan drabbas. Det är\r\nganska fantastiskt! Vem är det då som ger de här\r\npengarna? Jag kan tänka mig två alternativ, såvida\r\ninte Thomas Östros är en Joe Labero i politiken. Jag\r\nkan tänka mig att man tar pengarna från något slags\r\nfond - det antydde centerledaren i går - kanske AP-\r\nfonden, men det är ju faktiskt finansiellt sett detsam-\r\nma som att ta ett lån. Eller så kanske man tar litet\r\nextra mycket i egenavgifter, och så använder man det\r\ntill att kompensera. Men i så fall höjer man en skatt\r\nför att få råd att sänka en annan, och så skall vi väl\r\nändå inte ha det. Det är ju klassisk moderat rundgång,\r\natt höja en skatt för att kunna sänka en annan. Så kan\r\ndet väl inte vara! Men hur är det då?</pre><pre>Anf.  227  Statsrådet THOMAS\r\nÖSTROS (s):\r\nFru talman! Sanningen ligger rätt nära det som\r\nBäckström beskriver. Vi går nu från 6,95 i egenavgif-\r\nter till 8,47. Den höjningen är inte till för att finansie-\r\nra pensionsreformen, utan i överenskommelsen har en\r\ndel borgerliga partier starkt drivit att det måste finnas\r\negenavgifter i stället för arbetsgivaravgifter. Det har\r\nvi kommit överens om i överenskommelsen. Det är\r\nhelt enkelt en strukturell förändring. Lars Bäckström\r\nbeskriver det som rundgång. Vad det innebär är att\r\nman kompenseras för den här höjningen via en för-\r\nändring t.ex. i grundavdraget. Vi återkommer senare\r\nmed det konkreta förslaget.</pre><pre>Anf.  228  LARS BÄCKSTRÖM (v):\r\nFru talman och ärade ledamöter! Ni hör själva -\r\nman höjer en skatt för att få råd att sänka en annan,\r\noch på så vis lyckas man öka skattekilarna i samhället.\r\nDet är den konsekvens det får. Att skattekilarna ökar,\r\natt skatten på arbete ökar, är väl inte bra när vi skall\r\nfå fler i arbete. Ni måste nog tänka ut någon bättre\r\nmetod. Vi skall väl inte ha ökade skattekilar, Thomas\r\nÖstros - eller?</pre><pre>Anf.  229  Statsrådet THOMAS ÖSTROS (s):\r\nFru talman! Jag har under ett och ett halvt år som\r\nstatsråd fått vänja mig vid att Vänsterpartiet allt oftare\r\nanfaller från höger men den här gången var det en\r\novanlig argumentation. Skattekilsargumentationen\r\nskulle vi kunna ta i många olika sammanhang.\r\nDet är inte så att den här pensionsreformen ökar\r\nskattekilarna. Det handlar om en strukturell föränd-\r\nring av finansieringssystemet i förhållande till pen-\r\nsionssystemet. Arbetsgivaravgifter kompletteras med\r\negenavgifter. Det kan man ha många åsikter om men\r\ndet är en överenskommelse som flera partier i denna\r\nkammare har kommit överens om. Det är klart att det\r\nfinns en poäng i ett pensionssystem bakom vilket det\r\nfinns en bred uppslutning i riksdagens kammare.\r\nVänsterpartiet har inte orkat med det och inte heller\r\nmed en del andra saker. Någon skattekilsökning\r\nhandlar det alltså inte om.\r\nKoldioxidskatten</pre><pre>Anf.  230  PATRIK NORINDER (m):\r\nFru talman! Jag har en fråga till biträdande ar-\r\nbetsmarknadsminister Ulrica Messing. Jag har ett\r\nutdrag där statsrådet apropå koldioxidskatten uttalar\r\natt lagen bör ändras så att man skiljer på förbränning\r\noch förädling. Förädling skall vara skattefri, har stats-\r\nrådet uttalat.\r\nDen 1 juli 1997 fördubblade regeringen koldiox-\r\nidskatten. Det har fått till följd att massaindustrin tar\r\nut ett högre pris för råtallolja, som det finns en be-\r\ngränsad tillgång av. Råtalloljan förädlas bl.a. av Ari-\r\nzona Chemical AB, ett företag i Söderhamn som\r\nsysselsätter ungefär 200 personer. På sikt hotas dessa\r\n200 arbetstillfällen eftersom företaget inte avser att\r\ninvestera 50 miljoner kronor i Söderhamn om råtallol-\r\njan inte finns att tillgå till konkurrensmässigt pris.\r\nAvser statsrådet att vidta åtgärder för att förhindra\r\natt ett företag som Arizona Chemical avvecklar ar-\r\nbetstillfällen i Sverige?</pre><pre>Anf.  231  TALMANNEN:\r\nFrågan skall ställas till den som har att handlägga\r\ndet som frågan gäller - i det här fallet skatteministern.</pre><pre>Anf.  232  Statsrådet THOMAS\r\nÖSTROS (s):\r\nFru talman! Patrik Norinder ställde en konkret\r\nfråga om ett företag som många gånger har varit ak-\r\ntuellt i diskussionen om biobränslen och alternativ\r\nanvändning av biobränslen. Jag känner väl till företa-\r\nget. I många år har det pågått diskussioner med det\r\nföretaget om dess ställning. Företaget har dock över-\r\nlevt under alla år som diskussionen pågått. Det är\r\nklart att man ser ett problem här. I och med att\r\nbiobränslen blir alltmer attraktiva kommer företagets\r\nkostnader för användning av denna råvara att öka. Så\r\när ju fallet.\r\nFrån partiledardebatten i går uppfattade jag att\r\nPatrik Norinders partiledare var mycket tydlig när det\r\ngäller särskilda skatter för att stödja företag, t.ex.\r\nspånskiveindustrin. Sådana skatter kunde man inte\r\ntänka sig. Här har vi en exakt parallell till det. I detta\r\nfall handlar det om råtallolja. Jag antar att Patrik\r\nNorinder också här är bestämd i sin uppfattning,\r\nnämligen att särskilda skatter för att stödja denna\r\nindustri inte är aktuella.\r\nDet pågår en diskussion med företaget om det\r\nfinns något annat att göra men på skattesidan är alltså\r\ninte någon åtgärd aktuell.</pre><pre>Anf.  233  TALMANNEN:\r\nJag vill påminna om det jag nyss läste upp som är\r\nreglerna för frågestunden, nämligen att frågorna avses\r\nberöra det ansvarsområde som respektive statsråd har\r\ni regeringen.</pre><pre>Anf.  234  PATRIK NORINDER (m):\r\nFru talman! Jag tyckte att frågan var typisk för\r\nUlrica Messings område. Hon har ju uttalat att föräd-\r\nlingen skall vara skattefri. Detta är en principfråga\r\nmen frågan har också med arbetstillfällena i Söder-\r\nhamn att göra.\r\nPrincipfrågan rör Thomas Östros område, dvs. om\r\nvi skall använda biomassa till att förädla eller om vi\r\nskall använda den till uppeldning. Kanske kunde jag\r\nfå ett klarläggande från Thomas Östros. Skall biomas-\r\nsa alltså användas till uppeldning eller skall den för-\r\nädlas vidare?</pre><pre>Anf.  235  Statsrådet THOMAS\r\nÖSTROS (s):\r\nFru talman! För att det inte skall bli något miss-\r\nförstånd vill jag säga följande. Biobränsle är skattebe-\r\nfriat. Det är alltså inte särskilt skattebelagt att använda\r\ndet.\r\nFrån skattesynpunkt skall man inte använda sär-\r\nskilda skatter för att styra användningen så konkret\r\noch detaljerat, för då hamnar vi i ett skattesystem som\r\nleder till ett moras. Detta får tillväxthämmande effek-\r\nter i hela samhället. Det finns många önskningar från\r\nmånga olika branscher och många olika företag om att\r\nfå särlösningar på skattesidan men det är inte ett sär-\r\nskilt lyckat sätt att hantera sådana här frågor.</pre><pre>Anf.  236  Statsrådet THAGE G\r\nPETERSON (s):\r\nFru talman! Eftersom Patrik Norinder i denna frå-\r\nga riktade sig till Ulrica Messing vill jag understryka\r\natt frågestunderna inte är till för att fråga regeringsle-\r\ndamöter om vad de möjligen hittade på som riksdags-\r\nledamöter.\r\nDen text som Patrik Norinder läste upp är en text i\r\nen motion som Ulrica Messing under sin tid som\r\nriksdagsledamot skrev under. Här är det faktiskt\r\nskatteministerns område det gäller, och han har svarat\r\npå frågan.\r\nSom riksdagsledamot - det vet jag efter 30 år i\r\nriksdagen och det gäller oss allihop - skriver man av\r\nolika anledningar ibland under motioner. Det här är\r\nen anledning.</pre><pre>Anf.  237  PATRIK NORINDER (m):\r\nFru talman! Vad det här gäller är faktiskt ett utta-\r\nlande av Ulrica Messing. Jag talar alltså inte om en\r\nmotion, utan Ulrica Messing har gjort uttalandet i\r\nfråga i sin egenskap av statsråd; detta som ett litet\r\nförtydligande.\r\nSjälvklart ställer jag mig bakom att vi inte skall ha\r\nnågra skatter på det här området men vi måste hitta en\r\nlösning i frågan om hur vi kan klara arbetstillfällena.\r\nDet är anledningen till att jag ställde min fråga till\r\nUlrica Messing. Söderhamn tappar alltså\r\n200 arbetstillfällen om det inte går att få en lösning i\r\ndetta avseende. Det finns olika alternativ men rege-\r\nringen har blockerat frågan. Vi kommer inte längre.\r\nThomas Östros vägrar att diskutera frågan vidare men\r\nvi måste alltså hitta en lösning för att klara arbetstill-\r\nfällena.\r\nPolisens organisation</pre><pre>Anf.  238  INGBRITT IRHAMMAR (c):\r\nFru talman! Jag vill ställa en fråga till Laila Frei-\r\nvalds.\r\nAllt färre brott utreds och klaras upp. Allmänhe-\r\ntens förtroende för polisen minskar. Polisen själv har\r\nnu gjort en utredning om det. Ett av skälen till detta är\r\natt allmänheten har väldigt svårt att nå fram till poli-\r\nsen för att t.ex. anmäla brott. För att visa på proble-\r\nmet skall jag helt kort ta två exempel på vad som har\r\nhänt i Skåne sedan det blev en ny polisorganisation.\r\nI det ena fallet var det en affärsman som lyckades\r\növermanna en tjuv. Han lyckades låsa in tjuven. Se-\r\ndan gällde det ju bara att få kontakt med polisen som\r\nskulle komma och hämta tjuven. Först gick det inte att\r\nkomma fram till växeln. När man kom fram till växeln\r\nblev man vidarekopplad. Det dröjde så lång tid för\r\npolisen att inredningen hann förstöras och tjuven\r\nmåste släppas.\r\nI det andra fallet var det en person som såg att ett\r\ninbrott skedde. Den här personen rusade till en tele-\r\nfonkiosk för att ringa men kopplades bara vidare för\r\natt till slut inte få något svar.\r\nI sådana här fall känner man att det är fel på or-\r\nganisationen över huvud taget. Är Laila Freivalds\r\nberedd att omedelbart ta initiativ för att förbättra\r\npolisens organisation och verksamhet?</pre><pre>Anf.  239  Justitieminister LAILA\r\nFREIVALDS (s):\r\nFru talman! Situationen är helt oacceptabel men\r\njag är inte säker på att man omedelbart kan hamna i\r\nslutsatsen att det är fel på organisationen. Däremot\r\nförefaller det att vara fel på växeln.\r\nVad som görs i det stora reformarbete som polisen\r\när mitt uppe i och som handlar om organisatoriska\r\nförändringar, om förändringar av arbetsmetoder och\r\nom förändringar av fördelningen av arbete mellan\r\nolika kategorier inom polismyndigheten, är att man\r\nsäkerställer att den kompetensutveckling genomförs\r\nsom behövs för detta. Det handlar om att få pengar för\r\natt kunna göra investeringar i den teknik som är nöd-\r\nvändig.\r\nDet är dock ingen tvekan om att polisen ligger litet\r\nefter i att utnyttja modern teknik, även i och för sig\r\nganska traditionell teknik, och att se till att den funge-\r\nrar på ett bra sätt.\r\nDet finns, tyvärr, många fler exempel av det slag\r\nsom Ingbritt Irhammar kommer med och som visar att\r\ndet på en hel del håll i landet inte fungerar bra. Sam-\r\ntidigt kan jag säga att det här är problem som polisen\r\nfaktiskt mycket intensivt arbetar med. Från regering-\r\nens sida har vi gett närmare anvisningar om hur vi vill\r\natt arbetet snabbare skall föras framåt. Vi har sett till\r\natt man får nya pengar för att kunna göra de investe-\r\nringar som behövs. Vi har också krävt en detaljerad\r\nåterrapportering om hur arbetet förflyter; detta för att\r\nkunna bedöma om ytterligare något kan göras från\r\nstatsmakternas sida. Det dagliga konkreta arbetet med\r\natt få polisen att fungera väl ligger ute på polismyn-\r\ndigheterna. Jag vet att man tar detta på största allvar.</pre><pre>Anf.  240  INGBRITT IRHAMMAR (c):\r\nFru talman! Först vill jag säga att Laila Freivalds\r\noch jag är fullständigt överens om att det är oaccepta-\r\nbelt att det kan se ut på detta sätt. Som väl är förhåller\r\ndet sig inte alltid på det sättet.\r\nJag menar ändå att detta är en organisationsfråga\r\nsom hänger ihop med de stora nya polismyndigheter-\r\nna. När man ser på bemanningen av växeln är det ju\r\nen organisationsfråga. Det är bra att regeringen följer\r\nupp detta. Jag upplever att detta måste följas noggrant\r\nfrån regeringen. Detta handlar om politikernas ansvar.\r\nJag tycker därför att detta krävs.</pre><pre>Anf.  241  Justitieminister LAILA\r\nFREIVALDS (s):\r\nFru talman! Jag håller fullkomligt med om att\r\ndetta måste följas med stor noggrannhet, både från\r\nregeringens sida och från riksdagens sida. Det organ\r\nsom vi kan använda oss av för att verkligen utföra en\r\nnoggrann uppföljning av det hela är ju Rikspolissty-\r\nrelsen. Det är dit som vi har lämnat instruktionerna.\r\nRikspolisstyrelsen har säkerställt att den har resur-\r\nser och en egen organisation som gör det möjligt att\r\ngöra både de besiktningar som behövs av hur det\r\nfungerar men också att vara det stödjande organet för\r\natt få detta reformarbete att gå framåt med litet större\r\nhastighet, så att man kommer över de övergångs-\r\nproblem som varje nyordning och varje myndighet\r\nleder till.\r\nJag har precis samma brist på tålamod som vem\r\nsom helst när det gäller att man inte kommer fram till\r\nett bra resultat. Men samtidigt tycker jag att vi skall\r\nha respekt för att det är ett stort, svårt och för framti-\r\nden viktigt arbete som polisen nu gör och att vi skall\r\nvisa litet tålamod, men naturligtvis inte på något sätt\r\neftersätta våra krav.\r\nBegränsning av övertidsuttaget</pre><pre>Anf.  242  SONJA FRANSSON (s):\r\nFru talman! Jag skulle vilja ställa en fråga till\r\nstatsrådet Ulrica Messing. Det är väl känt att många\r\nmänniskor i dag arbetar övertid. Väldigt många män-\r\nniskor som har ett arbete arbetar oerhört mycket. Det\r\nkan vara lämpligt under kortare tid med en viss över-\r\ntid. Men i förlängningen ger det arbetsskador. Männi-\r\nskor sliter ut sig. Det är ett samhälle som vi inte vill\r\nha. Vi har ju jobbat väldigt hårt för att vi skall få en\r\nbättre arbetsmiljö, så att människor skall hålla sig\r\nfriska under lång tid av sitt yrkesverksamma liv.\r\nDet pågår en omfattande diskussion ute i samhäl-\r\nlet om vi inte på något sätt skulle kunna åtgärda över-\r\ntidsuttaget.\r\nJag ställer därför följande fråga till statsrådet Ul-\r\nrica Messing: Tänker statsrådet göra något som inne-\r\nbär att man kan begränsa övertidsuttaget?</pre><pre>Anf.  243  Statsrådet ULRICA\r\nMESSING (s):\r\nFru talman! Jag får tacka för att jag får en fråga\r\nsom har med mitt ansvarsområde att göra.\r\nPrecis som Sonja Fransson säger finns det ett stort\r\növertidsuttag i vårt samhälle. Jag tycker att det är\r\nviktigt att man får ned det. Framför allt är det olyck-\r\nligt att så mycket av övertiden är planerad. Men som\r\nkammaren vet tycker jag också att arbetstiderna bör\r\nförkortas men att ansvaret för det bör ligga på arbets-\r\nmarknadens parter. Nu ser jag i den pågående avtals-\r\nrörelsen att just arbetstidsfrågan är en känslig fråga.\r\nJag tror därför att det vore olyckligt att störa förhand-\r\nlingarna mellan arbetsmarknadens parter genom att\r\nföreslå förändringar i arbetstidslagen nu under våren.\r\nJag delar alltså Sonja Franssons oro över och upp-\r\nfattning om att vi på olika sätt måste få ned det stora\r\növertidsuttaget och bli bättre på att planera toppar i\r\nproduktionen och på att dela på det arbete som skall\r\ngöras. Men jag avser inte att lägga fram något förslag\r\ntill riksdagen om en ny arbetstidslagstiftning under\r\nvåren med hänsyn till den avtalsrörelse som pågår där\r\narbetstiderna också tar ett stort utrymme.</pre><pre>Anf.  244  SONJA FRANSSON (s):\r\nFru talman! Om statsrådet nu inte tänker lägga\r\nfram något förslag till riksdagen undrar jag om det\r\nfinns någon annan möjlighet att påverka debatten för\r\natt minska övertidsuttaget.</pre><pre>Anf.  245  Statsrådet ULRICA\r\nMESSING (s):\r\nFru talman! Jag kan redan se hur politiken har på-\r\nverkat parterna i avtalsrörelsen. Vi har haft en bred\r\ndebatt i samhället om både övertidsuttag, och hur det\r\npåverkar möjligheterna att få ned arbetslösheten och\r\nhur också den stora övertiden också påverkar just\r\narbetsmiljö och folkhälsa, och om hur snett fördelade\r\narbetstiderna är i dag mellan kvinnor och män på\r\narbetsmarknaden.\r\nVid de träffar som jag har med arbetsmarknadens\r\nparter märker jag att den politiska debatten har gett\r\ngehör. Vi kunde också se det konkret i det avtal som\r\nPappers träffade med Almega, där man fick igenom\r\nen arbetstidsförkortning. Då kan vi tycka att den var\r\nför liten och att det går för långsamt. Men jag ser det\r\nändå som mycket positivt eftersom man gjorde ett\r\nideologiskt avbräck från den inställning som man hårt\r\nhar hållit fast tidigare och då man har hävdat att ar-\r\nbetstidsfrågan inte var något som man ville diskutera i\r\navtalsrörelsen. Men nu har man gjort det och också\r\nenats om en arbetstidsförkortning.\r\nJag har därför för avsikt att vid mina kontakter\r\nmed arbetsmarknadens parter fortsätta att lyfta fram\r\ndetta som en politisk fråga och som en viktig fråga.\r\nKidnappningen av ett svenskt par i Dagestan</pre><pre>Anf.  246  INGRID NÄSLUND (kd):\r\nFru talman! Jag vill ställa en fråga till utrikesmi-\r\nnister Lena Hjelm-Wallén. Den gäller det unga svens-\r\nka paret, Paulina och Daniel Brolin som kidnappades\r\nför ca 14 dagar sedan. Alla tycker förstås att det är en\r\nmycket svår och bekymmersam situation.\r\nDet som jag undrar i sammanhanget är om det har\r\nvunnits någon klarhet i om paret befinner sig i Da-\r\ngestan eller i Tjetjenien.\r\nSedan har jag även funderat litet grand över om\r\ndet är klokt att man från svensk sida, även från utri-\r\nkesministern, uttalar att Ryssland inte kan göra så\r\nmycket åt detta och att det är svårt för Ryssland att\r\npåverka något i Dagestan eller i Tjetjenien. Ambassa-\r\ndören har också sagt att paret aldrig borde ha åkt dit.\r\nDetta kan ju ge vissa ursäkter till Ryssland när det\r\ngäller att göra alla ansträngningar i fallet.</pre><pre>Anf.  247  Utrikesminister LENA HJELM-\r\nWALLÉN (s):\r\nFru talman! Det är naturligtvis en mycket tragisk\r\noch beklaglig situation när ett ungt par på detta sätt\r\nhålls kidnappade. Vi vet inte särskilt mycket om deras\r\nsituation. Vi fick den 14 januari en kontakt via myn-\r\ndigheterna i Dagestan dit någon hade ringt och hälsat\r\natt paret var i livet och vid god hälsa. Det är den enda\r\nkontakten som har varit, och det är det enda vi vet.\r\nDet är vanligt att kidnappningar i Dagestan leder\r\ntill att man tar sig över till Tjetjenien, förmodligen\r\ndärför att de ryska myndigheterna där har ännu mind-\r\nre möjligheter att agera. Det är något som vi måste\r\nkänna till. Det gör alla andra, och det är lika bra att vi\r\nsom svenskar också känner till att så är fallet.\r\nJag har ändå velat ta upp detta med den ryske utri-\r\nkesministern, eftersom det kan finnas trådar som han\r\nkan dra i. Jag har också behandlat frågan med den\r\nvice försvarsministern i Polen, eftersom det finns\r\npolska medborgare som befinner sig i en likartad\r\nsituation. Vi försöker alltså att på olika sätt skaffa\r\ninformation och möjlighet till samarbete för att kom-\r\nma till rätta med denna situation.\r\nJag tycker inte att man nu behöver strö salt i såren\r\ni fråga om att paret fanns i området över huvud taget.\r\nLåt oss ta den diskussionen senare. Det är uppenbart\r\nför var och en att detta är ett farligt område.</pre><pre>Anf.  248  INGRID NÄSLUND (kd):\r\nFru talman! Det var bra att jag fick höra av utri-\r\nkesministern att man inte behöver uttala sådana saker\r\nnu när situationen är akut. Även om det kanske inte är\r\nså klokt att befinna sig i vissa områden är ju situatio-\r\nnen som den är.\r\nJag undrar om man i en sådan här situation inte\r\nockså måste tänka sig att man skall befinna sig på\r\nplats? Räcker det att vara i Moskva i detta fall, eller\r\nmåste folk sändas antingen till Dagestan, där det i alla\r\nfall skedde, eller kanske vidare till Tjetjenien? Jag\r\ntror att svenska folket, och inte minst de anhöriga,\r\nförväntar sig att man agerar från svensk sida, även om\r\ndet är väldigt svårt.</pre><pre>Anf.  249  Utrikesminister LENA HJELM-\r\nWALLÉN (s):\r\nFru talman! Vi har naturligtvis en organisation för\r\ndetta på UD i Stockholm. Vi har en nära kontakt med\r\nframför allt pingstkyrkan i Västerås, som paret Brolin\r\ntillhör och på vars uppdrag de åkte till detta område.\r\nSedan är det ambassaden i Moskva som tar ett mycket\r\ntungt ansvar. Ambassaden hade ju som bekant också\r\nen kidnappningsaffär strax före jul, så man är där\r\nmycket belastad med dessa frågor. Men man har där\r\ntagit detta på stort allvar och gör stora och förtjänst-\r\nfulla insatser.\r\nVi är också beredda att skicka en diplomat till Da-\r\ngestan, om det kan vara till någon nytta. Men man\r\nmåste först bedöma nyttan innan man sänder någon,\r\neftersom det är farligt för alla utlänningar att vistas i\r\ndetta område.\r\nDe offentliga finanserna</pre><pre>Anf.  250  CARL B HAMILTON (fp):\r\nFru talman! Min fråga riktar sig till Thomas\r\nÖstros.\r\nI Finansdepartementet följer man kontinuerligt de\r\noffentliga finansernas utveckling. Man har en budge-\r\ntavdelning, en ekonomisk avdelning och återkom-\r\nmande redovisningar för ministrarna hur budgeten\r\nutvecklas. Det har gått en ganska lång tid sedan sep-\r\ntember när finansplanen lades fram. Det har blivit\r\nsämre därför att Asienkrisen har sänkt räntorna - det\r\när i och för sig positivt. BNP-prognoserna har juste-\r\nrats ned, växelkurserna har försvagats och nya utgifter\r\nhar tillkommit.\r\nJag vore väldigt tacksam, Thomas Östros, om jag\r\nkunde få en redovisning för läget, saldot för de of-\r\nfentliga finanserna i de senaste redovisningar som ni\r\nhar fått.</pre><pre>Anf.  251  Statsrådet THOMAS\r\nÖSTROS (s):\r\nFru talman! Självklart följer Finansdepartementet\r\nväldigt noga det som sker. Utvecklingen i östra Asien\r\nhar tagit en mer oroande vändning efterhand än vad\r\nman först kunde bedöma. Alla länder som har den\r\nmöjligheten följer detta väldigt noga och naturligtvis\r\nanalyserar vad det kan innebära för de offentliga\r\nfinanserna. Man skall inte överdriva oron till att gälla\r\natt det är ett stort hot mot svenska offentliga finanser.\r\nVi har kommit till en situation där vi har en grundläg-\r\ngande stabilitet i våra finanser som gör att vi faktiskt\r\nkan hantera den här typen av oväntade situationer i\r\nvår omvärld.\r\nEtt land som Sverige med en väldigt öppen eko-\r\nnomi måste alltid följa och vara berett att agera när\r\nsaker och ting händer i vår omvärld. Vi lägger vår\r\nbedömning om budgetprognoserna i samband med\r\nvårpropositionen.</pre><pre>Anf.  252  CARL B HAMILTON (fp):\r\nFru talman! Det är inte svårt att göra marginalkal-\r\nkyler på detta. Jag har själv gjort sådana. De visar att\r\ndet överskott som hade funnits i planerna 1998 nu är\r\nborta med de siffror som gäller i dag utan någon\r\nframtida försämring. För 1999 har det budgetöver-\r\nskott som planerats bytts mot ett litet underskott.\r\nDet är inte för mycket begärt att regeringen när det\r\när så långa perioder mellan budgetarna redovisar och\r\nåterkommer med något slags uppfattning om hur de\r\noffentliga finanserna utvecklas, inte minst mot bak-\r\ngrund av att statsministern tycks ha drabbats av något\r\nslags budgetinkontinens. Han droppar en miljard här\r\noch en miljard där. Han droppade 3 miljarder i ett\r\nTV-program före jul, några miljarder utanför kamma-\r\nren i går. Kombinationen av en försvagad ekonomisk\r\nutveckling och ökade utgifter talar för att vi nu får\r\nnågot slags klarhet i hur budgetsaldot utvecklas.</pre><pre>Anf.  253  Statsrådet THOMAS\r\nÖSTROS (s):\r\nFru talman! Carl B Hamilton har ju erfarenheter\r\nbåde som prognosmakare och som en av de ansvariga\r\ni Finansdepartementet under den borgerliga regering-\r\nsperioden. Jag tror att om han studerar utvecklingen\r\noch jämför trovärdigheten i att hålla ett mycket fast\r\ngrepp om de offentliga finanserna ser han att situatio-\r\nnen är väsensskild nu jämfört med hur den var under\r\nCarl B Hamiltons period på Finansdepartementet. Vi\r\nskulle aldrig någonsin hamna i en situation där vi\r\nspelar bort det vi har vunnit under tre års mycket hårt\r\narbete med att sanera de offentliga finanserna, i form\r\nav att skära ned utgifter och att höja en del skatter,\r\nsom gör att vi är på väg att få en av västvärldens star-\r\nkaste offentliga finanser.\r\nSjälvklart påverkar omvärlden även svensk eko-\r\nnomi. Vi skall inte dramatisera den utvecklingen i\r\nonödan. Man skall inte hoppas på att det nu händer\r\nnågonting som skulle knäcka svensk konjunktur. Vi\r\nföljer utvecklingen, den påverkar oss. Än så länge\r\nfinns det inte något skäl till någon större oro, men det\r\när viktigt att följa det noga.\r\nVill Carl B Hamilton mer noggrant diskutera bud-\r\ngetprognoserna och när de släpps föreslår jag att han\r\nställer en interpellation till Erik Åsbrink.</pre><pre>Anf.  254  LARS BÄCKSTRÖM (v):\r\nFru talman! Jag misstänker att ni får nästan må-\r\nnatliga rapporter från Riksrevisionsverket som följer\r\nbudgetutfallen. Kan regeringen tänka sig att litet täta-\r\nre ge oss här i riksdagen en återrapportering av vad ni\r\nfår från Riksrevionsverket?</pre><pre>Anf.  255  Statsrådet THOMAS\r\nÖSTROS (s):\r\nFru talman! När det gäller frågan om rapportering\r\nrekommenderar jag en interpellation till finansminis-\r\ntern. När det gäller själva sakfrågan, läget för Sveri-\r\nges offentliga finanser, är vi i en situation, vilket\r\nockså fallande långräntor i Sverige visar, där vi har ett\r\nmycket starkt grepp om de offentliga finanserna. Om\r\nomvärlden för ett ögonblick skulle tro att Sverige\r\nskulle tappa greppet skulle långräntorna självfallet\r\nsticka i väg. Det har vi varit med om förr. Vi har\r\nupplevt det ganska brutalt. I det här läget faller\r\nlångräntorna i Sverige. Vi har mindre räntemarginal\r\ntill Tyskland än vad vi haft så långt man kan minnas.\r\nFörtroendet för de svenska finanserna är mycket stort\r\nfrån omvärldens sida. Det finns inget skäl för riksda-\r\ngen att ha ett sämre förtroende.\r\nReklamskatten</pre><pre>Anf.  256  CARL FREDRIK GRAF (m):\r\nFru talman! Reklamskatteutredningen presentera-\r\nde sitt betänkande i april förra året och drog slutsatsen\r\natt reklamskatten är både orättvis och konkurrenss-\r\nnedvridande. Denna uppfattning har statsrådet Östros\r\nvid flera tillfällen uttalat att han delar, också under\r\nförra året. Nu förväntar man sig att statsrådet skall\r\nvara exekutiv och dra slutsatser av sina egna uppfatt-\r\nningar och även föreslå ett avskaffande.\r\nNär avser statsrådet att lägga fram ett förslag om\r\navskaffande av reklamskatten?</pre><pre>Anf.  257  Statsrådet THOMAS\r\nÖSTROS (s):\r\nFru talman! En skatteminister skall alltid vara ex-\r\nekutiv, men budgeten måste ha någonting att säga till\r\nom i det sammanhanget. Det finns ingen möjlighet till\r\nskattesänkningar som inte är finansierade.\r\nJag har tagit emot utredningen som argumenterar\r\natt reklamskatten är det problem med. Utredningen\r\nföreslår att den skall avskaffas. Jag instämmer i ut-\r\nredningens analys, att reklamskatten för med sig pro-\r\nblem, men jag ser inte nu ett budgetutrymme för att\r\navskaffa den. Vi måste också väga olika åtgärder mot\r\nvarandra. Det gör vi i budgetarbetet, och det kommer\r\nvi även att göra inför vårpropositionen.</pre><pre>Anf.  258  CARL FREDRIK GRAF (m):\r\nFru talman! Det finns en aspekt till på detta. Enligt\r\ndet 6 EU-direktivet är det sannolikt på det viset att\r\nkommissionen kan komma till slutsatsen att lagstift-\r\nningen inte kan vara tillåten. I de andra nordiska län-\r\nderna avskaffade man den i samband med EU-\r\nmedlemskapet. Då är frågan om man skall vänta för\r\ndet första på att kommissionen kommer med ett påpe-\r\nkande eller för det andra på att tryckerinäringen flyttar\r\nsin produktion utomlands innan man drar slutsatsen,\r\neller om man först i efterhand konstaterar att det här\r\nbehöver vi göra med hänvisning till hur budgetläget\r\när. Risken är att produktionen flyttar, och då blir\r\nbudgetläget i alla fall sämre, och så får man dessutom\r\npå sig ett påpekande från kommissionen.</pre><pre>Anf.  259  Statsrådet THOMAS\r\nÖSTROS (s):\r\nFru talman! Självfallet skall vi föra en dialog med\r\nEU-kommissionen i den här frågan precis om i många\r\nandra skattefrågor. Att avskaffa reklamskatten kostar\r\nuppemot en miljard. Jag vet att Grafs parti är berett\r\natt låta vård, omsorg och skola betala detta. Det är\r\ninte regeringen beredd att göra. Det finns inte i dag\r\nnågot budgetutrymme för att betala reklamskatten. Jag\r\ninser problematiken, men det får vänta till framtida\r\nbudgetarbete.</pre><pre>Anf.  260  CARL FREDRIK GRAF (m):\r\nFru talman! En korrigering. Vi har en helt annan\r\nfinansiering för avskaffande av reklamskatten. Jag\r\nhänvisar till de motioner som vi har skrivit som up-\r\npenbarligen statsrådet inte tagit del av.\r\nEn sista fråga: Bedömer statsrådet att det finns ett\r\nstridaktigt förhållande mot EU:s regler i det här fal-\r\nlet? Det fick jag ingen kommentar till.</pre><pre>Anf.  261  Statsrådet THOMAS\r\nÖSTROS (s):\r\nFru talman! Jag är inte i stånd att bedöma om det\r\nstår i strid med EU-direktiv. Däremot instämmer jag i\r\natt det finns problem med reklamskatten, men det kan\r\ninte vara just den frågan vi prioriterar högst av alla\r\nnär det gäller att använda de resurser som vi äntligen\r\nfår för att satsa framåt i Sverige.\r\nBarentsrådsmötet</pre><pre>Anf.  262  BRITT BOHLIN (s):\r\nFru talman! Jag har en fråga till utrikesministern,\r\nnyss hemkommen från ett mycket viktigt uppdrag i\r\nBarentsrådet, där  frågan om Sallaövergångens status\r\nsom internationell gränsövergång har behandlats. Det\r\nskulle vara utomordentligt intressant att höra hur det\r\ngick.</pre><pre>Anf.  263  Utrikesminister LENA HJELM-\r\nWALLÉN (s):\r\nFru talman! Jag är skyldig riksdagen ett svar på\r\nden frågan. Det har frågats om den övergången tidiga-\r\nre, så det var bra att jag fick den här frågan.\r\nNu har vi kommit så långt beträffande denna sym-\r\nbolfråga i Barentssamarbetet att Finland och Ryssland\r\nhar träffat ett avtal om att internationell trafik över\r\nSalla välkomnas. Det är viktigt för oss svenskar för\r\ndet är vi som haft svårigheter att passera gränsen där.\r\nDet räcker inte bara med ett avtal, utan det måste\r\nfysiskt finnas anläggningar, en gränsstation. Vägen\r\nmåste förbättras fram till övergången. Detta har EU-\r\nkommissionen avsatt pengar för att klara.\r\nNu handlar det om att få mandatet klart mellan EU\r\noch Ryssland. Sedan skall man börja bygga och få det\r\nklart. Vi hoppas alla att detta skall bli klart under\r\n1998. Jag kan inte lova det, men det är inriktningen -\r\n1998 eller början av 1999.\r\nSkatteväxling</pre><pre>Anf.  264  LENNART DALÉUS (c):\r\nFru talman! Den brittiske finansministern Gordon\r\nBrown sade i går i EU-parlamentet att hans regering\r\nkommer att göra skatteväxling till en paradfråga under\r\nvåren. Han pekade mycket riktigt på att skatteväxling\r\när en framkomlig väg för att minska skatten på arbete\r\noch för att skapa nya arbetstillfällen.\r\nJag vill fråga skatteministern om den svenska re-\r\ngeringen kommer att göra skatteväxling till en parad-\r\nfråga under våren och hur man tänker samverka med\r\nden brittiska regeringen i EU för att också där göra\r\nskatteväxling till en paradfråga.</pre><pre>Anf.  265  Statsrådet THOMAS\r\nÖSTROS (s):\r\nFru talman! Jag vill börja med att säga att jag\r\nverkligen uppskattar Gordon Browns och Storbritan-\r\nniens engagemang i EU-frågorna, inte minst när det\r\ngäller den ekonomiska politiken. Det behövs en\r\nvänsterregering från Storbritannien som aktivt driver\r\nEU-frågorna.\r\nBeträffande frågan om skatteväxling tror jag att\r\nStorbritannien skulle ha en viss nytta av att studera\r\nSverige. Vi är litet grand av föregångare när det gäller\r\natt använda skatteväxling konkret och i praktiken.\r\nSkattereformen i början av 1990-talet var ett exempel\r\npå en mycket stor skatteväxling där energi- och mil-\r\njöskatter höjdes och inkomstskatter sänktes. Även\r\nunder den här mandatperioden har vi använt skatte-\r\nväxling. Införandet av avfallsskatt finansierade lättna-\r\nder för småföretagen.\r\nDen typen av diskussion kan vi gott föra i framti-\r\nden, både i kammaren och med Storbritannien.</pre><pre>Anf.  266  LENNART DALÉUS (c):\r\nFru talman! Det som skatteministern beskriver är\r\nju historia. Redan för ett år sedan föreslog Skatteväx-\r\nlingskommittén bl.a. med socialdemokratisk medver-\r\nkan - givet allt det som skatteministern nu har be-\r\nskrivit - att man skyndsamt borde ta flera steg bl.a.\r\ngenom att tillsätta några nya utredningar och vidta\r\nnågra nya åtgärder, vilket man enligt Skatteväxlings-\r\nkommittén borde ha gjort redan förra året. Är det inte\r\nlitet genant om Storbritannien nu börjar komma förbi\r\noss? Där har man uppenbarligen läst Skatteväxlings-\r\nkommitténs material noggrannare och mer offensivt\r\nän vad skatteministern har gjort, eller hur?</pre><pre>Anf.  267  Statsrådet THOMAS\r\nÖSTROS (s):\r\nFru talman! Det är ju väldigt bra att Storbritannien\r\nhar tagit den här typen av initiativ. Det borde var fler\r\neuropeiska länder som gör det. En av huvudslutsat-\r\nserna i Skatteväxlingskommitténs utredning - där\r\nLennart Daléus var med - var ju att skatteväxling\r\nmåste ske också internationellt för att det skall funge-\r\nra. Ett land som Sverige som ligger väldigt långt\r\nframme - titta på OECD-statistiken - när det gäller att\r\nanvända miljö- och energiskatter kan ju inte lämna\r\nalla andra länder bakom sig. Då hamnar vår industri i\r\nproblem. Det finns ingen poäng i att slå ut inhemsk\r\nindustri som flyttar över gränsen till något land som\r\nhar lägre ambitioner.\r\nVi skall ligga före, vi skall vara inspiratörer och vi\r\nskall hälsa nya inspiratörer välkomna, men vi skall\r\ninte helt ensamma driva en politik när det i grund och\r\nbotten handlar om internationella frågor.\r\nAlgeriet</pre><pre>Anf.  268  PER LAGER (mp):\r\nFru talman! Jag vill ställa en fråga till utrikesmi-\r\nnistern. Vi har alla i TV sett de fruktansvärda bilderna\r\nav de ofattbart grymma och återkommande massak-\r\nrerna på oskyldiga människor i Algeriet. Det handlar\r\nom flagranta brott mot mänskliga rättigheter.\r\nÄr utrikesministern beredd att ta initiativ i säker-\r\nhetsrådet, där Sverige är representerat, till ett beslut\r\nom en internationell tribunal för att rannsaka de skyl-\r\ndiga likt den som säkerhetsrådet beslutade om 1995 i\r\nanledning av folkmordet i Rwanda 1994?</pre><pre>Anf.  269  Utrikesminister LENA HJELM-\r\nWALÉN (s):\r\nFru talman! Det förekommer fasansfulla aktioner i\r\nAlgeriet. Vi fördömer gemensamt denna terrorism och\r\ndetta mördande av civila människor.\r\nFör att tydliggöra att vi är solidariska med det al-\r\ngeriska folket och att vi vill hjälpa till har vi från\r\nsvensk sida tidigare haft samtal med högt uppsatta\r\npolitiker i Algeriet. Under den senaste veckan har EU\r\nvisat att EU vill vara med och hjälpa till. Detta är ett\r\nsätt att hantera problemet.\r\nSäkerhetsrådet i FN har ganska svårt att agera. Det\r\nhar vi märkt när vi har tagit upp frågan i FN-\r\nhögkvarterets korridorer. Det finns länder som anser\r\natt detta är en intern fråga för Algeriet och vill därför\r\ninte låta säkerhetsrådet agera. Detta är alltså inte en\r\nframkomlig väg just nu. Däremot kan FN:s kommis-\r\nsion för de mänskliga rättigheterna vara det.</pre><pre>Anf.  270  PER LAGER (mp):\r\nFru talman! I Rwanda kom vi för sent, och vi\r\nkommer för sent till många ställen i världen där det\r\npågår mer eller mindre folkmordsliknande aktioner.\r\nDärför är det så oerhört viktigt att frågan förs upp på\r\nsäkerhetsrådets dagordning för att vi den här gången\r\nskall kunna ligga i fas, så att vi inte kommer för sent\r\nden här gången också.</pre><pre>Anf.  271  Utrikesminister LENA HJELM-\r\nWALLÉN (s):\r\nFru talman! Jag har själv uttalat mig för att det be-\r\nhövs en undersökningskommission. Jag har talat med\r\nmin algeriska kollega om möjligheten till en interna-\r\ntionell undersökningskommission, vilket har avvisats\r\nfrån Algeriet. Då kan man kanske få algeriska myn-\r\ndigheter att själva tillsätta en undersökningskommis-\r\nsion som har en bred sammansättning för att den\r\nskulle få förtroende i det algeriska samhället. Just nu\r\när det den väg som har visat sig möjlig att gå fram på.\r\nVisserligen har den inte varit så särskilt framkomlig,\r\nmen vägen till säkerhetsrådet är stängd. Där finns det\r\nländer som bestämt motsätter sig detta. Det hjälper\r\ninte att några länder är av samma mening. Det måste\r\nfattas ett beslut som de fem permanenta länderna inte\r\nsäger nej till.\r\nIntagningskrav till gymnasieskolan</pre><pre>Anf.  272  INGER DAVIDSON (kd):\r\nFru talman! Jag har en fråga till statsrådet Ylva\r\nJohansson.\r\nFrån hösten gäller ju nya regler för intagning till\r\ngymnasiet. Då måste en elev ha godkänt i svenska,\r\nengelska och matematik för att komma in. Vi vet från\r\nKunskapslyftskommittén att ca 20 000 elever varje år\r\nlämnar grundskolan utan att ha tillräckliga kunskaper\r\ni svenska och framför allt i matematik. Lågt räknat\r\nkan det handla om 10 000-20 000 elever som i höst\r\ninte kommer att kunna kvalificera sig för intagning i\r\ngymnasiet.\r\nVad kommer att hända med dessa ungdomar? Vil-\r\nken beredskap finns i regeringen? Vilka åtgärder har\r\nvidtagits hittills?</pre><pre>Anf.  273  Statsrådet YLVA\r\nJOHANSSON (s):\r\nFru talman! Först vill jag säga att jag inte är fullt\r\nlika pessimistisk som Inger Davidson är om att det\r\nskall vara en så stor andel av en ungdomskull som\r\ninte når tillräckliga kunskaper i grundskolan. Men den\r\nsituation som vi har är tillräckligt allvarlig. Det finns\r\nmycket som tyder på att det ändå är en betydande\r\ngrupp elever som inte når tillräckliga kunskaper i\r\ngrundskolan.\r\nDe senaste årens ganska stora nedskärningar i\r\ngrundskolan har slagit på ett sådant sätt att det fram-\r\nför allt är elever i behov av särskilt stöd och särskilda\r\ninsatser som har drabbats. Den viktigaste åtgärden är\r\ndärför den som regeringen redan har vidtagit, att\r\nbetala ut mer pengar till kommunerna och att ha en\r\nsundare ekonomisk utveckling som gör det möjligt för\r\nkommunerna att prioritera och satsa extra på de elever\r\nsom är i behov av särskilt stöd.\r\nDet är en riktig princip att grundskolan skall ta an-\r\nsvaret för att alla barn och ungdomar skall få tillräck-\r\nliga kunskaper för att de skall klara sig i samhället\r\noch att detta ställs som krav för att man skall vara\r\nbehörig till ett nationellt program. Om man inte, trots\r\nsärskilda insatser, når de kunskaperna i grundskolan\r\nfinns det andra åtgärder. Hela gymnasieskolan är inte\r\nstängd för dessa ungdomar. Det finns också möjlighe-\r\nter via det individuella programmet. Behörighetskra-\r\nvet gäller de nationella programmen.</pre><pre>Anf.  274  INGER DAVIDSON (kd):\r\nFru talman! Det var inte min pessimism som det\r\nhandlade om, utan det var siffror som har redovisats\r\nav Kunskapslyftskommittén. Tyvärr kommer det nog\r\natt röra sig om ganska många ungdomar.\r\nOm jag minns rätt fattades beslutet för fyra år se-\r\ndan - det var i alla fall under den förra regeringsperi-\r\noden - följdes detta av att man skulle ha ett antal\r\nkontrollstationer som förberedelse för de hårdare\r\nkraven i gymnasiet. Bl.a. skulle utvecklingsplanerna\r\ndokumenteras skriftligt, betyg skulle sättas tidigare,\r\ndet skulle anordnas nationella prov med jämna mel-\r\nlanrum för att eleverna skulle få en chans att veta var\r\nde stod och för att det skulle kunna sättas in åtgärder\r\npå ett tidigt stadium så att fler skulle bli godkända.\r\nDetta har ju tagits bort av den nya regeringen.\r\nJag undrar då: Vad har man gjort i stället? Kom-\r\nmer dessa ungdomar att kunna utnyttja det tionde året\r\nsom finns i teorin, men som sällan utnyttjas i prakti-\r\nken?</pre><pre>Anf.  275  Statsrådet YLVA\r\nJOHANSSON (s):\r\nFru talman! Det är inte sant att den nuvarande re-\r\ngeringen har dragit in åtgärder när det gäller uppfölj-\r\nning och kontroll av elevernas kunskaper. Tvärtom är\r\ndet oerhört viktigt att man noga och kontinuerligt\r\nföljer elevernas kunskapsutveckling och övriga ut-\r\nveckling i skolan.\r\nSkolverkets granskning av hur kommunerna an-\r\nvänder sig av de nya instrumenten visar att man i de\r\nallra flesta fall har upprättat ett åtgärdsprogram för de\r\nelever som hittills inte har uppnått kunskaper för\r\nbetyget Godkänd. Det är en första viktig förutsättning\r\nför att sätta in särskilda insatser för de elever som är i\r\nbehov av särskilt stöd. En annan viktig förutsättning\r\när att skolorna har ekonomiska förutsättningar att göra\r\nmindre undervisningsgrupper eller anställa specialpe-\r\ndagoger för att ge det stöd som ungdomar behöver för\r\natt nå upp till de kunskaper som krävs i första hand\r\nför att klara sig i samhället och i andra hand för att\r\nklara betygskraven och kraven i gymnasieskolan. Så\r\ndet pågår åtgärder, men jag tror ändå att det finns\r\nanledning att följa detta noga och att vi behöver göra\r\nytterligare insatser för de elever som inte har nått\r\ntillräckliga kunskaper och har svårt att nå dem. Alla\r\nungdomar har rätt till två år extra i grundskolan, om\r\nde så önskar och behöver. Men det är inte alltid den\r\nbästa lösningen.\r\nLärarbristen</pre><pre>Anf.  276  ULF MELIN (m):\r\nFru talman! Jag vill också ställa en fråga till\r\nskolminister Ylva Johansson. Det gäller lärarförsörj-\r\nningen. Det kommer nu alltfler rapporter om att bris-\r\nten på utbildade lärare ökar. Här i Stockholm saknas\r\ndet i dag ungefär 1 000 lärare. Prognoserna visar att\r\ndet kommer att saknas uppemot 5 000 lärare om ett\r\npar år. Det kommer också rapporter om att föräldrar\r\nfår gå in i undervisningen. I Solna, Salem och Enkö-\r\nping frågar man om föräldrar, alltifrån billackerare till\r\narbetslösa, vill ta över undervisning. Samtidigt har det\r\nvia kunskapslyftet försvunnit många lärare från\r\ngrundskolan och gymnasieskolan.\r\nMin fråga till statsrådet är vilka åtgärder hon äm-\r\nnar vidta för att den framtida lärarrekryteringen skall\r\ntryggas.</pre><pre>Anf.  277  Statsrådet YLVA\r\nJOHANSSON (s):\r\nFru talman! Låt mig först ge några kommentarer\r\ntill situationen där vi redan i dag på några områden\r\nupplever brist på lärare. Vi kan förutse att det fram-\r\növer finns en stor risk för betydande brist på lärare.\r\nEn viktig orsak är att man under några år under 90-\r\ntalet, när Ulf Melins partikamrater satt i Utbildnings-\r\ndepartementet, gjorde en felbedömning av en ny lä-\r\nrarutbildning, den s.k. Unckelutbildningen, som inte\r\nlyckades rekrytera studerande. Därmed blev det för\r\nlitet  examinationer från lärarutbildningen. Vi märker\r\ni dag att det har kommit ut för få examinerade lärare\r\nunder de senaste åren.\r\nRegeringen har vidtagit de viktigaste och största\r\ninsatserna i och med att vi har påbörjat en kraftig\r\nutbyggnad av högskolan. Den kraftiga dimensione-\r\nringen av lärarutbildningen är en viktig del av ut-\r\nbyggnaden av högskolan. Det behövs för att få fler\r\nbehöriga lärare.\r\nMen jag tror också att det handlar om synen på lä-\r\nraryrket i samhället. Här är i alla fall min bedömning\r\natt Ulf Melins parti, som ju har uttalat att ett av de\r\nstörsta hindren för utveckling av skolan är kravet på\r\natt lärare skall vara behöriga och utbildade. Den sor-\r\ntens politiska ställningstaganden tror jag inte underlät-\r\ntar eller ökar attraktiviteten i att påbörja en lärarut-\r\nbildning.</pre><pre>Anf.  278  ULF MELIN (m):\r\nFru talman! Man kan nog diskutera om skolminis-\r\nterns historiebeskrivning är korrekt. Om det hade varit\r\nså att den borgerliga regeringen minskade resurserna,\r\nsom hon säger, varför minskade ni i så fall själva\r\nresurserna till Lärarhögskolan i Stockholm, som ni\r\ngjorde i budgeten för 1997? Det skulle jag gärna vilja\r\nha svar på.\r\nNär det sedan gäller rekrytering av lärare tror jag\r\ndet är viktigt att också andra människor kommer in i\r\nskolan, att man också tar in kompetens utifrån. Men\r\njag vill bestämt förneka det som Ylva Johansson\r\nsäger, att vi säger att man inte skall ha utbildade lära-\r\nre. Då har hon läst våra motioner ganska dåligt eller\r\ninte alls.</pre><pre>Anf.  279  Statsrådet YLVA\r\nJOHANSSON (s):\r\nFru talman! Jag har läst ert programförslag som\r\nheter Land för hoppfulla, och där uttryckte modera-\r\nterna att ett av de största hindren för utveckling av\r\nskolan är kravet på utbildade lärare.\r\nJag delar inte uppfattningen att vi behöver ha in\r\nfler människor utan utbildning i skolan. Däremot\r\nanser jag att vi  behöver få in fler människor med\r\nolika bakgrunder i  lärarutbildningen för att de som\r\nbehöriga, utbildade lärare skall kunna ge våra barn\r\noch ungdomar en utbildning av hög kvalitet.\r\nNär det gäller situationen på Lärarhögskolan i\r\nStockholm pågår det också här en utbyggnad av lä-\r\nrarutbildningen. Tidigare har man inte klarat av att\r\nhålla sig inom de budgetramar som man tilldelats.\r\nTyvärr är det detta som nu också märks.</pre><pre>Anf.  280  TALMANNEN:\r\nTiden medger inte fler frågor eller följdfrågor.\r\nFrågestunden är avslutad.\r\nJag tackar regeringens ledamöter för er medver-\r\nkan.</pre><pre>7 §  (forts. från 5 §) Allmänpolitisk debatt\r\nSociala frågor (forts. från 5 §)</pre><pre>Anf.  281  KERSTIN HEINEMANN (fp):\r\nHerr talman! Många talare före mig i dag har talat\r\nom vikten av en god hälso- och sjukvård. Från Folk-\r\npartiet har tidigare Eva Eriksson, Bo Könberg och\r\nBarbro Westerholm tagit upp flera viktiga områden\r\ndär vi har förslag.\r\nI mitt anförande kommer jag att ta upp ett ämne\r\nsom inte debatteras så ofta, men som utgör en stor\r\nofta glömd och också dåligt utnyttjad del av sjukvår-\r\nden, nämligen omvårdnaden.\r\nOmvårdnaden av den enskilde patienten är av stor\r\nbetydelse för en mänsklig och effektiv sjukvård. På\r\nsenare år har en rad forskningsresultat redovisats som\r\nvisar på vikten av en fungerande omvårdnad både för\r\natt befrämja tillfrisknandet och för att patienten skall\r\nkunna leva med en kronisk sjukdom och ändå ha en\r\ngod livskvalitet.\r\nPrioriteringsutredningen har beskrivit omvårdnad\r\npå följande sätt: \"Omvårdnad skall tillgodose all-\r\nmänmänskliga och personliga behov och därvid tillva-\r\nrata individens egna resurser för att bevara eller åter-\r\nvinna optimal hälsa, liksom att tillgodose vård i livets\r\nslutskede. Omvårdnad går som en röd tråd genom all\r\nvård och utgör ett komplement till behandling. Den\r\nkräver engagemang och kunskaper såväl av naturve-\r\ntenskaplig som humanvetenskaplig art\". Med stor\r\nsäkerhet kan jag påstå att detta inte uppfylls i dag. När\r\nbesparingar inom sjukvården görs är det ofta omvård-\r\nnaden som minskar. Det sker inte heller speciellt\r\nmycket utbildning på det här området. Ändå finns\r\nbåde stora mänskliga och ekonomisk vinster att göra\r\ngenom att på rätt sätt använda de kunskaper som i dag\r\nfinns på området.\r\nOmvårdnad hör inte enbart ihop med sjukdom\r\nutan syftar också till att hjälpa personer att leva med\r\nhög kvalitet trots sjukdom. Det i sin tur kräver kun-\r\nskap om vad den sjuke själv anser vara livskvalitet.\r\nPatienten själv måste göras delaktig i vården och\r\nhänsyn måste tas till patientens egna upplevelser.\r\nKunskap är som ofta en mycket viktig del. Forsk-\r\nning har visat att t.ex. måltider i vårdmiljöer kan re-\r\nduceras till att bli en fråga om att patienten får mat i\r\nsig. Hur det sker och när det sker bestäms av vårdap-\r\nparatens rutiner.\r\nFör att t.ex. underlätta ätandet för personer med\r\nParkinsons sjukdom behövs förutom kunskap om det\r\nnormala ätandet också kunskap om hur sjukdomen\r\npåverkar förmågan att äta, hand- och armmotorik,\r\nförmågan att tugga och svälja. Utan dessa kunskaper\r\nfinns stora risker att patientens måltider blir en pina\r\noch känns som något obehagligt i stället för något\r\nsom man ser fram emot. Detta påverkar i högsta grad\r\nen människas livskvalitet och därmed möjligheten att\r\ntrots svår sjukdom kunna känna en viss tillfredsstäl-\r\nlelse med livet.\r\nDet behövs en satsning både på ännu mer om-\r\nvårdnadsforskning och på utbildning av all personal\r\ninom hälso- och sjukvården. Omvårdnad handlar inte\r\nbara om svårt sjuka människor utan också om att se\r\ntill att friska människor kan behålla hälsan.\r\nSocialstyrelsen har beskrivit allmän och specifik\r\nomvårdnad på följande sätt: \"Allmän omvårdnad är\r\noberoende av sjukdom och medicinsk behandling,\r\nmedan specifik omvårdnad är relaterad till och kräver\r\nkunskap inte bara om människans normala funktioner\r\nutan också om den aktuella sjukdomen och dess be-\r\nhandling. För att kunna bedöma vad som i den enskil-\r\nda situationen är god omvårdnad krävs relevanta\r\nkunskaper på olika områden: i natur-, samhälls- och\r\nbeteendevetenskap samt humaniora. Allmän omvård-\r\nnad utförs av all personal i hälso- och sjukvården.\r\nSpecifik omvårdnad kräver speciell kompetens\".\r\nFör att kunna stärka omvårdnaden måste tydliga\r\nmål anges. Det är en förutsättning för att omvård-\r\nnadskvaliteten skall kunna följas upp och utvärderas.\r\nEn god kvalitet på omvårdnaden förutsätter att om-\r\nvårdnadsfrågorna har en central roll i sjukvårdsorga-\r\nnisationen.\r\nPå många håll i landet har man inrättat befattning-\r\nar som vårdutvecklingschefer, ofta disputerade sjuk-\r\nsköterskor, som ingår i sjukhusledningen. Detta kan\r\nvara ett av flera sätt att stärka och utveckla omvård-\r\nnaden i det dagliga arbetet i sjukvården.\r\nHerr talman! Omvårdnad kan vara mycket. Det\r\nkan vara att sitta bredvid en sjuk människa och ge\r\ntröst eller bara att smeka en kind. Men det kan också\r\nvara att ta hand om en människa med en svår sjukdom\r\noch att med goda kunskaper om den aktuella sjukdo-\r\nmen och den enskilde patientens behov främja till-\r\nfrisknande.\r\nDet handlar om att personalens specifika kunskap-\r\nsområden används för att på bästa sätt hjälpa patien-\r\nten och om att olika yrkesgrupper kompletterar var-\r\nandra till patientens bästa.\r\nVid strukturförändringar och översyn av hälso-\r\noch sjukvården är det viktigt att både se över vården i\r\nsin helhet och vårdens olika delar var för sig och så\r\natt man inte medvetet eller omedvetet försämrar om-\r\nvårdnaden i dessa sammanhang. Vårdens effektivitet\r\när beroende av att personal inom de olika kompeten-\r\nsområdena fungerar optimalt inom sina ansvarsområ-\r\nden.\r\nHerr talman! Det är hög tid att ta till vara de kun-\r\nskaper som finns om omvårdnad och att få fram än\r\nmer kunskap för att vi skall få en hälso- och sjukvård\r\nsom både är mänsklig och effektiv.</pre><pre>Anf.  282  HANS KARLSSON (s) replik:\r\nHerr talman! Det kanske kan förefalla något\r\növermaga att replikera på Kerstin Heinemann. Jag har\r\ningen annan uppfattning än den som hon ger till känna\r\nhär. Men jag vill understryka några saker som är\r\nviktiga.\r\nVi kan konstatera att vi under 90-talet har levt i en\r\nsituation med ekonomisk kris i den offentliga sektorn.\r\nDet har skett samtidigt som det har varit en strävan att\r\nhöja kompetensen inom vården. Det är väldigt lätt att\r\nse att detta understundom har inneburit att omvårdna-\r\nden har fått stå tillbaka. Förhoppningen - och ambi-\r\ntionen skall jag säga - är ju att vi nu kan ta igen detta\r\nmed de resurstillskott som både sjukvården och äldre-\r\nomsorgen har fått och kommer att få de närmaste\r\nåren.\r\nDet finns kanske också anledning att i särskild\r\nordning titta på den här måltidsfrågan som Kerstin\r\nHeinemann tog upp. Jag vet också att det forskas på\r\ndet området.</pre><pre>Anf.  283  KERSTIN HEINEMANN (fp) re-\r\nplik:\r\nHerr talman! Det låter bra att även Hans Karlsson\r\ntycker att vi måste göra något åt omvårdnadsfrågorna.\r\nDet är bra att vi har samma syn när det gäller att det\r\nfaktiskt är så att omvårdnaden har fått stå tillbaka när\r\ndet har gällt ekonomiska besparingar och omstruktu-\r\nreringar. Jag tror, som jag sade i mitt anförande, inte\r\nbara att det här kostar pengar. Jag tror att det finns en\r\nhel del att vinna på det här och på att vi tillvaratar de\r\nkunskaper som faktiskt finns och omsätter dem i\r\npraktiken. Det behöver inte kosta så mycket pengar.</pre><pre>Anf.  284  HANS KARLSSON (s) replik:\r\nHerr talman! Jag ser fram emot ett fortsatt utbyte\r\nmed Kerstin Heinemann och Folkpartiet i de här frå-\r\ngorna. Det är ju på det sättet att Socialdepartementet\r\nnu arbetar med en handlingsplan för äldreomsorgen.\r\nDet har ju bäring på det som Kerstin Heinemann har\r\ntalat om. Här är det viktigt att de olika delarna beak-\r\ntas. Det handlar om utbildning. Det handlar om orga-\r\nnisationen. Det handlar självklart om resurserna. Det\r\nhandlar också om hur vi kan garantera att en kvalitets-\r\nsäkring sker och att tillsynen fungerar. De resurstill-\r\nskott som kommuner och landsting har fått och kom-\r\nmer att få är inte minst viktiga i det sammanhanget.</pre><pre>Anf.  285  KERSTIN HEINEMANN (fp) re-\r\nplik:\r\nHerr talman! Då kanske det ändå har gjort litet\r\nnytta att jag har aktualiserat det här området. Vi skall\r\nnaturligtvis gärna samarbeta med er för att se till att\r\nomvårdnaden beaktas betydligt mer i sjukvården och\r\natt de kunskaper som i dag finns också omsätts i den\r\npraktiska verkligheten. Det är viktigt för de enskilda\r\npatienterna, men också för att vi på det viset säkert\r\nkan göra vården mer effektiv än vad den är i dag.</pre><pre>Anf.  286  SYLVIA LINDGREN (s):\r\nHerr talman! Kulturhuvudstadsåret är en möjlighet\r\natt visa upp storstadens ljusa sidor; mångfalden, vitali-\r\nteten och skaparkraften. Men det kommer också att\r\navspegla stadens svarta sidor; motsättningarna, klyf-\r\ntorna och utanförskapet. Det är en verklighet som\r\nfinns där som vi inte får blunda för. Låt oss använda\r\ndetta år, 1998, till att bryta utvecklingen mot alltmer\r\nsegregerade storstäder! Låt kulturhuvudstadsåret bli\r\navstamp för arbetet med den integrerade huvudstaden,\r\nstaden som är till för alla!\r\nStockholms demokratiska utveckling följer ett in-\r\nternationellt mönster där storstädernas befolkning\r\nökar. Klyftorna mellan olika delar i storstäderna ökar\r\nockså.\r\nEtt starkt segregerat samhälle är ett uppdelat sam-\r\nhälle. När de sociala spänningarna blir tillräckligt\r\nstarka, måste alltfler ägna alltmer resurser åt att skyd-\r\nda sig och sin egendom. Den starkt segregerade sta-\r\nden blir då en mycket sluten, övervakad och hotfull\r\nstad för alla. Visst kan det låta som att det är en\r\nskräckbild som målas upp. Men sanningen är att vi\r\nhar tillräckligt mycket kunskaper från andra länder för\r\natt kunna påstå att den sociala och etniska segregatio-\r\nnen i slutänden innebär ett hot mot tryggheten, välfär-\r\nden och demokratin i vårt land.\r\nHerr talman! Socialbidragen har under 90-talet\r\nmer än fördubblats i Stockholm. 1997 beräknades\r\nstaden betala ut 1 586 miljoner kronor i socialbidrag\r\ntill ca 23 000 hushåll. I dessa hushåll är arbetslöshe-\r\nten bidragsgrund i knappt hälften av fallen.\r\nI ytterligare ca 4 000 fall befinner man sig i\r\nsvenskundervisning eller arbetsmarknadsutbildning\r\nmed utbildningsbidrag som är otillräckliga för att nå\r\nupp till socialbidragsnormen. Socialbidragsberoendet\r\ni Stockholm visar inga tecken på att minska - trots att\r\nsysselsättningen nu ökar i Stockholmsregionen och att\r\nden öppna arbetslösheten har gått ned till ca 5 % för\r\noktober 1997.\r\nFörklaringen är att de grupper som står längst\r\nifrån arbetsmarknaden, och som i allmänhet är bero-\r\nende av socialbidrag för sin försörjning, inte får de\r\nnya jobb som tillkommer. Med bristande kompetens\r\noch svag anknytning till den svenska arbetsmarknaden\r\nstår de flesta långtidsarbetslösa socialbidragstagare\r\nlängst bak i kön när arbetsgivarna skall välja arbets-\r\nkraft.\r\nEftersom stora grupper av människor i storstäder-\r\nnas miljonprogramsområden inte anses stå till arbets-\r\nmarknadens förfogande finns det ett stort mörkertal i\r\nstatistiken. De enorma skillnaderna i förvärvsfrekvens\r\nförklaras endast till en liten del av skillnaderna i den\r\nöppna arbetslösheten.\r\nI början av februari förväntas Storstadsutredning-\r\nens slutbetänkande. Det innebär ett utmärkt tillfälle\r\nför regeringen att ta fram en samlad storstadspolitisk\r\nstrategi. Målet måste vara att åstadkomma konkreta\r\nförbättringar i de invandrartäta, fattiga storstadsområ-\r\ndena där också det s.k. ohälsotalet slår oerhört hårt.\r\nStaten måste naturligtvis samarbeta med berörda\r\nstorstadskommuner för att detta skall vara möjligt.\r\nKanske kan man teckna lokala utvecklingsavtal så att\r\nstatliga och kommunala pengar kan samordnas på ett\r\nbättre sätt. I stället för tillfälliga projekt skulle då ett\r\nmer långsiktigt arbete kunna komma igång där man\r\nutnyttjar alla offentliga resurser på bästa sätt. Dess-\r\nutom bör man se över gränsdragningarna mellan so-\r\ncialbidragen, försörjningsstödet och andra ersätt-\r\nningssystem till den enskilde så att aktiva åtgärder\r\nprioriteras framför passivt bidragsberoende.\r\nHerr talman! Stockholms utveckling är viktig för\r\nhela landet. Som vi så många gånger uttryckt skall\r\nStockholm inte konkurrera med andra städer i Sveri-\r\nge. Stockholm skall konkurrera med andra storstäder i\r\nEuropa. Regering och riksdag har ansvar för utveck-\r\nlingen i hela landet och får inte falla för frestelsen att\r\nse ekonomisk tillväxt och social stabilitet i Stock-\r\nholmsregionen som en nackdel för övriga landet. En\r\npositiv utveckling av Stockholm är till gagn för hela\r\nvårt land, liksom kulturhuvudstadsåret för kulturell\r\nspridning i hela landet.\r\nSjälvklart måste vi ha fördelningsnycklar som gör\r\natt insatser sätts in där de bäst behövs. Det är t.ex.\r\nanmärkningsvärt att där brottslighet och kriminalitet\r\när högst riskerar vi att förlora de mest välutbildade\r\npoliserna.\r\nNär det gäller utbildningsplatser, framför allt till\r\nden högre utbildningen, har Stockholmsregionen\r\nredan i dag möjlighet att ta emot fler studenter.\r\nVi har en uthållig miljö, t.ex. Hammarby Sjöstad.\r\nDet är ett spännande projekt med byggande, boende\r\noch miljömedvetande i fokus - ett projekt av synner-\r\nligen nationellt intresse.\r\nHerr talman! Om vi inte lyckas bryta utvecklingen\r\nmot allt hårdare social och etnisk segregation i de\r\nsvenska storstäderna kommer på sikt det demokratis-\r\nka välfärdssamhälle som vi känner att vittra sönder\r\ninifrån. Vi har ännu tid att desarmera den tickande\r\nbomben. Men då krävs handling också från oss i detta\r\nhus. Tack!</pre><pre>I detta anförande instämde Inger Segelström,\r\nKristina Nordström, Sven-Åke Nygårds och Ingemar\r\nJosefsson (alla s).</pre><pre>Anf.  287  SIW WITTGREN-AHL (s):\r\nHerr talman! För ca 15 år sedan, när mina barn\r\nännu var små, gick vi till torget för att handla. Det var\r\ninte så vanligt att vi gick just till vårt torg, för det\r\nfanns inte mycket till affärer där. Men denna dag hade\r\njag ett ärende till just en av affärerna. Att gå till torget\r\nvar att gå över en gata, över ett spårvagnsspår och\r\nsedan upp för en liten backe. Högt räknat gick vi 300\r\nmeter. Väl framme stannade barnen utanför affären\r\noch lekte i sandlådan tillsammans med de barn som\r\nredan var i sandlådan. De var inte många. Det var tre\r\nbarn, tror jag. De satt och lekte nedanför en rutschba-\r\nna med några träpinnar och träbitar. Solen sken och\r\ndet var en vacker försommardag på ett typiskt för-\r\nortstorg i det s.k. miljonprogrammet.\r\nPå morgonen dagen efter, vid påklädningsritualen,\r\nsäger ett av barnen: Mamma, i går såg vi de fattiga\r\nbarnen. Jag förstod först inte vad han menade. Vis-\r\nserligen var barnen på torget färgade, men det var inte\r\novanligt att det fanns färgade barn. Det fanns på deras\r\ndagis och i vår vardag i övrigt.\r\nVid närmare eftertanke kom jag att tänka på att\r\nbarnen varit med mig när vi samlat in pengar, kläder\r\noch leksaker till människorna i Moçambique. För att\r\nbarnen verkligen skulle förstå hade jag som den ivriga\r\nmodern, visat dem genom TV när de haft reportage\r\nfrån Moçambique att det var dit vi skulle skicka\r\npengarna, kläderna och leksakerna. Reportagen speg-\r\nlade i regel vuxna och barn i ett krigshärjat land och\r\ndå i torftiga miljöer med våra mått mätt.\r\nNu trodde mina barn att vi hade varit där, när vi\r\nhade varit på andra sidan gatan 300 meter hemifrån.\r\nDet var gatan som skilde våra bostadsområden. Seg-\r\nregationen i bostadsområdena skapade redan då\r\nosynliga gränser och murar mellan människor.\r\nMycket har hänt i min stadsdel sedan dess. Politi-\r\nker både på central och kommunal nivå har engagerat\r\nsig liksom bostadsföretagen och kommunens tjänste-\r\nmän både på central och lokal nivå. De boende har\r\nlagt ned mycket engagemang för stadsdelens väl.\r\nRiktade insatser har gjorts till kvinnor. Bl.a. har ett\r\nprojekt som heter kvinnoliv har vuxit fram.\r\nVärdefulla synpunkter har kommit till stånd som\r\nligger till grund för det lokala hälsopolitiska program\r\nsom kommer att finnas i stadsdelen. Kvinnorna har\r\nockså tagit fram en gemensam kokbok som speglar\r\nmatrecept från olika delar av de länder man kommer\r\nfrån.\r\nMat är en del av folkets sätt att leva. Genom kok-\r\nboken sprider man kunskaper om det egna landet.\r\nKokboken är ett sätt att minska främlingskapet och\r\nfrämja gemenskapen inom stadsdelen. Inom stadsde-\r\nlen har man också satsat på barnomsorg, öppen för-\r\nskola, föräldrautbildning, babyöppet på dagis osv.\r\nAlla barn som har kontakt med barnomsorgen och\r\nförskoleverksamheten har språkträning, såväl de\r\nsvenska barnen som barn från andra länder. Man\r\nspråktestar alla barn. Modersmålsträning är ett viktigt\r\ninslag. Språkets betydelse har satts i centrum.\r\nGenom gemensamma ansträngningar från länsar-\r\nbetsnämnden, kommunen och Göteborgs folkhögsko-\r\nla har vi fått en filial till skolan som nu kallas Kun-\r\nskapens hus. Närheten till vuxenutbildningen minskar\r\navståndet både fysiskt och mentalt. För att minska den\r\nensidiga fysiska miljön har flerfamiljshus rivits. En\r\ndel har byggts om och ersatts av markbostäder, dvs.\r\nradhus. Detta är några exempel från min stadsdel och\r\nfrån min kommun, Göteborg, på vad man har gjort för\r\natt komma till rätta med bostadssegregationen.\r\nSegregationen har trots detta tilltagit under såväl\r\nhögkonjunktur som lågkonjunktur.\r\nI min stadsdel, Biskopsgården, bor vi 23 000\r\nmänniskor. 1997 betalades det ut 124 miljoner i soci-\r\nalbidrag exklusive flyktingbidrag på 8 miljoner.\r\nKostnaderna för socialbidrag i min hemkommun\r\nuppgår för 1997 till 1,1 miljarder i nettokostnader.\r\nDet är alltså det som kommunen själv betalar. De\r\nhöga socialbidragskostnaderna beror i hög grad på att\r\nde trygghetssystem vi har byggt upp bygger på att alla\r\nmänniskor arbetar. Att människor hamnar utanför de\r\nekonomiska trygghetssystemen borde vara ett ansvar\r\nför hela Sverige och inte ett ansvar enbart för den\r\negna kommunens invånare.\r\nSverige har blivit ett mer internationellt samhälle\r\noch vår stadsdel har blivit det globala lokalsamhället.\r\nUtmaningen består i att ta tillvara fördelarna. Olikhe-\r\nterna bör bli en tillgång i stället för en belastning, där\r\nstoltheten för vårt eget bostadsområde bidrar till att\r\nstärka den egna identiteten och samhörighetskänslan\r\nmänniskor emellan.\r\nHerr talman! Garantin för demokratins säkerstäl-\r\nlande är att människor känner delaktighet och soli-\r\ndaritet med varandra över hela Sverige.</pre><pre>Anf.  288  OWE HELLBERG (v) replik:\r\nHerr talman! Det var en målande beskrivning av\r\nBiskopsgården och dess verklighet. Det framstod på\r\nnågot sätt som om det skulle vara ett etniskt problem.\r\nDet är det verkligen inte. Det handlar ju om margina-\r\nlisering inom alla områden på grund av arbetslöshet,\r\npå grund av att man inte har möjlighet att söka sig\r\nbostäder inom andra delar av Göteborgs stad. Visst är\r\ndet en klassfråga.</pre><pre>Anf.  289  SIW WITTGREN-AHL (s) replik:\r\nHerr talman! Det var inte min avsikt att det skulle\r\nframstå som ett etniskt problem. Det är det givetvis\r\ninte. I Biskopsgården bor ju inte 100 % invandrare\r\neller flyktingar. Där bor inte alla typer av människor.\r\nDet är ett klassproblem. Det vi har gemensamt, vi som\r\nbor i vår stadsdel, är oftast att vi har låga inkomster.\r\nVi står utanför arbetsmarknaden.</pre><pre>Anf.  290  OWE HELLBERG (v) replik:\r\nHerr talman!  Det är bra att vi är överens om de-\r\nfinitionen. Det är detta som måste lyftas fram, att det\r\nen klassfråga i första hand.\r\nJag är litet nyfiken. Jag känner inte till Göteborgs\r\nstad så bra. Hur duktig är man på att fördela pengarna\r\nmellan de olika stadsdelarna? Jag får en ganska tråkig\r\nbeskrivning av den problematiken. Får Biskopsgården\r\nden del av kommunala medel som man skulle behö-\r\nva?</pre><pre>Anf.  291  SIW WITTGREN-AHL (s) replik:\r\nHerr talman! Owe Hellberg är välkommen till vår\r\nstadsdel och vår kommun. Jag kan visa den. Kommu-\r\nnen betalar i nettokostnader 1,1 miljarder i socialbi-\r\ndrag. I Biskopsgårdens kommun hade vi förra året\r\nsocialbidragskostnader i rena socialbidrag på 124\r\nmiljoner, som jag nämnde.\r\nJag vill minnas att vi i stadsdelen själva får ta en\r\nkostnad om 1 300 000 kr. Vi har alltså ett fördel-\r\nningssystem, men en stor mängd pengar går ut i\r\nkommunens verksamhet. Jag tycker att det vore ange-\r\nläget att kunna fördela kostnaderna på ett annat sätt,\r\növer hela Sverige.</pre><pre>Anf.  292  OWE HELLBERG (v):\r\nHerr talman! Det byggs för litet, sade Carl Bildt i\r\nsitt inledningsanförande i partiledardebatten. Sedan\r\nsades det inget mer om bostadspolitiken, och övriga\r\npartiledare nämnde över huvud taget inte bostäderna.\r\nSjälvklart är det allra viktigaste för människorna\r\natt ha ett arbete, en egen försörjning, men minst lika\r\nviktigt är det med rätten till en god bostad till ett\r\nrimligt pris, rätten till ett eget hem. Det är ingen\r\nsjälvklar rättighet i Sverige i dag, år 1998.\r\n7 000 människor vräks varje år. Antalet hemlösa\r\nbland psykiskt sjuka, missbrukare och andra margina-\r\nliserade grupper representeras av ett mörkertal. Inte\r\nens om du studerar eller har en praktikplats med usel\r\nbetalning kan du vara säker på att få en bostad, ett\r\neget hem.\r\nTyvärr forsätter regeringen att föreslå lösningar\r\nsom gör att människor hamnar i en sådan situation.\r\nDet allra senaste i den vägen är den s.k. sysselsätt-\r\nningsgarantin för ungdomar mellan 20 och 24 år, som\r\nefter 100 dagars arbetslöshet skall kunna få en ut-\r\nbildning eller en praktikplats i tolv månader i kom-\r\nmunal regi. Den är obligatorisk och betalas med den\r\nfantastiska summan av 1 967 kr per månad, dvs. ca 10\r\nkr per timme, om ungdomarna inte omfattas a-\r\nkasseersättning.\r\nDe sätts alltså i \"kommunarrest\" i tolv månader\r\noch betalas med 10 kr per timme men får ingen möj-\r\nlighet till ett eget boende eller till egen försörjning.\r\nVad ger detta för signal till våra arbetslösa ungdo-\r\nmar? Det är en skandalös behandling.\r\nDetta är jämförligt med det som de som sitter i\r\nfängelse får för det arbete som de utför under sin\r\nfängelsetid. Dessutom har fängelsekunderna gratis\r\nhusrum och mat. Jag missunnar dem inte detta - det är\r\nsäkert ett bra medel för återanpassningen till samhäl-\r\nlet - men vad ger det för signaler till ungdomar som\r\ninte gjort något fel förutom att de inte har kunnat\r\nskaffa sig ett jobb? - Och det är banne mig inget\r\nbrott; det är ett samhällsproblem.\r\nHerr talman! Det byggs för litet, sade Carl Bildt i\r\nsitt inledningstal. Ja, det är alldeles sant. Det har tidi-\r\ngare under hela 1900-talet inte byggts så litet som nu,\r\nca 10 000 lägenheter under 1997. Ett så lågt byggande\r\näventyrar naturligtvis byggkompetens och möjlighe-\r\nterna att hålla maskinparker m.m. i gång. Det kommer\r\nnaturligtvis också att leda till en begynnande bostads-\r\nbrist i våra befolkningstäta regioner.\r\nDet största problemet på bostadmarknaden är\r\ndock inte att det byggs för litet utan att det är alldeles\r\nför dyrt att bo. Boendekostnaden i hyresrätt har för-\r\ndubblats under 90-talet. Sedan hänsyn tagits till infla-\r\ntionen har den ökat med ca 50 %.\r\nEn industriarbetare som tjänar 16 000 kr i måna-\r\nden betalar 37 % av sin lön i hyra för en tvårummare\r\nbyggd 1990. En undersköterska med 14 000 kr i må-\r\nnaden betalar 42 % av sin lön för samma boende. I\r\nslutet av 80-talet var den andelen under 25 % av lö-\r\nnen.\r\nDe största orsakerna till detta är tyvärr beslut fat-\r\ntade i denna kammare. Den största boven är skattere-\r\nformen, och andra är snabbare avtrappning av ränte-\r\nbidragen, den pågående budgetbesparingen m.m.\r\nSkattelindringar för medel- och höginkomsttagare\r\nbetalades med högre boendekostnader för alla. Under\r\n1990-1992 höjdes hyrorna med 30-40 % i samband\r\nmed genomförandet av skattereformen.\r\nHerr talman! Socialdemokrater och folkpartister\r\ngjorde upp om reformen, och den stöds nu fullt ut av\r\nmoderaterna och övriga borgerliga partier. Erik Ås-\r\nbrink tycker t.o.m. att det är bra att boendet nu börjar\r\nge ett överskott till statskassan, så att dessa medel kan\r\nanvändas till andra ändamål. Ett sådant sätt att se på\r\nboendet och boendekostnaderna är tyvärr inte ett\r\nuttryck för en social bostadspolitik utan bara uttryck\r\nför en sned fördelningspolitik.\r\nCarl Bildt vill ha förändringar av bostadspolitiken\r\nför att få fart på byggandet. Vilket är då receptet? Jo,\r\nallt skall lösas med skattesänkningar, och på bostads-\r\npolitikens område är det fastighetsskatten som är\r\nroten till allt det onda.\r\nVisserligen finns det problem med fastighetsskat-\r\nten i vissa boendeområden och för människor som\r\nlever på marginalen eller har hamnat i trångmål på\r\nannat sätt, men det är inget generellt problem, vars\r\nlösande lindrar dyra boendekostnader eller ger alla\r\nrätt till en bostad till ett rimligt pris.\r\nI hyresrätt motsvarar fastighetsskatten ca 4 % av\r\nhyran. För en trerummare som kostar 5 000 kr per\r\nmånad skulle hyran sjunka med 200 kr till 4 800 kr.\r\nVar och en inser att en sådan lösning inte ger någon\r\nstörre effekt. Det blir inga nya bostäder så länge det är\r\nså dyrt att bo och därför inte heller något byggande\r\nför andra än ett fåtal rika, som kan köpa sig lyxiga\r\nbostadsrätter i attraktiva lägen i något av våra stor-\r\nstadsområden.\r\nAtt avskaffa den statliga bostadspolitiken och tro\r\natt den s.k. marknaden klarar behovet av en god bo-\r\nstad till ett rimligt pris har aldrig fungerat och kom-\r\nmer inte heller i fortsättningen att göra det.\r\nVänsterpartiet väntar med spänning på att vår ut-\r\nredningsminister - förlåt, inrikesminister - och tillika\r\nbostadsminister skall lägga fram en bostadspolitisk\r\nproposition som går i den riktningen. Vi hoppas på\r\nnågot bra, i enlighet med ordspråket att den som vän-\r\ntar på något gott aldrig väntar för länge.</pre><pre>Anf.  293  HELENA FRISK (s):\r\nHerr talman! Jag kan till att börja med glädja Owe\r\nHellberg med att också jag tänker tala om bostads-\r\npolitik. Det har talats alldeles för litet om dagens och\r\nframtidens bostadspolitik, men nu kommer flera anfö-\r\nranden i rad om detta. Vi får i varje fall vara glada för\r\ndet.\r\nSvensk bostadspolitik har varit unik. Ingen an-\r\nnanstans i världen har befolkningen haft möjlighet att\r\nbo så bra som i Sverige. Den breda politiska upp-\r\nställning som funnits i bostadsfrågan har varit en\r\nviktig förutsättning för att nå detta resultat. Samhället\r\nhar genom spelregler och aktivt stöd skapat förutsätt-\r\nningar för att förverkliga de bostadspolitiska målen.\r\nI dag råder stor osäkerhet om boendet i framtiden.\r\nKraftiga hyreshöjningar och orättvisa villkor mellan\r\nolika upplåtelseformer och bostäder av olika ålder har\r\nbidragit till en lång rad problem.\r\nDen första halvan av 90-talet var tuff för boende i\r\nalla boendeformer. Skattereformen och förändringar i\r\nbostadspolitiken gjorde det dyrare att bo för alla. De\r\nallra senaste åren har utvecklingen sett annorlunda ut.\r\nHyrorna har, som Owe Hellberg sade, fortsatt att\r\nhöjas mer än inflationen, men för egnahemsägare har\r\nboendekostnaderna de senaste åren kunnat sänkas\r\ngenom lägre räntor.\r\nEn grundläggande målsättning i svensk bostads-\r\npolitik har varit och bör även i fortsättningen vara att\r\nde olika upplåtelseformerna ges likvärdiga ekonomis-\r\nka villkor. I skattereformen 1990-1991 lades särskilt\r\nstor vikt vid en god neutralitet.\r\nBakom denna målsättning ligger uppfattningen att\r\nhushållen skall ha sitt eget fria val mellan att bo i eget\r\nhem, i bostadsrätt eller i hyresrätt. Neutraliteten är\r\nockså en viktig del i en generell bostadspolitik som\r\nundviker att vissa grupper pekas ut. Det är ju det som\r\nsker i många andra länder där man bygger s.k. social-\r\nbostäder för mindre bemedlade hushåll.\r\nDe allmännyttiga bostadsföretagen spelar en cen-\r\ntral roll i svensk bostadspolitik. De senaste årens\r\nsystemförändringar i bostadspolitiken och på kredit-\r\nmarknaden har utsatt företagen för stora påfrestning-\r\nar.\r\nMånga kommuner har i dag ekonomiska bekym-\r\nmer med ett kärvt arbetsmarknadsläge och en negativ\r\nbefolkningsutveckling. Antalet tomma lägenheter\r\nökar, och de är fler än någonsin tidigare.\r\nDe allmännyttiga bostadsföretagen i de berörda\r\nkommunerna är ofta svaga och har begränsade möj-\r\nligheter att rekonstruera företagen. Det innebär stora\r\nkostnader för företagen, och framför allt drabbas\r\nhyresgästerna. Någonstans måste ju kostnaden för de\r\ntomma lägenheterna tas ut.\r\nMin egen hemkommun Karlskoga är inget undan-\r\ntag. Karlskoga kommun har sedan 25 år haft en nega-\r\ntiv befolkningsutveckling. Kommunala utvecklings-\r\nplaner indikerade att vi troligtvis skulle ha en folk-\r\nmängd på minst 50 000 invånare framemot sekelskif-\r\ntet. I dag vet vi att folkmängden blir någonstans över\r\n30 000 invånare.\r\nUnder årens lopp har ett antal åtgärder vidtagits\r\nför att minska överskottet av lägenheter. De har om-\r\nvandlats till sjukhem, kontor för kommunala förvalt-\r\nningar och framför allt till ett kontors- och lokalhotell\r\nmed omfattande och glädjande nog expanderande\r\nprivat verksamhet. Även en rivningsprocess har in-\r\nletts. Trots alla åtgärder har Karlskoga kommun fort-\r\nfarande ungefär 1 000 tomma lägenheter. Då inser\r\nman att det naturligtvis ställer till stora problem som\r\nvi nu måste ha hjälp med att lösa.\r\nHerr talman! När det gäller den framtida bostads-\r\npolitiken är det viktigt att vi här i Sveriges riksdag\r\nfattar långsiktiga beslut som ger neutralitet mellan\r\nboendeformerna och sänker kostnaderna i boendet.\r\nDärför hoppas jag att den bostadspolitiska propositio-\r\nnen bl.a. kommer att innehålla just sådana förslag som\r\ntryggar och utvecklar allmännyttan och skapar rättvisa\r\nmellan de olika boendeformerna.\r\nDet är många som med spänning väntar på den\r\nbostadspolitiska propositionen, och så även jag. Vi\r\nmåste sätta ned fötterna och visa att vi vill föra en\r\nbostadspolitik värd namnet, en bostadspolitik värdig\r\ndet nya 2000-talet.\r\nDet skall vara en politik som utnyttjar marknads-\r\nmekanismerna och samhällets regler och inflytande så\r\natt de sociala skillnaderna i boendet minskar i stället\r\nför att öka. Boendekostnaderna skall sjunka i stället\r\nför att öka. Människors egna initiativ kan lyfta bo-\r\nstadsområden som tidigare hade låg status. Vårt sätt\r\natt bo skall vara i samklang med ett långsiktigt eko-\r\nlogiskt perspektiv. Kort sagt: Människor skall oavsett\r\ninkomst kunna bo med livskvalitet.</pre><pre>Anf.  294  OWE HELLBERG (v) replik:\r\nHerr talman! Jag är tyvärr inte lika optimistisk\r\nsom Helena Frisk när det gäller den bostadspolitiska\r\npropositionen, eftersom jag själv satt i den bostads-\r\npolitiska utredningen. Skattereformen nämndes. Det\r\nfanns i den bostadspolitiska utredningen inget gehör\r\nför att diskutera den. Det är den största faktorn för\r\nökade boendekostnader.\r\nDet är moms på produktion och moms på allt när\r\ndet gäller hyran. Det gör 1 500 kr på en trerummare\r\nför 5 000 kr. Jag föreslog rekonstruktion av kommu-\r\nnala bolag i kris. Det kom ingen respons från Helena\r\nFrisks partikamrater. Ni tycker att det är viktigare att\r\nfå tillbaka skattereformen i dess ursprungsskick än att\r\nsatsa på bostadspolitik. Vad har ni egentligen att\r\nkomma med?</pre><pre>Anf.  295  HELENA FRISK (s) replik:\r\nHerr talman! Till skillnad från Owe Hellberg ser\r\njag med spänd optimism fram emot den bostadspoli-\r\ntiska propositionen. Jag delar viss kritik som Owe\r\nHellberg har emot den bostadspolitiska utredningens\r\nbetänkande. Men jag hoppas att man nu under pro-\r\npositionsskrivandet kommer att ändra vissa delar som\r\nutredningen hade i sitt förslag.\r\nJag hoppas mycket på propositionen. Vi ser pro-\r\nblemen, och vi måste åtgärda dem.</pre><pre>Anf.  296  OWE HELLBERG (v) replik:\r\nHerr talman! Långsiktigheten i utredningen\r\nsträckte sig från år 1998 till år 2000. Man skulle an-\r\npassa sig till statsbudgeten. Det var det som gällde\r\noch ingenting annat. Hur skall man få en långsiktighet\r\noch en hållbarhet i en sådan politik?\r\nNär det sedan gäller förslagen får vi väl hoppas att\r\nde är så bra, eftersom man har fördröjt dem nu snart\r\nett halvår, och att det kommer någonting vettigt ur\r\ndetta. Men då kan man inte försvara skattereformen,\r\nta bort värnskatten och titta på den problematiken\r\nutifrån så kortsiktiga perspektiv.\r\nDå måste man lyssna på de krafter som vill föra en\r\nsocial och statlig bostadspolitik och inte på dem som\r\nvill avskaffa den. Det var vad några av Helena Frisks\r\npartikamrater i det närmaste föreslog.</pre><pre>Anf.  297  HELENA FRISK (s) replik:\r\nHerr talman! Jag håller med om att det är oerhört\r\nviktigt att vi får en långsiktigt hållbar bostadspolitik\r\nsom håller för framtiden. Jag tänker inte gå in på vad\r\nsom eventuellt kommer i den bostadspolitiska pro-\r\npositionen utan förlitar mig på att förslagen i den\r\nkommer att vara väl genomtänkta och förhoppnings-\r\nvis också bra.\r\nOwe Hellberg kritiserar nu socialdemokraterna i\r\nutredningen. Det får han göra för sig. Jag håller mig\r\ntill det som jag tror på och väntar in den bostadspoli-\r\ntiska propositionen. Vi får se vad som kommer i den.</pre><pre>Anf.  298  CLAES-GÖRAN BRANDIN (s):\r\nHerr talman! Jag var litet orolig att vi inte skulle\r\nfå någon bostadspolitisk debatt här i dag. Men nu är\r\njag nummer tre som har tagit upp den här frågan. Det\r\nvisar väl ändå att bostadspolitiken är en viktig fråga\r\nför oss. Jag var också orolig när jag såg talarlistan att\r\njag på något sätt hade hamnat fel eftersom mitt anfö-\r\nrande kommit på det block som handlade om sociala\r\nfrågor. Men bostaden är ju en social rättighet och\r\ningen handelsvara, eller skall i varje fall vara det.\r\nBostadspolitiken kanske därför hör hemma under det\r\nsociala blocket.\r\nVi socialdemokrater har tillsammans med framför\r\nallt Centerpartiet genomfört en mycket framgångsrik\r\nsanering av Sveriges ekonomi. I dag har vi ett helt\r\nannorlunda ekonomiskt läge i Sverige än det som\r\nregeringen Bildt lämnade i arv 1994. Vi kan nu på\r\nolika sätt se resultatet av arbetet att få ordning på\r\nstatsfinanserna. Vi ser det t.ex. på räntorna. De har\r\nsjunkit kraftigt sedan 1994. Det är viktigt både för\r\ndem som har lån och för de företag som vill investera.\r\nDen framgångsrika budgetsaneringen har också posi-\r\ntiva effekter på pris- och löneutvecklingen.\r\nVi ser nu också hur läget på arbetsmarknaden för-\r\nbättras i flera viktiga avseenden. Den senaste arbets-\r\nkraftsundersökningen från SCB innehåller flera gläd-\r\njeämnen. Den öppna arbetslösheten har minskat.\r\nLångtidsarbetslösheten har minskat. Inte minst kan vi\r\nkonstatera att sysselsättningen har ökat. Det är natur-\r\nligtvis helt otillräckligt, men ändå ett tydligt tecken på\r\natt vi är på rätt väg när det gäller sysselsättningen.\r\nNär vi satte igång med det tuffa arbetet att få ord-\r\nning på ekonomin gjorde vi det med insikten att det\r\ninte går att komma till rätta med arbetslösheten om vi\r\ninte har ordning på ekonomin. Den finns nu goda\r\nförutsättningar att klara målet att halvera den öppna\r\narbetslösheten till 4 % år 2000. Men det finns fortfa-\r\nrande ett stort orosmoln när det gäller kampen mot\r\narbetslösheten. Det är byggsektorn.\r\nHär finns det anledning att vara djupt bekymrad.\r\nVi kan konstatera att bara hälften av byggarbetskåren\r\nhar arbete i Sverige i dag. Regeringen lägger snart\r\nfram en bostadspolitisk proposition. Jag kan vara\r\nmycket tydlig när det gäller den kommande proposi-\r\ntionen. Jag anser att det är helt nödvändigt att propo-\r\nsitionen innehåller konkreta förslag för byggandet.\r\nDet är många som lovprisar de fria marknadskraf-\r\nterna. Enligt de glada marknadsanhängarnas filosofi\r\nskulle byggandet få fart om bara räntorna var lägre.\r\nSå hette det tidigare. Vi har inte på många år haft så\r\nlåga räntor som i dag. Men tydligen stämmer inte\r\nteorin med verkligheten.\r\nDet krävs därför politiska insatser för att få fart på\r\nbyggandet. Om vi inte får i gång byggandet nu är\r\nrisken väldigt stor att det blir överhettning längre\r\nfram. Det betyder inflation och stigande priser. Det\r\ninnebär också att vi får bostadsbrist längre fram. Byg-\r\ngandet har en stor betydelse för sysselsättningen. Att\r\nen byggnadsarbetare har jobb leder till att tre andra\r\nfår arbete.\r\nHerr talman! En annan viktig insats är att göra nå-\r\ngot åt det höga kostnadsläget i redan byggda bostäder.\r\nJag tänker på beståndet från 1988 och framåt.\r\nDet förs för närvarande en ganska högröstad de-\r\nbatt om fastighetsskatten. Många vill sänka den, och\r\nmånga vill t.o.m. avskaffa den. Det är framför allt\r\nvillaägarna som hörs i denna debatt. Jag anser att vi\r\nmåste ha en ordentlig debatt om fastighetsskatten,\r\neftersom den har stor, eller i alla fall en viss betydelse\r\nför boendekostnaderna. Enligt min uppfattning finns\r\ndet ingen anledning att i dag ändra fastighetsskatten\r\nför villaägarna. De kraftigt sjunkande räntorna har\r\nändå förbättrat deras ekonomiska situation mycket\r\npåtagligt. Märkligt nog tappas detta faktum för det\r\nmesta bort i debatten.\r\nDäremot bör fastighetsskatten sänkas för flerfa-\r\nmiljshus och bostadsrätter. Boendekostnaden har\r\nblivit en allt tyngre post för många i de boendefor-\r\nmerna. De har inte kunnat tillgodogöra sig ränte-\r\nsänkningar på samma sätt som villaägare. Målet för\r\nen socialdemokratisk bostadspolitik måste vara att\r\nboendekostnaden skall ta en rimlig del av inkomsten.\r\nSå är det tyvärr för långt ifrån alla i dag.\r\nNaturligtvis skall vi ha fastighetsskatten kvar i en\r\neller annan form, men det är nödvändigt med en lätt-\r\nnad, i första hand för de bostäder som är byggda 1988\r\noch senare. Sedan tror jag att det är viktigt att man ser\r\növer hela fastighetsskatten. Då kan vi säga att vi\r\nkommer att uppnå målet. Alla skall ha rätt till en god\r\nbostad till en rimlig kostnad.</pre><pre>I detta anförande instämde Ronny Olander och\r\nHans Hoff (båda s).</pre><pre>Anf.  299  CHARLOTTA L\r\nBJÄLKEBRING (v):\r\nHerr talman! De försämrade kommunala ekono-\r\nmierna har kraftfullt förändrat möjligheterna för den\r\nföreningsdrivna och ideella sektorns verksamhet. En\r\nverksamhet som inte är lagreglerad har härmed fått\r\nstryka på foten när pengarna inte har räckt. Arbetslös-\r\nheten ligger också som ett lock över samhället och\r\npolitiken. Det tynger oss och tar i från oss förmågan\r\natt göra något åt våra och våra barns liv. Vi tyngs\r\nunder bördan att ekonomin inte går ihop. Det här\r\npåverkar också människors ideella engagemang.\r\nEnligt barnkonventionens artikel 31 skall konven-\r\ntionsstaterna erkänna barnens rätt till vila och fritid,\r\ntill lek och rekreation anpassad till barnets ålder samt\r\ntill att fritt delta i det kulturella och konstnärliga livet.\r\nKonventionsstaterna skall respektera och främja bar-\r\nnens rätt att till fullo delta i det kulturella och konst-\r\nnärliga livet och skall uppmuntra tillhandahållande av\r\nlämpliga och lika möjligheter för kulturell och konst-\r\nnärlig verksamhet samt för rekreation och fritidsverk-\r\nsamhet. Detta förpliktar!\r\nFlera undersökningar visar att unga längtar efter\r\nvuxna, efter någon som tar sig tid att prata, någon som\r\nser dem. För detta krävs inga pengar. När klasser och\r\ndagisgrupper blir allt större uppmärksammas\r\ngråzonsbarnen först när de får ofullständiga betyg.\r\nDet är precis som om ingen vill ta ansvar, och när det\r\när försent blir barnet ett ärende för socialtjänsten,\r\npolisen eller kriminalvården. När tappade du ditt\r\nmedmänskliga engagemang? Tänk efter! Vad kan du\r\ngöra för att se det osynliga barnet?\r\nSjälv anser jag att vi måste ta oss tid. Vi måste ta\r\noss tid att se varandra, och vi måste omfördela eko-\r\nnomin och arbetstiden. Jag tror på en sextimmarsdag.\r\nHerr talman! Själv växte jag upp i Farsta, bland\r\nbetong, höghus och tunnelbana. Det var de lågavlöna-\r\nde som fick en bostad där för att föda upp sina ungar.\r\nVi gick i överfulla skolor, och i klasserna var vi drygt\r\ntrettio. Då som nu var det bara de som utmärkte sig\r\nsom blev sedda. Många sniffade och började med\r\ntyngre droger. Många är döda sedan länge. De litet\r\nmer välsituerade som bodde i radhus en bit bort bil-\r\ndade medborgargarde och höll vakt om kvällar och\r\nnätter. Verkligheten känns igen, eller hur? Men nu\r\ngäller det en annan del av Stockholm.\r\nJag var privilegierad. Vi hade släktingar på landet\r\noch bodde där om somrarna. Jag hade föreningslivet,\r\nHammarbygymnasterna. Där fanns vuxna som såg\r\nmig. Det var andra vuxna än våra föräldrar. De hade\r\nen annan typ av engagemang, och detta har hjälpt mig\r\noch mina kamrater att bli hela människor.\r\nDen ideella föreningen och det medmänskliga en-\r\ngagemanget behövs. Livskvaliteten välfärd är inte\r\nbara ekonomi och materiell standard. Det handlar i\r\nhögsta grad om hur vi faktiskt mår. Vi måste kort och\r\ngott bli fler som ser verkligheten och vill göra någon-\r\nting åt den.\r\nHerr talman kanske redan vet att Vänsterpartiets\r\nlösning är politiker som ser och samtalar med vanligt\r\nfolk om verkligheten vid köksborden och kommer\r\növerens om en rättvis fördelning av den arbetade\r\ntiden. Vi måste dela med oss av makt och inflytande,\r\npengarna måste fördelas mer rättvist mellan männi-\r\nskor, och vi måste ge varandra tid att leva. Se till att\r\nni gör det i helgen!</pre><pre>I detta anförande instämde Johan Lönnroth (v).</pre><pre>Anf.  300  GÖRAN LINDBLAD (m):\r\nHerr talman! Krisen är över, säger socialdemokra-\r\nterna i sin retorik. I Sahlgrenska sjukhusets hjärtkö\r\nväntar ca 500 patienter. Väntetiden är i genomsnitt\r\n100 dagar, och inte högprioriterade patienter får vänta\r\nupp till tio månader. Samtidigt uppvisar sjukhuset ett\r\nunderskott för föregående år på 500 miljoner kronor.\r\nJag hade tänkt ställa en fråga till statsrådet Klingvall,\r\nmen hon är ju inte här. Där frågar jag: Är det någon\r\nannan socialdemokrat här i kammaren som har frågat\r\nde köande sjuka om de tycker att krisen är över?\r\nEtt antal skolor har på senare tid temporärt fått\r\nstänga på grund av bråk, våld, knivskärningar och\r\nallmän oordning. Är det någon socialdemokrat närva-\r\nrande här i kammaren som har frågat elever, föräldrar\r\noch lärare om de tycker att krisen i skolan är över?\r\nI gårdagens Svenska Dagbladet publicerades en\r\nSIFO-undersökning om svenskarnas inställning till\r\ninvandrare. Invandrarminister Blomberg ger sig på\r\nbudbäraren och hävdar att sådana undersökningar inte\r\nborde göras. Undersökningen visar egentligen att\r\nintegrationen i själva verket inte fungerar. Det är inte\r\nnågot nytt - Statistiska centralbyrån har gjort sådana\r\nundersökningar under lång tid.\r\nVissa kommuner, särskilt storstadskommuner,\r\ndignar under socialbidragsbördan. En stor del av\r\nbidragen går till invandrare och flyktingar som inget\r\nhellre vill än att få jobba och göra rätt för sig. Är det\r\nnågon socialdemokrat närvarande här i kammaren\r\nsom har frågat de nytillkomna arbetslösa förortsborna\r\nom de tycker att krisen är över?\r\nHerr talman! Uppräkningen skulle kunna göras\r\nmycket längre. Den grundläggande orsaken till den\r\nkvardröjande krisen är naturligtvis socialdemokratiskt\r\nvanstyre. Ingrid Andersson sade tidigare här i dag att\r\nsaneringen har varit lyckosam. Jag är övertygad om\r\natt köande patienter inte känner lika stor lycka som\r\nIngrid Andersson gör.\r\nSocialdemokraternas vanstyre har gjort att Sverige\r\nhar en bestående rekordlåg sysselsättningsgrad. När\r\narbetslösheten är stor drabbas de senast anlända hår-\r\ndast. Det går tre arbetslösa invandrare på varje arbets-\r\nlös svensk.\r\nSocialdemokratisk politik har gjort att duktiga,\r\ninitiativrika och ofta även välutbildade människor\r\nefter några veckor i flyktingförläggningar blivit passi-\r\nva bidragstagare. Sylvia Lindgren gjorde tidigare en\r\nkorrekt storstadsanalys men drog inte de politiska\r\nslutsatserna. Detta är ett enormt slöseri, inte bara med\r\npengar utan även med mänskliga resurser.\r\nRedan med dagens rigida system är företagsamhe-\r\nten bland invandrare relativt sett större än bland\r\nsvenskar. Med en avreglering av arbetsrätten och en\r\nrimligare beskattning skulle många duktiga invandrar-\r\nföretagare våga anställa och expandera. Då skulle\r\nt.ex. det bosniska par som intervjuades på flytande\r\nsvenska i TV 2 i går få möjlighet att äntligen få ett\r\nriktigt arbete och försörja sig själva.\r\nEtt annat exempel på socialdemokratiskt krisska-\r\npande är vården, eller snarare bristen på vård, av\r\npsykiskt sjuka. De psykiskt sjuka, herr talman, utgör\r\nen av de allra mest sårbara och värst utsatta grupperna\r\ni samhället. Stig Sandström påstod felaktigt här tidi-\r\ngare i dag att vi moderater genom att återinföra vård-\r\ngarantin skulle ställa psykiskt sjuka mot andra grup-\r\nper. Det är precis tvärtom.\r\nI dag administrerar socialdemokratiska politiker\r\nen ålderdomlig administration som kraftigt missgyn-\r\nnar de svaga och sjuka. I missriktad välvilja har men-\r\ntalsjukhusen tömts nästan helt. De psykiskt sjuka\r\nskulle integreras i samhället, bo i eget boende och\r\nslussas ut. Misslyckandet har blivit nästan totalt. Ge-\r\nnast slog fördomarna till. Vi vill inte bo grannar med\r\nen galning, är kanske inte ett vanligt utrop. Men inte\r\ndesto mindre blir svårt sjuka personer vräkta av all-\r\nmännyttiga bostadsföretag.\r\nDen s.k. psykädel har överlåtit ansvaret till kom-\r\nmunerna och socialtjänsten, där man inte har någon\r\nsom helst erfarenhet av psykiatrisk verksamhet. Van-\r\nlig behandling och samtal biter inte på svår psykisk\r\nsjukdom. Samtidigt är lagstiftningen vad avser psyki-\r\natrisk vård så bristfällig att svårt sjuka människor\r\nsläpps ut vind för våg i samhället till ett liv i misär.\r\nEtt samhälle som inte kan värna sina svagaste och\r\nmest utsatta är inte längre ett humant kultursamhälle.\r\nHerr talman! I går framförde statsministern i ralje-\r\nrande ton att vi moderater inte skulle kunna klara mer\r\nresurser till vård, omsorg och skola samtidigt som vi\r\nsänker skatten. Han har antagligen inte läst på till-\r\nräckligt. Vi moderater vill att kommuner och lands-\r\nting i stället skall koncentrera sig på kärnverksamhe-\r\nten och prioritera sådant som just vård, omsorg och\r\nskola.\r\nBesparingar får göras på kringverksamheter. T.ex.\r\nbör kommunala bolag säljas ut eller avvecklas. Detta\r\ngäller även de stora kommunala bostadsbestånden. I\r\nmånga kommuner skulle en utförsäljning av bolag\r\nkunna ge ett rejält överskott som skulle kunna använ-\r\ndas till t.ex. amorteringar av lån. Bara besparingen i\r\nränta på de lånen skulle göra att det blev utrymme för\r\nkommunala skattesänkningar.\r\nDessutom skulle enbart sänkningen av kommunal-\r\nskatten med en krona innebära en besparing i transfe-\r\nreringarna på två miljarder. Det är häpnadsväckande\r\natt majoriteten hela tiden försöker abdikera från sitt\r\nsociala och politiska ansvar.\r\nSocialdemokraterna har majoritet i alla landsting\r\nutom ett. Man har också majoritet i nära tre fjärdede-\r\nlar av landets kommuner. Ansvaret för utslagna, bag\r\nladies, köande sjuka, vanvårdade åldringar och obe-\r\nhandlade ätstörningspatienter vilar tungt över den\r\nabdikerande socialdemokratin. Det gäller att på såväl\r\nstatlig som kommunal nivå bryta den dåliga spiralen\r\nav höga skatter, hög arbetslöshet och höga bidrag.\r\nHerr talman! Grundbulten för att kunna bibehålla\r\nen för ett kultursamhälle anständig nivå på omhänder-\r\ntagandet av våra allra svagaste är naturligtvis att sti-\r\nmulera sysselsättningen, med andra ord att ge förut-\r\nsättningar för verkliga jobb.</pre><pre>Anf.  301  SIW WITTGREN-AHL (s) replik:\r\nHerr talman! Jag begärde ordet för att Göran\r\nLindblad frågade om det fanns några närvarande\r\nsocialdemokrater som hade frågat förortsborna vad de\r\nville ha. Givetvis har vi gjort det.\r\nOm man frågar förortsborna i t.ex. min stadsdel,\r\nBiskopsgården, vad de vill ha, säger de att de vill ha\r\nmer pengar till äldreomsorgen. Då säger jag att man\r\nkan få det genom det socialdemokratiska budgetför-\r\nslaget. Men man kan också välja det moderata, och då\r\nkan man få sänkt skatt. Den sänkta inkomstskatten går\r\nvid 17 200 kr. Då blir alla undersköterskor och\r\nvårdbiträden väldigt glada, eftersom de inte har någon\r\nstatlig inkomstskatt. Men ni tänker sänka kommunal-\r\nskatten, och den går bl.a. till vård och omsorg.\r\nDå undrar jag vilka pengar ni skall tillföra till vård\r\noch omsorg. Det är ju de kommunala pengarna ni\r\nskall ta.</pre><pre>Anf.  302  GÖRAN LINDBLAD (m) replik:\r\nFru talman! Jag är inte säker på att Siw Wittgren-\r\nAhl lyssnade ordentligt på vad jag sade. Jag sade\r\nnämligen att genom att sälja ut kommunala bolag och\r\nanvända den vinsten till att amortera de lån som\r\nkommunen har - i det här fallet talar vi om Göteborgs\r\nkommun - får man ett utrymme där bara räntekostna-\r\nden räcker till den sänkta kommunalskatten.\r\nFör övrigt avser vi att prioritera just vård, omsorg\r\noch skola.</pre><pre>Anf.  303  SIW WITTGREN-AHL (s) replik:\r\nFru talman! Jag vill fortfarande ha svar på min\r\nfråga. Ni säger att ni skall sänka den kommunala\r\ninkomstskatten för låg- och medelinkomsttagarna.\r\nHur skall det gå till?\r\nDe som bor i de kommunala bostadsföretagen i\r\nGöteborg vill inte bli sålda. Den undersökningen är\r\ngjord. De som bor i de privat ägda husen i Göteborg\r\nvill däremot bli bostadsrätter. Eftersom vi båda är\r\npolitiker och jobbar på folkets uppdrag, undrar jag\r\nvarför ni skall gå emot folket i Göteborg. De vill inte\r\nbli sålda till privata ägare.</pre><pre>Anf.  304  GÖRAN LINDBLAD (m) replik:\r\nFru talman! Talar man om kommuner i största\r\nallmänhet är jag alldeles övertygad om att det gäller\r\natt så fort som möjligt avveckla så mycket som möj-\r\nligt av bostadsägandet. För en del kommuner innebär\r\ndet en stor förlustverksamhet. Det hörde vi om här i\r\nkammaren tidigare. För andra kommuner innebär det\r\nen vinstverksamhet. Men det är inte meningen att man\r\nskall spela Monopol med skattebetalarnas pengar. Det\r\när bättre att andra sköter detta.\r\nNär det gäller skatten i Göteborg, Siw Wittgren-\r\nAhl, förhåller det sig så att genom att sälja ut ett antal\r\nvinstgivande kommunala bolag kan Göteborgs stad\r\nbetala av på sina lån och därigenom få ett varaktigt\r\nutrymme varje år. Dessa pengar går nu till räntor, men\r\nkan i stället användas till skattesänkningar.</pre><pre>Anf.  305  RONNY OLANDER (s) replik:\r\nFru talman! Jag tycker att Göran Lindblad skulle\r\nha en mer ödmjuk inställning till den politik som har\r\nförts under det här decenniet. Det är lätt att prata om\r\nvanstyre och att vi har abdikerat. Jag trodde egentli-\r\ngen att vi visste vad som hände under perioden 1991-\r\n1994. Om statsskulden är dubblerad, budgetunder-\r\nskottet tredubblat, arbetslösheten fyrdubblad och\r\nlångtidsarbetslösheten femdubblad är det inte så lätt.\r\nNu har vi en situation där den ekonomiska krisen är\r\növer. Men vi har saker som skall åtgärdas i samhället.\r\nJag tycker att dessa dagar har visat var socialde-\r\nmokratin står när det gäller vård, omsorg och skola.\r\nDet är stora och högprioriterade områden. Men vi\r\nskall ha bidrag efter skattekraft.</pre><pre>Anf.  306  GÖRAN LINDBLAD (m) replik:\r\nFru talman! Ronny Olander säger att de här da-\r\ngarna har visat var socialdemokraterna står. Det visar\r\nsig att när det gäller vård och omsorg står man vid\r\nsidan av. Man tar inget ansvar för förhållandena ute i\r\nlandstingen och kommunerna. Det har framkommit\r\nväldigt tydligt i debatten här i dag. Man försöker\r\nfaktiskt sätta sig i opposition till sin egen politik. Det\r\ntycker jag är häpnadsväckande.</pre><pre>Anf.  307  RONNY OLANDER (s) replik:\r\nFru talman! Ödmjukheten infann sig inte. Jag hade\r\ni och för sig inte väntat mig det heller. Under de här\r\ntvå dagarna har moderaterna inte pratat om dynamiska\r\neffekter, men det är exakt samma försöksmodell som\r\nni i mycket stora drag hade ett stort ansvar för 1991-\r\n1994. Det kan ni inte abdikera från. Jag vill inte an-\r\nvända ordet vanstyre, eftersom jag är en alldeles för\r\nstor anhängare till demokratin och dess olika spelreg-\r\nler. Var åtminstone någorlunda ärlig i debatten!\r\nDe pengar som vi nu har lyckats få ihop - och det\r\när inte bara vi, utan många partier har bidragit till de\r\ns.k. Perssonpengarna på 16 miljarder - är destinerade\r\ntill vård, omsorg och skola. Det är inte helt fel med\r\nlitet ödmjukhet i debatten ibland.</pre><pre>Anf.  308  GÖRAN LINDBLAD (m) replik:\r\nFru talman! Jag vill säga till Ronny Olander att vi\r\nfaktiskt inte lanserar någon försöksverksamhet. Vi\r\nsätter den enskilda människan i centrum. Vi vill göra\r\ndet möjligt för enskilda patienter att få valfrihet och\r\nmakt. Det skall inte sitta beskäftiga politiker i lands-\r\nting och kommuner och här i riksdagen och bestäm-\r\nma.</pre><pre>Anf.  309  ANITA JÖNSSON (s):\r\nFru talman! För drygt en månad sedan fattade\r\nriksdagen beslut om en ny integrationspolitik.\r\nDet svenska samhället präglas i dag av en mång-\r\nfald av kulturer, religioner, språk och livserfarenheter.\r\nDet måste vi alla inse och lära oss att leva med. I dag\r\nkan vi än mindre än tidigare bygga vårt samhälle på\r\natt stänga ute och hålla borta. Det handlar om hur\r\nmedmänsklighet och samhällsgemenskap skall över-\r\nleva i en värld där nationsgränserna suddas ut. I fram-\r\ntiden kommer framgångsrika samhällen att vara de\r\nsom möter omvärlden och människor från andra kul-\r\nturer med ett öppet sinne, nyfikenhet och kamratskap.\r\nDet är mot den bakgrunden man skall se det beslut\r\nsom riksdagen nyligen fattade. Rubriken på regering-\r\nens proposition, och på det betänkande om proposi-\r\ntionen som riksdagen beslutade om, sammanfattar på\r\nett bra sätt vad det handlar om: Från invandrarpolitik\r\ntill integrationspolitik.\r\nHuvudinriktningen i den nya politiken är att det\r\nendast är under de två första åren, eller i särskilda fall\r\ntre åren, som det skall finnas en speciell politik riktad\r\nmot invandrare som grupp.\r\nVi måste i ökad utsträckning se till att den generel-\r\nla politiken, den politik som gäller alla medborgare,\r\nockså verkligen når invandrarna. Målet för den nya\r\nintegrationspolitiken är klart: Rätten till arbete, social\r\ntrygghet och ekonomisk rättvisa skall gälla alla, obe-\r\nroende av vilket land man kommer från.\r\nDet har under veckan presenterats två olika under-\r\nsökningar som ger svar på hur vi som bor i Sverige\r\nser på invandrare.\r\nDen första undersökningen gjordes i Stockholm\r\noch handlar om stockholmarnas attityder till integra-\r\ntion och segregation. Resultatet av undersökningen\r\nvisar att drygt åtta av tio stockholmare tycker att det\r\när bra att det i Stockholm bor människor från många\r\nolika kulturer. Undersökningen bygger på drygt 3 000\r\ntelefonintervjuer och genomfördes under november-\r\ndecember förra året. Nio av tio stockholmare anser att\r\ndet är rätt av Stockholms stad att arbeta med ett integ-\r\nrationsprogram, och nästan åtta av tio tror på kommu-\r\nnens möjligheter att skapa ökad integration.\r\nResultatet bekräftar att insatserna för att motverka\r\nsegregation är riktiga och att de har ett starkt stöd hos\r\nbefolkningen, sade borgarrådet Lars Rådh i en kom-\r\nmentar med anledning av undersökningen.\r\nJag tycker att detta visar att ett aktivt politiskt ar-\r\nbete ute i kommunerna med integrationspolitik, ett\r\narbete som har sin bas i den generella politiken och\r\nsom tar ansats i den egna vardagen, ger framgång. Det\r\när nu viktigt att följa vad som händer runt om i våra\r\nkommuner. Den nya myndigheten, integrationsmyn-\r\ndigheten som inrättas i juni, får här en viktig uppgift i\r\natt följa upp, vara pådrivande och kunskapsbas för\r\nandra som arbetar med dessa frågor.\r\nDen andra undersökningen, en SIFO-\r\nundersökning, visade däremot att det i dag är fler än\r\ntidigare som har en negativ inställning till invandrare.\r\nNu kan alltid den här typen av attitydundersök-\r\nningar ifrågasättas, bl.a. utifrån det sätt på vilket frå-\r\ngorna formuleras och ställs, vilket urval som används\r\noch just i det här fallet inte minst: Vad menas med\r\ninvandrare? Frågor om folks inställning till invandrare\r\när alltså behäftade med inbyggda oklarheter som\r\nmedför att svaren blir ytterst svåra att tolka. Oberoen-\r\nde av detta och av vilka felkällor som ryms i under-\r\nsökningarna måste vi alla vara aktiva i debatten om att\r\nslå vakt om människovärdet och en humanistisk\r\ngrundsyn i samhället.\r\nUnder senare år med kris i ekonomin och minskad\r\narbetsmarknad har många människor känt att de inte\r\nbehövs i samhället. Detta skapar rädda människor.\r\nDen som blir arbetslös riskerar att känna sig utanför.\r\nFör den enskilde innebär arbetslösheten en sämre\r\nlivskvalitet och väsentligt mindre möjligheter att\r\nförverkliga sina livsprojekt. Arbetslösheten skapar\r\ninkomstskillnader, oro och ångest. Den stänger män-\r\nniskor ute. Den ökar misstron och vanmakten. Den\r\nökar klyftorna och orättvisorna. Människors idéer,\r\nerfarenheter och kunnighet tas inte till vara trots att\r\ndet finns arbetsuppgifter.\r\nDen främlingsfientlighet som vi ser i dag kan få\r\ngrogrund i denna rädsla och maktlöshet. Därför måste\r\nvi på alla plan arbeta med att få människor att känna\r\ntilltro till det svenska samhället. Här är regeringens\r\nresultat när det gäller att få ordning på statens finanser\r\nav väldigt stor betydelse.\r\nOlof Palme sade i en radiointervju för drygt 20 år\r\nsedan: \"Den framtid vi kan skönja kommer att föra\r\nmed sig mycket av påfrestningar och svårigheter, när\r\nvi svenskar skall anpassa oss till en förändrad verk-\r\nlighet. Men skall vi kunna överleva måste vi lära oss\r\natt leva tillsammans med andra.\"\r\nJag tycker att det finns anledning att i dag ta fasta\r\npå dessa ord och inte slå oss till ro. Det handlar om\r\nSveriges överlevnad som ett öppet samhälle med\r\ntrygghet för var och en av oss. Det handlar om hur\r\nmedmänsklighet och samhällsgemenskap skall över-\r\nleva i en värld där gränser suddas ut.\r\nJag möter ofta människor som har synpunkter på\r\nhur flykting- och integrationspolitiken kan göras bätt-\r\nre, och dem tar jag naturligtvis till mig. Men jag mö-\r\nter även i dessa frågor främlingsfientlighet och en stor\r\nintolerans mot dem som invandrat till Sverige. Jag\r\nkan konstatera att det ofta finns en stor okunskap\r\nbakom som delvis kan förklara inställningen, men\r\ntyvärr även en mycket egoistisk grundsyn.\r\nSocialdemokraterna har alltid slagit vakt om soli-\r\ndaritet. Då vi nu har fått känna av svåra ekonomiska\r\nuppoffringar är det än viktigare att vi vågar ta debat-\r\nten - på arbetsplatser, i fackliga organisationer, på\r\nmöten, bland våra vänner - med kunskap och argu-\r\nment förankrade i grundläggande värderingar om\r\nsolidaritet och humanism.\r\nVi som tror på dessa värden måste höras för att slå\r\ntillbaka mot de högljudda rasisterna. Samhället måste\r\nvara tydligt när det ser yttringar som nazistsymboler,\r\nheil-hälsningar och andra attribut som har sin grund i\r\nnazismen. Du, jag, polisen och skolan - var detta än\r\nförekommer skall vi ingripa. Vi skall inte vara tysta\r\noch låta detta avskum få smutsa ned det demokratiska\r\noch solidariska samhälle som vi har byggt upp.\r\nJag vill att mina barn och barnbarn skall få växa\r\nupp i ett samhälle där vi alltid har råd med solidaritet\r\noch kan möta varandra med tolerans.</pre><pre>Anf.  310  GÖRAN LINDBLAD (m) replik:\r\nFru talman! Man kan instämma i väldigt mycket\r\nav det som Anita Jönsson här framförde. Jag skulle\r\nbara vilja fråga: Tycker Anita Jönsson liksom jag att\r\nden enskilt viktigaste faktorn när det gäller att klara\r\nav integrationen är att se till att få arbete åt våra in-\r\nvandrare?</pre><pre>Anf.  311  ANITA JÖNSSON (s) replik:\r\nFru talman! Socialdemokraterna har under den se-\r\nnaste valperioden drivit en politik som siktar mot att\r\nge människor ett arbete, eftersom detta är grunden för\r\nvälfärden. Det är det vi gemensamt arbetar samman\r\nsom vi sedan har möjlighet att fördela. Då blir natur-\r\nligtvis mitt svar att även för dessa grupper är att skapa\r\narbeten den allra viktigaste frågan.</pre><pre>Anf.  312  HANS HOFF (s):\r\nFru talman! Varje dag mobbas och förnedras runt\r\nhundra tusen barn och ungdomar under sin skoldag i\r\nSverige. Det finns ett mörkertal, vilket gör att den\r\nexakta siffran är svår att fastställa med säkerhet.\r\nVad är då orsaken till att ett barn mobbas och att\r\nbarnets vardag närmast är att betrakta som en skräck-\r\nens upplevelse? Möjligen är orsaken för något barn\r\natt mamman inte har råd att köpa de kläder som just\r\nför tillfället är allra mest populära. Kanske finns det\r\ninte någon orsak alls. Vad det än är som anförs som\r\nförsvar av och orsak till dessa handlingar är handling-\r\narna helt oacceptabla.\r\nDet är inte bara barn som utsätts för mobbning. En\r\nundersökning som gjordes 1995 av Statistiska cent-\r\nralbyrån och Arbetarskyddsstyrelsen visar att ca\r\n260 000 arbetstagare är utsatta för mobbning av sina\r\narbetskamrater eller chefer.\r\nFru talman! Det saknas inte lagstiftning för att\r\nkomma till rätta med mobbning. Så sent som den 12\r\ndecember 1997 beslutade riksdagen om en skärpning\r\nav skollagen vad avser mobbning. I arbetsmiljölagen\r\nfinns ett långtgående ansvar för arbetsgivaren vad\r\navser den psykosociala arbetsmiljön. Detta är bra,\r\nmen det räcker inte. Endast kombinationen av lag-\r\nstiftning och en allmän attityd i samhället mot krän-\r\nkande av andra människor kan få trakasserierna att\r\nupphöra. Vi måste se och våga agera i vardagen.\r\nFru talman! Jag skall beskriva en bild ur vardagen\r\ni Sverige.\r\nPrästen i Slöinge församling, som jag tillhör, heter\r\nPer Engström. Vid en predikan beskrev han hur han\r\ntvekade att agera i vardagen. Han hade varit på ett\r\nmöte i Falkenberg. Efter mötet stannade han till vid\r\nkorvkiosken för att köpa en korv. Framför honom\r\nstod ett flertal personer i samma ärende.\r\nEn något berusad man kommer cyklande. Mannen\r\nkör emot trottoarkanten och faller hårt med huvudet\r\nmot den asfalterade trottoaren och blir liggande. Ing-\r\nen i kön reagerar, inte heller Per. Han tänkte och\r\nsannolikt tänkte de övriga också att någon väl måste\r\ngöra något.\r\nTiden går och de flesta i korvkön skruvar på sig.\r\nPer, som nu tänkt igenom situationen och kalkylerat\r\nmed att någon i kön kanske vet att han är präst och\r\ndärmed näst intill skyldig att göra något för sin nästa,\r\ngår fram till mannen och hjälper honom. Inte spontant\r\noch självklart, utan efter ett övervägande. Per hör hur\r\nen lättnadens suck kommer från de övriga i korvkön.\r\nHan gjorde det vi tvekade att göra, att hjälpa en\r\nmänniska i nöd.\r\nDenna och liknande situationer, där människor är i\r\nbehov av hjälp och omgivningen tvekar, är sannolikt\r\ninte en ovanlig bild av vardagen i Sverige. Denna\r\nhändelse och andra händelser från vardagen kan vara\r\ngoda exempel att använda i ett nödvändigt arbete med\r\natt sätta fokus på frågor som berör vårt agerande\r\ngentemot varandra som medmänniskor.\r\nYtterst, fru talman, handlar detta om hur sam-\r\nhällsklimatet skall utveckla sig i framtiden. Blir det\r\ntill ett samhälle där människor bryr sig om och värnar\r\nvarandra eller till ett samhälle där var och en endast\r\nbryr sig om sig själv och sin familj?\r\nFru talman! Det räcker inte med lagstiftning,\r\nhandlingsplaner och policydokument. Frågan har ett\r\nmycket större djup. Människor är inte isolerade från\r\nvarandra. Vi är för evigt sammanbundna som med-\r\nlemmar i samma familj, i samma samhälle, i samma\r\nvärld, och vi har ett ansvar för varandra.\r\nAlla människors lika värde, varje människas\r\nokränkbarhet får aldrig reduceras till tomma fraser.\r\nSkall vi komma till rätta med de grundläggande pro-\r\nblemen med att människor i vårt land utsätts för\r\nkränkning och förnedring, att en människa lämnas\r\nutan en hjälpande hand när den handen så väl behövs,\r\nmåste vi som medmänniskor se och våga agera i var-\r\ndagen.\r\nVi måste vägra att titta bort när orätt begås. Vi\r\nmåste hjälpa vår nästa. Vi måste bry oss om varandra.\r\nDetta kan verka som självklarheter. Men det är enligt\r\nmin uppfattning inte självklarheter i dag.\r\nVi kan inte längre blunda. Vi kan inte längre se\r\nbort eller tänka att det där får någon annan sköta. Vi\r\nmåste som medmänniskor se och våga agera i varda-\r\ngen oavsett om det gäller att ett barn eller en arbets-\r\nkamrat blir mobbad eller att en av droger utslagen\r\nmänniska ligger skadad i rännstenen.\r\nFru talman! Om vi som politiker under 1998 vid\r\narbetsplatsbesök, i debattartiklar och vid partimöten\r\nskulle uppmärksamma dessa frågor är jag övertygad\r\nom att situationen för många av de människor som i\r\ndag utsätts för förnedring skulle kunna förändras. Det\r\nskulle kunna föra oss en bra bit på väg mot ett samhäl-\r\nle där alla känner sig trygga i vardagen.\r\nÖvriga frågor</pre><pre>Anf.  313  LENNART DALÉUS (c):\r\nFru talman! Vi står i dag inför en förändring av\r\nmiljöarbetet på många olika sätt. Vi har i dag ett\r\nmycket större och tydligare engagemang i det lokala\r\nmiljöarbetet genom det som har kommit att kallas\r\nAgenda 21-arbetet, ett uppdrag från konferensen i Rio\r\n1992 till oss alla i samhället, inte bara till de traditio-\r\nnellt beslutsfattande organen.\r\nVi har nödvändigheten av att vidga kretsloppsar-\r\nbetet, att göra kretsloppsarbetet till en offensiv del i\r\nett nytt miljöarbete, där det vi kallar producentansvar\r\nhittills har varit något av ett nav i arbetet. Men kravet\r\när naturligtvis att kretsloppstänkandet skall vidgas till\r\nfler och fler samhällssektorer.\r\nVi har, fru talman, utmaningen att möta de tidigare\r\nkända men alltmer tydliga globala miljöproblemen.\r\nJag är glad över att kunna säga att vi i Centerpartiet är\r\nmedvetna om den här utmaningen. Vi har väldigt\r\ntydligt varit med om att skapa förutsättningarna, som\r\nfru talman vet bättre än många andra, för det lokala\r\nAgenda 21-arbetet, där nya deltagare kan få medverka\r\noch måla visionen om utvecklingen i den egna kom-\r\nmunen, den egna närheten och sedan föra den visio-\r\nnen vidare i lokala, regionala och nationella politiska\r\nbeslut.\r\nDessutom, fru talman, är vi i Centerpartiet helt på\r\ndet klara med hur förändringen skall ske i kretslopps-\r\narbetet. Vi skall med hjälp av ekonomiska styrmedel,\r\nutbildning och ny kunskap föra arbetet ut i sektorer\r\nsom trafik, energi, forskning och utveckling, hela\r\nnäringslivet i stort. Den vägen har vi påbörjat.\r\nVi är också, fru talman, alldeles på det klara med\r\natt vi måste använda de internationella instrumenten\r\ntydligare och handfastare än hittills. Här spelar natur-\r\nligtvis instrumentet EU en alldeles speciell roll.\r\nTyvärr är det så, fru talman, att medvetenheten om\r\nproblemen inte tycks vara lika uppenbar och inte lika\r\nangelägen hos regeringen. Det är uppenbart att rege-\r\nringen inte ägnar miljöarbetet den omsorg miljöarbe-\r\ntet förtjänar. Det här har gjort sig tydligt påmint i flera\r\nolika sammanhang. Vi hade tillfälle här i kammaren\r\ninnan vi skildes åt före jul att konstatera det näst intill\r\nförakt för kammarens och riksdagens arbete som\r\nregeringen visat när det gäller miljöfrågorna genom\r\natt dels förhala miljöbalken, dels presentera den på ett\r\nmilt uttryckt märkligt sätt, dels lämna den till riksda-\r\ngen så sent att det blev nästan skandalöst ont om tid\r\nför riksdagen att gediget behandla det kanske största\r\nlagstiftningsinstrumentet under många år och natur-\r\nligtvis det största på miljöområdet.\r\nDen andra iakttagelsen man kan göra är att när\r\nriksdagen begär att få information om EU-\r\nförhållanden, hur EU värderar det svenska arbetet,\r\nvilka problem EU-kommissionen och andra aktörer i\r\nEU ser i det svenska arbetet vill inte regeringen berät-\r\nta detta för riksdagen. Regeringen vill inte tala om hur\r\nEU bedömer verksamheten på miljöområdet i Sveri-\r\nge.\r\nDen tredje frågan, fru talman, är kanske den vikti-\r\ngaste. Det är det sätt socialdemokratiska regeringar\r\nhar arbetat med stora miljöpolitiska propositioner på.\r\nDet summerar på något sätt de gångna regeringsårens\r\narbete. Tanken är väl, får man förmoda, att staka ut\r\nnågon väg framåt. Det visar att regeringen inte har\r\nförstått att miljöarbetet har förändrats, att man nu\r\nkontinuerligt måste bedriva det offensiva miljöarbetet,\r\natt det inte längre går att samla sig till några stora\r\navstamp så där vart tredje, vart fjärde år.\r\nMen i det här agerandet har regeringen bitit sig\r\nextra mycket i svansen, om fru talman tillåter, genom\r\natt den här gången missa att lägga fram en miljöpoli-\r\ntisk proposition i sådan tid att riksdagen får möjlighet\r\natt ta ställning till den. Det här innebär några mer\r\nintressanta och några mindre intressanta saker.\r\nDen kanske mest intressanta saken är att miljö-\r\nbalksförslaget, som är kopplat till mål på miljöområ-\r\ndet, därmed på något sätt faller platt till marken. Må-\r\nlen skulle nämligen beslutas genom den miljöpolitiska\r\nproposition som regeringen skulle lägga på riksdagens\r\nbord.\r\nNu får vi inte möjlighet att ta ställning till den här\r\npropositionen under våren. Frågan är om vi har tid\r\noch lust att vänta till hösten. Jag undrar, fru talman,\r\nom det inte är dags att riksdagen nu samlar sig, drar\r\nihop de förslag vi tycker är rimliga och riktiga och\r\nfattar ett miljöpolitiskt beslut i riksdagen den här\r\nvåren som kan vägleda oss i det fortsatta miljöarbetet\r\ni Sverige.</pre><pre>Anf.  314  BERNDT EKHOLM (s) replik:\r\nFru talman! Jag reagerade på några saker Daléus\r\nsade och som jag tycker är förvånande. Först och\r\nfrämst gällde det att miljöbalken inte har lagts fram i\r\ntid. Balken lades fram vid årsskiftet, och det finns\r\nsträngt taget ett halvår för att behandla balken. Jag\r\ntycker att det är gott om tid jämfört med hur andra\r\nfrågor har behandlats. Jämför med de stora proposi-\r\ntioner som lades fram 1988 och 1991. Då gavs det\r\ninte så gott om tid som för miljöbalken. Jag tycker\r\ninte att den kritiken är rättvis.\r\nJag tycker kritiken mot redovisningen från EU är\r\nfelaktig. Det är faktiskt ett internt arbetsmaterial. Det\r\nnormala arbetssättet är att få reagera på ett arbetsma-\r\nterial innan EU-kommissionen lämnar över det slutli-\r\nga resultatet av hur man ser på svensk miljöpolitik.\r\nJag tycker att den kritiken är djupt orättvis och felak-\r\ntig.</pre><pre>Anf.  315  LENNART DALÉUS (c) replik:\r\nFru talman! Det är klart att Berndt Ekholm och jag\r\nkan ha olika uppfattningar om hur mycket tid och\r\narbetsutrymme som Sveriges riksdag skall få sig till-\r\ndelat för att klara av det största lagstiftningsarbetet i\r\nmodern tid.\r\nRegeringen har dels kunnat utnyttja den tidsrymd\r\nsom gick åt under den förra regeringen, dels nu arbe-\r\ntat i tre år. Vi kommer i kammaren att få några veck-\r\nor, kanske någon månad, för att gemensamt debattera\r\noch gå igenom materialet. Jag tycker att det är ynke-\r\ndom. Det är för litet tid. Det är en annan sak att det\r\nfrån parlamentarisk utgångspunkt är rent tekniskt-\r\njuridiskt tillåtet.\r\nSedan var det öppenheten mellan regering och\r\nriksdag. Om regeringen väljer att mörka allt där EU\r\nhar en uppfattning om Sverige, skapar det inte något\r\nförtroendefullt gemensamt agerande från svensk sida.\r\nDet gagnar inte det svenska miljöarbetet.</pre><pre>Anf.  316  BERNDT EKHOLM (s) replik:\r\nFru talman! Om en proposition läggs fram vid års-\r\nskiftet och man sedan i praktiken har fyra månader på\r\nsig att hantera detta i utskottet, är det inte fråga om\r\nför kort tid. Själva utredningsarbetet har självfallet\r\npågått under längre tid med deltagande av många\r\nolika parter. Så är det alltid. Det är inte något kons-\r\ntigt. Det går alltid att hävda att det behövs mer tid för\r\natt balken är stor - det är den.\r\nNär ett arbetspapper läggs fram är det rimligt - så\r\nbrukar det gå till i EU - att man tittar på och kommen-\r\nterar fel i arbetspapperet som sedan sänds tillbaka till\r\nkommissionen. Kommissionen lämnar sedan över den\r\nslutliga rapporten.\r\nSkall vartenda papper som sänds mellan EU och\r\nregeringen kommenteras skapas en skendebatt. Det\r\nhär är ett naturligt förfarande. Jag förstår inte kritiken\r\nfrån Daléus.</pre><pre>Anf.  317  LENNART DALÉUS (c) replik:\r\nFru talman! Berndt Ekholm förstår inte tanken\r\nbakom ett gemensamt agerande gentemot EU. Vi talar\r\ninte om huruvida det skall råda någon allmän debatt i\r\nsamhället kring ett arbetspapper som har nått rege-\r\nringen. Vi talar om huruvida regeringen bör informera\r\ndet utskott som vid slutna sammanträden kan diskute-\r\nra och ta del av hur EU ser på Sverige. Det utskottet\r\när i det här fallet det som har miljöansvaret i Sveriges\r\nriksdag. Är det inte rimligt att det utskottet, om det\r\nskall kunna utgöra ett stöd i Sveriges agerande i EU,\r\nfår del av hur EU ser på Sverige - även i ett arbet-\r\nspapper?\r\nSedan var det frågan om miljöbalken och tidsut-\r\ndräkt. Vi får väl så småningom under våren se hur\r\nsegt arbetet blir, Berndt Ekholm. Jag tycker ändå att\r\nden öppna debatten i riksdagen, möjligheten för de\r\nförtroendevalda att successivt sätta sig in i och disku-\r\ntera materialet, hade varit värd mer än någon i realite-\r\nten knapp månad. Jag tycker fortfarande att det är\r\nynkedom.</pre><pre>Anf.  318  GUDRUN LINDVALL (mp):\r\nFru talman! Jag vill börja med att kommentera\r\nfrågan om balken.\r\nDet är klart att det måste förvåna en och annan\r\nsom tror att Centern är intresserad av miljöfrågor att\r\nman inte är med i ett så stort och avgörande arbete\r\nsom miljöbalken. För Miljöpartiet är det mycket\r\nglädjande att vi nu får en balk som är så pass genom-\r\narbetad att vi med fog kan säga att den kommer att ses\r\nsom en milstolpe i miljöarbetet på lokal nivå, regional\r\nnivå och riksnivå.\r\nAtt vara magsur och önska sig en månad till känns\r\nlitet fjuttigt i sammanhanget. Låt oss i stället se att nu\r\näntligen kommer balken. Visst har vi gott om tid,\r\nLennart Daléus. Det finns många stora propositioner\r\ndär vi har haft betydligt mindre tid och där det har\r\nvarit ett samarbete mellan Centern och Socialdemo-\r\nkraterna. Den här frågan kommer vi att ha mycket tid\r\natt diskutera - och har vi till stor del redan gjort.\r\nJag tänker emellertid ta upp en annan fråga, fru\r\ntalman.\r\nDet sker en smygande miljökatastrof i Sverige och\r\ni många länder i Europa. Det är egentligen en miljöka-\r\ntastrof som är mycket större än den som skedde på\r\n60-talet när Rachel Carson slog larm i boken Tyst vår.\r\nDen har kommit långsamt under de senaste 20 åren.\r\nNu kan vi se vidden av den.\r\nI det nummer av Vår fågelvärld som kom i slutet\r\nav året, nr 7 1997, finns presenterat dels en svensk\r\nstudie av fågelförekomsten i öppna landskap, dels en\r\nengelsk sådan. I England finns det många mätserier,\r\noch det går att tydligt se förändringarna över åren.\r\nJag har flera gånger försökt att slå larm här i\r\nkammaren. Jag tycker att det är oerhört beklämmande\r\natt de organisationer som lägger ned enormt mycket\r\narbete och tar fram mycket material känner att det är\r\nmer oroande att politiker och andra beslutsfattare inte\r\nverkar bry sig om utarmningen.\r\nVad är det som sker? Vi kan se att ett antal fåglar\r\nsom tidigare var vanliga i öppna landskap försvinner.\r\nI Sverige är ungefär varannan tofsvipa borta. Var\r\nfjärde sånglärka är borta. Var tredje ladusvala är\r\nborta. Det är mycket alarmerande siffror. Vid en nog-\r\ngrann titt ser man att det är exakt likadant i England.\r\nNästan 90 % av alla pilfinkar är borta i odlingsland-\r\nskapet. Fåglar som hämpling är borta.\r\nBörjar man fundera på vad detta kan bero på ser\r\nman att det måste vara något i odlingslandskapet.\r\nTittar man noga efter, fru talman, verkar det vara de\r\nfåglar som är beroende av insekter, framför allt de\r\nsom är beroende av insekter när de häckar - ungarna\r\nbehöver insekter.\r\nDet betyder att på något sätt har vi lyckats slå\r\nsönder en näringsväg i odlingslandskapet. Vi kan\r\nutläsa det genom att se att fåglarna inte längre finns\r\nkvar.\r\nDet går att fråga sig om det gör något om det finns\r\neller inte finns fåglar i det svenska odlingslandskapet.\r\nMen då måste man bestämma sig för, fru talman, att\r\ndet inte gör något om vi förlorar den biologiska\r\nmångfalden för kommande generationer. Det gör\r\ningenting om den kommande generationen aldrig får\r\nhöra lärksång, inte får se tofsvipan över fälten, inte\r\nvet vad hämpling är för något eller aldrig har hört en\r\nbuskspätta. Då får vi säga att det är natur- och kultur-\r\nvärden som inte behöver sparas för kommande gene-\r\nrationer. Då måste vi vara medvetna om att vi tar den\r\nställningen.\r\nFru talman! Jag menar att det är dags att bestäm-\r\nma om vi skall ha kvar en biologisk mångfald eller\r\ninte. Nu kan vi se att den försvinner i odlingslandska-\r\npet. Om vi bestämmer oss för att vi skall ha kvar den\r\nbiologiska mångfalden, om vi anser att vi skall kunna\r\növerlämna ett jordbrukslandskap som kan hysa tofs-\r\nvipor, sånglärkor och ladusvalor, måste vi fundera\r\növer varför de försvinner och om vi kan vidta åtgär-\r\nder. Det är hög tid att vidta åtgärder.\r\nJag har tidigare menat att det minsta man kan be-\r\ngära är att regering och riksdag tar frågan på allvar\r\noch säger att detta måste utredas. De ideella organisa-\r\ntionerna har gjort så mycket de kan göra. Nu måste\r\nmyndigheter ta hand om detta. Vad beror utslagning-\r\nen på, att fåglar och insekter försvinner, att närings-\r\nvägarna är så totalt rubbade? Naturligtvis finns det\r\nskäl, fru talman, framför allt när man kan se en lik-\r\nnande utveckling i andra länder.\r\nI tiden stämmer detta med de nya, giftigare prepa-\r\nraten. Detta stämmer också i tiden med att dikningen\r\nsker på ett annat sätt, odlingen är intensivare, åkera-\r\nrealen är större, höskörden sker tidigare. Det finns\r\nmånga skäl. Resultatet är att de fåglar och insekter\r\nsom finns i det öppna landskapet försvinner.\r\nVi från Sveriges sida borde se till att det sker en\r\nundersökning av vad det hela beror på. Sedan måste\r\ndet bli en aktionsplan som talar om hur vi skall bete\r\noss, vilka politiska beslut som behövs för att komma\r\ntill rätta med situationen för att få en annan utveck-\r\nling. Eller så måste man som politiker vara så ärlig att\r\nman säger att man inte bryr sig om utvecklingen och\r\natt den biologiska mångfalden försvinner.\r\nMen då skall regeringen inte heller tala så mycket\r\nom att det är viktigt med den biologiska mångfalden.\r\nNu står vi i en situation där vi vet att det sker stora\r\nförändringar. Jag förväntar mig verkligen att vi kan se\r\nkrafttag från regeringens sida, att vi får en undersök-\r\nning där man tar reda på varför de öppna landskapen\r\nhåller på att bli tysta landskap, varför sånglärkans\r\ndrill håller på att tystna i det svenska odlingslandska-\r\npet, varför tofsvipans välkända svartvita silhuett och\r\nspeciella läte är någonting som vi inte kan uppleva\r\nlängre och varför ladusvalans kviller inte är en själv-\r\nklarhet för kommande generation.\r\nFru talman! Jag förväntar mig aktion från den\r\nsvenska regeringen.</pre><pre>Anf.  319  BERNDT EKHOLM (s):\r\nFru talman! Jag tänker knyta an till två stora kon-\r\nferenser under förra året som berört de globala miljö-\r\nfrågorna.\r\nJag deltog vid uppföljningen av Riomötet om\r\nmiljö och utveckling som skedde i form av en extra\r\nsession för FN:s generalförsamling i juni i New York.\r\nDen behandlade flera frågor med globala konsekven-\r\nser, som våra konsumtions- och produktionsmönster,\r\nfärskvattenfrågan, oceanerna och de stora sjöarna,\r\nökenutbredningen, jord- och skogsbruket, den biolo-\r\ngiska mångfalden, energifrågan, transportsystemen\r\noch atmosfärfrågorna.\r\nFörhandlingsresultatet lämnade en hel del i övrigt\r\natt önska. Det blev inte alls den skjuts åt miljöarbetet\r\nsom Riomötet med sin Agenda 21 gav. Bland annat\r\nlyckades man inte samla sig till en politisk utmaning\r\ninför 2000-talet. Behållningen var EU:s uttalade\r\nambition att driva frågorna framåt, t.ex. förslagen till\r\nen 15-procentig reduktion av i-ländernas växthusgaser\r\nför perioden 1990-2010 och ett effektivare resursut-\r\nnyttjande genom faktor-fyra- och faktor-tio-\r\nresonemangen.\r\nMot bakgrund av det magra resultatet är det\r\nmycket angeläget att Sverige och EU är särskilt aktiva\r\ni uppföljningsarbetet så att det globala miljöarbetet\r\ninte går ned i varv.\r\nVärldshandelsorganisationen WTO måste förmås\r\natt skärpa sitt miljöarbete. Vidare får inte teknolo-\r\ngiöverföringen till u-länderna hindras av en rigid syn\r\npå immateriella rättigheter. Östersjöarbetet bör få bli\r\nett exempel på ett fungerande och framsynt regionalt\r\nAgenda 21-arbete. EU måste vara mycket pådrivande\r\ni de uppföljande årliga temamötena i FN-regi, i april i\r\når om färskvattenfrågan och nästa år om oceanernas\r\nmiljöproblem. De senare diskuteras för övrigt i ett\r\nstort internationellt seminarium i bl.a. miljöparlamen-\r\ntarikerorganisationen Globes regi nästa helg här i\r\nRiksdagshuset.\r\nJag deltog också i det tredje partsmötet för kli-\r\nmatkonventionen i Kyoto i Japan i december. New\r\nYork-mötet lämnade klimatfrågan egentligen utan\r\nstyrning till detta möte. Under hösten kom så Japans\r\nförslag om en 5-procentig minskning av växthusga-\r\nserna och USA:s svaga förslag om att enbart stabilise-\r\nra utsläppen till perioden 2008-2012 mätt från 1990\r\nårs nivå. Förväntningarna inför konferensen var där-\r\nför inte stora.\r\nFörhandlingarna körde också fast och stod när-\r\nmast stilla i flera dagar. Inte ens när ministrarna kom\r\nblev det så mycket lättare att lösa upp knutarna. Sista\r\nnatten före konferensens slut tvingades ett resultat\r\nfram, som innebär en drygt 5-procentig sammanlagd\r\nminskning av sex växthusgaser till perioden 2008-\r\n2012 mätt från 1990 års nivå. Minskningen fördelades\r\nolika för olika länder. Japan fick 6 %, USA 7 % och\r\nEU 8 %.\r\nI förhållande till hur illa det kunde ha gått är kon-\r\nferensresultatet ändå ett positivt steg. Oroande är\r\ndock de läckor som överenskommelsen riskerar att\r\nöppna genom utformningen av möjligheten till ge-\r\nmensamt genomförande mellan i- och u-länder, tan-\r\nken att handla med utsläppsrätter och möjligheten att\r\ntillgodoräkna sig s.k. sänkor.\r\nVid nästa partsmöte i november i år i Buenos Ai-\r\nres är det mycket angeläget att de regler som avses\r\nantas där avseende dessa genomförandetekniker blir\r\nså strikta att resultatet blir minskade utsläpp. Sverige\r\noch EU måste under förberedelserna för det mötet\r\ngöra allt för att så skall bli fallet.\r\nEn annan fråga är u-ländernas svala intresse för att\r\nbidra till minskningen av växthusgaserna. En möjlig-\r\nhet till frivilligt deltagande i protokollet avvisades\r\nmed skärpa av bl.a. Kina. Jag menar att det är synner-\r\nligen angeläget att u-länderna erbjuds bästa möjliga\r\nteknik för att ökningen av utsläppen inte skall bli\r\nstörre än vad modern produktion motiverar.\r\nUppföljningen av mötet blir viktig. För svensk del\r\ngäller det att få EU med på att stå kvar vid sitt\r\nminskningsbeting om sammanlagt 15 % för koldioxid,\r\nmetan och dikväveoxid för att visa föredöme för and-\r\nra delar av världen. Jag har förstått att miljöministern\r\när beredd att driva den linjen i vårens förhandlingar -\r\nett krav som miljöparlamentarikerna i Globe ställde\r\nvid sin konferens i Bonn i oktober.\r\nI Sverige krävs kraftfulla åtgärder, särskilt med\r\ntanke på att utsläppen ökat under 90-talet. Den förny-\r\nbara energin måste ges de allra bästa möjligheter att\r\nutvecklas. Viktigt är att Sverige fortsätter att spara,\r\nhushålla och effektivisera sin energianvändning. Den\r\ns.k. negawattlinjen är givetvis den miljövänligaste.\r\nDen ger också nya exportprodukter och nya gröna\r\njobb i Sverige, som vi så väl behöver.\r\nBilarna måste bli radikalt bensinsnålare. Samma\r\ngäller flyget. Sedan måste vi göra en mycket kraftig\r\nsatsning på järnvägen. Enligt min mening skall det\r\ninkludera en utbyggnad av höghastighetsjärnväg i den\r\nbefolkningstäta delen av landet, bl.a. en bana Stock-\r\nholm-Göteborg, den s.k. Götalandsbanan, och Stock-\r\nholm-Köpenhamn. Höga hastigheter är någonting\r\nsom är nödvändigt för att överföra bil- och flygrese-\r\nnärer till tåget.\r\nSärskilt viktiga är också insatserna för IT-\r\nutvecklingen, som gör hemarbete enklare och konfe-\r\nrenser genomförbara utan att alla samlas kring samma\r\nbord. Stadsbyggnaden måste också ta större hänsyn\r\ntill klimatkraven. Det gäller att på alla sätt minimera\r\nbehovet av transporter.\r\nFru talman! Att reducera utsläppen av växthusga-\r\nser i enlighet med försiktighetsprincipen är ganska\r\nsäkert den största utmaning vi hitintills mött på miljö-\r\nområdet.</pre><pre>Anf.  320  PER LAGER (mp):\r\nFru talman! Det är världshavens år i år enligt FN.\r\nVärldshaven är mänsklighetens soptunnor. De är\r\nutsatta för giftiga kemikalier, radioaktivitet, över-\r\ngödning och hänsynslöst rovfiske. Det här gäller så\r\ngott som alla hav, inte minst Östersjön, Kattegatt och\r\nSkagerrak.\r\nJag tänkte nämna någonting om Skagerrak, efter-\r\nsom de senaste larmrapporterna från forskarna hand-\r\nlar just om havet Skagerrak och bottendöden.\r\nSkagerrak är som en flodmynning för Östersjön.\r\nDet är en barnkammare. Det är ett reproduktionsom-\r\nråde som är oerhört rikt. Detta hav och denna kust\r\nutefter Bohuslän får ta emot ofattbara mängder av\r\nkemikalier som kommer från de kontinentala floderna\r\noch från oljeriggarna ute i Nordsjön. De får ta emot\r\nradioaktivitet från Dounreay och inte minst nu senast\r\nteknetium från Sellafield på Englands västkust, som\r\nhar förhöjt värdena i räka och tång. Värdena kommer\r\natt stiga. Utöver de här gifterna är vattnet kraftigt\r\növergött. Det beror på, förutom det som kommer\r\nutifrån per luft och vatten, de utsläpp som kommer\r\nfrån jordbruk och trafik i första hand.\r\nVi måste göra någonting åt det här. Det krävs ra-\r\ndikala åtgärder. Man kan inte bygga ut motorvägar\r\noch man kan inte fortsätta med det industrialiserade\r\njordbruket om man skall rädda havet. Havet är ju\r\ngrunden till allt liv på jorden. Om vi slarvar med det\r\nhar vi slarvat med allt.\r\nNu har forskarna upptäckt att bottendöden har spridit\r\nsig, inte bara i djuphålorna i Gullmarsfjorden utan\r\nockså på grundare vatten. Man har undersökt de andra\r\nfjordarna runt mellersta och södra Bohuslän. Det är\r\nStigfjorden, Havsstensfjorden, Ellösfjorden,\r\nKalvöfjorden och Koljefjorden. Även på grunda vat-\r\nten är bottendöden markant utbredd.\r\nNär bottnarna dör är det väldigt illa ställt. Då är\r\nsjälvläkningen ur spel. När de små maskarna och\r\nlarverna i botten försvinner sjunker botten nämligen\r\nihop. Det finns ingen chans för bakterier att bearbeta\r\nnedfallna döda alger. Det gör att kvävet vandrar vida-\r\nre och att bottendöden breder ut sig. Detta är oerhört\r\nallvarligt.\r\nVi har inflöden av tungt saltrikt vatten som kom-\r\nmer årligen på vårarna, men nu ser det väldigt allvar-\r\nligt ut. Det ser inte ut att komma något, och kommer\r\ndet så kommer det inte att hjälpa hela vägen. Den död\r\nsom nu är utbredd kommer att självgenerera sig.\r\nVi måste göra någonting. Som jag sade handlar\r\ndet om att radikalt ändra livsstil. Vi måste hitta något\r\nalternativ till de fossila bränslena - huvudboven - och\r\ntill den form av jordbruk som vi bedriver i dag. Vi\r\nmåste helt enkelt gå över till ekologiskt jordbruk, och\r\nvi måste se till att användningen av de fossila bränsle-\r\nna minskar radikalt.\r\nForskarna som undersöker bottnarna saknar peng-\r\nar. Naturvårdsverket har avlövats och gått miste om\r\nhela sin forskningsbudget. Till undersökningen av\r\nGullmarsfjorden fick man ett bidrag på 150 000. Man\r\nkunde genomföra den undersökningen. När man skall\r\nfortsätta till de andra fjordarna har man inga pengar.\r\nMan går på lånta pengar. Man försöker hitta olika\r\nvarianter för att klara av det.\r\nNu har man sökt pengar - 330 000, närmare be-\r\nstämt - för att kunna slutföra undersökningarna både i\r\nGöteborgs norra skärgård, runt Rörö och Björkö, och\r\nuppåt Kosterfjorden och få en helhetsbild av botten-\r\ndöden. Detta är oerhört viktigt för att vi skall förstå\r\ntillståndet på land. Man kan inte låta bli att stödja en\r\nsådan forskning detta världshavens år.\r\nJag menar att det är allvarligt om regeringen un-\r\nderlåter att ge detta stöd via Naturvårdsverkets bud-\r\nget. Det finns en miljöövervakningsnämnd som fattar\r\ndessa beslut, men det är Naturvårdsverket som har\r\npengarna.\r\nDessutom finns det något som heter intensivsta-\r\ntioner. De ligger utanför Lysekil. De är nedlagda\r\nfr.o.m. 1997. De var tänkta att följa en lång serie\r\nmätningar. Nu kan de plötsligt inte göra detta. För\r\ndetta behövs 400 000 kr. Dessa pengar har man inte.\r\nMan kan inte göra dessa mätningar.\r\nDet är allvarligt. Jag menar att det är nålpengar.\r\nRegeringen måste ta sitt ansvar. Det nationella miljö-\r\nforskningsansvaret i Sverige måste regeringen ta.</pre><pre>Anf.  321  BERNDT EKHOLM (s) replik:\r\nFru talman! Jag tycker att det är viktiga frågor\r\nsom Per Lager tar upp. Det finns all anledning att\r\nunderstryka det. Jag hoppas att han har framgång i sitt\r\narbete med att få loss pengar till det som fortfarande\r\nheter Bohuslän. Vi har ett nytt län - Västra Götalands\r\nlän - men landskapet heter Bohuslän.\r\nJag vill bara kommentera en sak. För att vi inte\r\nskall fortsätta att sprida missuppfattningar om forsk-\r\nningen vill jag säga att det inte är så att vi har mycket\r\nmindre forskningspengar nu är tidigare. Pengarna\r\nfinns i praktiken tillgängliga i MISTRA. Det finns\r\ntotalt sett mer forskningspengar att dela ut i MISTRA\r\nän vad som tidigare fanns i Naturvårdsverket och\r\nMISTRA tillsammans.\r\nVi skall inte sprida vanföreställningen att om-\r\nläggningen av forskningspengarna till MISTRA inne-\r\nbär att det finns litet pengar att tillgå. Det kanske inte\r\nberör Per Lagers enskilda sakfråga, men jag tycker att\r\ndet är viktigt att påtala. Jag hoppas att det var en\r\nfelsägning, Per Lager.</pre><pre>Anf.  322  PER LAGER (mp) replik:\r\nFru talman! Nej, Berndt Ekholm, det var ingen\r\nfelsägning. Jag har MISTRA:s skrift här. Om vi läser\r\nvad MISTRA har ansvar för ser vi att det är den\r\nlångsiktiga miljöstrategiska forskningen och inte\r\nakuta insatser av den typ som behövdes på Hallandså-\r\nsen och som nu behövs utmed Bohuskusten. Det är\r\nakuta insatser där man snabbt måste gå in med peng-\r\nar. Då finns inte MISTRA till hands. I de lägena\r\nmåste Naturvårdsverket gå till regeringen och be om\r\npengar. Vill man inte ha det så får man ändra på in-\r\nriktningen av MISTRA:s arbete.</pre><pre>Anf.  323  LARS HJERTÉN (m):\r\nFru talman! Under rubriken Övriga frågor skall\r\njag tala något om demokrati - speciellt närdemokrati.\r\nDet fanns för många år sedan en riksdagsman från\r\nVästra Götalands östra valkrets, eller Skaraborgs län\r\nsom det hette på den tiden. Han hette Carl Persson\r\noch var från gården Stallerhult i Korsberga. Han kal-\r\nlades därför Carl Persson i Stallerhult.\r\nHan var en mycket framstående parlamentariker.\r\nHan hade endast folkskoleutbildning, men hade fått\r\ngå en lärlingsutbildning hos häradshövdingen i Kå-\r\nkinds härad. Han lärde sig då att skriva och ta kontakt\r\nmed myndigheter.\r\nI andra kammaren, som han tillhörde i väldigt\r\nmånga år, blev han expert på budgetfrågor. I biografi-\r\ner kan man läsa att Carl Persson i Stallerhult behär-\r\nskade budgetarbetet till fullo. Han kunde utan an-\r\nteckningar ange exakta siffror ur den senaste budgeten\r\noch ur varje budget som han själv hade varit med att\r\nfatta beslut om från väldigt många år tillbaka.\r\nHan var för den skull inte någon kamrerstyp som\r\nbara intresserade sig för siffror. Han ville alltid se\r\nsiffrorna i det sammanhang där de hörde hemma och\r\nveta hur de påverkade människors vardag.\r\nCarl Persson i Stallerhult präglade ett uttryck: Jag\r\nmåste fundera över hur det här förslaget påverkar oss\r\nhemma i Korsberga. Det är en bra utgångspunkt också\r\nför oss, hundra år senare. Hur påverkar våra beslut\r\nmänniskors vardag i våra kommuner och i närmiljön?\r\nÄr det så att vi alltid har de enskilda människorna för\r\nögonen när vi diskuterar olika förslag och när vi fattar\r\nvåra beslut? Jag tänker inte i första hand på hur vi\r\nskall vinna människors röster i en valrörelse utan i\r\nstället på den tid då vi fattar de övergripande beslut\r\nsom på sikt är helt avgörande för om människor skall\r\nha ett arbete att gå till, om skolan skall ge en bra\r\nutbildning till alla eller om folk skall kunna lita på att\r\nde får en bra vård när de behöver det. Jag tvivlar på\r\natt vi alltid har det perspektivet, dvs. att enskilda\r\nmänniskor ställs i centrum, när vi fattar våra beslut\r\noch agerar som politiker. Det blir väldigt lätt ett poli-\r\ntikerperspektiv.\r\nJag läste för många år sedan en minnesskrift som\r\nkom ut i samband med att de moderna kommunerna\r\nfyllde 100 år. Skriften måste ha kommit ut 1962.\r\nDen ledande socialdemokratiske kommunpoliti-\r\nkern på den tiden var Hjalmar Mehr från Stockholm.\r\nHan talade i en artikel om hur bra det är med stora\r\nkommuner.\r\nEn kommun av Stockholms storlek var enligt ho-\r\nnom lagom, för där kunde man fatta alla beslut som\r\nberörde människor. Han förespråkade en kommun-\r\nsammanläggning av mycket större omfattning än den\r\nsom genomfördes senare.\r\nNågra år därefter kom bråket om almarna i\r\nKungsträdgården när man skulle bygga en tunnelba-\r\nnestation där. På en gång fokuserades politiken på\r\nvilka beslut som fattas och hur de fattas. Medborgarna\r\nvisade att de inte finner sig i vilka beslut som helst.\r\nDe vill kunna påverka miljön i sin kommun och i sitt\r\nnärområde. Centralisering är bra för beslutsfattare och\r\npolitiker, men inte för allmänheten.\r\nSedan kom decentralisering att bli ett modeord.\r\nNyligen sammanslagna storkommuner splittrades i\r\nmindre kommuner sedan medborgarna fått säga sin\r\nmening i folkomröstningar. I Skaraborg blev t.ex.\r\nEssunga egen kommun, och exemplet följdes på\r\nmånga håll.\r\nMänniskors engagemang i de nya mindre kommu-\r\nnerna var genomgående stort. Alla kände sig delaktiga\r\noch uppskattade att statsmakten respekterade deras\r\nåsikt, som hade manifesterats i en folkomröstning.\r\nAlla kommundelningarna skedde efter folkomröst-\r\nningen.\r\nNu är jag rädd att pendeln håller på att svänga\r\nigen. Kommunerna är för små, sägs det, för att klara\r\nsin ekonomi. Länen och landstingen måste bli större.\r\nInför beslutet om det nya storlänet Västra Göta-\r\nlands län, som bildades vid årsskiftet, begärde vi\r\nmoderater en folkomröstning sedan vi samlat in det\r\nnödvändiga antal namnunderskrifter som behövdes i\r\ndåvarande Skaraborgs län. Vi fick in mellan 10 000\r\noch 11 000 namn på någon vecka, men majoriteten\r\nsade nej och menade att det inte behövdes någon\r\nfolkomröstning. Den största centralisering som någon\r\nav oss kommer att uppleva under vår livstid sker\r\nalltså utan att allmänheten får säga sin mening. I den\r\nsenaste valrörelsen, 1994, var frågan inte aktuell. Den\r\ndiskuterades inte.\r\nVi vet alla att det i dag finns en misstro mot oss\r\npolitiker. Vi kan ibland tycka att den drabbar oss\r\norättvist. När någon politiker i en kommun, i riksda-\r\ngen eller regeringen missköter sig drabbar det hela\r\npolitikerkåren, alla partier. Det är inte mycket att göra\r\nåt. Däremot kan vi alla när vi fattar våra beslut vara\r\nnoggranna med att informera allmänheten om vilka\r\nbeslut vi fattar och ge folk möjlighet att påverka be-\r\nsluten innan de fattas.\r\nNär jag själv var ute med listor för den namnin-\r\nsamling som jag tidigare berörde skrev ungefär nio av\r\ntio under. Den resterande tiondelen, som alltså inte\r\nville skriva under, motiverade det genomgående med\r\natt det inte spelar någon roll vad de säger, eftersom vi\r\npolitiker ändå gör precis vad vi vill.\r\nFru talman! Det har gått många år sedan Carl\r\nPersson i Stallerhult talade för den enskilda männi-\r\nskan i Korsberga, men även om frågorna i riksdagen\r\nhar blivit fler och mycket mer komplicerade och nol-\r\nlorna i budgeten har mångfaldigats gäller fortfarande\r\nhans uppfattning. Vi skall i alla förslag och beslut\r\nfundera över hur dessa påverkar invånarna i Korsber-\r\nga, i min hemkommun Tidaholm eller för den skull de\r\nstörre orterna Göteborg eller Stockholm och höra vad\r\nfolk egentligen tycker. Decentralisering bör åter\r\nkomma till heders - i dag kanske vi oftare talare om\r\nsubsidiaritetsprincipen, närhetsprincipen. Det gäller\r\ndå att detta inte bara är något som hörs från politiska\r\ntalarstolar utan att det också fungerar i vardagslivet, i\r\nsamspelet mellan politiker och allmänhet.</pre><pre>Anf.  324  EVA ZETTERBERG (v):\r\nFru talman! När jag som svensk är ute i världen\r\noch får höra vad man tycker att Sverige är bra på och\r\nvad jag som svensk kan känna mig stolt över är de\r\nfrågor som lyfts fram Sveriges århundradelånga kamp\r\nför nedrustning. Det är hur Sverige har stått upp för\r\nsmå och fattiga länder i tredje världen, för social och\r\nekonomisk rättvisa. Det är hur Sverige konsekvent har\r\nagerat för mänskliga rättigheter överallt i världen, för\r\nkvinnors rättigheter, för barnens rättigheter, för män-\r\nniskor som är förtryckta världen över.\r\nPå senare år och i och med Sveriges alltmer aktiva\r\nagerande i FN och i och med att vi blev medlem av\r\nsäkerhetsrådet har också andra frågor kommit in i\r\nbilden. Det handlar om hur Sverige aktivt driver frå-\r\ngan om att förebygga konflikter och att agera för att\r\nkonflikter inte skall växa till krig.\r\nDet här är bra, och jag tror att de flesta av oss\r\nsvenskar känner ungefär som jag. Det här är en stolt-\r\nhet vi bär med oss och ett budskap som vi, oberoende\r\nav partifärg, gärna för med oss.\r\nProblemet är att vi som nation inte är konsekventa.\r\nProblemet är att när det kommer till praktisk hante-\r\nring och i konflikt med andra frågor är inte hanteran-\r\ndet särskilt konsekvent. Jag tänker naturligtvis på\r\nvapenexporten. När det blir konflikter med de egna\r\nintressena av sysselsättning i Sverige eller med ex-\r\nportintressen är vi som nation inte lika konsekventa.\r\nVi har under årens lopp sett många exempel på att\r\nintresset för sysselsättning eller för exportinkomster\r\nhar varit större än intresset för att avvärja konflikter.\r\nVi har här i kammaren diskuterat många sådana ex-\r\nempel: Indonesien, Indien, Pakistan, gulfstater - ja,\r\ndet finns väldigt många exempel.\r\nDet senaste, som jag tror att många med mig är\r\nmycket upprörda över, är att det i Sverige finns planer\r\npå att exportera JAS, alltså krigsplan, till Chile. Syd-\r\nafrika finns också med i den diskussionen. Varför\r\nskulle då inte det vara möjligt? Chile är i dag en de-\r\nmokrati. Chile är inte den diktatur som så många av\r\noss bekämpade under 70- och 80-talet. Det är sant.\r\nChile har genomgått en enorm förändring mot demo-\r\nkrati. Men det finns fortfarande stora problem med\r\ndemokratin. Arméchefen som ledde blodbadet i Chile,\r\nPinochet, är kvar som arméchef och deltar numera\r\nockså i senaten. Det finns också en rad andra pro-\r\nblem. Det gör att det knappast är ett lämpligt land att\r\nexportera krigsmateriel till.\r\nMan kan också se Chile i sitt sammanhang, nämli-\r\ngen hela Latinamerika, och undra om det är Sveriges\r\nuppgift att bidra till upprustningen i Latinamerika.\r\nChile är ju inte det enda exemplet. Också Brasilien\r\noch Venezuela har en ökad vapenimport från Sverige.\r\nDet har kommit ett brev till Göran Persson från\r\nJimmy Carter. Det är ett upprop, som är undertecknat\r\nav 27 presidenter och premiärministrar i Latinameri-\r\nka, och även USA:s nuvarande president Clinton har\r\nsagt sig kunna stå bakom uppropet. Det är ett upprop\r\nför ett moratorium för vapenexport till Latinamerika.\r\nJag vet att det har varit mycket diskussion om Gö-\r\nran Perssons bristande tid att ta emot statschefer och\r\ndiverse ministrar från USA och andra länder. I vilken\r\nmån han kan avsätta den tiden kan man ju diskutera.\r\nMen att svara på ett brev borde väl ändå vara möjligt.\r\nDet kan inte ta så lång tid. Det brev som Göran Pers-\r\nson inte har svarat på gäller om Sverige är berett att\r\nställa upp på det här moratoriet, dvs. att inte sälja\r\nvapen till Chile och Latinamerika i övrigt under till att\r\nbörja med två år. Min förhoppning och det jag vill\r\nskicka med till regeringen är att Göran Persson måste\r\nsvara på Jimmy Carters brev, och svaret måste bli ja,\r\ndvs. ja till att Sverige skriver på uppropet och inte\r\nbidrar till upprustningen i Latinamerika och ja till att\r\nSverige inte för egen del bidrar till upprustningen\r\ngenom att exportera JAS-plan till Chile eller några\r\nandra länder.</pre><pre>Anf.  325  LENA KLEVENÅS (s):\r\nFru talman! Jag skall ägna några minuter åt att tala\r\nom världens barn. Jag har läst rapporten från Unicef\r\nom situationen för världens barn. Den visar att förhål-\r\nlandena vad gäller barn som dör av undernäring inte\r\nhar förbättrats. I rapporten skrev man att sju miljoner\r\nbarn skulle komma att dö under 1997 och att sju mil-\r\njoner dog 1996.\r\nDet här är ingen nyhet. Det hamnar inte på den\r\npolitiska dagordningen, och det hamnar knappast\r\nheller i massmedierna. Vad vi kan konstatera är att\r\nmarknaden inte löser det här problemet. Lars Hjertén\r\npratade om att vi borde fundera över hur våra beslut\r\npåverkar människor i olika orter i Sverige. Jag tycker\r\natt vi också skulle fundera över hur vi politiker skall\r\nkunna lösa det här problemet, när nu inte marknaden\r\ngör det. Finns det något beslut vi kan fatta som gör att\r\ndet här problemet kan lösas? Om de svältande barnen\r\nvore vår målgrupp, vilken strategi skulle vi då poli-\r\ntiskt lägga upp för att lösa problemet? Olösligt kan\r\ndet ju knappast vara. Utvärderingen är som sagt\r\nmycket dyster.\r\nJag vill, fru talman, komma med ett förslag. Jag\r\ntror att många skulle kunna instämma i att det här\r\nskulle kunna vara en möjlig lösning. Jag tycker att vi\r\nskulle införa ett globalt barnbidrag. Det skulle t.ex.\r\nkunna vara 10 dollar i månaden. Det är ungefär 75\r\nkronor, dvs. en tiondel av det svenska barnbidraget.\r\nDet skulle gå till de här barnens mammor. Det skulle\r\ninnebära att mammorna kunde köpa mat till sina barn.\r\nDe skulle kunna betala skolavgifter. De skulle kunna\r\ngöra ett litet inköp av en symaskin, några hönor eller\r\nen gris. Mammor, kvinnor, gör ofta så bara de får en\r\nliten summa pengar.\r\nVi försöker ofta lösa problem på makronivå, när\r\nde kanske skall lösas på mikronivå. Jag tror att en\r\nliten summa pengar, så litet som 75 kronor i månaden\r\nper barn till de här mammorna, faktiskt skulle lösa\r\nproblemet med de svältande barnen i världen.\r\nVi gör så förfärligt mycket gott och vill så väl.\r\nFAO, FN:s världslivsmedelsorganisation, hade för\r\ndrygt ett år sedan ett livsmedelstoppmöte, World\r\nFood Summit, där man bestämde att man skulle halve-\r\nra antalet svältande människor från 800 miljoner till\r\n400 miljoner på 20 år. Det är en alldeles för dålig\r\nmålsättning.\r\nVi måste naturligtvis göra mer. Vi måste göra det\r\nnu. Det är en akut situation. Att halvera antalet sväl-\r\ntande människor från 800 miljoner till 400 miljoner\r\npå 20 år innebär ju att det fylls på hela tiden med\r\nsvältande människor. De dör ju undan i den förfäran-\r\nde takten av sju miljoner barn per år.\r\nVi säger ofta i alla möjliga sammanhang att fattig-\r\ndomsbekämpningen är ett övergripande mål. Det gör\r\nvi t.ex. i Loméavtalet, alltså EU:s biståndsavtal med\r\nACP-länderna. Där är fattigdomsbekämpningen det\r\növergripande målet. Det skall vara det övergripande\r\nmålet för handelspolitiken.\r\nNär vi i praktiken ser vad vi gör motarbetar vi\r\nmålet. Fattigdomen leder sedan till undernäring. Ofta\r\nleder undernäring till fattigdom därför att människor\r\när så sjuka och trötta.\r\nDet finns mycket som bekymrar i utvecklingen på\r\ndet globala området. Det är inte bara den ekonomiska\r\nkrisen i Sydostasien och globala miljöproblem. Vi\r\nhåller nu på att förhandla färdigt ett avtal som kallas\r\nMAI inom OECD, multilateralt avtal om investering-\r\nar, för att skydda utländska investeringar i alla länder.\r\nAlla områden i alla länder skall öppnas för utländska\r\nuppköp och ländernas regeringar får inte skydda och\r\nställa villkor och krav.\r\nAvsikten är att liberalisera kapitalrörelserna mel-\r\nlan, i en första omgång, OECD:s länder ytterligare.\r\nHur kommer det att drabba världens barn? Hur kom-\r\nmer det att drabba u-länderna? Hur skall de kunna\r\nskydda sin jordbruksproduktion, t.ex.? Jag är mycket\r\nbekymrad för det.\r\nTidningen Broderskap har i dag ett gott exempel,\r\nsom jag gärna vill stödja, som kommer från kyrkorna\r\noch folkrörelserna. Man vill ha en jubelkampanj,\r\nJubel 2000. Man vill skapa en skuldfri start för en\r\nmiljard människor nästa årtusende. Man vill avskriva\r\nde 40 fattigaste u-ländernas skulder. Idén kommer\r\nfrån Bibeln och Mose lag där man vart femtionde år\r\nskulle återställa all mark till den rätte ägaren. Det är\r\nen internationell kampanj som stöds av många olika\r\norganisationer.\r\nDet är ett bra exempel. Men jag tror, fru talman,\r\natt de stora makrolösningarna inte kommer att leda till\r\natt vi före år 2000 kan avskaffa död i undernäring hos\r\nalla de här miljonerna barn.\r\nDärför vill jag föreslå det globala barnbidraget.\r\nDet är allvarligt menat. Det räcker inte att ge det till\r\nde sju miljoner barn som kommer att dö i år. Vi måste\r\nge det till fler eftersom problemet är att kunna lokali-\r\nsera dem. Som ett första steg tycker jag att vi skulle ta\r\nett par hundra miljoner barn i Afrika söder om Sahara\r\noch pröva om det inte kan vara ett bra verktyg att ge\r\ndirekta finansiella bidrag till mammorna till alla dessa\r\nsvältande barn.</pre><pre>Anf.  326  BENGT HURTIG (v):\r\nFru talman! När man de här dagarna har lyssnat\r\ntill debatten finns det mycket välvilja och önskemål\r\nom insatser mot arbetslöshet och förbättrade sociala\r\nvillkor för människorna, vilket vi inte minst har disku-\r\nterat i dag.\r\nPå något vis känner jag det som om man glömmer\r\nbort den ram som vi alla verkar inom och som innebär\r\natt vi inte är ensamma om beslutsfattandet när det\r\ngäller särskilt den ekonomiska politiken.\r\nSommaren 1996 rekommenderade Ekofinrådet\r\nSverige att minska den offentliga sektorn som ett\r\nhuvudsakligt instrument för att fortsätta saneringen av\r\nstatsfinanserna. I sina förslag när det gäller syssel-\r\nsättningen föreslår kommissionen ökad lönespridning,\r\nlåga arbetslöshetsersättningar, försvagad arbetsrätt\r\nosv. Det senaste instrumentet i arsenalen är att stater-\r\nna skall vara skyldiga att försvåra fackliga stridsåt-\r\ngärder, t.ex. inom transportnäringen.\r\nAll den antisociala politiken föreslås givetvis inom\r\nramen för den ekonomiska och monetära unionen,\r\nsom man tolkar ställer vissa krav.\r\nVi har ju den 4 december fattat beslut om att Sve-\r\nrige inte skall vara med i valutaunionen från start.\r\nDärmed har inte på något sätt debatten om valutau-\r\nnionen avförts från den politiska dagordningen. Kra-\r\nven restes ju att Sverige så snabbt som möjligt skall\r\nkomma med. Nu behandlar också konstitutionsutskot-\r\ntet frågan om ändring av regeringsformen i syfte att\r\ngöra Riksbankens verksamhet mer politiskt oberoende\r\ni enlighet med kraven inom EMU. Denna grund-\r\nlagsändring i förtid kommer att tas en första gång i\r\nvår och behandlas i årets valrörelse. Målet är ju att\r\nfast penningvärde skall skrivas in i lag. Det är inte\r\nrätten till arbete som lagfästs.\r\nVidare inleds nu slutspurten i EU:s ministerråd,\r\nsärskilt Ekofinrådet, för att EU under brittiskt ordför-\r\nandeskap i början av maj skall ta beslut om inledande\r\nav det tredje steget från den 1 januari 1999.\r\nEtt av besluten gäller vilka länder som skall vara\r\nmed. Centralbanken bildas i juli månad. I många\r\nländer kommer uppmärksamheten och debatten om\r\neuron att bli allt intensivare. Den svenska regeringen\r\nskall ju också vara med och ta alla beslut. Jag tror, fru\r\ntalman, att debatten i vårt land inte kommer att trap-\r\npas ned.\r\nI de flesta länder betraktas valutaunionen som ett\r\npolitiskt projekt. Det gäller att genom oåterkalleliga\r\nbeslut fördjupa unionen och tvinga fram en gemensam\r\nekonomisk politik, inklusive finanspolitik. EU skall\r\npå valutapolitikens område ta sig en större plats på\r\nvärldsarenan och hävda sig mot nordamerikanska och\r\njapanska finansintressen.\r\nI det här politiska projektet ingår att lyfta bort en\r\ncentral del av den ekonomiska politiken, penningpo-\r\nlitiken, från det parlamentariska beslutsfattandet och\r\noåterkalleligen föra det till en ämbetsmannaelit bestå-\r\nende av bankdirektörer. När makten nu kommer att\r\növerlåtas till centralbanken blir det nästintill omöjligt\r\natt ta tillbaka den, som vi kan göra vid ett nationellt\r\növerförande av denna beslutsmakt. Det är fler än\r\nEMU-kritiker som oroar sig över detta oåterkalleliga\r\nbeslut.\r\nDet är tydligen principen om inskränkt folkvald\r\npolitisk makt som gäller.\r\nAtt sätta prisstabiliteten som det övergripande\r\nmålet för den ekonomiska politiken försätter givetvis\r\nde socialdemokratiska regeringarna, som med visst\r\nvänsterstöd nu vunnit makten i många EU-länder på\r\njust välfärds- och rättvisefrågor, i en knipa.\r\nI många fall kommer inte vallöftena till arbetslösa\r\noch fattiga människor att kunna infrias. Amsterdam-\r\nfördragets sysselsättningskapitel ändrar inte spelreg-\r\nlerna. Demonstrationer och andra protester mot åt-\r\nstramningspolitiken kan under våren komma att ta\r\noanade proportioner inför beslutet om euron i vår.\r\nBesvikelsen kan också leda till att högerextremismen\r\nstärks. De stora problemen för dessa regeringar är hur\r\nkonvergensprogram och stabilitetspakt skall kunna\r\nförenas med det som man ibland kallar det sociala\r\nEuropa med sjunkande arbetslöshet och social rättvi-\r\nsa. Risken är uppenbar att massarbetslösheten kom-\r\nmer att bestå i unionen, inklusive Sverige.\r\nDet blir, som LO-ekonomerna slår fast i Svenska\r\nDagbladet den 15 januari, Riksbankens uppgift att\r\ninte tillåta att arbetslösheten sjunker så mycket att\r\ninflationsmålet hotas. Det blir Riksbankens plikt att\r\nförhindra att arbetslösheten halveras enligt regering-\r\nens mål. Redan har denna bank hotat med höjda rän-\r\ntor fastän inget inflationshot är synligt. I själva verket\r\nhar ju marknadsräntorna sjunkit.\r\nVänstern i hela Europa har ett mycket tungt arbete\r\nframöver att så gott det går inom ett mellanstatligt\r\nsamarbete genomdriva en mer expansiv finanspolitik\r\noch förändra den ekonomiska politik som nu har lagts\r\nfast. Vi kommer att fortsätta vårt arbete med att få s-\r\nregeringar med på en ny kurs och försöka bryta upp\r\nden för den sociala rättvisan och arbetslösheten så\r\nförödande normpolitiken.</pre><pre>Anf.  327  HOLGER GUSTAFSSON (kd):\r\nFru talman och övriga engagerade lyssnare! Krist-\r\ndemokraterna vill se ett aktivt och konstruktivt\r\nsvenskt medlemskap i EU. En önskvärd attitydför-\r\nändring skulle vara att vi inte bara frågar oss hur EU\r\nkan gynna Sverige utan också vad Sverige kan bidra\r\nmed inom EU.\r\nKristdemokraterna efterlyser en starkare svensk\r\nprofil genom ett ökat inflytande i expertgrupperna vid\r\nutformningen av kommissionens olika förslag.\r\nKristdemokraterna anser att Sveriges roll måste\r\nvara att aktivt verka för att EU förbättrar sin förmåga\r\natt agera och ta ansvar för en demokratisk och fredlig\r\nutveckling både inom och utanför unionens gränser.\r\nFru talman! Respekten för de grundläggande\r\nmänskliga fri- och rättigheterna utgör stommen i ett\r\ndemokratiskt samhälle. Denna respekt har alltid ut-\r\ngjort ett absolut villkor för medlemskap i Europa-\r\nsamarbetet och även en allmän princip för samarbetet\r\ninom EU. Denna princip har nu förstärkts genom\r\nAmsterdamfördraget, då EU:s domstol får i uppdrag\r\natt bevaka att unionen respekterar de grundläggande\r\nmänskliga rättigheterna.\r\nFru talman! Kristdemokraterna vill se ett familjer-\r\nnas och medborgarnas Europa. Kristdemokraterna är\r\nfast förvissade om att ekonomiskt framåtskridande\r\nmåste gå hand i hand med främjandet av en mänsklig\r\noch social utveckling.\r\nTill skillnad från dem som vill utveckla ett nylibe-\r\nralt marknadernas Europa eller ett socialistiskt och\r\nkollektivistiskt Europa vill kristdemokraterna se ett\r\nfamiljernas och medborgarnas Europa.\r\nDet är därför viktigt att EU i högre grad prioriterar\r\nfrågor som berör medborgarna. Det är en viktig signal\r\ntill Europas 18 miljoner arbetslösa att EU-politiken\r\nkommer att fokusera på åtgärder som främjar syssel-\r\nsättning och en bättre social standard.\r\nFru talman! EU:s inre marknad bygger på såväl\r\npolitiska mål om stabilitet och fred som ekonomiska\r\nmål om konkurrenskraft, prisstabilitet, industriell\r\nutveckling och handel.\r\nKristdemokraternas utgångspunkt har varit att be-\r\ndömningen av ett svenskt medlemskap i EMU skall\r\nutgå från sakpolitiska analyser. När vi har tagit ställ-\r\nning till ett deltagande i EMU har vi inte kunnat en-\r\nbart betrakta EMU-projektet som sådant. Också till-\r\nståndet i svensk ekonomi måste studeras.\r\nJag vill konstatera att Sverige under 25 år har tap-\r\npat i ekonomisk utvecklingskraft. Bakgrunden är en\r\ndåligt fungerande lönebildning, en omodern arbets-\r\nrätt, dålig flexibilitet och bristande funktion på ar-\r\nbetsmarknaden, ett alltför bistert företagarklimat och\r\ntillväxthämmande skatter på arbete. Detta är extremt i\r\nSverige.\r\nDärför räcker det inte att Sverige uppfyller kon-\r\nvergenskriterierna. Låsta till EMU kommer alla dessa\r\nrigida strukturer att kunna göra stor skada och förvär-\r\nra landets ekonomiska situation.\r\nSveriges ekonomi är i sådant skick att ett svenskt\r\nmedlemskap i den monetära unionen skulle ha riskerat\r\natt leda till en ytterligare ökning av arbetslösheten.\r\nSverige måste nu i stället lösa sina strukturella pro-\r\nblem.\r\nNär en ny regering med stor kraft efter valet måste\r\ngripa sig an de svenska problemen vore det oklokt att\r\noåterkalleligt länka Sveriges penningpolitiska öde till\r\nde övriga EU-länder som också har strukturella pro-\r\nblem. Den nuvarande regeringen har ensidigt satsat på\r\nen sanering av statens finanser genom neddragningar\r\noch skattehöjningar, medan tillväxtfrämjande åtgärder\r\noch strukturella reformer har avvisats. Det är därför\r\ninte realistiskt att utan långtgående skadeverkningar\r\nansluta Sverige till EMU. Det är därför glädjande att\r\nriksdagen har fattat beslutet att Sverige inte skall gå\r\nmed.\r\nFru talman! Kristdemokraterna anser att det finns\r\nmycket inom EU som måste förändras och utvecklas,\r\ninte minst medborgarnas rörelsefrihet.\r\nFri rörlighet och öppenhet knyter människor och\r\nländer närmare varandra. Kulturellt utbyte lägger\r\ngrunden för förtroendefulla relationer. Att bryta ned\r\nhinder för öppenhet och frihet är ett angeläget arbete.\r\nSveriges riksdag skall snart ta ställning till det s.k.\r\nSchengenavtalet, som är ett verktyg för att förenkla\r\ngränspassage för medborgare.\r\nI samband med förhandlingarna om medlemskap i\r\nEuropeiska unionen förklarade kristdemokraterna att\r\nvi önskade medverka till att förverkliga den fria rör-\r\nligheten för personer. Samtidigt gjorde vi två förbe-\r\nhåll. För det första skulle personkontrollerna vid de\r\ninre gränserna avvecklas först när verkningsfulla\r\nkompensatoriska åtgärder var på plats, för att hejda\r\nkriminell verksamhet vid gränsen. För det andra\r\nskulle de gemensamma reglerna för asyl ge utrymme\r\nför en generös nationell flyktingpolitik.\r\nKristdemokraterna anser att neddragningen av\r\ngränskontrollresurserna har gjorts alldeles för tidigt\r\noch därmed i onödan öppnat för olika former av kri-\r\nminell verksamhet. Detta måste åtgärdas genom öka-\r\nde resurser för en satsning på gränsöverskridande\r\npolisiärt samarbete inom EU.\r\nKristdemokraterna anser att kampen mot narkotika\r\nmåste ha högsta prioritet. Det är därför viktigt att vi\r\nsatsar pengar på de resurser som kan bevaka den\r\ngränsöverskridande kriminaliteten.\r\nVi anser också att det är viktigt att slå vakt om den\r\nalkoholpolitik som Sverige hävdade i förhandlingar-\r\nna. Vi ser i dag resultatet av att det släpps in mycket\r\nav illegal alkohol och tobak över gränserna. Det är\r\nviktigt att den svenska regeringen nu tar ansvar för\r\ndetta.</pre><pre>Anf.  328  BENGT HURTIG (v) replik:\r\nFru talman! Holger Gustafsson beskrev Schenge-\r\nnavtalet, som vi snart skall ta ställning till här i riks-\r\ndagen, i ganska positiva ordalag. Vi är från vår sida\r\nmycket kritiska, inte minst till den omfattande regist-\r\nrering av människor som man här ger möjlighet till\r\noch kommer att utveckla.\r\nEn viktig kritik i detta sammanhang gäller bristen\r\npå kontroll från parlamentariskt håll över den här\r\nregisterverksamheten. Det har nu förekommit uppgif-\r\nter om att Schengentjänstemän till brottssyndikat sålt\r\ndelar av det hemliga registret. Det har också före-\r\nkommit att en tjänsteman har lämnat hemligt material\r\npå en järnvägsstation i Gent. Det visade sig också att\r\nvederbörande hade en hel del hemligt material hem-\r\nma.\r\nDet pågår alltså egentligen redan en brottslig\r\nverksamhet bland de här tjänstemännen. Hur ser Hol-\r\nger Gustafsson på nödvändigheten att förstärka den\r\nparlamentariska kontrollen av registerverksamheten\r\ninom Schengensamarbetet?</pre><pre>Anf.  329  HOLGER GUSTAFSSON (kd) re-\r\nplik:\r\nFru talman! Det är självklart så att man kan hitta\r\nexempel på tjänstemän som inte lever upp till vare sig\r\nlag eller ordning i ett sådant här sammanhang. Bengt\r\nHurtig vet också mycket väl att vi har gått igenom de\r\nhär frågorna i EU-nämnden och att  vår minister vid\r\nde föredragningar som gjorts har kunnat konstatera att\r\nde registreringar som skall ske inte är av annan karak-\r\ntär än de som vi är vana vid under den svenska lag-\r\nstiftningen. De är inte heller annorlunda än vad som\r\nförekommer under de olika nationella lagstiftningar-\r\nna.\r\nMen jag vill naturligtvis erkänna, och det var tan-\r\nken i mitt tal, att öppna gränser har både en god sida\r\noch en komplicerad sida. Öppenhet skapar möjlighe-\r\nter för oss vanliga medborgare men ger också tillfäl-\r\nlen till ökad kriminalitet. Det är därför som vi säger\r\natt vi vill se de kompensatoriska åtgärderna innan en\r\nökad frihet över gränserna släpps fram.</pre><pre>Anf.  330  BENGT HURTIG (v) replik:\r\nFru talman! Det är självklart att vi trots allt fortfa-\r\nrande själva bestämmer hur vi skall registrera männi-\r\nskor, men också härvidlag pågår det ett utredningsar-\r\nbete. Det kommer en rad förslag vilka, som jag ser\r\ndet, ökar möjligheterna att föra register över männi-\r\nskor i vårt samhälle.\r\nDet finns ett kontrollorgan inom ramen för\r\nSchengenavtalet som har lämnat en rapport över de\r\nförsta årens verksamhet. Detta kontrollorgan har bara\r\nfått en mindre del av den budget som det önskade för\r\natt kunna utföra sitt arbete. Man har blivit utkastad\r\nfrån det franska Schengenkontoret därför att man\r\nansågs inte ha något där att göra.\r\nMan riktar över huvud taget mycket skarp kritik\r\nmot hur den här registerverksamheten hanteras och\r\nmenar att kontrollfunktionen egentligen inte fungerar.\r\nDet är trots allt regeringarnas eget kontrollorgan som\r\nframför den här kritiken.</pre><pre>Anf.  331  HOLGER GUSTAFSSON (kd) re-\r\nplik:\r\nFru talman! Jag har naturligtvis ingenting emot en\r\nparlamentarisk kontroll om den kan arrangeras på\r\nnågot lämpligt sätt. Det är självklart. Vi är mycket\r\nmåna om att registreringar inte skall drabba enskilda\r\ncivila människor.\r\nMen vi skall också veta att den internationella\r\nnarkotikamaffian omsätter mer pengar än världens\r\noljehandel. Den har alltså oändliga resurser att föra\r\nkriminalitet över våra gränser oavsett om vi är med i\r\nEU eller inte och oavsett hur vi agerar.\r\nVi måste som ett civilt samhälle ha möjlighet att\r\nanvända vår teknik och våra medel för att stoppa den\r\nhär verksamheten. Om vi skulle säga nej till att flytta\r\nfram ambitionerna på detta område går vi faktiskt den\r\nmaffian till mötes. Det vill jag inte medverka till. Jag\r\nmedger att det finns svårigheter här. Men vi får inte\r\ntveka.</pre><pre>Anf.  332  LENNART FRIDÉN (m):\r\nFru talman! Alla har vi väl skrattat åt historien om\r\nmannen som kastade jästen efter degen in i ugnen.\r\nÄndå är det mestadels det som kännetecknar sättet vi\r\ndebatterar på i riksdagen, och då skrattar vi inte. Un-\r\nder hösten har vi i utskottsarbete och i kammardebat-\r\nter helt inriktat oss på budgeten, på prislapparna för\r\nden verksamhet som vi beslutar om. Nu en månad\r\nsenare kommer den allmänpolitiska debatten.\r\nOm den haft som utgångspunkt att ge signaler för\r\nframtiden hade det varit väl. Men vi har hört mera om\r\nvems fel det vara för si och så många år sedan att\r\nolika brister finns. Det är detta som allmänheten är så\r\nvådligt trött på. Det är detta som ger en negativ in-\r\nställning till vårt viktiga uppdrag. Det är inte debatte-\r\nrandet i sig som man ogillar utan sättet det sker på.\r\nI så måtto stämmer det väl att denna debatt har\r\nvarit allmänpolitisk, eftersom allt mellan miljö, ar-\r\nbetslöshet, jämlikhet och pensioner har ventilerats.\r\nAlla har fått en chans att rida fram på sin käpphäst,\r\noch de flesta har gjort det också. Därvid har man -\r\nsom alltid i denna kammare - ägnat sig åt makt, me-\r\ndel och en del mål. Men någon övergripande syn,\r\neller de värden och värderingar som vägleder, eller\r\nskall göra det, redovisas inte av någon. För säkerhets\r\nskull får jag betona att med värden menar jag inte\r\npengar.\r\nVi har som vanligt fått veta längden och bredden\r\nhos de verktyg som man nu anser behövs i politiken\r\noch priset på dem. Men vilken vision har vi som leder\r\noss till dessa ställningstaganden?\r\nFru talman! Jag har snart varit ledamot av denna\r\nkammare i sju år. Jag vågar påstå att vi på hela denna\r\ntid inte har haft en enda ideologisk debatt värd nam-\r\nnet. Det är ingen tröst att läget är detsamma i de andra\r\npolitiska församlingarna ute i landet. Det är här hos\r\noss, som skall vara normbildare och lagstiftare, som\r\nden debatten i första hand skall föras.\r\nUtan en sådan debatt - där vi dessutom finge en\r\nmöjlighet att på ett bättre sätt pröva hur vi upplever\r\nvalören på de begrepp som vi understundom använ-\r\nder, och där vi ibland talar förbi varandra, eftersom vi\r\nbaserar dem på olika värderingar och värden - kan vi\r\ninte undvika den uppenbara aspektblindhet som alltför\r\nofta kan förmärkas. Det är en ytterligare negativ fak-\r\ntor i allmänhetens upplevelse av det politiska språket\r\noch den politiska verksamheten och därmed ytterst för\r\ndet politiska intresset. Vad det betyder för försvag-\r\nningen av demokratin skulle egentligen inte ens behö-\r\nva påpekas.\r\nI stället för att som här har gjorts i dagens debatt\r\natt efter en skatteskala försöka ange var gränsen går\r\nmellan den egna positiva människosynen och andras,\r\nunderförstått negativa dito, skulle naturligtvis tagits\r\nupp utifrån andra värderingsgrunder den människosyn\r\nrespektive samhällssyn som vi förfäktar. Låt mig även\r\npå denna punkt göra ett förtydligande: Samhällssyn\r\noch syn på stat och kommun är inte samma sak. Sam-\r\nhället måste alltid vara ett mycket vidare begrepp än\r\nde båda andra.\r\nDå bör vi också kunna slippa påståenden som t.ex.\r\natt moderaterna tar skattepengar från det allmänna.\r\nDet allmänna äger inga skattepengar. Den enskilde\r\näger. Huruvida resurserna skall användas individuellt\r\neller i gemenskap är sådant som våra olika synsätt på\r\nsamspelet mellan individer och gemenskaper leder\r\nfram till.\r\nHur upplever vi solidaritet och ansvar för vår\r\nnästa? Det är inget som kan beslutas i lag eller där\r\nman kan köpa sig fri från personligt ansvar med en\r\nskatteinbetalning. Kommer det inte från hjärtat är det\r\nfråga om något annat. Är det detta som har lett till att\r\nmånga numera är så socialt passiva? Om en olycka\r\nsker vänder man ryggen till eller bara tittar på. Allt är\r\nsamhällets ansvar. Det är det man har betalat till.\r\nVilken människosyn leder det till? Vilken människo-\r\nsyn får våra unga när i dag negativa moralsignaler via\r\nmassmedier kommer direkt in i våra hem, där förut\r\nföräldrar, skola, söndagsskola och även medierna gav\r\npositiv vägledning?\r\nVisst kan man förenkla en debatt om man renodlar\r\nen fråga. Men när beslutet skall möta verkligheten\r\nfinns det ingen ekonomi som inte har betydelse för\r\nekologi och etik och vise versa. Varför är bildning\r\noch inte bara utbildning viktig? Varför är äganderätt\r\noch förvaltarskap så viktiga för vår syn på människan\r\nsom okränkbar individ?\r\nOm vårt sätt att behandla dem som av olika skäl\r\nkommer hit visar vilken människosyn vi har är det\r\nilla, mer än illa. Utan att först ha definierat vår männi-\r\nskosyn förblir vår immigrationspolitik, liksom förres-\r\nten även vår u-landspolitik, inhuman, ineffektiv och\r\ndyr och hjälper demokratifientliga rörelser i deras\r\nrekrytering.\r\nRättvisa är ett begrepp som ofta kastas in i olika\r\ndebatter för att rättfärdiga åtgärder. Men rättvisa i\r\ndjupare mening är inte detsamma som att bara omför-\r\ndela pengar och därmed alltför ofta skapa nya orättvi-\r\nsor.\r\nFru talman! Mitt budskap är inte att vi skall byta\r\nut sakfrågorna mot att ha politiska fäktningar med\r\nBurkes och Mills skrifter och Marx och Maos dog-\r\nmer. Däremot bör - ja, jag tycker vi måste - med\r\njämna mellanrum hålla debatter fria från procentsatser\r\noch krontal där vi resonerar kring just detta med in-\r\ndivid och samhälle utifrån icke-materiell utgångs-\r\npunkt. Vi måste inför varandra, oss själva och våra\r\nväljare, komma fram till och tala om vad vi menar\r\nmed ett gott samhälle. Inte som slutmål - sådant kal-\r\nlas utopier - utan som en vision, som något att ta ut\r\nfärdriktningen mot.\r\nUtan en sådan övergripande värderings- och vär-\r\ndesyn förblir de materiella åtgärderna ett lapptäcke\r\nutan harmoni i sitt mönster. För att lyfta politiken och\r\ndess anseende och för att göra den bättre för männi-\r\nskorna måste vi debattera i bättre ordning. Jag menar\r\natt detta är en viktigare fråga än de flesta andra för\r\nt.ex. talmanskonferensen. Jag ser med förväntan fram\r\nmot vår första riktiga idédebatt.\r\nFru talman! Det blir inget bra av degklumpen om\r\nman kastar in jästen i efterhand.</pre><pre>Anf.  333  LENA KLEVENÅS (s) replik:\r\nFru talman! Jag vill gärna delta i denna idédebatt.\r\nJag tyckte det var spännande när Lennart Fridén tala-\r\nde om värde, vision och också om rättvisa. Jag vill\r\ntala om min vision och de värden som jag skulle vilja\r\nha som utgångspunkt.\r\nDet värde som jag tror vi delar är alla människors\r\nlika värde. Min vision är att alla skall kunna äta sig\r\nmätta och ha rent vatten. Min rättvisa består i att den\r\nfemtedel av jordens rikaste människor som disponerar\r\n82,7 % av inkomsterna på något vis måste föra över\r\nresurser till den femtedel fattigaste som bara får 1,4 %\r\nav jordens totala inkomster.\r\nÄr det en rättviseaspekt som Lennart Fridén kan\r\nställa upp på? Skulle Lennart Fridén kunna tänka sig\r\natt stödja det förslag om ett globalt barnbidrag som\r\njag tidigare i debatten förde fram för att det skulle\r\nkunna bli en något mer rättvis värld?</pre><pre>Anf.  334  LENNART FRIDÉN (m) replik:\r\nFru talman! Att ge rättvisa åt en sådan debatt och\r\natt rättvist debattera de frågorna kan inte göras på den\r\nminut som står till vårt förfogande i en replik. Själv-\r\nfallet har vi alla var och en - och här kommer det\r\npersonliga ansvaret in - ansvaret för var och en av de\r\nmedmänniskor som finns på denna jord. Det är utifrån\r\nde värderingar vi har som vi också bör visa i handling\r\nvad vi gör för att skapa rättvisa. Det gäller att också\r\nkunna diskutera och definiera vad vi menar med rätt-\r\nvisa. Det är inte bara fråga om att föra över medel,\r\nutan det är fråga om så mycket annat.</pre><pre>Anf.  335  LENA KLEVENÅS (s) replik:\r\nFru talman! Rättvisa är en fråga om många olika\r\nsaker. Men det har också att göra med pengar, i syn-\r\nnerhet när bristen på pengar gör att barn dör av un-\r\ndernäring därför att föräldrarna inte har pengar att\r\nköpa mat för. Jag har en uppgift om att de 358 rikaste\r\nmänniskorna i världen äger en förmögenhet som mot-\r\nsvarar årsinkomsten för de fattigaste 45 % av jordens\r\nbefolkning, 2,3 miljarder människor. Åtminstone\r\nhälften av de absolut fattiga saknar t.o.m. rent vatten.\r\nJag tycker att det är en ideologisk fråga hur man\r\nfördelar resurser och vilka människor man skall värna\r\nom på jorden. Har inte alla människor lika värde?\r\nEftersom detta skulle vara en idédebatt borde vi kun-\r\nna tänka oss att det skulle finnas något slags global\r\nrättvisa för hela planeten och hela mänskligheten. Kan\r\nLennart Persson tänka sig att man skulle kunna be-\r\nskatta de 358 dollarmiljardärerna, t.ex. genom förslag\r\nsom kommit i Carlssonkommissionens rapport eller\r\nliknande? Ett exempel är landningsavgifter på flyg-\r\nplatser.</pre><pre>Anf.  336  LENNART FRIDÉN (m) replik:\r\nFru talman! Hybriden Lennart Persson vet jag inte\r\nvem det är. Att skapa rättvisa är inte bara fråga om att\r\nfördela. Det kan man göra så länge det finns någon-\r\nting. Det är också fråga om att skapa resurser för att\r\nha någonting att fördela mellan människorna, så att\r\nalla har en chans att få ta del av de värden som ska-\r\npas. Jag tror att det finns mycket annat än just det här.\r\nJag hoppas verkligen att de rika personer som Lena\r\nKlevenås nämnde rannsakar sitt hjärta och gör vad de\r\nkan. Jag vill inte sätta mig till doms över dem, med\r\ndet är oerhört väsentligt att alla tar sitt personliga\r\nansvar. Det hoppas jag att vi alla gör, oavsett om vi är\r\navlönade med ca 30 000 kronor i månaden som jag\r\noch Lena Klevenås eller om man har högre eller lägre\r\ninkomster. Det är väldigt mycket fråga om en indivi-\r\nduell insats i sammanhanget.</pre><pre>Anf.  337  LARS BÄCKSTRÖM (v):\r\nFru talman! Ledamöter! Jag skall tala om demo-\r\nkratin. Det är vi här i riksdagen som skall utöva folk-\r\nstyret. Vi har ju den formella makten att göra nästan\r\nvad vi vill. Men jag tror att det är dags att börja er-\r\nkänna att vi har förlorat delar av den formella makten\r\noch att vi håller på att förlora ännu mer av den reella\r\nmakten. Varför gör vi det?\r\nEn journalist skrev för ett tag sedan apropå någon\r\nkommun att demokratin har kommit litet på \"mellis\".\r\nDet finns en risk för att även demokratin här i riksda-\r\ngen kan komma litet på \"mellis\", litet emellan, litet på\r\nbänken, litet utanför. Det får vi ändra på. Vad beror\r\ndet här på? Ja, det beror till delar på EU och EMU-\r\nprocessen. Men i grunden beror det på att vi lever i en\r\nhelt ny tid. Vi har de problem Lena Klevenås tog upp,\r\nmen också globaliseringen och Sydostasienkrisen -\r\ndet är en helt ny tid vi lever i. Vi upplever en koper-\r\nnikansk vändning i historien, där de gamla reglerna\r\noch mallarna inte stämmer. Då fungerar inte våra\r\ngamla verktyg.\r\nI denna nya tid kan och skall inte vi i riksdagen ha\r\nhela makten. Det är nog positivt för Lennart Fridén att\r\nhöra. Men vi måste skaffa oss mer makt och ta tillba-\r\nka en del av det vi har förlorat. Vad skall vi då göra?\r\nJo, vi skall säga som det är: Vi skall inte ha äran för\r\nallting som sker i samhället, och vi skall heller inte\r\nkritiken för allting. Budgetunderskotten är inte bara\r\npolitikernas fel. Arbetslösheten är inte bara politiker-\r\nnas fel. Som socialist och marxist säger jag att det\r\nberor en hel del på kapitalismen. Den är inte krisfri.\r\nMen allt är inte politikens fel.\r\nDet finns grundläggande strukturella problem i\r\nden här kopernikanska vändningen, i informations-\r\nsamhället och den globala kapitalismen. Det skrev\r\nt.o.m. en sådan notorisk finansman som Soros i Da-\r\ngens Nyheter i julas. Det handlade om de stora\r\nkrisproblemen i världen.\r\nJag kan nämna en annan sak som visar att allt inte\r\när vårt fel. Valåret 1994 hade staten ett underskott på\r\n180 miljarder. 1997 var det nere i 30 miljarder. Vem\r\nfixade bort 150 miljarder? Var det vi i riksdagen?\r\nUtgifterna 1997 var lika stora som 1994, så det är inte\r\npå utgiftssidan det har rasslat till. Utgifterna var lika\r\nstora då som nu. Men på inkomstsidan har det faktiskt\r\ntickat in 180 miljarder. Varför då? Har vi höjt skatten\r\nmed 180 miljarder? Nej. Möjligtvis med 70 miljarder,\r\nsäger kanske Fridén för att dra till. Men de andra 100\r\nmiljarderna då? De har kommit till för att samhället\r\nhar växt och reallönerna har ökat. Det är varken poli-\r\ntikens fel eller förtjänst, utan det är knegarnas för-\r\ntjänster och deras ansvarstagande som har räddat\r\nstatsfinanserna. Så när Göran Persson säger att de\r\nsänkta barnbidragen räddade statsfinanserna så är det\r\ninte helt sant. Ära löntagarna i Sverige mer än politi-\r\nkerna för budgetsaneringen!\r\nNu gäller det att ta tillbaka mera makt, och då\r\nskall vi erkänna att de här problemen finns och att vi\r\ninte har hela makten. När vi har gjort det kan vi skaffa\r\noss mer makt. Då kan vi sätta riksdagen i centrum. Vi\r\nskall stärka debattformerna i riksdagen. Det vore väl\r\nbra, Lennart Fridén? Tänk om ni får tid på er att dis-\r\nkutera ideologin!\r\nVi skall se till att ha debatt före beslut och se till\r\natt vi kan mötas på bättre sätt i verkligt aktuella frå-\r\ngor. Det skall inte vara sådana frågor som medierna\r\nbehagar göra aktuella. De gjorde t.ex. ett TV-inslag\r\nom ett vårdhem. Men har inte vi diskuterat vårdfrå-\r\ngorna här förut, innan TV gjorde ett reportage? Jo,\r\ndet har vi!\r\nMen vi diskuterar inte andra frågor tillräckligt.\r\nVad är det för 100 miljarder som Riksgälden lånar\r\nupp? Vi diskuterar miljoner och kronor, men Lennart\r\nFridén har rätt då han säger att vi inte nog diskuterar\r\nvärderingar och de stora miljarderna. Att Riksgälden\r\nlånar upp 100 miljarder, är det bra eller dåligt? Det är\r\nen sådan fråga.\r\nSedan måste vi stärka vår uppföljning och kontroll\r\nav hur pengarna används. Vi skall inte bara anslå\r\npengar och hoppas att det går bra. Stärk utskottens\r\nställning i uppföljnings- och kontrollarbetet! Se till att\r\narbetsmarknadsutskottet följer arbetsmarknadspoliti-\r\nken! Se till att vi får ett starkt revisionsorgan under\r\nriksdagen! Vi måste lösa frågan om Riksdagens revi-\r\nsorer, allra helst under denna vår.\r\nVi skall se till att riksdagen blir en del i EU-\r\nprocessen. Nu är vi långt efter tjänstemännen i för-\r\nvaltningen, och vi måste i alla fall ligga parallellt med\r\ndem. Det är också något vi skall göra i riksdagen.\r\nVi skall stärka riksdagens sakkompetens. Vi har\r\nutredningstjänsten, och ett budgetkontor håller på att\r\nbyggas upp, men vi kan utnyttja vår tjänstemannahord\r\nlångt mera. Vi skulle kunna dra ned på tiden som de\r\nsitter och klipper i våra motionstexter för att göra\r\nreservationer och låta deras stora kompetens användas\r\nför utredning och sakkunskap. Den debatten skall vi\r\ninte låta skötas av universiteten. Vi kan stärka riksda-\r\ngen på så sätt. Vi kan driva ett riksdagens utrednings-\r\nkontor som motvikt till det utredningsväsende som\r\nfungerar alltför dåligt på många håll.\r\nVi har möjligheter. Jag repeterar: stärkt debatt,\r\nuppföljning och kontroll, EU-processen, framlyftande\r\nav riksdagens sakkompetens. Och våga ta enade be-\r\nslut! Våga fatta litet beslut! Vi kan göra det. Se på\r\nskatteväxlingen! Alla är överens, utom möjligtvis\r\nmoderaterna som inte var med. Låt det då bli hand-\r\nling! Alla pratar om att kunna göra något med tjänste-\r\nsektorn, utom möjligtvis socialdemokraterna. Men\r\nmoderater och socialdemokrater - följ med in! När\r\nGudrun talade om köksbordet var det detta hon me-\r\nnade. Det finns en del utrymme där vi kan fatta kon-\r\nkreta beslut.\r\nNär vi går in här i ledamotshuset står det något\r\nväldigt vackert vid ingången: In necessaris unitas, in\r\ndubis libertas, in omnibus caritas. Fritt översatt står\r\ndet: Där det är nödvändigt, var enig. Ja, greja under-\r\nskottet! Där tveksamhet råder, tillåt frihet. Ja, låt oss\r\nkomma med konstruktiva idéer för att greja jobben!\r\nVar alltid varsam. Ja, vi skall vara hårda i sak men\r\nmjuka i tonen. Alltför ofta är vi tvärtom. Vi kan göra\r\nnågonting inne i riksdagen om vi tar oss i kragen.</pre><pre>Anf.  338  LENNART FRIDÉN (m) replik:\r\nFru talman! Det är alltid lika fascinerande både att\r\nse och höra Lars Bäckström i talarstolen. Han hade\r\nrätt i att det är de som arbetar som skapar värdena.\r\nDet är faktiskt så. Oftast gör de det trots politikerna.\r\nNär jag för några år sedan var i Brasilien konstaterade\r\nman att anledningen till att ekonomin där trots alla\r\nbekymmer gick framåt var att det skedde på nätterna.\r\nDå sov politikerna och bankerna var stängda.\r\nLars Bäckström påpekade mycket riktigt att det\r\nfinns problem även inom kapitalismen. Han sade att\r\nallt inte är politikens fel. Då kan man fråga sig var\r\nfelet låg i de länder som man numera i vänsterkretsar\r\nkallar för misslyckade experiment? De drabbade dock\r\nmänniskor i över 70 år. Vilka var problemen då? Var\r\nlåg felen? Vilken människosyn ledde fram till att man\r\nhamnade där man hamnade?</pre><pre>Anf.  339  LARS BÄCKSTRÖM (v) replik:\r\nFru talman! Felet var att man trodde att man ge-\r\nnom politiska beslut kunde bestämma hur mycket av\r\nen vara som skulle produceras och vad den skulle\r\nkosta. Det kan man inte göra på den nivån. Vad var\r\ndet för människosyn? Det var en övertro på politiken\r\noch att vi politiker fixar och grejar åt allt och alla. Det\r\nvar de två mest grundläggande felen.\r\nMarxismens grundideologi i Kommunistiska ma-\r\nnifestet säger: Och så framträder ett samhälle vari\r\nenvars fria utveckling är en förutsättning för allas fria\r\nutveckling.\r\nDet är den typ av marxism som jag hyllar. Detta\r\nvar den ideologiska debatt Lennart Fridén ville ha. Nu\r\nhar vi hunnit med den också.\r\nMen det grundläggande felet just nu är att den här\r\nmotpolen, den extrema kapitalismen, just nu grasse-\r\nrar. T.o.m. George Soros inser att vi måste ha en\r\npolitik som kontrollerar den och fördelar en del av det\r\nsom produceras, annars hotas samhällena av samman-\r\nbrott. Det är det som just nu sker i Sydostasien. Det är\r\nden extremkapitalismen, den anarkoliberalismen, som\r\nni måste avlägsna er från. Nu tror jag inte att Lennart\r\nFridén hemfaller åt den, eller hur?</pre><pre>Anf.  340  LENNART FRIDÉN (m) replik:\r\nFru talman! För mig har aldrig liberalism som så-\r\ndan varit ett positivt begrepp. Det har jag haft litet\r\nsvårt för sedan jag läste Adam Smith för första gång-\r\nen. Han skriver att man skall inte förvänta sig att man\r\nskall få någonting av sin granne av medmänsklighet\r\nutan för att han kan tjäna pengar på det. Därmed nog\r\nnär det gäller liberalismen.\r\nMen sedan vill jag säga till Lars Bäckström att vi\r\ninte har klarat av den här debatten. Vi har inte påbör-\r\njat den ännu. Jag kan bara konstatera att det är bra om\r\nLars Bäckström hakar på, och om flera gör det. På det\r\nsättet kan vi få en debatt på det här området.\r\nSedan tycker jag att det var skojigt att Lars Bäck-\r\nström, som ju är en smidig och smart politiker, an-\r\ntingen har vänt kappan efter vinden och numera tyck-\r\ner så här eller har lärt av historien. Det har man ju\r\ngjort alltför sällan i politiken. Men i så fall är Lars\r\nBäckström välkommen.</pre><pre>Anf.  341  LARS BÄCKSTRÖM (v) replik:\r\nFru talman! Jag är smidig och följer tidsutveck-\r\nlingen. Det är det jag har fått lära av historien. Det är\r\nsjälva grundidén i min marxistiska samhällssyn. Jag är\r\nalltså sådan. En del tidningar brukar kalla mig mo-\r\ndernist och förnyare. Det är lögn. Jag är en klassisk\r\nortodox marxist på riktigt, inte en sådan som tuggar\r\nteser. Jag försöker se vad som händer i verkligheten i\r\nsamhället och följer med det. Och det skall vi väl\r\ngöra, Lennart Fridén.\r\nMen då är det så viktigt att Lennart Fridén också\r\ntar fasta på det. Tänk om ni i Moderaterna en enda\r\ngång kunde erkänna att det finns något som heter\r\nfördelningspolitik. Jag talar om tillväxt. Kan ni inte\r\nens ta det ordet i er mun någon gång? Då skulle vi\r\nkomma oerhört mycket närmare varandra.\r\nLäs mina fem punkter om riksdagsarbetet i proto-\r\nkollet, Lennart Fridén! Om ni moderater diskuterar\r\ndem kommer det att hända någonting. Vi kan se till\r\ndet. Eftersom riksdagen nu är svag, skall vi göra den\r\nstarkare. Vi kan inte göra allt, men vi kan göra oänd-\r\nligt mycket mer om vi erkänner att vi inte kan göra\r\nallt. Vi kan få ned arbetslösheten, vi kan få upp anta-\r\nlet jobb och se till att ha sunda statsfinanser. Men då\r\nfår vi inte hemfalla åt att aldrig ta ordet fördelnings-\r\npolitik i vår mun.</pre><pre>Anf.  342  ÅKE CARNERÖ (kd):\r\nFru talman! Snart har det andra årtusendet efter\r\nKristi födelse lagts till historien. Ett tusenårsskifte är\r\nnaturligtvis en alldeles speciell händelse och kanske\r\ngår några tankar tillbaka till vad som hände i vårt land\r\nför 1 000 år sedan. Kristendomens utbredning till\r\nNorden pågick och skapade förändringar i levnadsva-\r\nnor, tänkesätt och mentalitet. De värderingar och\r\nnormer som utgår från den kristna etiken har lämnat\r\ntydliga spår i samhällets utveckling de senaste tusen\r\nåren och är grundpelare i demokratin.\r\nVi kristdemokrater menar därför att Sveriges tu-\r\nsenåriga samlade erfarenhet av den kristna etiken\r\nhåller att bygga vidare på.\r\nI en tid av ökad internationalisering blir det allt\r\nviktigare med en fast förankring i gemensamma vär-\r\nderingar och god kunskap om den egna kulturen och\r\nden religion som präglar vårt samhälle. Är man trygg i\r\nden egna identiteten leder det till en ökad förståelse\r\noch tolerans för andra människor som är ett skydd\r\nmot främlingsfientlighet. Synen på varje människas\r\nlika värde och ansvaret för globala frågor som fattig-\r\ndom, överlevnad och klyftor mellan rika och fattiga\r\nländer utgår från ett moraliskt synsätt med djup för-\r\nankring i kristen etik.\r\nÄven ur miljöperspektiv behövs en etisk grund.\r\nDen kristna förvaltarskapstanken lär oss att ansvars-\r\nfullt bruka och inte förbruka den jord vi ärvt, så att vi\r\nkan överlämna den i så ofördärvat skick som möjligt\r\ntill våra barn.\r\nFru talman! Hur kan då den kristna etiken gagna\r\nsamspelet människor emellan i vårt samhälle? Den\r\nkan bidra till ett tryggare samhällsklimat och ge barn\r\noch ungdomar fasta normer för olika etiska ställnings-\r\ntaganden. En orienterare uppfattar det inte som besvä-\r\nrande att bära med sig karta och kompass, eftersom\r\ndenne vet att de är nödvändiga hjälpmedel för att hitta\r\nrätt. På samma sätt har våra barn och skolelever be-\r\nhov av en etisk karta och kompass, dvs. en vägledning\r\nom vad som är rätt och sant för att lättare klara sig\r\ngenom tillvaron, som kan vara nog så snårig. Om vi\r\nsatsar på denna normgivning i hem och skola och i\r\nresten av samhället främjar vi trivsel och trygghet i\r\numgänget människor emellan och vi får ett starkt men\r\nmjukt samhälle.\r\nEtik berör faktiskt alla samhällsområden. Det är\r\nsjälva grunden för samhällets existens. Ordet samhälle\r\nbetyder gemensam grund. Etiska grundvärderingar\r\nutgör ett sammanhållande band för ett folk, och vi är\r\nokloka om vi inte lär av gångna generationers erfa-\r\nrenheter när vi skall bestämma vilka normer det skall\r\nvara. Vi kan jämföra med trafikregler. Dessa har vi\r\ninte för att vi vill skapa en massa förbud och lägga\r\nbördor på varandra. Vi har dem för att underlätta och\r\nför att skona oss från kollisioner och haverier.\r\nDe tio budorden innehåller normer för hur vi lätta-\r\nre kan leva tillsammans i gemenskap på jorden. Bud-\r\norden har gällt i många generationer och kommer att\r\ngälla som riktmärken i en förvirrad värld. Kanske är\r\nbudorden vårt viktigaste arv. I den gyllene regeln\r\nfinns en bra sammanfattning: \"Allt vad ni vill att\r\nmänniskorna skall göra för er, det skall ni också göra\r\nför dem.\"\r\nRespekten för människovärdet är grundbulten i de\r\nkristna värderingarna och därmed för ett gott samhäl-\r\nle. För att inte underminera demokratin måste männi-\r\nskovärdet finnas levande i tänkandet hos såväl gam-\r\nmal som ung. I allt samhällsarbete är det därför viktigt\r\natt skapa sådana relationer, normer och regler som\r\nförhindrar kränkningar av människovärdet.\r\nFru talman! Hur knyter vi då dessa värderingar till\r\nsamhällsbyggandet? Jag vill peka på fem samhällsom-\r\nråden:\r\nFör det första: Föräldrarna och hemmen har en\r\noersättlig roll när det gäller fostran och normöverfö-\r\nring. Våldskommissionen skrev för några år sedan:\r\n\"Föräldrarna är den största brottsförebyggande resurs\r\nsom samhället har.\" Familjen och en skola med sunda\r\nnormer grundlägger och förstärker vårt rättssamhälle\r\noch är det säkraste sättet att i framtidens samhälle\r\nbl.a. motverka våld, främlingsfientlighet och få trygga\r\ngator och torg.\r\nFör det andra: Svenskarna skiljer sig mest i hela\r\nEuropa. Skilsmässofrekvensen var 52 % 1995. Varje\r\når får 45 000 barn vara med om en separation och för\r\n10 000 av dem är det andra gången. De största insat-\r\nserna för barnen gör vi genom att skapa goda förut-\r\nsättningar för föräldrarna att hålla ihop. Genom att\r\nprioritera äktenskapet som samlevnadsform och satsa\r\npå föräldrautbildning för alla blivande föräldrar och\r\nlåta familjestabilitet bli ett viktigt nationellt mål ska-\r\npar vi bättre förutsättningar för familjer att hålla ihop.\r\nDet går att utforma samhället så att familjens\r\nmedlemmar får mer tid med varandra och därmed\r\norkar bry sig om varandra, hinner se olika behov och\r\nlösa problemen innan de växt och blivit för stora.\r\nAvgörande är att barn och föräldrar får tid, uppmärk-\r\nsamhet och rätt till varandra. Det som är bäst för\r\nbarnen avgörs bäst av deras föräldrar. Trygga familjer\r\när friskvård för samhället.\r\nFör det tredje: Respekten för människovärdet krä-\r\nver att vården och omsorgen intar en särställning när\r\nvi fördelar samhällets resurser. Att garantera varje\r\npatient värdighet i vården handlar ytterst om att kvali-\r\ntetssäkra vården. Värdig vård, hemmiljö och omvård-\r\nnad på äldre dagar måste vara en självklarhet i vårt\r\nsamhälle. Det behövs fler händer i vården.\r\nFör det fjärde: Inom affärslivet är tillväxtens mo-\r\ntor hur samspelet mellan människor, företag och\r\nmyndigheter fungerar. Vi kristdemokrater menar att\r\nen politik som baseras på hederlighet, personligt an-\r\nsvarstagande och rättssäkerhet är grunden för en\r\nlångsiktigt god utveckling. Förr räckte det hedervärda\r\nhandslaget vid en affärsuppgörelse, men hur långt\r\nräcker det i dag?\r\nFör det femte: Ett förvaltarskap värt namnet krä-\r\nver att vi stoppar nedrustningen inom miljövården. En\r\nskärpt miljölagstiftning med resurser för att rättsvä-\r\nsendet skall komma åt miljöbovar och ett nationellt\r\nklimatpolitiskt handlingsprogram är vägar mot en ny\r\nlivsstil där ord får bli handling.\r\nFru talman! Vi gör oss själva en stor tjänst när vi\r\nbygger samhället utifrån en gemensam och stabil\r\ngrund. Vid ett bygge är grunden det viktigaste. Detta\r\ngäller även samhällsbyggande. Ju stabilare grund,\r\ndesto stabilare byggnad.</pre><pre>Anf.  343  OLA STRÖM (fp) replik:\r\nFru talman! Jag tycker att det allra mesta Åke\r\nCarnerö sade var väldigt bra. Jag betraktar mig själv\r\nsom en kristen man. Men jag hakade upp mig på en\r\nformulering som jag tycker låter litet märklig för mig\r\nsom liberal, och jag tycker ändå att jag försöker skilja\r\npå min tro och politiken. Det skulle vara intressant att\r\nhöra Åke Carnerö förklara vad han menar.\r\nÅke Carnerö sade att man skulle prioritera äkten-\r\nskapet som samlevnadsform. Jag tycker kanske att det\r\när litet konstigt om vi i politiska sammanhang skall ha\r\nsynpunkter på vilken samlevnadsform folk väljer.</pre><pre>Anf.  344  ÅKE CARNERÖ (kd) replik:\r\nHerr talman! Ola Ström tar upp det jag sade om att\r\nprioritera äktenskapet. Självfallet skall inte samhället\r\nstyra och säga att den här modellen är den enda tillåt-\r\nna. Det här är ett avtal mellan två personer, och det är\r\nnaturligtvis frivilligt. När jag säger att vi prioriterar\r\näktenskapet är det för att de löften som ges vid äkten-\r\nskapet inte bara gäller mellan de två makarna utan\r\nockså handlar om samhället, och det gäller naturligt-\r\nvis att se till att vi kan skydda det uppväxande släktet.\r\nDet är en bakgrund till att jag vill hävda att det är\r\nviktigt att vi prioriterar äktenskapet.</pre><pre>Anf.  345  OLA STRÖM (fp):\r\nHerr talman! Jag lyssnade noga på svaret, men jag\r\när inte riktigt säker på att jag förstår den exakta inne-\r\nbörden. Jag har aldrig trott att Åke Carnerö eller nå-\r\ngon annan vill förbjuda andra samlevnadsformer än\r\näktenskapet. Men utifrån mina utgångspunkter kvar-\r\nstår det ändå ett frågetecken för varför man politiskt\r\nskulle prioritera äktenskapet eller någon samlevnads-\r\nform över huvud taget. För mig känns det väldigt\r\nkonstigt. Men jag kanske kan få ett klargörande på\r\nden punkten.</pre><pre>Anf.  346  ÅKE CARNERÖ (kd):\r\nHerr talman! Jag vet inte om jag kan utveckla det\r\nmer än jag gjorde förut. Genom det här avtalet kan\r\nbarnen i äktenskapet få känna den viktiga tryggheten\r\natt leva i en stabil samlevnadsform. Det kan natur-\r\nligtvis barnen göra i andra former också, men jag\r\nmenar att äktenskapet är ett avtal mellan två makar\r\noch inför andra. Då är det viktigt att samhället kan\r\nprioritera äktenskapet.</pre><pre>Anf.  347  MAUD EKENDAHL (m):\r\nHerr talman! Vi moderater betonar gång på gång\r\natt rättsstatens viktigaste uppgift är att upprätthålla en\r\ngod rättsordning och skydda medborgarna mot våld,\r\nintrång och andra övergrepp från såväl enskilda som\r\ndet allmänna. Vi anser också att det är en självklarhet\r\natt polisen och det övriga rättsväsendet även i eko-\r\nnomiska kristider måste tilldelas tillräckliga resurser\r\nså att medborgarnas krav på rättstrygghet och rättssä-\r\nkerhet kan garanteras.\r\nMen verkligheten fungerar inte tillfredsställande\r\nlängre, och det beror på socialdemokraternas stora\r\nbesparingar. Nedskärningar inom polisen med 780\r\nmiljoner kronor under de senaste åren har lett till att\r\nantalet poliser har minskat med ungefär tusen perso-\r\nner. De äldre, mest erfarna brottsutredarna har fått gå\r\ni förtida pension, med allvarliga konsekvenser för\r\npolisens brottsutredande verksamhet. Till detta skall\r\nvi lägga att antalet civilanställda inom polisen kom-\r\nmer att minska med 1 100 fram till år 1999.\r\nDetta innebär att ett stort antal poliser i dag måste\r\navsätta tid till rena administrativa arbetsuppgifter av\r\nolika slag. Denna misshushållning med polisens kom-\r\npetens och bristande resurser innebär att polisen\r\ntvingas avskriva ett stort antal brottsutredningar, eller\r\nsamla anmälningar och utredningar på hög, i stället\r\nför att utreda brotten och skicka dem vidare till åkla-\r\ngare.\r\nDet kommer också att ta tid innan vi får ut till-\r\nräckligt med nya poliser på fältet, eftersom ingen\r\nantagning till Polishögskolan har skett sedan hösten\r\n1995.\r\nHerr talman! Räknar man om socialdemokraternas\r\nbeslutade polisbesparingar i antal vanliga poliser\r\nmotsvarar de ungefär 2 200 poliser. Fördelas dessa\r\nsedan rakt av per län skulle det innebära att varje län\r\nfick 90 fler poliser.\r\nNär det gäller utbyggnaden av närpolisverksamhe-\r\nten finner man ute i landet att den antingen har försvå-\r\nrats eller stannat upp, eller också kallas den närpoli-\r\nsverksamhet fast poliserna nästan helt och hållet ägnar\r\nsig åt utredningsarbete. På vissa håll i landet försöker\r\nman bygga upp NÄPO-verksamheten men tar då\r\nresurser från utrycknings- och utredningsenheterna.\r\nDet varken får eller kan vara rätt att NÄPO-\r\nverksamheten byggs ut på bekostnad av annan viktig\r\nverksamhet. Detta är dock vad som håller på att hända\r\nt.ex. i Skåne län, bl.a. i min hemort Ängelholm. I dag\r\ntjänstgör under kvällar och nätter fyra poliser i ut-\r\nryckningsstyrkan - vilken eventuellt skall bantas till\r\nendast tre poliser - som skall bevaka fem kommuner\r\nmed 90 000 invånare.\r\nHerr talman! Följande rubriker i Nordvästra Skå-\r\nnes Tidningar har man kunnat ta del av de senaste\r\nveckorna:\r\n- Poliser rasar mot sparplan\r\n- Polisprotest mot neddragningar\r\n- Vi klarar inte jobben\r\n- Polislöst hos Ängelholmspolisen\r\nBesparingarna har också medfört att alltfler ar-\r\nbetsuppgifter inom polisorganisationen måste centra-\r\nliseras, bl.a. vakthavande befäls funktioner samt\r\nkommunikationscentralerna. Detta har lett till att\r\nmänniskor anser att det är betydligt svårare att nå\r\npolisen via telefon. Det kommer att innebära att\r\nmänniskor helt enkelt mer och mer kommer att strunta\r\ni att försöka ge polisen tips av olika slag eller göra\r\nanmälningar.\r\nJag vill påstå att många medborgare inte längre\r\nkänner sig trygga i samhället eller inte vågar lita på att\r\nfå hjälp av polisen vid behov. Det visar sig att männi-\r\nskor mer och mer börjar anlita vaktbolag för att känna\r\ntrygghet. I Klippan funderar t.ex. handlarna på att\r\nköpa bevakningstjänst för att skydda sig mot butik-\r\nsinbrott efter det att en klädesbutik haft tre inbrott på\r\nnio månader. I Örkelljunga erbjuds villaägare att\r\nerhålla bostadsområdesbevakning. I Ängelholm har\r\nHyresgästföreningen varit initiativtagare till ett pro-\r\njekt kallat Grannsamverkan, där närpolisen samarbe-\r\ntar med boende i olika bostadsområden. I Olofström,\r\nsom jag besökte för en vecka sedan, finns en s.k.\r\nstörningsjour dit människor kan vända sig vid t.ex.\r\nlägenhetsbråk. Denna störningsjour drivs av vaktbo-\r\nlaget Securitas.\r\nHerr talman! Jag undrar hur socialdemokraterna\r\nbara kan blunda för vad som händer ute i verklighe-\r\nten. Jag är också förvånad över att det är så ont om\r\ninsändare och debattartiklar från socialdemokratiska\r\npolitiker vad gäller polisväsendets bekymmer och\r\nproblem. Och varför gör socialdemokraterna inte fler\r\nbesök hos polisen?</pre><pre>Anf.  348  ROLF ÅBJÖRNSSON (kd):\r\nHerr talman! Porrklubbarna Studio Anna och Tu-\r\nsen och en natt är i själva verket bordeller. Dagligen\r\nfår vi här i Stockholm, 1998 års kulturhuvudstad i\r\nEuropa, beskåda två bilar med uppmonterade reklam-\r\nskyltar med pornografiskt innehåll. Verksamheten\r\nmed bilarna har pågått i månader. Dessförinnan sked-\r\nde reklamen med kort som kastades ut på trottoarerna\r\ni Stockholms centrala delar.\r\nPå bordellverksamhet kan man ha många synpunk-\r\nter. Den allvarligaste invändningen tycker jag är att\r\nklubbarna lyckas rekrytera unga flickor från landet\r\nsom dras in i verksamheten för att senare gå ned sig\r\nordentligt i prostitutionsträsket i Stockholm.\r\nHerr talman! Varför görs ingenting? Förutom\r\nmänsklig förnedring sker i klubbarna narkotikaaffärer,\r\nibland med mc-klubben Hells Angels inblandad. Om\r\nså grav brottslighet som nu beskrivits sker helt öppet i\r\nStockholm, vad gäller då om mer avancerad organise-\r\nrad brottslighet?\r\nPolisen är i kris. Det har vi rikspolischefens egna\r\nord på. Krisen är också dokumenterad av SIFO i en\r\nundersökning från december 1997, vilken åberopats\r\nav tidigare rikspolischefen Carl Persson i Dagens\r\nNyheter i tisdags. En uppryckning måste ske, detta\r\nmed avseende på såväl ekonomiska resurser som\r\norganisatoriska frågor och metodfrågor.\r\nHerr talman! Så här vill vi kristdemokrater stoppa\r\nbordellerna:\r\n1.  Bilarna med porreklam stoppas genom att\r\nbrottsbalkens bestämmelse angående koppleri tilläm-\r\npas. Genom att reklamen drar kunder till Studio Anna\r\noch Tusen och en natt, som i sina verksamheter bedri-\r\nver prostitution, innebär reklamen ett straffbart främ-\r\njande av rörelserna.\r\n2.  Återinrätta sedlighetsroteln vid Stockholmspoli-\r\nsen, tillför resurser, tillåt buggning samt brottsprovo-\r\nkation! Genom att den moderna ekobrottsligheten\r\nblivit så avancerad måste polisens metoder bli mer\r\ntekniska och sofistikerade. Vissa integrationshänsyn\r\nmåste frånfallas till förmån för en framgångsrik\r\nbrottsbekämpning. Rättssamhället kan inte längre\r\nenbart förlita sig på vittnesbevisning. Genom polisens\r\nprioriteringar beivras i dagsläget inte längre koppleri\r\noch annan sedlighetsbrottslighet. Rättsväsendet måste\r\ntillföras ekonomiska resurser.\r\n3.  Starta en kampanj bland fastighetsägarna i\r\nStockholm! Skärp hyreslagen så att hyresvärden lätta-\r\nre kan säga upp hyresgäster som bryter mot hyresavta-\r\nlets bestämmelser om hur lokaler får användas! Med\r\nall sannolikhet finns ett stort intresse bland näringsli-\r\nvets branschorganisationer att medverka i en sanering\r\nav fastighetsbranschen. Den civila lagstiftningen har\r\nsom regel tillkommit utan beaktande av vad kampen\r\nmot den avancerade ekonomiska brottsligheten krä-\r\nver, därför bör hyreslagens bestämmelser ses över\r\nmed detta perspektiv.\r\n4.  Genomför en upplysningskampanj i massmedi-\r\nerna! Unga flickor lockas till Stockholm för att för-\r\nbrukas som vilken konsumtionsartikel som helst.\r\nRekryteringen av unga flickor till prostitution kan ses\r\nsom ett folkhälsoproblem. Sålunda bör Folkhälsoinsti-\r\ntutet kunna ta på sig ett huvudmannaskap för en kam-\r\npanj mot verksamheten ur den aspekten.\r\n5.  Kriminalisera både köpare och säljare av sex.\r\nEnligt poliser och socialarbetare som är verksamma\r\nute på fältet är det av stort värde med en kriminalise-\r\nring av bägge parter för att förhindra nyrekrytering.\r\nDetta framgår också som en viktig grund till att den\r\nstatliga prostitutionsutredningen förordar en sådan\r\nlagstiftning.\r\nTack, herr talman!</pre><pre>Anf.  349  OLA STRÖM (fp):\r\nHerr talman! Inför denna \"välfyllda\" kammare\r\ntänker jag ta upp ett mycket viktigt ämne som jag tror\r\nkommer att diskuteras oerhört mycket under de kom-\r\nmande åren. Det diskuteras nu, men jag tror att det\r\nblir en av huvudfrågorna. Det rör nämligen lärarna,\r\nderas yrkesroll och den akuta brist på lärare vi kom-\r\nmer att få i framtiden om vi inte gör dramatiska insat-\r\nser nu.\r\nSom ledamot i utbildningsutskottet träffar man\r\nnaturligtvis många lärare och elever ute på skolorna.\r\nHär i kammaren brukar vi ofta tala om olika missför-\r\nhållanden och andra förhållanden på skolorna när det\r\ngäller eleverna, arbetsmiljön eller något annat. Tyvärr\r\ntror jag att vi alldeles för litet diskuterar det många av\r\noss möter, nämligen alla dessa lärare som mer eller\r\nmindre går på knäna. Desillusionerade lärare, lärare\r\nsom säger: Om jag fick ett erbjudande om ett annat\r\njobb skulle jag ta det.\r\nJag tycker att det är oerhört nedslående att möta\r\ndessa lärare. Och de är dessvärre inte få. Jag har nå-\r\ngon slags vision om att utbildning och skola, kunskap\r\növer huvud taget, är bland de viktigaste uppgifter vi\r\nhar att förse vår uppväxande generation med. Det är\r\nnågot fint att förmedla kunskap. Det har varit så också\r\nförr i tiden. Den finaste byggnaden i byn var ofta\r\nskolan. Nu är det inte det.\r\nLäraryrket är tyvärr ett lågstatusyrke. Många kän-\r\nner att de har en arbetsmiljö de inte klarar av. Ändå\r\ntalar vi om och vet alla att vi går in i kunskapssamhäl-\r\nlet. Kunskap blir än mer viktig för arbetstillfällen och\r\nför att ha bra jobb. Men de som skall lära ut kunska-\r\npen, leda ungdomarna att skaffa sig kunskap, vill\r\nhellre söka sig till annan verksamhet. Inte alla natur-\r\nligtvis, men alltför många.\r\nDet är en tuff verklighet man har ute på skolorna i\r\ndag. Det beror delvis på den reformtakt vi har haft.\r\nMånga politiska beslut har varit viktiga att fatta, inget\r\nsnack om det, men de  har inneburit stora krav på\r\nförändring hos lärarna. Man har fått förändrade ar-\r\nbetsformer genom avtal och annat. Inte minst resurs-\r\nbristen, som är påtaglig i skolan i dag, gör naturligtvis\r\natt lärarna blir frustrerade över sin arbetsmiljö.\r\nSamhällsklimatet spelar naturligtvis en oerhört\r\nstor roll. Alla barn känner mycket väl av den arbets-\r\nlöshet och de neddragningar i övrigt som också har\r\ndrabbat dem och deras familjer. De tar med sig en oro\r\ntill skolan. Man kan räkna upp flera faktorer. Andelen\r\ninvandrarbarn som har ökat hela tiden gör att skolan\r\nfår nya utmaningar.\r\nOm vi gör en vanlig trendframskrivning ser vi hur\r\nmånga barn som kommer att gå i skolan. Vi vet det\r\nganska exakt. Vi ser hur många lärare som kommer\r\natt pensioneras och kanske några kommer att byta\r\nyrke. Då uppstår det gigantiska gap. Riktigt hur\r\nmycket det handlar om är svårt att säga i dag, därför\r\natt det finns olika uppgifter. Men brutto kanske det\r\nrör sig om uppemot 100 000 lärare som under en\r\ntioårsperiod måste tillföras. Vi måste totalt sett få fler\r\nlärare och vi måste ersätta dem som pensioneras.\r\nMed den takt vi har i dag på lärarutbildningen\r\nkommer vi inte att nå detta mål. Det är en av anled-\r\nningarna till att jag tycker att vi måste starta den här\r\ndebatten nu om vi inte skall se gigantiska problem\r\nframför oss.\r\nDessutom är det så, tyvärr, att många av dem som\r\ni dag går i lärarutbildningen helst skulle vilja ha något\r\nannat yrke. En undersökning av lärarutbildningen vid\r\nGöteborgs universitet visar att 60 % av studenterna\r\nhade ett annat förstahandsval för sin utbildning. Det\r\när i sig litet tragiskt, tycker jag. Det är så klart att man\r\nvill ha en lärarkår som verkligen är motiverad, enga-\r\ngerad och som i första hand vill bli lärare. Det måste\r\nman naturligtvis åtgärda.\r\nDet andra som har uppkommit på senare tid är\r\nnaturligtvis den lärarflykt som har skett, inte minst till\r\nkomvux. Många av de lärare som kanske vill ha en\r\nlugnare arbetsmiljö och jobba inom mer ordnade\r\nförhållanden söker sig till komvux. Det börjar märkas\r\nav på gymnasier och kanske t.o.m. i grundskolan.\r\nDet här är naturligtvis inte lätt att lösa i en hand-\r\nvändning. Jag tror att man skulle kunna ta ut fyra fem\r\npunkter i alla fall.\r\nDet första är det som vi kallar ordning i skolan.\r\nMånga lägger olika begrepp i det. Det är ett litet be-\r\nlastat ord. Men man måste i alla fall kunna ha en\r\nordnad arbetsmiljö. Det handlar inte bara om att ha\r\ndet för lärarna. Jag tror att det är de svaga eleverna\r\nsom förlorar mest på att det är alltför stökigt i skolan.\r\nDet andra, som är väldigt svårt att påverka rent\r\npolitiskt, är lönefrågan. Men det är väl alldeles up-\r\npenbart att lärarna, i varje fall jämfört med andra\r\nländer, har ganska dåligt betalt i Sverige.\r\nDet tredje är karriärmöjligheter. Skall vi få unga\r\nmänniskor att våga satsa på läraryrket måste man\r\nkänna att man kan utvecklas i jobbet, att man kan nå\r\nett karriärsteg eller vidareutbilda sig.\r\nDet fjärde, som är viktigt både för lärarna och för\r\neleverna, är att få forskarutbildade lärare i gymnasiet\r\noch komvux. Fler lektorstjänster. Det finns knappt i\r\ndag, men det måste bli fler lektorstjänster i gymnasiet,\r\nför lärarnas skull men också för elevernas skull.\r\nDet femte, som jag tror att vi kan påverka politiskt\r\noch över huvud taget i samhället, är attityderna till\r\nlärare. Jag tycker att vi skall ge lärarna så mycket stöd\r\nvi bara kan i deras yrke. Många känner i dag att de\r\ninte har det stödet. Föräldrarna hackar på dem, tid-\r\nningarna hackar på dem och vi politiker kanske inte\r\nalltid ställer upp för lärarna som vi borde göra.\r\nAtt vara lärare borde vara det finaste och kanske\r\nviktigaste yrke man kan ha i vårt samhälle, näst efter\r\natt vara riksdagsledamot naturligtvis. Det tycker jag är\r\nen viktig uppgift för oss att ändra på.</pre><pre>Anf.  350  JAN BJÖRKMAN (s) replik:\r\nHerr talman! Jag vill börja med att instämma i det\r\nsista Ola Ström sade om att läraryrket är oerhört bety-\r\ndelsefullt. Jag vill gärna fylla på med att säga att lä-\r\nrarna har gjort ett bra jobb på ett lojalt sätt under 90-\r\ntalet under den svåra ekonomiska situationen.\r\nDet är bra att Ola Ström i sitt anförande tog upp\r\nden situation som vi kommer att få i fråga om antalet\r\nlärare framöver och gjorde en seriös analys av läget.\r\nJag vill peka på att det är viktigt att kommunerna på\r\nkort sikt gör vad de kan för att behålla lärarna som\r\nfinns i verksamheten, men också funderar över hur de\r\nlärare som under en period har valt att jobba inom\r\nandra yrkesområden kan lockas tillbaka.\r\nPå längre sikt måste den utredning som riksdagen\r\nnyligen beställde angående en översyn av lärarut-\r\nbildningen, där också dimensionerings- och rekryte-\r\nringsfrågorna ingår, få chansen att diskutera frågorna\r\npå ett seriöst och bra sätt. Alla partier i riksdagen är\r\nrepresenterade och har möjligheter att bidra med\r\nförslag till mer långsiktiga lösningar.</pre><pre>Den allmänpolitiska debatten var härmed avslutad.</pre><pre>8 §  Anmälan om interpellation</pre><pre>Anmäldes att följande interpellation framställts</pre><pre>den 22 januari</pre><pre>1997/98:140 av Eva Zetterberg (v) till utrikesminis-\r\ntern\r\nPåvens besök på Kuba</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 27 januari.</pre><pre>9 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 22 januari</pre><pre>1997/98:336 av Lars Stjernkvist (s) till arbetsmark-\r\nnadsministern\r\nAnvändandet av kvalitetshöjare\r\n1997/98:337 av Ola Sundell (m) till näringsministern\r\nOmbyggnad av Långfors kraftstation\r\n1997/98:338 av Eva Goës (mp) till statsrådet Pierre\r\nSchori\r\nTillämpning av återtagandeavtalet\r\n1997/98:339 av Sten Tolgfors (m) till statsrådet Ylva\r\nJohansson\r\nHandlingsprogram mot mobbning\r\n1997/98:340 av Ulla Hoffmann (v) till statsrådet\r\nPierre Schori\r\nEU och kurdernas asylrätt</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 27 januari.</pre><pre>10 §  Anmälan om skriftligt svar på fråga</pre><pre>Anmäldes att följande skriftliga svar på fråga in-\r\nkommit</pre><pre>den 22 januari</pre><pre>1997/98:298 av Sten Tolgfors (m) till statsministern\r\nBarsebäck</pre><pre>Svaret redovisas i bilaga som fogas till riksdagens\r\nsnabbprotokoll tisdagen den 27 januari.</pre><pre>11 §  Kammaren åtskildes kl. 18.21.</pre><pre>\r\nFörhandlingarna leddes\r\nav talmannen från sammanträdets början t.o.m. 5 §\r\nanf. 93 (delvis),\r\nav förste vice talmannen därefter t.o.m. anf. 178\r\n(delvis),\r\nav talmannen därefter t.o.m. anf. 180,\r\nav förste vice talmannen därefter t.o.m. 7 § anf. 301\r\n(delvis),\r\nav andre vice talmannen därefter t.o.m. anf. 343\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}