{"dokumentstatus":{"dokument":{"hangar_id":"2349168","dok_id":"GI0924","rm":"1994/95","beteckning":"24","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"24","slutnummer":"0","datum":"1994-11-17 00:00:00","systemdatum":"2005-10-27 13:36:54","publicerad":"1994-11-17 00:00:00","titel":"Riksdagens snabbprotokoll 1994/95:24 Torsdagen den 17 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{790FA858-1BCD-435D-98C2-B34D85B78F54}","dokument_url_text":"http://data.riksdagen.se/dokument/GI0924/text","dokument_url_html":"http://data.riksdagen.se/dokument/GI0924","dokumentstatus_url_xml":"http://data.riksdagen.se/dokumentstatus/GI0924","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:24</div>\r\n<div class=\"sidhuvud_datum\">Torsdagen den 17 november</div>\r\n<div class=\"sidhuvud_klockslag\">Kl. 12.00 16.04</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor\r\n_____________________________________________________________________________</pre><pre>1 §  Svar på interpellation 1994/95:5 om kampen\r\nmot narkotikan vid ett EU-medlemskap</pre><pre>Anf.  1  Finansminister  GÖRAN\r\nPERSSON (s):\r\nFru talman! Sten Andersson har frågat utrikeshan-\r\ndelsministern vilka åtgärder denne är beredd att med-\r\nverka till så att svenska tullmyndigheter även framde-\r\nles skall kunna agera i enlighet med vad som hittills\r\ngällt i kampen mot narkotikamissbruket.\r\nArbetet inom regeringen är så fördelat att det är\r\njag som skall svara på frågan.\r\nGenom att ansluta sig till EG:s tullunion och den\r\ngemensamma handelspolitiken får Sverige tillträde till\r\nden gemensamma EG-marknaden utan gränsformali-\r\nteter och ursprungsregler. Vid gränserna mot icke EU-\r\nländer blir kontroll av traditionellt slag och gränsfor-\r\nmaliteter kvar.\r\nSom Sten Andersson säkert känner till har den s.k.\r\nEU-gränskontrollutredningen nyligen överlämnat sitt\r\nbetänkande till regeringen. I betänkandet föreslås en\r\nny lagstiftning om kontroll vid den inre gränsen. Be-\r\ntänkandet innehåller bl.a. förslag om att Sverige också\r\nsom EU-medlem skall behålla införselförbud i  fråga\r\nom narkotika, injektionssprutor, dopingpreparat, va-\r\npen och liknande varor. Vidare föreslås nya regler för\r\natt kontrollera efterlevnaden av dessa införselförbud.\r\nEnligt utredningens förslag skall tullens möjligheter\r\natt göra helt slumpmässiga kontroller upphöra vid ett\r\nsvenskt medlemskap i EU. I stället skall tullen ha\r\nbefogenhet att ingripa redan vid en låg grad av miss-\r\ntanke om olaga införsel. Detta, i kombination med\r\nförbättrade arbetsmetoder och ett fördjupat internatio-\r\nnellt samarbete, skall enligt utredningen ge ett lika\r\ngott, eller bättre, skydd som dagens system.\r\nInom regeringskansliet pågår för närvarande be-\r\nredning av EU-gränskontrollutredningens förslag.\r\nI dag har vi i Sverige noggrant reglerat hantering-\r\nen av narkotika. All befattning med narkotika kräver i\r\nprincip tillstånd för att hanteringen skall anses som\r\nlaglig. För illegala förfaranden med narkotika före-\r\nskrivs straff i lagstiftningen. Detta skall förbli oför-\r\nändrat vid ett EU-medlemskap.\r\nÄven inom EU har narkotikabekämpning hög pri-\r\noritet. EU:s medlemsländer har inlett ett samarbete i\r\nsyfte att införa nya arbetsmetoder och kontrollsystem.\r\nArbetet med dessa s.k. kompensatoriska åtgärder\r\nbefinner sig emellertid ännu i ett inledningsskede.\r\nRegeringen är inte beredd att ändra tullens befo-\r\ngenheter att företa kontroll vid den inre gränsen, innan\r\ndet står klart att detta kan ske utan att illegal införsel\r\nav bl.a. narkotika därmed ökar. Befogenheten att\r\nföreta stickprovskontroll kan inte tas bort förrän nya\r\narbetsmetoder och andra kompensatoriska åtgärder\r\nhar införts.\r\nRegeringen har i propositionen Den svenska tul-\r\nlagstiftningen vid ett EU-medlemskap (prop.\r\n1994/95:34) föreslagit en ny lagstiftning som skall\r\ngälla i förhållande till icke medlemsländer. Proposi-\r\ntionen innehåller också förslag om att tullens nuva-\r\nrande befogenheter att utföra kontroller vid inre gräns,\r\ninklusive stickprovskontroller, behålls tills vidare, i\r\navvaktan på att ett nytt kontrollsystem har införts i\r\nenlighet med vad jag nyss sade. Den föreslagna ord-\r\nningen innebär att tullen behåller alla de befogenheter\r\natt ingripa mot bl.a. illegal införsel av narkotika och\r\nvapen som den i dag tillämpar.\r\nSveriges narkotikapolitik har rönt stor uppskatt-\r\nning utomlands, och ett EU-medlemskap kan mycket\r\nväl komma att leda till en ytterligare effektivisering\r\nav bekämpningen av narkotikamissbruket och inför-\r\nseln av sådana preparat. Med nya arbetsmetoder för\r\ntullens och polisens del, såsom spaning på färjor på\r\nväg till Sverige, diskret övervakning i anslutning till\r\nhamnar och flygplatser samt ökad medverkan i EU-\r\nsamarbetet, kommer ytterligare viktiga steg att tas i\r\nkampen mot narkotikan.</pre><pre>Anf.  2  STEN ANDERSSON (m):\r\nFru talman! Herr statsråd! Jag tackar för svaret\r\nmen vill ändå inledningsvis, utan jämförelser i övrigt,\r\ncitera kung Karl den XI:\r\n\"I herredagsmän, reser ej så fort!\r\nVad göras skall är allaredan gjort.\"\r\nJag hade tänkt att denna fråga skulle ha besvarats\r\nföre EU-omröstningen. Nu blev det inte så. Jag kan\r\nförstå att finansministern på grund av vissa aktiviteter\r\nvar tidsmässigt pressad och hade svårt att hinna med\r\nen debatt här i kammaren.\r\nDetta var en besvärlig fråga inför folkomröstning-\r\nen, eftersom det påstods att Sverige skulle komma att\r\nligga vidöppet för knarksmugglarna. Tulltjänstemän-\r\nnen var oroliga dels, vilket är fullt förståeligt, för sin\r\narbetssituation och för kommande arbetsvillkor, dels\r\nför att möjligheterna att bekämpa knarksmugglarna\r\nskulle komma att minska.\r\nTullen gör i och för sig en god insats, men den tar\r\ntrots allt hand om bara 3 - 5 % av den narkotika som\r\nkommer in i Sverige. Vi måste därför framöver finna\r\nandra, bättre och effektivare metoder för att bekämpa\r\ndenna verksamhet.\r\nJag kan vidare bara beklaga att det i debatten om\r\nja eller nej till EU fördes fram en, som jag tror, med-\r\nveten osanning. Det låg en proposition på riksdagens\r\nbord vilken alla som ville bli initierade kunde ha stu-\r\nderat, men man glömde medvetet bort detta under de\r\nsista hektiska dagarna före omröstningen. Jag förutsät-\r\nter att propositionen inte är tillkommen för att man i\r\nsista stund ville försöka få till stånd ett ja, utan att den\r\nhar seriösa syften.\r\nBåde i Storbritannien och i Danmark kan man till-\r\nlämpa sina egna lagar på det här området och fortsätta\r\natt använda vad som kallas stickprov. Stickprov är\r\ndock en felaktig term. Tullarna gör inte stickprov,\r\nutan deras arbete är baserad på erfarenhet, kunskap\r\noch intuition. Det innebär, tack och lov, att en tullare\r\näven fortsättningsvis kan inleda ett samtal med en\r\nperson som ankommer till Sverige och på den grun-\r\nden avgöra om det finns grund för ingripande eller\r\ninte. Det är mycket bra att verksamheten kan fortsätta\r\npå detta sätt.\r\nJag skulle till sist vilja ställa några frågor till stats-\r\nrådet.\r\nGeneraldirektören för Generaltullstyrelsen Ulf\r\nLarsson har uttalat att det kommer att bli personalin-\r\nskränkningar inom tullen. Jag förstår att det kommer\r\natt bli sådana när det gäller klareringsverksamheten,\r\noch även tullen har accepterat detta. Innebär proposi-\r\ntionen att tullen skall få behålla nuvarande möjlighe-\r\nter att agera och ingripa mot knarksmugglare? Skall\r\ntulltjänstemännen alltså kunna använda exakt samma\r\nmetoder för att angripa problemen som i dag? Är\r\ndetta att tolka finansministern korrekt?\r\nJag vill allra sist säga att jag av propositionen och\r\ngjorda uttalanden har förstått att det är Sverige självt\r\nsom avgör när vi skall ändra system för ingripanden\r\nmot smugglarna. Jag förstår också att det är arbetsme-\r\ntoderna i dagens tullsystem kombinerade med ett\r\nutökat internationellt samarbete som skall ge den\r\neffekt som vi förhoppningsvis alla strävar efter.</pre><pre>Anf.  3  WIDAR ANDERSSON (s):\r\nFru talman! Frågan om narkotikan och gränsskyd-\r\ndet har utgjort en ganska stor del av undervegetatio-\r\nnen i debatten om ett svenskt medlemskap i den euro-\r\npeiska unionen. Det har jag ansett vara mycket be-\r\nklagligt.\r\nJag har tillsammans med många andra varit med\r\noch stridit för den svenska restriktiva narkotikapoliti-\r\nken under 15-20 år i Sverige. Den består av ett gräns-\r\nskydd, men också av vård och behandling av missbru-\r\nkare och anhöriga, en effektiv polis - framför allt\r\ngatulangningsinsatser - ganska stränga straff samt\r\nförebyggande arbete av många aktiva organisationer,\r\ninte minst Föräldraföreningen mot narkotika och\r\nRiksförbundet Narkotikafritt samhälle, för att bara\r\nnämna några.\r\nDebatten kring EU-medlemskapet har fokuserats\r\npå gränserna. Man har skapat bilden av att narkotikan\r\nfritt kommer att flöda in över gränserna. Nej-sidan i\r\nfolkomröstningen har talat mycket om behovet av\r\neftervård av folkomröstningen. Jag tycker att det är\r\nlitet märkligt.\r\nMan åker först runt och påstår att ett ja till EU in-\r\nnebär ett fritt narkotikaflöde över våra gränser. Det\r\ninnebär att maten blir förgiftad. Det innebär att fram-\r\nför allt arbetare och lågavlönade kvinnor kommer att\r\nbli förlorare, medan herrar som Göran Persson, Peter\r\nWallenberg och Ulf Dinkelspiel - bara för att nämna\r\nnågra ur högen, herr finansminister - är vinnare.\r\nMen efter folkomröstningen, när folket har sagt ja,\r\nläggs pannorna i djupa veck, och man säger: Nu har vi\r\nett stort problem. Man talar om behovet av eftervård.\r\nDet sägs att landet är splittrat och, såsom av en slump,\r\natt många, framför allt arbetare och lågavlönade kvin-\r\nnor, är djupt bedrövade.\r\nSåvitt jag förstår är de ledande nej-anhängarna väl\r\nomhändertagna. Där fungerar eftervården väl. De\r\nomhändertas i parlament av olika slag, i regeringar, i\r\nchefredaktörsstolar och av diverse pensionsinstitut.\r\nMen när det gäller narkotikafrågan är det annor-\r\nlunda. De människor som verkligen far illa i vårt land\r\noch framkämpar sina dagar i mörka och eländiga\r\nlivsvillkor - där kanske droger, kriminalitet och våld\r\när en del av vardagen - vilket svar har de människor-\r\nna fått av att ha blivit använda som ett slagträ i en\r\nfolkomröstningsdebatt?\r\nAv finansministerns och regeringens svar på inter-\r\npellationen av Sten Andersson kan man ändå dra den\r\nslutsatsen att de människorna även framgent är i stort\r\nbehov av en solidarisk helhetspolitik av gott social-\r\ndemokratiskt märke.\r\nÄr det något som vi skall eftervårda är det narko-\r\ntikafrågan. Det har visat sig i opinionsundersökningar\r\nefter omröstningen att över hälften av de människor\r\nsom röstat nej uppger att de har gjort det därför att de\r\ninte vill att narkotika och kriminalitet fritt skall flöda\r\növer gränserna.\r\nEn mycket viktig del av narkotikafrågans eftervård\r\när därför det mycket klara besked som vi i dag får\r\nfrån finansministern, och som vi tidigare har fått från\r\nregeringen i en proposition, om att vårt gränsskydd\r\nbestår vad gäller våldet, narkotikan, vapen, m.m.\r\nJag har ytterligare några frågor som delvis ansluter\r\ntill Sten Anderssons uppföljningsfrågor.\r\nTullverkets resurser kan inte bli för små om det\r\nskall fungera som ett tullverk i den meningen att det\r\nverkligen är gränskontrollerande och brottsbekäm-\r\npande. Jag undrar om man inom regeringen övervä-\r\nger, eller diskuterar med de berörda, ett närmare sam-\r\narbete mellan polis, tull och kustbevakning just när\r\ndet gäller brottsbekämpning och gränskontroller.\r\nVi skulle då kunna få ett effektivare arbete som,\r\ntillsammans med de möjligheter som EU-\r\nmedlemskapet innebär, ger bättre förutsättningar att\r\nbedriva det internationella samarbetet mot narkotikat-\r\nrafiken.</pre><pre>Anf.  4  MARIANNE SAMUELSSON (mp):\r\nFru talman! Jag tänker inte göra som Widar An-\r\ndersson och använda tiden till att hålla ett nytt nej-\r\nanförande. Jag uppfattade Widar Anderssons anföran-\r\nde som ett inslag i den nu avslutade debatten om ja\r\neller nej. Nu har folket gjort sitt val, och nu kommer\r\nnya stora frågor som vi måste ta itu med.\r\nEn av de stora frågorna är narkotikafrågan. Det\r\ntror jag att vi är överens om, både vi som sett den som\r\nett skäl att säga nej och ni som har tyckt att det kanske\r\när ett mindre problem i den situation vi har.\r\nJag tycker att den här frågan är otroligt viktig för\r\nframför allt våra barn och ungdomar. Finansministern\r\nberör mycket litet de risker som finns med öppnare\r\ngränser. Han berör också mycket litet den narkotika-\r\nbekämpning som vi haft i Sverige, och som väldigt\r\nmycket byggt på att man egentligen skrämt ungdomar\r\nför att ta med sig narkotika. Man har kontinuerligt\r\nkunnat göra stickprovskontroller vid gränserna. Män-\r\nniskor har hela tiden kunnat passera förbi tullen och\r\nbli inplockade.\r\nMed det nya EU-systemet kan man fortsätta att\r\ngöra stickprovskontroller - så uppfattade i varje fall\r\njag saken när jag läste utredningen - men då under\r\nförutsättning att man har skäligen misstanke om att\r\ndet finns någon som man inte kan ringa in och säga att\r\ndet är den personen. Då får man göra kontroller av\r\nsamtliga som kommer med en färja eller ett flyg.\r\nDet är en ganska stor skillnad mellan detta och\r\nnuvarande kontrollsituation när det gäller narkotikan.\r\nDet tyckte jag att finansministern inte berörde. Jag\r\nskulle gärna vilja få ett förtydligande i den här frågan\r\nutifrån vad utredningen har sagt om den inre gräns-\r\nkontrollen. Den kommer att se mycket annorlunda ut i\r\nförhållande till tidigare, då det har funnits en yttre\r\ngräns mot EU-länderna. Vi vet av rapporter från EU-\r\nländerna att narkotikaproblemet har ökat, inte mins-\r\nkat, med de öppna gränserna.\r\nJag är väldigt intresserad av att få veta vad dessa\r\nkompensatoriska åtgärder kommer att innebära. Fi-\r\nnansministerns svar innebär ungefärligen: Vi tänker i\r\nvarje fall inte att vidta några större förändringar nästa\r\nvecka. Det förväntar vi oss kanske inte. Samtidigt har\r\nman hört från tullen att 500-700 personer skall bort\r\nnär organisationen skall krympa organisationen.\r\nDet kanske man i och för sig kan göra utan att\r\nminska kontrollen. Men det går inte att utan att det\r\nstrider som EU:s regelverk ha kvar den kontroll vi har\r\ni dag. Det vet vi. Jag skulle vilja få det förklarat litet\r\nmer tydligt. Hur skall vi klara bekämpningen av nar-\r\nkotikan med öppna gränser?</pre><pre>Anf.  5  Finansminister  GÖRAN\r\nPERSSON (s):\r\nFru talman! Det är frestande att börja med Mari-\r\nanne Samuelssons fråga, men jag skall ändå först\r\nvända mig till Sten Andersson.\r\nDet är inte oviktigt att den här debatten nu tas upp,\r\näven om jag kan inse att det hade legat en poäng i att\r\nvi haft interpellationsdebatten före folkomröstningen,\r\neftersom en hel del av de missförstånd och felaktiga\r\ninformationer som spreds i den kampanjen undanröjs\r\nav detta svar och även av den proposition som rege-\r\nringen lade fram inför riksdagen.\r\nDet var inte något taktiskt inslag i något slags\r\nkampanj. Ett medlemskap för Sverige innebär nya\r\nförhållanden för tullens verksamhet. Vi får en inre\r\ngräns och en yttre gräns, och vi måste anpassa vårt\r\nregelverk och vår lagstiftning därefter.\r\nI den mening vi nu diskuterar har regeringen sagt,\r\noch det framgår tydligt av svaret, att vi inte tänker ge\r\nupp den möjlighet till stickprovskontroller som vi har\r\nhaft innan vi har skaffat oss andra åtgärder som fullt\r\nut ger samma effekt vad gäller kontrollen vid inre\r\ngräns.\r\nMan talar om kompensatoriska åtgärder. Vad är då\r\ndetta? Det är framför allt ökat samarbete med\r\ntullmyndigheter i andra delar av Europa, med polis-\r\nmyndigheter och underrättelsetjänst, och annan typ av\r\növervakning i hamnar och på flygplatser, precis som\r\njag sade i svaret.\r\nAv engelska erfarenheter kan vi se att de har lyckats\r\nväl med den typen av tullhantering vid ett medlem-\r\nskap. De har klarat av att göra samma typ av tillslag\r\nmot narkotikahandeln som tidigare.\r\nDet finns anledning att driva på en utveckling av\r\ntullens arbetsmetoder och arbetsformer i samarbete\r\nmed andra länder i Europa. Vi måste inse att vi har att\r\ngöra med en organiserad brottslighet som är interna-\r\ntionellt förgrenad och som väl troligen enbart kan\r\nbekämpas med internationellt samarbete. Det natio-\r\nnella arbetet förslår en bit, men det internationella är\r\nnödvändigt. EU-medlemskapet ger oss sådana möjlig-\r\nheter.\r\nJag tror också att det är mycket farligt att, som\r\nMarianne Samuelsson, säga att de ungdomar och\r\nandra som tidigare har haft en känsla av att de skall\r\nupptäckas vid tullen därför att det har funnits en\r\nstickprovsmöjlighet nu kan känna att de inte löper den\r\nrisken. Det är en felaktig information. Det står klart i\r\nsvaret att vi behåller stickprovskontrollen. Det står\r\nockså klart i propositionen. Det finns alltså ingen som\r\nhelst anledning att ge någon annan signal än att risken\r\nför upptäckt är precis lika stor som tidigare.\r\nNär vi förändrar Tullens verksamhet till följd av\r\nmedlemskapet försvinner en del av Tullens arbets-\r\nuppgifter. Klareringen av gods, det som är Tullens\r\nstora och huvudsakliga arbetsuppgift, försvinner mot\r\n75 % av de områden som vår export och import riktar\r\nsig. När den arbetsuppgiften försvinner och varorna\r\nflyter smidigare över gränserna får vi också en mindre\r\narbetsvolym hos Tullen där man sysslar med klarering\r\nav gods.\r\nDå skall tullmyndigheterna självfallet göra en ef-\r\nfektivisering. De som förut har arbetat med detta\r\nkommer inte längre att ha kvar den uppgiften. Då får\r\nvi en rationalisering som vi kan behöva i en hårt an-\r\nsträngd statskassa. Hur stor den kommer att bli kan\r\ndiskuteras, och det pågår just nu ett internt arbete i\r\nregeringskansliet - det är en budgetförhandling i\r\nklartext - om hur stor nerdragning vi kommer att göra\r\nhos Tullen till följd av att det här klareringstvånget\r\nförsvinner. Låt mig säga att besparingspotentialen är\r\navsevärd, men en del av den tänker vi ta i anspråk för\r\natt se till att vi klarar ett gott gränsskydd för den typ\r\nav frågor som vi nu diskuterar. Då har jag inte sagt för\r\nmycket i det här interpellationssvaret. Det är så vi\r\narbetar och så vi resonerar.\r\nJag tror att Widar Andersson sätter fingret på rätt\r\npunkt. Det krävs ökad samverkan mellan Kustbevak-\r\nningen, Polisen och Tullen. Det gäller även skatte-\r\nmyndigheterna. Skatteförvaltningen och Tullen står ju\r\nvarandra mycket nära. Det finns klara integra-\r\ntionsmöjligheter här.\r\nSedan kan man naturligtvis inte bryta loss gräns-\r\nfrågan från hela samhällets engagemang emot narko-\r\ntikan. Widar Andersson vet säkert bättre än någon\r\nannan i kammaren hur det arbetet fungerar. Ett av de\r\nstarkaste intrycken från debatten i den folkomröst-\r\nningskampanj som vi har bakom oss tycker jag har\r\nvarit att en sådan person som Widar Andersson, som\r\nhar ett så starkt engagemang i narkotikafrågan, så\r\nentydigt har stått för en Europaintegration. Han har\r\näven klarat ut mycket i debatten om gränsfrågorna.\r\nDet tycker jag att Widar Andersson skall ha en eloge\r\nför.\r\nI övrigt tror jag att jag har svarat på de frågor som\r\nhar varit uppe i diskussionen. Det finns anledning att\r\nåterigen understryka mitt skriftliga svar till Marianne\r\nSamuelsson. Där står det klart och tydligt hur vi ser på\r\nstickprovskontrollerna i fortsättningen.</pre><pre>Anf.  6  STEN ANDERSSON (m):\r\nFru talman! Jag skall inte märka ord. Jag håller\r\nmed om i stort sett allt som Widar Andersson sade i\r\ndebatten. Men när han nämnde en s-märkt narkotika-\r\npolitik var det kanske litet onödigt. Vi är väl alla\r\növerens om att vi skall bekämpa detta.\r\nWidar Andersson agerade inte för nej-sidan i sitt\r\ninlägg, Marianne Samuelsson. Det framgick av hans\r\nkommentarer.\r\nHur vill Marianne Samuelsson egentligen ha det?\r\nÄr hon nöjd med dagens situation där 95 % av allt\r\nknark som man försöker smuggla in till Sverige\r\nkommer in? Tullen gör i och för sig ett gott arbete,\r\nmen de tar bara 3-5 %. Polisen tar 2 %. Men knarket\r\nfinns fortfarande, och det flödar dess värre på gatorna\r\ni våra större städer.\r\nI Malmö sänktes priset på heroin i förra veckan\r\nmed 50 %. Det kan inte bero på något annat än att det\r\nfinns gott om det. Vi måste i och för sig behålla Tul-\r\nlen, men det innebär framför allt att vi måste förbättra\r\nförutsättningarna att bekämpa knarksmugglarnas\r\nmöjligheter att föra in sina varor till Sverige.\r\nStatsrådet underströk att det inte var någon val-\r\ntaktik att man lade fram den här propositionen. Jag\r\nhoppas att man framöver kommer att fortsätta den\r\nkamp som vi alla gemensamt driver mot det illegala\r\nanvändandet av narkotika.\r\nJag tycker att svaret var tydligt. Jag hann inte säga\r\ndet förra gången. Det var klart och positivt. Jag förut-\r\nsätter också att Sverige när vi nu gudskelov är med-\r\nlemmar i den europeiska unionen kommer att redovisa\r\nvåra erfarenheter  baserade på den kunskap som vi har\r\natt på ett jämförelsevis bra sätt hantera kampen mot\r\ndet illegala knarket.</pre><pre>Anf.  7  MARIANNE SAMUELSSON (mp):\r\nFru talman! Jag tycker att jag ganska tydligt sade\r\natt Widar Andersson fortsatte ja-sidans debatt och inte\r\nnej-sidans.\r\nDet är ju svaret som gör att jag blir orolig. Det här\r\nsvaret gör inte mig lugn inför narkotikasituationen.\r\nJag har sett många ungdomar som hamnat i ett narko-\r\ntikaberoende på grund av att det är lättillgängligt,\r\nframför allt i EU-länderna.\r\nDet står klart och tydligt i svaret att enligt utred-\r\nningens förslag skall Tullens möjlighet att kunna göra\r\nhelt slumpmässiga kontroller upphöra vid ett svenskt\r\nmedlemskap i EU. I stället skall man kunna ingripa\r\nvid låg grad av misstanke. Det är ett helt annat kon-\r\ntrollsystem än det vi har haft vid gränsen. Jag tycker\r\natt vi skall vara medvetna om det. Detta är en betydlig\r\nförsämring av narkotikabekämpningen, framför allt\r\nnär det gäller risken för ungdomar att hamna i narko-\r\ntikaberoende.\r\nVi vet att narkotikan flödar och att det finns\r\nmycket pengar bakom. Det ger oss ännu större anled-\r\nning att ta i ordentligt för att bekämpa narkotikan och\r\nförebygga så att inte våra ungdomar hamnar i ett\r\nberoende.\r\nJag tyckte inte att jag fick något svar på den fråga\r\njag ställde. Vilka kompensatoriska åtgärder är det\r\nman skall ta till? De får ju inte strida mot EU:s regel-\r\nverk. Är de bättre än det system som man har i EU?\r\nMan kan väl inte med all möda i världen påstå att\r\nnarkotikabekämpningen i EU fungerar? Det gör den\r\nju inte. Narkotikaberoendet ökar. EU håller ju på att\r\nbli världens mest narkotikaliberala område.\r\nTidigare har ju 85 % av beslagen gjorts vid grän-\r\nserna mot EU-länderna. Förädlingen och odlingen av\r\nnarkotika är stor i EU-länderna i dag. Jag kan inte se\r\natt detta är en lösning på det enorma problem som vi\r\nstår inför. Jag tycker inte att svaret är sådant att vi kan\r\nnöja oss med detta. Skall vi klara narkotikasituationen\r\nmåste det komma ett tydligare besked om hur vi skall\r\nklara detta gentemot EU:s regelverk.</pre><pre>Anf.  8  WIDAR ANDERSSON (s):\r\nFru talman! Det finns inga lösningar på narkoti-\r\nkaproblemet. Det finns bara någonting som heter\r\nenveten fight och kamp.\r\nDet handlar om kamp mot de livsvillkor och lev-\r\nnadsförhållanden som för in människor i sådana\r\nlivssituationer att de efterfrågar narkotika, att männi-\r\nskor lever sina år här på Jorden under sådana om-\r\nständigheter att de inte finner några andra möjligheter\r\nän att droga bort dem.\r\nDet handlar också om att vi med de möjligheter vi\r\nhar hos polis, tull och socialtjänst och med det per-\r\nsonliga engagemanget försöka se till att drogmissbru-\r\nket blir så litet som möjligt.\r\nI svaret från finansminister Göran Persson står det\r\nmycket tydligt - jag vill understryka det igen - att\r\nnuvarande befogenheter att utföra kontroller vid inre\r\ngräns, inklusive stickprovskontroller, behålles tills\r\nvidare i avvaktan på att ett nytt kontrollsystem har\r\ninförts i enlighet med vad som sagts tidigare.\r\nDet betyder att vi inte kan nöja oss med dagens\r\nordning, där vi vid gränserna stoppar kanske 5 % av\r\nnarkotikan. Vi kan inte nöja oss med dagens ordning,\r\ndär jag märker när jag åker runt bl.a. på gymnasiesko-\r\nlor att det finns en liberalare attityd till narkotika. Vi\r\nkan aldrig nöja oss med dagens ordning. Vi kan aldrig\r\nnöja oss med att myndigheter ordnar detta. Här krävs\r\nett stort personligt engagemang - från rörelser, från\r\npolitiker, från frikyrkor, från vem det vara månde.\r\nDet har talats om eftervård. Jag vill säga att jag är\r\nbedrövad över hur debatten har förts. Därför menar\r\njag att vi behöver samla oss och glömma detta med ja-\r\noch nejsidor så snabbt som möjligt. Vi behöver samla\r\noss till ett gemensamt försvar av fundamenten i nar-\r\nkotikapolitiken. Eftervården kräver det.\r\nÖver hälften av dem som har röstat nej uppger i\r\nopinionsundersökningar att de har gjort det därför att\r\nde inte vill att narkotika och kriminalitet skall flöda\r\nfritt in över gränserna. Då har vi ett allvarligt problem\r\natt ta itu med. Det kräver att vi gräver ner stridsyxan,\r\natt vi samlas kring fundamenten, här i riksdagen och\r\nute i samhället i övrigt, i den restriktiva svenska nar-\r\nkotikapolitiken. Det är inte minst viktigt med alla de\r\nmöjligheter till internationellt samarbete som ett EU-\r\nmedlemskap innebär, att vi kan agera samfällt och\r\nrakt och inte hänga upp oss vid det som har varit i\r\ndebatten.\r\nÅterigen vill jag säga att jag är mycket glad över\r\nfinansministerns svar, och jag hoppas att man skyndar\r\npå i regeringskanlsiet med integrationen av alla de\r\nolika myndigheter som har ansvar vid gränsen.</pre><pre>Anf.  9  HADAR CARS (fp):\r\nFru talman! Det pågår i Sverige nu en värdering\r\nav vilka metoder de olika sidorna har använt och vilka\r\nresurser som varit till deras förfogande. Jag tycker\r\ndärför att det i den här första debatten kring vad som\r\nhar hänt ändå bör sägas att nejsidan har använt meto-\r\nder och argument som uppenbart och medvetet har\r\nbyggt på ett försök att föra svenska folket bakom\r\nljuset.\r\nDet har nejsidan gjort inte minst i frågan om nar-\r\nkotika, där man har försökt skapa en bild av att ett\r\nmedlemskap i den Europeiska unionen skulle resultera\r\ni att det strömmade in narkotika i Sverige, att gränser-\r\nna i stort sett skulle vara öppna, att lastbilarna skulle\r\nkunna köra in och stånden kunna sättas upp på torg\r\noch gator för fri försäljning av narkotika.\r\nDet har varit motbjudande att med utgångspunkt i\r\nvetskapen om hur det verkligen förhåller sig lyssna till\r\nden typ av argument i den här frågan som nejsidan har\r\nframfört. Det är inte den enda frågan, men jag skall\r\nnöja mig med den, eftersom det är den vi avhandlar\r\nhär i dag.\r\nNu vill Marianne Samuelsson föra den debatten\r\nvidare. Widar Andersson och andra säger: Låt oss nu\r\nglömma! Jag är inte så orolig. Jag för gärna den här\r\ndebatten vidare, om det är det som Miljöpartiet öns-\r\nkar.\r\nJag tillhör själv ett parti som på ett mycket tidigt\r\nstadium har tagit klart avstånd från all icke medicinsk\r\nanvändning av narkotika - försäljning, köp, innehav\r\noch användning - och är mer medveten än de allra\r\nflesta om vad narkotika ställer till med för problem\r\noch hur viktigt det är att samhället för kampen vidare\r\nutan någon som helst tvekan.\r\nDärför är jag glad över att vi som medlemmar av\r\nden Europeiska unionen får nya medel för att bekäm-\r\npa narkotikan, att vi kommer med i ett internationellt\r\npolisiärt samarbete för att fånga upp dem som produ-\r\ncerar och försöker sälja narkotika. Utan den samver-\r\nkan skulle vi stå klenare rustade i kampen mot narko-\r\ntika än vad vi nu gör tack vare medlemskap i den\r\nEuropeiska unionen.\r\nSedan kanske en detaljsak, fru talman. Slump-\r\nmässighet talar Marianne Samuelsson om. Hon säger\r\natt nu kan Tullen inte längre utföra  slumpmässig\r\nkontroll vid våra gränser. Vad menar hon med det?\r\nHar det gått till så i Sverige att vi har haft slumpmäs-\r\nsiga kontroller?\r\nTullen har som praxis att se på ungefär var hund-\r\nrade bil och var hundrade person som kommer. Då\r\ngår det enligt Marianne Samuelssons uppfattning\r\nuppenbarligen till så att där står Tullen och räknar in\r\nhundra bilar eller hundra personer. När den hundrade\r\nkommer, tar Tullen slumpmässigt den bilen eller den\r\npersonen och ber att få visitera bilen eller personen.\r\nMen så har det aldrig varit. Tullen står där och\r\ngranskar de bilar som kommer från båten in på land\r\neller de personer som stigit av. När Tullen ser något\r\nsom den finner vara värt att undersöka, då kallar man\r\ni den bilen eller den personen och gör en visitation.\r\nDet är precis så det kommer att gå till fortsätt-\r\nningsvis också. Det har vi den avgångna regeringens\r\noch den nuvarande regeringens ord på. Men utöver\r\nalla de instrument vi nu har kommer vi att genom\r\nmedlemskapet få ytterligare instrument för att föra\r\nkampen mot narkotika vidare.\r\nNu skall vi, tycker jag, inte föra kampen mot EU\r\nvidare. Det är Marianne Samuelssons huvudpoäng att\r\nvilja fullfölja kampen mot EU. Svenska folket har\r\nsagt att Sverige skall vara medlem. Nu tycker jag att\r\nvi skall se vad vi kan utnyttja av de nya resurser som\r\nEU-medlemskapet ger oss för att på de områden som\r\nför oss är centrala öka våra förutsättningar för fram-\r\ngång, för Sveriges bästa. Där är naturligtvis kampen\r\nmot narkotika en väldigt viktig del.</pre><pre>Anf.  10  ANDRE VICE TALMANNEN:\r\nInnan jag ger ordet till nästa talare, som  är fi-\r\nnansminister Göran Persson, vill jag meddela att Ma-\r\nrianne Samuelsson har medgivits rätt till en extra\r\nreplikomgång.</pre><pre>Anf.  11  Finansminister  GÖRAN\r\nPERSSON (s):\r\nFru talman! Jag har egentligen ingen större an-\r\nledning att gå upp i debatten ytterligare en gång, om\r\ndet inte hade varit för det att Marianne Samuelsson\r\nenvisas med att citera en utredning och inte regering-\r\nens proposition.\r\nDet är regeringens proposition som behandlas i\r\nriksdagen, inte utredningar. Av regeringens proposi-\r\ntion framgår klart och tydligt vad som gäller på nar-\r\nkotikapolitikens område, och det har jag redogjort för\r\ni svaret. Här finns väl anledning att slå fast detta.\r\nDet finns också ett obehagligt inslag i Marianne\r\nSamuelssons sätt att argumentera, som om bara Mari-\r\nanne Samuelsson skulle vara bekymrad och engagerad\r\ni frågan om narkotikamissbruket. Det är vi ju allihop.\r\nSedan har vi litet olika lösningar, men en sak är säker:\r\nDen kontroll som sker vid gräns är en del i narkotika-\r\npolitiken, och den måste integreras rakt över med\r\nandra insatser. Där är vi naturligtvis allihop djupt\r\nengagerade och har bestämd uppfattning om hur det\r\nskall gå till.\r\nSå våra avsikter skall inte misstänkliggöras, utan\r\nhär är vi säkert alla lika lidelsefullt engagerade i arbe-\r\ntet. Här nöjer sig ingen med att man fångar ett fåtal\r\nvid gränsen. Det skall bli fler som fångas, och dem vi\r\ninte tar vid gränsen skall vi ta i det svenska samhället.\r\nOch dem vi inte tar i det svenska samhället skall vi ta\r\nute i Europa. Här skall vi samarbeta.\r\nPersoner som fastnar i detta eländiga bruk och\r\nmissbruk skall vi naturligtvis se till att ge en så värdig\r\nbehandling som möjligt, återupprätta dem som männi-\r\nskor och ge dem förutsättningar att komma tillbaka in\r\ni samhället.\r\nDet är en vidare debatt. Men dagens sakfråga om\r\nTullen, stickprovskontroll och Tullens möjligheter i\r\nfortsättningen har jag redogjort för i svaret och också i\r\npropositionen till riksdagen. Det är propositionen som\r\ngäller - inga utredningar.</pre><pre>Anf.  12  MARIANNE\r\nSAMUELSSON (mp):\r\nFru talman! Interpellationsdebatten blev plötsligt\r\nen dubbeldebatt. Jag trodde att vi skulle debattera med\r\nfinansministern om vad som kommer att gälla på\r\nnarkotikabekämpningssidan, men bl.a. Hadar Cars\r\nansåg tydligen att det var viktigare att fortsätta ja- och\r\nnejdebatten. Jag anser att vi har avslutat den debatten,\r\nmen det tyckte tydligen inte Hadar Cars. Jag skall gå\r\nin på den frågan sedan, men först vill jag till finans-\r\nministern säga att det inte är oväsentligt vad det står i\r\nutredningen. Den tar väldigt tydligt upp de regler som\r\ngäller inom EU, och det är kanske grunden till att just\r\nföljande står i propositionen: Tullens nuvarande kon-\r\ntrollbefogenheter bör därför behållas i den utsträck-\r\nning det inte strider mot EU:s regelverk.\r\nJag vill återigen säga att det strider mot EU:s re-\r\ngelverk att göra helt slumpmässiga kontroller. Hadar\r\nCars påstod att man räknade till hundra bilar och\r\nsedan tog in och kontrollerade en, och sedan räknade\r\nman 99 bilar till, och så tog man in en till. Det var inte\r\nslumpmässigt. Men jag är övertygad om att det inte är\r\nså man har kontrollerat. Det har gjorts slumpmässigt,\r\noch ingen enskild individ i detta land har upplevt sig\r\nvara förolämpad eller misstänkt därför att han eller\r\nhon har blivit kontrollerad av Tullen. Det är en viktig\r\nanledning till att vi har klarat att hålla nere narkoti-\r\nkaproblematiken i Sverige mer än i kanske något\r\nannat land i Europa. Vi har haft den slumpmässiga\r\nkontroll som faktiskt bygger på att Tullen har rätt att\r\nkontrollera utan skälig misstanke om brott, vilket\r\nTullen i enlighet med EU:s regelverk inte har. Man\r\nmåste misstänka en person för att få göra en kontroll.\r\nDet är mycket svårt. Jag skulle vilja se den tulltjäns-\r\nteman som kan plocka ut de personer som man har\r\nsynnerliga skäl att misstänka och därför vill kontrolle-\r\nra.\r\nDet står t.o.m. i utredningen hur hög straffgrad\r\nsom skall gälla för att man skall få göra stickprovs-\r\nkontroll. Vad som gäller för kontroller vid den inre\r\ngränsen är klart reglerat i EU, och det bådar inte gott\r\njust vad det gäller narkotikabekämpningen.\r\nDet är så mycket som är helt nytt från vårt per-\r\nspektiv sett när det gäller narkotikabekämpningen. Jag\r\ntror att vi kommer att återkomma åtskilliga gånger till\r\ndenna fråga. Jag hoppas att inte heller Folkpartiet bara\r\ntycker att allt är väl med EU. Många av de folkpartis-\r\nter jag känner är oroliga inför just narkotikasituatio-\r\nnen.</pre><pre>Anf.  13  STEN ANDERSSON (m):\r\nFru talman! Först noterar jag att Widar Andersson\r\nhar ändrat sig från att prata om  partipolitik till att\r\nprata om gemensam kamp mot narkotikan. Den kam-\r\npen skall vi givetvis bedriva, oavsett partitillhörighet.\r\nVill Miljöpartiet behålla nuvarande situation i\r\nSverige avseende knarket, Marianne Samuelsson?\r\nMer än 95 % av det knark som försöks smugglas hit\r\nkommer in. Är det detta läge ni vill bibehålla? Jag\r\ntycker att det är en konservativ, negativ och felaktig\r\nuppfattning. Vi måste väl se till att ta mer än de 3-\r\n5 % vi gör i dag? Det kan vi göra via ett medlemskap\r\ni EU, där vi dels behåller Tullens nuvarande effektiva\r\narbetsmetoder, dels utnyttjar den information vi kan\r\nerhålla baserad på ett utökat internationellt samarbete.\r\nJag tror inte att Marianne Samuelsson kan läsa in-\r\nnantill. Det står tydligt och klart att vi skall behålla\r\nnuvarande regler och att vi avgör själva i Sverige.\r\nUtredningar bestämmer fortfarande inte i Sverige. Om\r\nMiljöpartiet vill införa den metodiken må det vara\r\nhänt, men den gäller ännu inte. Det är vi i riksdagen\r\noch regeringen som bestämmer vad som skall gälla i\r\nSverige.\r\nFru talman! Tullen gör inte stickprov genom att en\r\ndag tala om att man skall ta kvinnor som har glasögon\r\noch är födda i Sörmland en vinternatt 1938. Man gör\r\nså klart sina beslag baserat på den erfarenhet och den\r\nkompetens man har. Det finns väl ingen människa,\r\ninte ens en riksdagsledamot eller finansminister, som\r\narbetar mer än han måste göra? Man försöker arbeta\r\nså effektivt som möjligt, och det gör också Tullen.\r\nStickprov, dvs. att singla slant, fungerar inte.\r\nTill sist, fru talman, vill jag säga att jag innerligt\r\nhoppas och tror att EU-medlemskapet kommer att\r\ninnebära att vi på ett ännu bättre sätt än vad vi gjort\r\ntidigare kan bekämpa det ytterst negativa och mycket\r\ndestruktiva illegala användandet av narkotika.</pre><pre>Anf.  14  HADAR CARS (fp):\r\nFru talman! När Margareta Samuelsson inte för-\r\nstod någonting av det jag sade när jag beskrev\r\nslumpmässighet i mitt första inlägg gör jag mig inga\r\nförhoppningar om att hon skall förstå det om jag för-\r\nsöker förklara det en gång till. Jag avstår därför från\r\nden delen.\r\nAtt Margareta Samuelsson skulle tycka att det\r\nvore skönt om hennes osanningar och fadäser från\r\nvalrörelsen glömdes bort och begravdes har jag full\r\nförståelse för, men fullt så lätt kommer det inte att gå.</pre><pre>Anf.  15  THOMAS JULIN (mp):\r\nFru talman! Jag kan inte låta bli att säga några ord\r\ni denna debatt. Själv är jag före detta tullmästare, och\r\njag har också jobbat inom Tullkriminalen.\r\nStickprovskontroller är väldigt viktiga. Som det\r\nframgår av handlingarna kan man inte göra stick-\r\nprovskontroller om det strider mot EU:s regler. På\r\nTullverkets kontrollbyrå har man bekymmer med\r\ndenna skrivning. I propositionen lägger man över\r\nansvaret att hantera verksamheten på ett sätt så att den\r\ninte strider mot EU:s regelverk på Tullverket. Det är\r\nett väldigt ömtåligt ägg som man inte vet hur man\r\nskall hantera.\r\nNär det gäller stickprovskontroll har det sagts att\r\nTullen bara tar si och så många procent och att det är\r\nså litet så att den biten kanske inte är så viktig. Man\r\nskall söka andra vägar.\r\nMen det är med Tullens kontroll här som med Po-\r\nlisens kontroll av fart på landsväg. Det tycker jag är\r\nen bra jämförelse. Bara det att man vet att det kan bli\r\nen kontroll ger stor verkan. Såvitt vi vet nu kommer\r\ninte kontrollen fram igenom att bli lika bra och effek-\r\ntiv som tidigare. Den saken är helt klar.\r\nMan pratar ofta om det fantastiska som skall in-\r\nträffa vid ett samarbete inom EU. Då måste jag upp-\r\nlysa om att det redan finns ett samarbete inom EU.\r\nSverige har sambandsmän från Tullverket och från\r\nPolisen som jobbar med dessa frågor i många av län-\r\nderna. Det finns sedan många år tillbaka ett samarbete\r\nmellan de olika tullmyndigheterna. Det är inget nytt.\r\nVisserligen kommer man förhoppningsvis att utveckla\r\nsamarbetet så att det blir ännu bättre, men det finns\r\nfaktiskt i dag.\r\nFaktum är att gränskontrollen kommer att försäm-\r\nras. Det går inte att göra kontroller på samma sätt som\r\ntidigare. Jag har läst boken om den nya tullagstift-\r\nningen väldigt noga. Det är en försvagning. De flesta\r\ntulltjänstemän uppfattar det också på det sättet. Det är\r\nväldigt svårt.</pre><pre>Anf.  16  Finansminister  GÖRAN\r\nPERSSON (s):\r\nFru talman! Julin formulerar sig så, att det framför\r\noss ligger mer av ökat samarbete och ytterligare ut-\r\nvecklande av arbetsmetoder. Det är riktigt. Det är\r\nprecis detta det handlar om. Vi måste nu komplettera\r\nde instrument som Tullen tidigare har haft med nå-\r\ngonting mer verkningsfullt.\r\nTullen har gjort ett fåtal beslag, och med de åtgär-\r\nder vi nu ser framför oss har vi ingen anledning att tro\r\natt kvaliteten på verksamheten på den punkten i fort-\r\nsättningen kommer att vara en annan.\r\nMen det räcker inte. Vi måste höja ambitionsni-\r\nvån. Vi måste se till så att vi gör fler beslag, och där-\r\nför kan det bli fråga om samarbete polisiärt och mel-\r\nlan tullmyndigheter samt underrättelseverksamhet.\r\nDet räcker kanske inte med några sambandspersoner,\r\nutan vi måste faktiskt utöka och satsa. Det är ju ge-\r\nnom det internationella samarbetet som man kan\r\nminska mängden narkotika som så småningom kom-\r\nmer att nå varje lands inre gräns.\r\nJag vet att det inom tullmyndigheten förekommer\r\nen diskussion om hur man skall hantera olika saker,\r\nmen jag förutsätter att myndigheten för den dialogen\r\ndirekt med sitt departement och att man i den dialogen\r\nklarar ut de tekniska frågor som skall klaras ut. På den\r\npunkten har jag fullt förtroende för Tullens ledning.</pre><pre>Anf.  17  THOMAS JULIN (mp):\r\nFru talman! Då hoppas jag att finansministern ser\r\ntill att det i samband med personalförändringar inom\r\nTullverket är den personal som jobbar med klarering-\r\nar och hantering av export- och importhandlingar som\r\nminskas och att nedskärningar inte kommer att drabba\r\nbevakningspersonalen. Med det här glesare systemet\r\nkommer nämligen bevakningspersonalen att behövas.</pre><pre>Anf.  18  Finansminister  GÖRAN\r\nPERSSON (s):\r\nFru talman! Därmed tror jag att vi är inne på en av\r\nde frågor som har legat som en underström i den här\r\ndebatten, nämligen hur vi skall genomföra den krafti-\r\nga rationalisering inom Tullverket som nu måste ske\r\ntill följd av att klareringen upphör. Detta har natur-\r\nligtvis skapat oro på många tullstationer, eftersom den\r\nvolymmässigt huvudsakliga arbetsuppgiften kommer\r\natt försvinna. I det avseende som nu är aktuellt finns\r\narbetsuppgiften kvar.\r\nHur skall då Tullen organiseras för att vara slag-\r\nkraftig i fortsättningen? Ja, det är faktiskt myndighe-\r\ntens sak att avgöra. Men jag inser att det är en svår\r\narbetsuppgift man har framför sig. Icke desto mindre\r\nhar andra genomgått den typen av förändringar tidiga-\r\nre och klarat av det, så jag förutsätter att också Tull-\r\nverket gör det. Men det är naturligtvis en svår uppgift.\r\nDet inser jag.</pre><pre>Överläggningen var härmed avslutad.</pre><pre>2 §  Svar på interpellation 1994/95:6 om den\r\nekonomiska politiken och miljöpolitiken</pre><pre>Anf.  19  Finansminister  GÖRAN\r\nPERSSON (s):\r\nFru talman! Dan Ericsson har ställt fyra frågor till\r\nmig angående den ekonomiska politiken och miljö-\r\npolitiken.\r\nDen första frågan gäller vilka problem jag ser med\r\nBNP-måttet respektive prissättningen i marknadseko-\r\nnomin ur miljö- och naturresurssynpunkt.\r\nLåt mig först slå fast att BNP-beräkningarna har\r\nett stort värde som underlag för den ekonomiska poli-\r\ntikens utformning. De kan bl.a. användas för att be-\r\nräkna hur väl vi utnyttjar våra resurser i form av ar-\r\nbetskraft och kapital. De ger också ett mått på den\r\nsamlade skattebasens storlek.\r\nEn ökning i BNP är emellertid inte detsamma som\r\nökad välfärd. Det är viktigt att understryka. Det finns\r\nflera skäl till detta, och det skulle föra för långt att här\r\ngå igenom dem alla. Det räcker med att konstatera att\r\nmiljön är en av flera viktiga aspekter på välfärden\r\nsom inte i tillräcklig utsträckning avspeglas i BNP.\r\nDetta beror i sin tur på att miljön och naturresurserna\r\nofta saknar ägare och således inte kan köpas och säl-\r\njas på någon marknad och registreras i nu nämnda\r\nsiffror.\r\nJag vill passa på att framhålla att den förra social-\r\ndemokratiska regeringen tillsatte en utredning (SOU\r\n1991:37) med uppgift att analysera förutsättningarna\r\nför att komplettera nationalräkenskaperna med natur-\r\noch miljöräkenskaper.\r\nPå förslag av Miljöräkenskapsutredningen utfor-\r\nmades tre uppdrag som skall leda fram till en bättre\r\nbelysning av kopplingarna mellan ekonomi och miljö.\r\nNaturvårdsverket fick i uppdrag att ta fram ett system\r\nav s.k. miljöindex, som skall ge en samlad bild av\r\ntillståndet i några svenska ekosystem. Detta arbete är\r\nnu färdigt. Statistiska centralbyrån arbetar med att ta\r\nfram fysiska miljöräkenskaper, som skall beskriva\r\nflödet av olika miljöförstörande substanser i ekono-\r\nmin. Slutligen har Konjunkturinstitutet fått i uppdrag\r\natt utarbeta monetära miljöräkenskaper, som skall\r\nvisa miljöförstöringens kostnader. Konjunkturinstitu-\r\ntet och Statistiska centralbyrån kommer före årets slut\r\natt lämna en gemensam delrapport där resultaten av\r\nderas arbete redovisas.\r\nI en internationell jämförelse ligger Sverige för-\r\nhållandevis väl framme på dessa områden. Det måste\r\ndock framhållas att det i många avseenden handlar om\r\ngrundläggande vetenskaplig kunskapsuppbyggnad.\r\nVägen till ett färdigt system för löpande redovisning\r\nav även ett begränsat urval av miljökostnader torde\r\ndärför vara ganska lång\r\nDet bör i sammanhanget understrykas att miljörä-\r\nkenskaperna inte kommer att ersätta de traditionella\r\nnationalräkenskaperna. Avsikten är i första hand att\r\nkomplettera nationalräkenskaperna med s.k. satel-\r\nliträkenskaper, som innehåller en redovisning av mil-\r\njöförstöringens kostnader.\r\nDan Ericssons övriga tre frågor handlar om vilka\r\nåtgärder jag är beredd att vidta för att öka använd-\r\nningen av ekonomiska styrmedel i miljöpolitiken.\r\nJag vill börja med att bekräfta att regeringen avser\r\natt fullfölja tillsättandet av den utredning om bl.a.\r\nskatteväxling som Dan Ericsson tidigare drivit på och\r\nsom han nu också nämner i en av sina frågor. Utred-\r\nningen skall analysera förutsättningarna för och bely-\r\nsa problemen med en ytterligare miljöanpassning av\r\nskattesystemet. Den ursprungliga tidplanen för utred-\r\nningen kommer dock med största sannolikhet att för-\r\nskjutas, eftersom det redan gått drygt åtta månader\r\nsedan den förra regeringen fattade beslut om utred-\r\nningens direktiv.\r\nUtan att föregripa slutsatserna från utredningen\r\nvill jag peka på några olika typer av åtgärder som\r\nskulle kunna bidra till att införliva miljökostnaderna i\r\nprissystemet.\r\nEn möjlig åtgärd är att införa nya eller höja existe-\r\nrande miljörelaterade skatter. De inkomster som dessa\r\nskatter ger upphov till kan användas till att minska\r\nbudgetunderskottet eller till att genomföra en skatte-\r\nväxling, där inkomsterna från miljörelaterade skatter\r\nanvänds för att sänka andra skatter, t.ex. på arbete, för\r\natt på så sätt eventuellt förbättra förutsättningarna för\r\ntillväxt och sysselsättning.\r\nEn annan åtgärd som prövats är att skapa avgifts-\r\nsystem som innebär att de inbetalda medlen återförs\r\ntill de betalningsskyldiga. Avgiften på utsläpp av\r\nkväveoxid från förbränningsanläggningar är ett exem-\r\npel på ett framgångsrikt sådant system. Avgiftsin-\r\nkomsterna återbetalas till de avgiftspliktiga i förhål-\r\nlande till mängden nyttiggjord energi.\r\nTill de mindre beprövade ekonomiska styrmedlen\r\nhör system med s.k. överlåtbara utsläppsrätter, vilka\r\ninte behöver inbegripa något skatte- eller avgiftsuttag\r\növer huvud taget. Möjligheten att använda utsläppsrät-\r\nter har utretts av Naturvårdsverket. Utredningen pe-\r\nkade på behovet av ytterligare belysning av ett antal\r\nfrågor. Det är min uppfattning att utvecklingsarbetet\r\nbör fortsätta. Detta bör också innefatta system som\r\nöppnar möjligheter för handel med utsläppsrätter\r\nmellan länder, inom ramen för internationella miljö-\r\nkonventioner.\r\nSamtliga dessa möjligheter är värda att övervägas.\r\nMed hänsyn till det statsfinansiella läget skulle jag\r\ndock i första hand vilja förorda system som innebär\r\natt de ekonomiska styrmedlen också genererar in-\r\nkomster till statskassan.\r\nFrågan om skatteväxling kommer att behandlas av\r\nden utredning jag nyss nämnde. Det förtjänar dock att\r\nframhållas redan nu att en skatteväxling är förknippad\r\nmed vissa målkonflikter.\r\nFör att undvika att skatteinkomsterna minskar till\r\nföljd av en skatteväxling är det nödvändigt att hitta en\r\nmiljörelaterad skattebas som är relativt stabil. En\r\nstabil skattebas är emellertid liktydig med en svag\r\nmiljöstyrande effekt.\r\nSlutsatsen är att det är svårt att uppnå en förbättrad\r\nmiljö och samtidigt långsiktigt säkerställa den finansi-\r\nering som krävs för att kunna sänka skatten exempel-\r\nvis på arbete.\r\nEn kraftig ökning av den miljörelaterade beskatt-\r\nningen kan även inverka negativt på konkurrenskraf-\r\nten i delar av det svenska näringslivet. Förutsättning-\r\narna för att införa nya miljöskatter förbättras dock om\r\näven andra länder ökar sina miljöskatter. Det är därför\r\nglädjande att EU i sin vitbok om tillväxt, konkurrens-\r\nkraft och sysselsättning framhåller skatteväxling som\r\nen möjlighet för att förbättra miljön och minska ar-\r\nbetslösheten i Europa.\r\nArbetet med att konkretisera dessa tankegångar\r\npågår för närvarande inom EU. I samband med att\r\nEU:s finansministrar träffades i november framförde\r\njag Sveriges starka stöd för detta arbete.\r\nSom medlem i EU kommer Sverige i ökad ut-\r\nsträckning att kunna verka för att miljöskatter i större\r\nutsträckning utnyttjas av EU-länderna, vilket skulle\r\ngagna även den svenska miljön.</pre><pre>Anf.  20  DAN ERICSSON (kds):\r\nFru talman! Jag vill börja med att tacka finansmi-\r\nnistern för det omfattande svaret på min interpella-\r\ntion. Det var ambitiöst.\r\nBakgrunden till frågan är att vi kristdemokrater\r\nunder lång tid har arbetat med skatteväxlingsidén och\r\nhårt pläderat för att få till stånd en parlamentarisk\r\nutredning om hur man skulle kunna genomföra en\r\nskatteväxling för miljön och jobben. Vi har i en sär-\r\nskild rapport pekat på möjligheten att skatteväxla 20-\r\n30 miljarder kronor. Den bedömingen görs utifrån\r\ninternationella studier. Det skulle innebära höjningar\r\nav skatter på miljöfarliga utsläpp,  energi och ändliga\r\nnaturresurser, samtidigt som man skulle kunna minska\r\narbetsgivaravgiften med 4-5 procentenheter.\r\nKds lyckades få med sig den tidigare fyrklöverre-\r\ngeringen på att tillsätta en utredning om skatteväxling.\r\nJag får väl närmast ställa frågan till de då ansvariga\r\nstatsråden varför man inte utsåg en utredning och fick\r\ni gång arbetet. Men det är bra att finansministern nu\r\nlovar att fullfölja arbetet och tillsätta en utredning. En\r\nliten detalj ändå i sammanhanget: Jag blir litet orolig\r\nnär det gäller tiden. Det ges besked att det här kom-\r\nmer att fördröjas. Vad blir tidsutdräkten? Ambitionen\r\nvar att arbetet skulle vara klart till årsskiftet 1995/96.\r\nDet är inte bra om det drar ut på tiden. Vi måste få\r\nfram ett underlag så att vi kan ta ett första steg när det\r\ngäller skatteväxling.\r\nFör vår del menar vi att den här typen av  ekolo-\r\ngisk skattereform kräver en bred politisk enighet för\r\natt det skall bli stabila spelregler för företag och andra\r\nberörda. Det krävs, precis som finansministern sade,\r\nockså ett internationellt samarbete. Det är bra att\r\nGöran Persson redan har tagit upp detta i\r\nEU-sammanhang. Då skall han veta att han i EU kan\r\nfinna stöd hos den kristdemokratiska parlamentariker-\r\ngruppen för den här synen på skatteväxling. Den finns\r\nväl utvecklad i de gemensamma program som vi har i\r\ndet som heter EPP, den kristdemokratiska gruppen i\r\nEuropaparlamentet, för hur vi skall använda ekono-\r\nmiska styrmedel till miljöpolitikens gagn. Där kom-\r\nmer också skatteväxling in.\r\nDet finns givetvis invändningar mot en sådan här\r\nreform. Finansministern tar upp en viktig sådan, och\r\ndet är att få en miljörelaterad skattebas som är stabil\r\noch samtidigt få en miljöstyrande effekt. Vi har påpe-\r\nkat detta problem i vår egen rapport och konstaterar\r\natt det sannolikt finns ett antal miljöskattebaser, t.ex.\r\nkoldioxidutsläpp, som tyvärr är ganska prisokänsliga\r\nunder lång tid och därför också har en livslängd på\r\nåtskilliga år. Men det kan finnas ett värde i att vi\r\nlångsiktigt strävar efter ett lägre skattetryck. Att ut-\r\nnyttja en långsiktigt krympande skattebas kan vara ett\r\nsätt att minska skattetrycket.\r\nI vår rapport om skatteväxling har vi också angett\r\nlämpliga skattebaser när en skatteväxling genomförs.\r\nNågra av dem är, utöver koldioxid, svaveldioxid,\r\nkväveoxider, avfall, främst radioaktivt avfall och\r\nosorterat avfall från industrier och hushåll, metaller\r\nsom kvicksilver, bly, kadmium och krom. Vi nämner\r\nen rad andra exempel. Beträffande flera av dessa tas\r\nredan i dag ut skatter eller avgifter. Men vi tror att det\r\nfinns utrymme för ytterligare skatteuttag, om det sker\r\nsamtidigt som skatten på arbete sänks i motsvarande\r\ngrad. Det är själva finessen med skatteväxling.\r\nDå kommer jag in på det som oroar mig i svaret.\r\nDet finns hänvisningar till det statsfinansiella läget\r\noch ett förordande av att i första hand se till att få\r\nökade inkomster till statskassan. Men det är en felsyn\r\ni debatten om skatteväxling. Det kan finnas exempel\r\npå miljöavgifter - sådana finns redan i dag - som kan\r\nstärka statskassan. Men det är inte vad skatteväx-\r\nlingsdiskussionen handlar om. Det får inte bli så att\r\ndiskussionen går ut på att öka statsinkomsterna.\r\nJag hoppas att finansministern inser att man inte\r\nkan försämra konkurrenskraften för näringslivet ge-\r\nnom att genomföra en halv skatteväxling, där nä-\r\nringslivet åläggs ökade avgifter utan att man får det\r\ntillbaka i form av minskade kostnader för arbetsgivar-\r\navgifter. Där är det litet illavarslande. Svaret ger del-\r\nvis det intrycket att det viktiga nu är saneringen av\r\nlandets ekonomi - jag kan hålla med om det - men vi\r\nfår inte förfuska skatteväxlingstanken genom att an-\r\nvända skatteväxlingen som ett instrument för att få in\r\npengar till statskassan. Det skulle vara bra om fi-\r\nnansministern något utvecklade sin principiella håll-\r\nning i frågan om skatteväxling och kanske slog fast att\r\ndet inte blir ett sätt att stärka statskassan.</pre><pre>Anf.  21  IVAR VIRGIN (m):\r\nFru talman!  Jag tycker att den här interpellationen\r\ntar upp en del intressanta frågor som berör miljöpoli-\r\ntiken. Det är intressant att kunna föra denna debatt\r\nmed finansministern, som ju har en bakgrund i dessa\r\nfrågor som ordförande i jordbruksutskottet för inte så\r\nlänge sedan.\r\nVi kan konstatera att vi under 80-talet hade inten-\r\nsiva debatter om ekonomiska styrmedel i miljöpoliti-\r\nken. Då var det ganska starka frontställningar i dessa\r\nfrågor, där i varje fall dåtidens socialdemokrati var\r\nmycket skeptisk till den här typen av metoder. Nu kan\r\nvi konstatera att det där skett en god förändring så att\r\nalla egentligen är överens om att det är en bra metod\r\natt använda i miljövårdens tjänst.\r\nJag vill kommentera några delar av svaret, bl.a.\r\nkommentarer till överlåtelsebara utsläppsrätter. Det\r\nhar varit uppe i många debatter, och det har funnits en\r\nbetydande skepsis i riksdagen mot att använda den här\r\ntypen av metoder. Jag tror att det skulle vara utomor-\r\ndentligt värdefullt att kunna pröva det i något sam-\r\nmanhang. Jag tycker att interpellationssvaret ger en\r\nöppning i det avseendet.\r\nJag kan tänka mig att man beträffande t.ex. kväve-\r\nreningen i våra reningsverk i stället för att ge konces-\r\nsion för vartenda reningsverk, då det ofta tvingas fram\r\nganska egendomliga investeringar för att få konces-\r\nsion, säger exempelvis så här: På den här kuststräckan\r\nfår man släppa ut si och så mycket, och sedan får de\r\nkommuner som är berörda förhandla om vem som\r\nskall göra investeringen. Jag är övertygad om att man\r\nskulle kunna åstadkomma en betydande miljöeffekt\r\ntill lägre kostnader än om man har en individuell\r\nprövning så som vi hittills haft. Jag tror att det finns\r\nanledning att använda sin fantasi och på det sättet\r\ngöra miljövården en stor tjänst genom att åstadkomma\r\ngod miljövård till lägre kostnader. Det innebär också\r\nmöjligheter att använda pengarna till ytterligare miljö-\r\ninsatser eller till någonting annat.\r\nJag hoppas att det skall vara möjligt att jobba\r\nkonstruktivt i dessa frågor. Att göra det på internatio-\r\nnellt plan tycker jag är en fin idé. Jag förutser dock\r\nrätt stora svårigheter att monetärt komma överens om\r\nersättningar och sådant. Men det är definitivt värt att\r\njobba vidare på det.\r\nJag blir litet oroad, ungefär som Dan Ericsson, när\r\ndet talas om ekonomiska styrmedel som genererar\r\ninkomster till statskassan. Jag tror att man förfelar\r\nlitet av miljövärdena om man ensidigt tittar på stats-\r\nkassans behov, som förvisso är stora. Jag tycker t.ex.\r\natt gödselavgiften, som nu skall införas, är ett exem-\r\npel på det. Såvitt jag kan förstå har den praktiskt taget\r\ningen miljöeffekt. Däremot är det en skatt. Då tycker\r\njag att man skall rubricera det som en skatt och inte\r\nblanda in miljön i det sammanhanget. Skall man vara\r\nkonsekvent skall man egentligen i så fall lägga skatt\r\npå djurgödsel, för det är där vi får de stora läckagen ut\r\ntill våra vattendrag. Skulle man göra det skulle man\r\nsamtidigt ändra produktionsförutsättningarna och\r\nkonkurrensen mellan näringen i Sverige och i andra\r\nländer. Det är just påpekat i interpellationssvaret som\r\nett av problemen. Jag vill alltså rikta en varning för att\r\nså att säga av miljöskäl införa skatter. Det är ärligare\r\natt rubricera saker som de bör rubriceras.\r\nSedan till frågan om skatteväxling. Jag delar den\r\nuppfattning som kommer fram i interpellationssvaret,\r\nnämligen att skatteväxlingen kanske har sin stora\r\nfördel om man kan plantera den i EU. Lyckas man\r\nmed det, tror jag att man kan komma utomordentligt\r\nlångt i denna fråga. Då får man bort alla de problem\r\nsom uppstår på grund av att det blir olika konkurrens-\r\nförutsättningar mellan olika näringar i samband med\r\nskatteväxlingen. Jag vill verkligen uppmana till ett\r\ninternationellt grepp, för jag tror att det då är möjligt\r\natt sjösätta denna i och för sig mycket goda idé om\r\nskatteväxling.</pre><pre>Anf.  22  LENNART FREMLING (fp):\r\nFru talman!  Jag gläds över finansministerns be-\r\nsked om att utredningen om skatteväxling skall kom-\r\nma i gång, eftersom vi liberaler är övertygade om att\r\nekonomiska styrmedel är effektiva för att skydda\r\nmiljön. Jag förutsätter att utredningen kommer att\r\ndrivas med full kraft och inte ta onödigt lång tid. Det\r\när en viktig fråga för att minska miljöskadorna i\r\nframtiden.\r\nDock finns det en punkt i svaret som jag vill rea-\r\ngera mot. Det är när man talar om problemen med att\r\nhitta en miljörelaterad skattebas som är relativt stabil\r\noch man säger att om skattebasen är stabil är det lik-\r\ntydigt med en svag miljöstyrande effekt.\r\nJag tror inte att det fungerar så. Den här skatteba-\r\nsen skulle mycket väl kunna vara stabil, fast på en\r\nlägre nivå. Om man lägger på en skatt får man en\r\nannan nivå, men skattebasen kan bli stabil på den\r\nnivån.\r\nDet måste gå att göra en bedömning av hur\r\nmycket den här skattebasen förändras i samband med\r\ninförandet av en miljöskatt. Eventuellt kan man införa\r\nmiljöskatterna successivt, i flera steg, som företrä-\r\ndesvis bör beslutas samtidigt, så att näringslivet får ett\r\nlångsiktigt besked.\r\nEn sådan kvalificerad bedömning ankommer det\r\nnaturligtvis på den här utredningen och på regeringen\r\natt göra innan man lägger fram sina konkreta förslag\r\nför riksdagen. Det är väl så regeringen kommer att\r\nagera, hoppas jag. Nog har väl finansministern tilltro\r\ntill att man inom departementen skall kunna göra\r\nsådana bedömningar, så att vi kan få förslag utan att\r\ndet blir problem med att säkerställa den finansiering\r\nsom behövs för att sänka andra skatter.\r\nLåt mig också kommentera frågan om överlåtbara\r\nutsläppsrätter, som tas upp i svaret. Finansministern\r\nanger att utvecklingsarbetet bör fortsätta. Där skulle\r\njag vilja fråga om finansministern har tänkt sig enbart\r\nteoretisk utveckling eller, som jag hoppas, försök, så\r\natt man kommer till skott och kan börja köpa och sälja\r\nutsläppsrätter i praktiken. Vi behöver få fram någon\r\nform av försökslagstiftning på detta område, för att se\r\nhur det fungerar i praktiken. Jag tror att tiden är mo-\r\ngen för att genomföra sådana praktiska experiment.\r\nI och för sig skall vi vara medvetna om att det är\r\nexperiment som vi gör innan vi får ytterligare erfa-\r\nrenheter. Men vi kommer inte till skott om vi bara gör\r\nteoretiska utredningar.\r\nJag tror att man i första hand måste låta den här\r\ntypen av försäljning av utsläppsrätter stanna inom ett\r\nland. Det blir ytterligare en stor komplikation om man\r\nskall börja handla med de här utsläppsrätterna mellan\r\nländer. Där ansluter jag mig helt till det som Ivar\r\nVirgin också nämnde.\r\nJag vet att finansministern är väl medveten om\r\nbetydelsen av dessa frågor. Jag utgår från att han för\r\nmiljöns skull kraftfullt kommer att driva olika former\r\nav miljöskatter, både i Sverige och i EU. Jag noterar\r\nmed stor tillfredsställelse att arbetet i denna riktning\r\npågår inom EU och att finansministern redan har\r\nframfört vårt stöd för detta arbete.\r\nFinansministerns svar avslutas klart och tydligt\r\nmed att vi nu som medlemmar i EU kan komma att\r\npåverka EU:s arbete med miljöskatter och att detta\r\näven kommer att gagna den svenska miljön.</pre><pre>Anf.  23  PETER ERIKSSON (mp):\r\nFru talman! Jag måste säga att det är trevligt att\r\nlyssna på socialdemokrater, moderater, folkpartister\r\noch kds:are som pratar om skatteväxling. Det visar att\r\nnågonting har hänt de senaste åren, även om vissa\r\ndelar av miljöpolitiken har tagit steg tillbaka.\r\nJag hade från början inte tänkt gå upp i den här\r\ndiskussionen över huvud taget, men det var några\r\nsaker i finansministerns svar som jag tyckte att jag\r\nmåste kommentera.\r\nVi kommer i dag gång på gång tillbaka till frågan\r\nom EU. Jag tycker naturligtvis att det är bra och vik-\r\ntigt om den svenska regeringen driver miljöfrågor\r\ninom EU. Jag hoppas mycket starkt att det kommer att\r\nbli så. Vi har inte sett det än. När avtalet mellan Sve-\r\nrige och EU gjordes upp hade vi en möjlighet som vi\r\ntappade, och det tycker jag var tråkigt. När situationen\r\nnu har blivit som den har blivit hoppas jag att inte den\r\ntendensen fortsätter, utan att man försöker få en pro-\r\ngressiv miljöprofil på den svenska EU-politiken.\r\nNär jag ser finansministerns hänvisning till att\r\nman inom EU arbetar framåt för att åstadkomma\r\nnågonting blir jag ändå litet skrämd för att EU skall\r\nbli ett alibi för att inte göra någonting här hemma. Det\r\när de farhågor som miljörörelsen har fört fram mycket\r\nstarkt, att svenska regeringen och ledamöter som\r\nGöran Persson kommer hem till Sverige och säger: Vi\r\nhar drivit frågan hårt, men tyvärr gick det inte och\r\ndärför kan vi inte göra någonting.\r\nRisken är faktiskt stor att det inte händer någon-\r\nting i EU. Man har hållit på med ett försök att få ige-\r\nnom en ny avgift på miljöområdet, en koldioxidavgift,\r\nunder många år. Ända sedan mitten av 80-talet har\r\nman pratat om det här. Men det har inte gått. Det har\r\nräckt med ett enda land för att stoppa de här försöken,\r\ndärför att alla nya punktskatter inom EU-systemet\r\nkräver enhällighet. En hel del försämringar kan man\r\nåstadkomma utan att det kräver enhällighet. När det\r\ngäller regelsystemet för produkter skall det vara ma-\r\njoritetsbeslut, men det är enighet som gäller för att\r\ninföra skatter på miljöområdet.\r\nEn annan fråga handlar om stabilitet. Vi måste\r\nhitta miljöskatter som har stabilitet på lång sikt för att\r\nnå igenom en skatteväxling. Men har de stabilitet har\r\nde ingen styrande verkan. Jag håller med den tidigare\r\nledamoten som säger att det inte alls är säkert att en\r\nstabilitet förutsätter att de inte har någon styrande\r\nverkan.\r\nDet handlar också om att påverka den framtida ut-\r\nvecklingen på miljöområdet. Vi har i dag miljöskatter,\r\npunktskatter, i storleksordningen 40 miljarder kronor i\r\nSverige. De har inte visat någon sjunkande tendens att\r\ntala om. Snarare finns det faktiskt i Sverige en viss\r\nförhoppning om att vi skall kunna utveckla det här\r\nsystemet och öka miljöskatterna. Det skall leda till en\r\nförbättrad miljö men inte lägre statsinkomster.\r\nGrundproblemet handlar om relativpriserna mel-\r\nlan energi och arbete. Långsiktigt har vi under 1900-\r\ntalet haft en kraftig förändring av de här relationerna,\r\nen sänkning när det gäller energin och en höjning när\r\ndet gäller arbete. I dag ser vi en del av de effekter som\r\nvi har fått på grund av detta. Vi har en hög arbetslös-\r\nhet som en effekt av mycket höga skatter på arbete,\r\noch vi har en stor miljöförstöring.\r\nDet är den här förändringen, med högre skatter på\r\nenergi och lägre skatter på arbete, som skulle kunna\r\nvara en kraftig positiv signal i svensk ekonomi för att\r\nminska miljöförstöringen, investera bort de proble-\r\nmen, men också öka möjligheterna för att skapa arbe-\r\nte i Sverige. Den inställningen hoppas jag att även\r\nsocialdemokraterna skall kunna ta till sig för att vi\r\nskall få en bra utveckling när det gäller skatteväxling,\r\nfler jobb och bättre miljö.</pre><pre>Anf.  24  Finansminister  GÖRAN\r\nPERSSON (s):\r\nFru talman! Först vill jag vända mig till Dan\r\nEricsson. Jag har också tagit del av kristdemokrater-\r\nnas rapport. Den är välskriven och intressant och\r\nkommer säkert att kunna spela en roll i det utred-\r\nningsarbete som nu kommer i gång.\r\nJag noterar att Dan Ericsson är bekymrad över att\r\nman nu kanske får litet tidsnöd. Det är möjligt, men i\r\nså fall skall väl det klandret riktas mot den tidigare\r\nregeringen, som har tagit väldigt lång tid på sig. Från\r\ndet att besluten om utredningen fattades och direkti-\r\nven utformades till det att man avgick fick man aldrig\r\nutredningen tillsatt. Det förbryllar mig något när jag\r\nhör den kraftfulla uppslutningen från kristdemokraters\r\nsida, från liberalers sida och även från moderaten\r\nVirgins sida bakom tanken på den här typen av ut-\r\nredningsarbete. Vad var det som gick snett egentligen,\r\nsom gjorde att inte utredningen kom i gång? Det kan\r\nman fråga sig.\r\nJag har tagit mig orådet före att också påpeka de\r\nstatsfinansiella frågorna. Det är jag tvungen att göra.\r\nDem kommer också utredningen att få iaktta. Allden-\r\nstund vi talar om att man skall använda en skatteväx-\r\nling för att sänka skatteuttaget exempelvis på arbete\r\nvet vi att vi träffar mycket stora skattebaser, därmed\r\nockså mycket stora intäkter för statskassan. Skall man\r\nsänka de inkomsterna skall de ersättas med någonting\r\nsom långsiktigt är stabilt. Det är en utgångspunkt som\r\njag inte kan vika ifrån i ett läge där vi har 200, kanske\r\n240 miljarder kronor i löpande underskott att hantera.\r\nDet är min verklighet. Någonting annat kommer ni\r\ninte att få höra från mig när det gäller den här diskus-\r\nsionen. Vi måste ha den aspekten med i bilden. Vi är\r\nså hårt trängda.\r\nDet kan gå ändå. Jag håller det inte för uteslutet.\r\nDen här typen av stabila skattebaser kan finnas, som\r\nvi kan träffa. Låt oss titta på det. Låt oss konstruktivt\r\npröva det. Men, som jag sade, jag vill peka på att här\r\nkan finnas en målkonflikt.\r\nIvar Virgin, som jag hade glädjen att samarbeta\r\nmed i jordbruksutskottet för några år sedan, tar upp\r\nden fråga som vi då också diskuterade, nämligen de\r\nutsläppsrätter som skulle kunna tänkas vara överlåtel-\r\nsebara. Jag har hela tiden varit intresserad av den\r\ntanken. Det finns i miljöinvesteringarna i dag en\r\nmarginalinvestering som ofta är mycket olönsam och\r\nsom ger en mycket liten effekt totalt sett. Man tvingas\r\ntill den därför att vi har koncessionsbestämmelser som\r\nålägger oss den typen av krav.\r\nKuststräckan, havet, insjön o.dyl. kan mycket väl\r\ngälla som utgångspunkt för ett sådant resonemang.\r\nJag är inte säker på att det fungerar, men det är till-\r\nräckligt intressant för att prövas vidare.\r\nTill Lennart Fremling vill jag säga att jag inte\r\nutesluter att vi kan experimentera. Jag kan inte i dag\r\nse formerna för det. Det är rimligt att utredningen får\r\ntitta på hur det i så fall skall gå till. De teoretiska\r\ndiskussionerna har vi klarat av; vi förstår vilka be-\r\ngränsningarna är och var fördelarna finns. Om det går\r\natt hantera detta i praktiken kanske försök och expe-\r\nriment kan ge svar på. Låt utredningen hantera den\r\nsaken.\r\nJag tillhör dem som menar att EU ger oss en möj-\r\nlighet att arbeta vidare med dessa frågor. I EU finns\r\nnaturligtvis de som inte är så progressiva, och det\r\nfinns de som vill driva på. Det finns motsättningar\r\nmellan olika länder och olika intressen, precis som på\r\nnationell nivå. Många av de frågor vi skall lösa inom\r\nmiljöpolitiken är dock globala. Om vi skall hantera\r\nekonomiska styrmedel bör de också vara, om inte\r\nglobala, så åtminstone vidare till sin karaktär än na-\r\ntionella. Om vi kan etablera detta synsätt exempelvis\r\nnär det gäller koldioxiden har vi faktiskt kommit\r\nlångt.\r\nVi får naturligtvis hela tiden beakta svensk in-\r\ndustris konkurrenskraft. Det innebär inte att det är ett\r\nmotiv att avstå från att driva en svensk offensiv linje.\r\nVi skall fortsätta en sådan linje, men avväga den så att\r\nvi inte slår ut svensk produktion så att den flyttar till\r\nandra länder och använder miljöförstörande metoder\r\nsom lika fullt drabbar oss. Det är en oerhört svår av-\r\nvägning som är ytterst lämplig att göra i ett interna-\r\ntionellt sammanhang. Men EU får inte bli något alibi\r\nför att inte göra någonting. EU är för mig och social-\r\ndemokraterna ett instrument som skall användas för\r\natt föra dessa frågor framåt. Jag inser att det natur-\r\nligtvis blir en hård strid.</pre><pre>An f.  25  DAN ERICSSON (kds):\r\nFru talman! Jag vill tacka finansministern för de\r\npositiva omdömena om vår rapport om skatteväxling.\r\nDet är intressant att notera att finansministern nu\r\nstuderar de kristdemokratiska dokumenten mycket\r\nnoggrant. Jag hoppas att det kommer att leda till att\r\nden politik som finansministern föreslår att Sverige\r\nskall driva kommer att ha ett stort inslag från de här\r\nrapporterna.\r\nJag sade tidigare att jag inte klandrar Göran Pers-\r\nson för att det nu blir en senareläggning av resultatet\r\nav utredningen. För det får jag väl vända mig till\r\nansvariga statsråd i den dåvarande regeringen. Det är\r\nändå bra om det inte blir en väldigt lång utredning. I\r\nutredningsväsendet har vi ju numera snabba och ef-\r\nfektiva arbetsmetoder. Jag hoppas att det kommer att\r\ngälla även frågan om skatteväxlingen.\r\nGöran Persson tog upp frågan om målkonflikten,\r\nnämligen att skattebasen minskar med minskade in-\r\ntäkter för staten som följd. Jag nämnde exempel på\r\nvad som skulle kunna vara möjliga skattebaser som är\r\nganska prisokänsliga och stabila. Jag har stöd för detta\r\nfrån analyser gjorda i vår omvärld. I en analys som\r\ngjorts av World Watch Institute i Washington pekar\r\nman bl.a. på de skattebaser jag nämnde som tänkbara\r\nobjekt för miljöskatter i USA. Det finns flera studier\r\nsom pekar på att detta är ett verksamt instrument i den\r\nekonomiska politiken. Vi får inte tappa bort ledet med\r\nskatteväxling nedåt för företag. Det är viktigt att inte\r\nfå en sämre konkurrensförmåga.\r\nJag vill också något kommentera det som Peter\r\nEriksson tog upp. Av hans inlägg verkar det som om\r\ntideräkningen i Sverige började när Miljöpartiet star-\r\ntade. Idéerna om att vi skulle öka beskattningen på\r\nnaturresurser och miljöförstörande verksamhet och\r\nminska den på arbetskraft har funnits under lång tid i\r\nmånga partier, även innan Miljöpartiet fanns. Det är\r\nbra att vi nu är flera som driver denna fråga. Jag hop-\r\npas att Miljöpartiet kommer att vara konstruktivt och\r\ninte föra argumentationen kring folkomröstningen\r\nmed att EU skulle vara ett alibi för att vi inte skulle\r\ngöra tillräckliga insatser i Sverige.\r\nSvenska folket har sagt sitt, Peter Eriksson. Låt\r\noss nu vara konstruktiva och se hur vi gemensamt\r\nskall arbeta för att få en förbättrad miljö.</pre><pre>Anf.  26  IVAR VIRGIN (m):\r\nFru talman! Jag tycker att det är glädjande att vi\r\nkan föra en miljödebatt och samtidigt göra kopplingen\r\ntill de mest effektiva metoderna, sett ur ekonomisk\r\nsynpunkt. Vi har sällan fört debatten i de termerna i\r\nriksdagen tidigare. Det är nyttigt att man verkligen\r\nnoggrant analyserar var man får de bästa miljöeffek-\r\nterna för de pengar man lägger ned i miljöinvestering-\r\nar.\r\nDet har funnits ett drag av fundamentalism i mil-\r\njödebatten, där allt skall göras - helst i går. Jag tror att\r\nden här typen av ekonomiska resonemang i samband\r\nmed miljöpolitiken kommer att föra miljöpolitiken\r\nframåt.\r\nJag delar inte Peter Erikssons pessimism när det\r\ngäller EU. Jag tycker att det har gått ganska snabbt för\r\natt vara ett samarbete mellan tolv länder. Man har\r\nändå fört fram frågan om skatteväxling på ett kon-\r\nstruktivt sätt. Det kommer säkert att ta ytterligare ett\r\npar år innan man kan genomföra det. Men om man\r\nlyckas med detta i hela EU med sina 350 miljoner\r\ninvånare är naturligtvis miljöeffekten av en sådan\r\nförändring utomordentligt positiv för alla. Om vi\r\ngenomför det i Sverige kan det naturligtvis förbättra\r\nmiljön här, men om vi kan medverka till en utveck-\r\nling i EU gör vi en mycket större nytta för både oss\r\nsjälva och hela Europa.\r\nDet tycker jag är hela poängen med att förhandla\r\nför att försöka åstadkomma dessa förändringar inom\r\nEU. Jag är övertygad om att det kommer fram i olika\r\nsammanhang under våra överläggningar inom EU. Vi\r\nhar här en fin möjlighet att åstadkomma förbättringar.</pre><pre>Anf.  27  LENNART FREMLING (fp):\r\nFru talman! Finansministern har givit bra besked\r\nom överlåtbara utsläppsrätter.\r\nJag skulle vilja kommentera frågan om skatteba-\r\nsen. Det är väl ändå så att om man gör en skatteväx-\r\nling och lägger en extra miljöskatt på utsläpp av ett\r\nvisst ämne kan man inte multiplicera det med nuva-\r\nrande miljöutsläpp. Man måste bedöma vilken effekt\r\ndet får och vilket utsläpp det kommer att bli i framti-\r\nden. Det kanske tar några år innan man når den mind-\r\nre utsläppsmängden. Man får då räkna det mot skat-\r\ntebeloppet. Vi kommer ju inte ner till noll. Det är\r\nhandlar om att anpassa skattebeloppet till den förvän-\r\ntade framtida utsläppsmängden.\r\nNär vi talar om skatteväxling innebär det att sam-\r\nhällets totala skatteintäkt blir oförändrad. Det innebär\r\nvarken höjda eller sänkta skatteintäkter för samhället.\r\nEn skatteväxling innebär att man höjer någon skatt\r\noch sänker någon skatt. Att öka skattetrycket innebär\r\nnågot annat. Det är inte den diskussionen vi för i dag.\r\nSkatteväxling för miljöns skull flyttar skatt från nå-\r\ngonting som vi i dag tycker är för hårt beskattat till\r\nnågonting som vi gärna vill beskatta. Så mycket bättre\r\nom man då också i någon mån kan påverka syssel-\r\nsättningen genom att göra arbetskraft något billigare.\r\nJag har inga överdrivna förhoppningar om att det\r\nskall kunna lösa alla problem med arbetslösheten.\r\nDetta är ju i första hand ett sätt att förbättra miljöfrå-\r\ngorna.\r\nNär det gäller de miljöutsläpp vi talar om kommer\r\nvi inte ner till noll. Skatten kommer alltså inte att\r\nförsvinna. Det viktiga är att vi kommer ner till värden\r\nsom naturen tål. På en rad punkter ligger vi klart över\r\nvad naturen tål.</pre><pre>Anf.  28  PETER ERIKSSON (mp):\r\nFru talman! Dan Ericsson och kds försöker skapa\r\nträta om vem som var först när det gäller skatteväx-\r\nling. Det kan ju ha sina historiskt intressanta aspekter;\r\nvi lanserade begreppet när vi satt i riksdagen förra\r\ngången, mellan 1988 och 1991. Men det är bra att\r\nockså Dan Ericsson i dag kämpar för en skatteväxling.\r\nDen rapport som ni har åstadkommit har ju fak-\r\ntiskt en miljöpartist skrivit, men jag tycker inte att det\r\när något problem med det. Saker och ting förändrar\r\nsig, och det är positivt att det går åt det här hållet.\r\nFrågan, när vi kommer in på detta med EU igen,\r\när om EU blir en konstruktiv faktor i framtiden. Det\r\nvet vi inte i dag. Men den struktur och den beslutspro-\r\ncess som man har byggt upp, särskilt när det gäller\r\nmiljöskatter, talar emot detta. Man kan ju hoppas att\r\ndet kommer att förändras. Men i dag är det väldigt\r\nlitet som talar för att EU skall vara en pådrivande\r\nkraft när det gäller miljöfrågor.\r\nJag håller med om att om vi kan få EU att gå med\r\npå progressiva förändringar så är det bra. Det kan\r\nomfatta betydligt fler människor, företag och industri-\r\ner, vilket då kan vara verkningsfullt. Men jag tror\r\nändå att man måste vara realistisk och inse att det\r\näven framgent gäller att se till att i första hand några\r\nländer blir föregångare på miljöområdet och visar att\r\ndet faktiskt går att uppnå en positiv förändring. Det är\r\nså man ger argument för miljörörelsen i Storbritanni-\r\nen, i andra delar av EU och i andra delar av världen\r\nför att de  skall få igenom en ändrad syn och kanske\r\ntill slut även beslut inom EU. Därför är det så viktigt\r\natt inte hamna situationen att vi försöker göra vad vi\r\nkan i EU men att vi tyvärr av den orsaken inte får\r\nnågon möjlighet att göra något här hemma.\r\nMen jag hoppas verkligen att vi inte kommer dit-\r\nhän, Göran Persson, utan att regeringen här i Sverige\r\nvisar sig vara beredd att ta positiva steg, inte bara i\r\nSkatteväxlingsutredningen utan kanske tidigare i de\r\nfrågor om budgeten som snart kommer upp.</pre><pre>Anf.  29  Finansminister  GÖRAN\r\nPERSSON (s):\r\nFru talman! Det är egentligen inte mycket att\r\nkommentera, för vi verkar i huvudsak att vara överens\r\ni vår syn på detta.\r\nDet är då lätt för mig, fru talman, att säga: Låt ut-\r\nredningen komma i gång och jobba, så att vi får det\r\nunderlag vi behöver för beslutsfattande.\r\nEn sak vill jag dock tillägga, nämligen att svensk\r\nindustri har varit framgångsrik när det gäller miljöar-\r\nbete. Jag tycker att vi allt oftare skall använda svensk\r\nindustri som en förebild internationellt. Det går att\r\nåstadkomma väldigt mycket med bibehållen konkur-\r\nrenskraft. Just detta att man ligger litet före kan ibland\r\nockså vara en konkurrensfördel. Man bör driva på och\r\ngöra avvägningar på ett sätt som gör att man inte\r\nställer krav som slår ut, man bör i stället ställa krav\r\nsom stimulerar precis så pass mycket att man kan\r\nbibehålla konkurrenskraften. Det har vi hittills lyckats\r\nbra med. Jag tycker att svensk industri - det finns\r\nnaturligtvis undantag - i huvudsak har varit fram-\r\ngångsrik och framåtsyftande på detta område.\r\nDet är klart att denna förändring har en poäng -\r\nden har naturligtvis också flera andra poänger - när\r\ndet handlar om skatteväxling. Det blir oförändrat för\r\nstatskassan. Det är bra. Men jag vill peka på att vi\r\ntalar om att avveckla skatt på en skattebas som är\r\nväldigt bred, mycket enkel att beräkna och som dess-\r\nutom ger stora inkomster och i stället höja skatten på\r\nskattebaser som är svåra att beräkna och svåra att\r\növerblicka hur de i framtiden kommer att utvecklas.\r\nVi vill ju att de skall minska. Det finns faktiskt an-\r\nledning för en finansminister som har ett hål i statsfi-\r\nnanserna på 240 miljarder att ständigt återkomma till\r\noch peka på detta problem. Här finns en restriktion\r\nsom vi inte får bortse från.\r\nSedan finns naturligtvis också den andra diskus-\r\nsionen, som förändringen antyder, nämligen vad natu-\r\nren tål. Här är det inte det statsfinansiella som gäller\r\nutan då handlar det om beskattningar eller miljöavgif-\r\nter som är av sådana slag att de styr, stoppar och i tid\r\nsätter gränser. Då är det inte fråga om en växling. Det\r\nkan vara fråga om en växling, men det kan också vara\r\nfråga om ett rent skydd, en rent offensiv åtgärd för att\r\nse till att man inte överskrider de gränser som naturen\r\nhar satt.\r\nDet är klart att vi kan diskutera EU fram och till-\r\nbaka. Men när vi kommer in på skattefrågan och EU\r\nfinns det två olika ingångar. Ibland hörs en diskussion\r\nom att EU kommer att tvinga oss att sänka skatterna i\r\nSverige och att EU kommer att tvinga oss att införa en\r\nviss momsnivå. Då säger vi: Nej, detta kommer vi\r\nsjälva att kunna hantera. Vi tycker då att det är ett sätt\r\natt diskutera skatter i EU. Sedan får vi den andra\r\ndiskussionen, att EU inte kommer att tvinga länderna\r\natt införa skatt på exempelvis koldioxid. Dessa reso-\r\nnemang är egentligen samma diskussion. De ger ut-\r\ntryck för samma syn på skattepolitik och skattesatser-\r\nnas fastställande. Det skall vara enhälligt, man skall\r\nvara överens. Det tar sin lilla tid. Det är också ett\r\nskydd för oss som har ett högt skatteuttag i Sverige att\r\nvi har den typen av beslutsfattande. På exempelvis det\r\nsociala området, som är beroende av ett högt skatteut-\r\ntag, kommer den andra diskussionen in som också rör\r\nmiljöområdet, dvs. att man rimligen måste acceptera\r\nsamma principiella utgångspunkter för synen på hur\r\nman fastställer skatter.\r\nJag är övertygad om att det här finns möjligheter\r\natt komma framåt. Det finns krafter i Europa just nu\r\nsom pekar på möjligheterna med skatteväxling. Det\r\ngör att jag trots allt är ganska optimistisk. Men åter-\r\nigen: lätt blir det inte. Det blir naturligtvis en strid, ett\r\nliv och ett kiv. Men så är ju ofta politik, både natio-\r\nnellt och internationellt, vilket trots allt är ganska\r\ntrösterikt.</pre><pre>Anf.  30  DAN ERICSSON (kds):\r\nFru talman! Finansministern är väl inte direkt\r\nkänd för att avhålla sig från områden som är svåra att\r\nta itu med och att förändra. Det gäller också för detta\r\nområde.\r\nDet finns en problematik kring detta som vi har\r\nresonerat om här i debatten och som vi har pekat på i\r\nrapporten från kds. Men socialdemokraterna har ju\r\ngenom historien visat sig vara ganska uppfinningsrika\r\nnär det gäller att finna skattebaser. Det måste väl då\r\nockså gälla på detta område, där vi ändå kan räkna\r\nmed en långsiktig stabilitet under ett antal år men där\r\nvi samtidigt kan växla ned kostnaderna för den\r\nmänskliga arbetskraften.\r\nVad jag ändå känner mig litet orolig inför efter\r\ndenna debatt är att det inte framstår så tydligt att det\r\när fråga om en skatteväxling. Jag skulle önska att\r\nGöran Persson än en gång markerade hur vi skall se\r\npå dessa möjligheter när vi nu påbörjar arbetet i ut-\r\nredningen. Utgångspunkten måste vara att om vi höjer\r\nkostnaderna för företagen och näringslivet på miljösi-\r\ndan, måste en motsvarande sänkning också ske när det\r\ngäller kostnaden för arbetskraften.\r\nPeter Eriksson försökte ta upp en träta och föra\r\ndebatt kring upphovsrätten till begreppet skatteväx-\r\nling. Det tycker jag inte att det finns någon anledning\r\natt göra. Det är bara att konstatera att vi i kds har detta\r\nmed i vår ideologi och i våra program. Vi har hela\r\ntiden haft samma synsätt. Vi har haft svårt att få gehör\r\nför detta. Men nu verkar tiden vara mogen att komma\r\nframåt. Vi har också fört denna diskussion med våra\r\nkamrater ute i Europa i den kristdemokratiska parla-\r\nmentsgruppen i Europaparlamentet. Denna process är\r\npå gång. Det är helt rätt som Göran Persson säger, att\r\ndet är nu vi har möjligheterna till förändringar. Varför\r\nskall vi då inte se dessa möjligheter och försöka\r\nkomma framåt? Att i stället sluta sig och se frågan på\r\nett isolationistiskt sätt är definitivt inte till gagn för\r\nmiljön.\r\nNär det gäller copyrighten till själva  rapporten var\r\ndet väl ändå litet magstarkt att påstå att en Miljöpar-\r\ntist har skrivit den. Jag har gått igenom vilka som\r\ningick i den arbetsgrupp som har arbetat fram rappor-\r\nten och kan bara konstatera att detta är ett gediget\r\nkristdemokratiskt dokument. Men miljöpartiet får\r\ngärna använda det i sitt fortsatta arbete.</pre><pre>Anf.  31  Finansminister  GÖRAN\r\nPERSSON (s):\r\nFru talman! Jag skall bara tacka för ett trevligt\r\nsamtal om en viktig fråga.\r\nDet är växling vi menar, ja. Men jag pekar på\r\nproblemet med växling. Det kan i ett ansträngt statsfi-\r\nnansiellt läge resultera i minskade inkomster för stats-\r\nkassan, och det har jag inte utrymme för att medverka\r\ntill.\r\nVäxling: ja. Progressiv miljöpolitik: självfallet.\r\nNaturen sätter gränser för vad den tål. Kan växlingen\r\nmedverka till att detta görs tydligt så låt oss arbeta\r\nmed detta.\r\nVi behöver inte nu förlänga debatten ytterligare.\r\nDet är bättre att vi ser till att den utredning som så\r\nlänge har väntat på att få komma i gång nu äntligen\r\nfår börja arbeta.</pre><pre>3 §  Svar på interpellationerna 1994/95:9 och 14\r\nom folkomröstning före Sveriges anslutning till ett\r\nmonetärt EU-samarbete, m.m.</pre><pre>Anf.  32  Finansminister GÖRAN\r\nPERSSON (s):\r\nFru talman! Per-Ola Eriksson har frågat mig om\r\nhur jag anser att Sverige bör prioritera de ekonomisk-\r\npolitiska målen, t.ex. full sysselsättning, i förhållande\r\ntill andra ekonomisk-politiska mål samt tidtabellen för\r\nden tredje etappen av EMU och ett svenskt deltagande\r\ni den gemensamma valutan. Helena Nilsson har frågat\r\nmig om min uppfattning om att ett eventuellt svenskt\r\ninträde i det monetära samarbetets tredje etapp, in-\r\nklusive den gemensamma valutan, skall underställas\r\nriksdagen för avgörande samt föregås av en folkom-\r\nröstning. Jag besvarar interpellationerna i ett sam-\r\nmanhang.\r\nEn förutsättning för EMU:s tredje etapp, dvs. valu-\r\ntaunionen, är att de deltagande länderna har en till-\r\nräckligt stabil och likartad ekonomisk utveckling.\r\nDärför fastställs i Maastrichtfördraget kriterier som\r\nmedlemsstaterna skall uppfylla inför en övergång till\r\nden tredje etappen, de s.k. konvergenskriterierna, om\r\nbl.a. prisstabilitet och sunda offentliga finanser. Dessa\r\nkriterier är enligt min mening uttryck för vad som bör\r\nkänneteckna en sund och stark ekonomi, och kriteri-\r\nerna överensstämmer med den färdriktning som ut-\r\ntrycks i den ekonomisk-politiska proposition som\r\nregeringen nyligen lade fram. Tidigare, när svensk\r\nekonomi var stark och arbetslösheten låg, uppfyllde\r\nSverige konvergenskriterierna.\r\nResultatet i folkomröstningen medför att Sverige\r\nliksom andra medlemsländer påtar sig att uppfylla\r\nkonvergenskriterierna. Detta innebär inte någon änd-\r\nring av ekonomisk-politisk inriktning, och självfallet\r\nmåste den takt i vilken vi försöker nå kriterierna an-\r\npassas till svenska förhållanden. Svensk ekonomi\r\npräglas för närvarande av mycket stora obalanser.\r\nSaneringen av de offentliga finanserna måste göras i\r\nett medelfristigt perspektiv. Jag håller med Per-Ola\r\nEriksson om att takten måste anpassas till kraven på\r\natt upprätthålla välfärden och en hög sysselsättning. I\r\nregeringens proposition 1994/95:25 anges som mål en\r\nstabilisering av statsskulden som andel av bruttona-\r\ntionalprodukten senast år 1998.\r\nEU:s medlemsländer utarbetar, som ett led i an-\r\nsträngningarna att nå likartad ekonomisk utveckling,\r\ns.k. konvergensprogram. Dessa program skall ange\r\nhur länderna i ett medelfristigt perspektiv avser att\r\nuppfylla konvergenskriterierna. Även Sverige kom-\r\nmer att utarbeta ett konvergensprogram.\r\nJag understryker att kraven på prisstabilitet och\r\nsunda offentliga finanser är förutsättningar för uthål-\r\nlig tillväxt och därmed för en långsiktigt hög syssel-\r\nsättning. Medlemskapet innebär ett stöd för våra na-\r\ntionella ansträngningar att få balans i svensk ekonomi.\r\nTidplanen för starten av EMU:s tredje etapp inne-\r\nbär att tredje etappen kan inledas redan år 1997, om\r\nen majoritet av medlemsländerna uppfyller konver-\r\ngenskriterierna per 1996. Detta ter sig, enligt min\r\nbedömning, mycket osannolikt. Den tredje etappen\r\nskall, enligt fördraget, inledas senast den 1 januari\r\n1999 av de länder som är kvalificerade.\r\nMed tanke på obalanserna i den svenska ekonomin\r\nkommer det att dröja innan Sverige kan uppfylla kon-\r\nvergenskriterierna.\r\nI samband med förhandlingen om ett svenskt\r\nmedlemskap i EU skedde ett samråd mellan dåvaran-\r\nde regering och socialdemokratiska partiet, så att det\r\nföreligger en bred politisk enighet om beslutsproces-\r\nsen vid ett svenskt deltagande i EMU:s tredje etapp.\r\nResultatet av detta samråd återges i prop. 1994/95:19\r\nom Sveriges medlemskap i Europeiska unionen, och\r\ndetta innebär att det ytterst är riksdagen som skall\r\nfatta beslutet om ifall Sverige skall gå över från etapp\r\n2 till etapp 3 i EMU. I denna proposition anges vidare\r\natt inför den tidpunkt när Sveriges deltagande i\r\nEMU:s tredje etapp blir aktuell, så kommer regering-\r\nen att förelägga riksdagen en särskild proposition\r\nbeträffande frågan om Sveriges deltagande i EMU:s\r\ntredje etapp.\r\nEftersom det är en lång väg innan Sverige uppfyl-\r\nler konvergenskriterierna, och således innan frågan\r\nom deltagandet i tredje etappen kan bli aktuell, ligger\r\nen sådan proposition långt fram i tiden.\r\nAv det sagda framgår också att någon folkom-\r\nröstning inför ett framtida svenskt inträde i EMU:s\r\ntredje etapp inte är planerad.</pre><pre>Anf.  33  PER-OLA ERIKSSON (c):\r\nFru talman! Jag ber att få tacka finansministern för\r\nsvaret i den del som berör min interpellation.\r\nSverige blir nu medlem i EU. Det är enligt min\r\nuppfattning ett bra beslut. Men det innebär dock inte\r\natt svenska folkets besked i söndags markerade slut-\r\npunkten för debatten om Sveriges roll och agerande i\r\nden europeiska unionen.\r\nFör Centern är det avgörande att det svenska\r\nmedlemskapet kan utnyttjas maximalt i sina positiva\r\ndelar. Det är viktigt, inte minst mot bakgrund av att\r\ndet i en dominerande geografisk del av Sverige blev\r\nen övervikt mot ett svenskt EU-medlemskap. Här har\r\nnu regeringen huvudansvaret för att undvika tendenser\r\ntill politisk kris, klyftor och söndring i landet.\r\nFrån Centern har vi kraftigt betonat att avgörande\r\nför Sveriges möjligheter vid ett medlemskap är vilken\r\nnationell hållning vi i Sverige intar i viktiga frågor.\r\nDet gjorde vi tydligt i samband med vår extra par-\r\ntistämma i maj i år. Samtidigt utmanade vi då andra\r\npartier på besked om alliansfriheten, om miljön, om\r\nekonomin, om jobben, om regionalpolitiken, om jord-\r\nbruket osv.\r\nSom ett led i att skapa en maximal klarhet för\r\nsvenska folket före den 13 november framställde vi\r\nden 13 oktober totalt elva interpellationer till rege-\r\nringen. Jag tillåter mig, fru talman, att tro att det inte\r\nvar någon tillfällighet att regeringen valde att bara\r\nbesvara fyra av dessa interpellationer före folkom-\r\nröstningen.\r\nNär nu svaret har kommit konstaterar finansminis-\r\ntern - vilket är helt riktigt - att det sannolikt dröjer\r\ninnan EMU:s tredje fas blir högaktuell. Lika säkert är\r\ndet att det tar tid innan Sverige kan uppfylla konver-\r\ngenskraven. Däremot säger finansministern väldigt\r\nlitet om regeringens allmänna hållning till en gemen-\r\nsam valuta och en gemensam centralbank. Det vore\r\npå sin plats med ett klarläggande besked från finans-\r\nministern i denna del. Jag vill då ställa den raka frå-\r\ngan: Tror finansministern på den skiss till valuta-\r\nsamarbete som finns i Maastrichtavtalet?\r\nDet är bra att finansministern slår fast att det är\r\nriksdagen som skall fatta det avgörande beslutet om\r\nden tredje delen.\r\nVi från Centern välkomnar mycket det intensifie-\r\nrade ekonomisk-politiska samarbete som följer av ett\r\nEU-medlemskap, t.ex. när det gäller ansträngningarna\r\natt motverka underskottet i medlemsländernas offent-\r\nliga finanser. Men det finns delar av samarbetet som\r\när tvivelaktiga och som kan få negativa effekter. För-\r\nutsättningarna för att det skall fungera med en gemen-\r\nsam valuta är att de olika medlemsländerna är starkt\r\nintegrerade och att den ekonomiska utvecklingen är\r\nlikartad i alla delar av Europa. Dessa förhållanden\r\nmåste dessutom ha en varaktig karaktär. Det är nog\r\nkorrekt att påstå att när Maastrichtavtalet slöts och\r\nformulerades överskattade man väldigt tydligt förut-\r\nsättningarna för att ett valutasamarbete skall kunna\r\nske inom överskådlig framtid.\r\nVäxelkurssamarbetet har nu i praktiken anpassats\r\ntill en situation där valutorna flyter. Flera länder be-\r\nfinner sig också långt ifrån uppfyllandet av konver-\r\ngenskraven. Detta får emellertid inte leda till att Sve-\r\nrige inte skall ha som mål att i enlighet med vad vi\r\nförbundit oss för uppfylla dessa krav. Inom parentes\r\nsagt: oavsett om vi skulle vara medlemmar i EU eller\r\ninte är det viktigt att vi uppfyller de krav som framgår\r\nav konvergenskriterierna. Men takten måste avgöras\r\nav oss själva och anpassas till kraven på god sam-\r\nhällsservice och hög sysselsättning. Det är bra att\r\nfinansministern slår fast detta. Men jag skulle vilja\r\nskicka med följdfrågan: På vilket sätt kommer man att\r\nmarkera just sysselsättningsdelen i förhållande till\r\nandra delar?\r\nFör närvarande talar allt för att Sverige inte bör\r\ningå något samarbete om en gemensam valuta. I takt\r\nmed att EU kan komma att utvidgas med länder från\r\nÖst- och Centraleuropa är sannolikt planerna på en\r\ngemensam valuta och en gemensam centralbank nå-\r\ngonting som kan läggas i malpåse för överskådlig tid\r\nframöver.\r\nFinansministern tar i sitt svar upp konvergenspro-\r\ngrammet. Jag vill ställa ytterligare följdfrågor: När\r\navser regeringen att för riksdagen presentera konver-\r\ngensprogrammet? Är det också regeringens avsikt att\r\nriksdagen skall ta ställning till det konvergensprogram\r\nsom regeringen kommer att presentera?\r\nFru talman! Med detta vill jag än en gång tacka fi-\r\nnansministern för svaret på min interpellation.</pre><pre>Anf.  34  HELENA NILSSON (c):\r\nFru talman! Jag tackar finansministern för svaret. I\r\ndet svar som är givet till mig säger finansministern att\r\ndet i propositionen om Sveriges medlemskap i EU\r\nstår att det ytterst är riksdagen som skall fatta beslut\r\nom ifall Sverige skall gå över från etapp 2 till etapp 3\r\ni EMU. Jag tycker att det är bra att finansministern\r\nsom representant för den nytillträdda regeringen klar-\r\ngör sin inställning. Därmed har jag fått svar på den\r\nförsta delen av min fråga.\r\nÄven när det gäller inträdet i EU är det riksdagen\r\nsom ytterst avgör detta om några veckor. Inför det\r\nbeslutet ansåg partierna att det fanns anledning att låta\r\nsvenska folket genom en folkomröstning avgöra hur\r\nriksdagen skulle besluta i frågan. Min fråga till fi-\r\nnansministern var ju om socialdemokraterna anser att\r\nett inträde i EMU är så viktigt och avgörande att det\r\nfinns anledning att låta folket vid en folkomröstning\r\nvägleda riksdagen i sitt beslut.</pre><pre>Anf.  35  PETER ERIKSSON (mp):\r\nFru talman! Det här är en väldigt stor och viktig\r\nfråga kring valutaunionen. Jag tycker att Göran Pers-\r\nson litet grand försöker att gå på glas. Han vill inte\r\nriktigt ta ställning, men han formulerar ändå en del\r\nsatser kring detta som motsäger varandra.\r\nResultatet i folkomröstningen medför att Sverige\r\nliksom andra medlemsländer påtar sig att uppfylla\r\nkonvergenskriterierna, står det i svaret. Den tredje\r\netappen skall enligt fördraget inledas den 1 januari\r\n1999 av de länder som är kvalificerade, står det också.\r\nMed tanke på obalanserna i den svenska ekonomin\r\nkommer det att dröja innan Sverige kan uppfylla kri-\r\nterierna.\r\nSverige åtar sig alltså - och det är fullt riktigt och i\r\nenlighet med Maastrichtfördraget - att uppfylla kon-\r\nvergenskriterierna. Det är inte bara fråga om något\r\ndatum någon gång i framtiden utan det rör sig om\r\nsenast den 1 januari 1999.\r\nSedan säger Göran Persson att det kommer att\r\ndröja och att det är lång väg till dess att kraven kom-\r\nmer att uppfyllas. Detta går inte riktigt ihop.\r\nDessutom säger Göran Persson - liksom många på\r\nja-sidan framhöll före folkomröstningen - att det är\r\nSveriges riksdag som beslutar. Där råder det delade\r\nmeningar om det i realiteten är så enligt det avtal som\r\nvi har skrivit under. Men vad jag undrar är: Planerar\r\nGöran Persson en situation där han riskerar att inleda\r\nmedlemskapet i EU med böter eller med någon annan\r\nav de sanktionsformer som skisseras i Maastrichtför-\r\ndraget? Följer man inte EU:s gemensamma ekono-\r\nmiska politik och de konvergensregler som Göran\r\nPersson säger att vi åtar oss att följa, då har ju EU\r\nklara sanktionsmöjligheter uttryckta i Maastrichtför-\r\ndraget.</pre><pre>Det vore litet väl pinsamt om det svenska med-\r\nlemskapet skulle börja på det sättet. Jag undrar om\r\ninte en del av den pondus som finansministern kämpar\r\nför kan riskera att pysa ut om det skulle bli så.\r\nHuvudfrågan kvarstår: Vill regeringen och Göran\r\nPersson ha en gemensam valutaunion? Det är nog den\r\nviktigaste frågan till er som har ställt ut löften om att\r\nSverige har kvar bestämmanderätten i det här fallet.\r\nCentern har hela tiden drivit linjen om att vi både\r\nskall äta kakan och ha den kvar. Det gör man på\r\nmånga av EU:s politikområden. Jag tycker nog att\r\nSocialdemokraterna har drivit en något rakare linje.\r\nVi vet fortfarande inte vilken politik regeringen står\r\nför i en så central Europafråga som om vi skall ingå i\r\nen gemensam valutaunion. Är det över huvud taget ett\r\nmål för regeringens Europapolitik att uppnå en ge-\r\nmensam valutaunion? Vilken politik för ni? Vill ni gå\r\nmed i en gemensam valutaunion i EU trots risken för\r\nmassarbetslöshet?\r\nFör delar av det område som går med i valutau-\r\nnionen kommer det säkerligen att innebära massar-\r\nbetslöshet. Vi vet inte vilken del som kommer att\r\ndrabbas. Det kanske kommer att gå bra för Sverige.\r\nDet kanske är andra länder som kommer att drabbas.\r\nHär finns motsägelser. Man säger å ena sidan att\r\nvi åtar oss det som står i Maastrichtfördraget. Å andra\r\nsidan säger man att det kommer att dröja länge innan\r\ndet här blir allvar. Detta går inte ihop.\r\nVi kan göra ett åtagande, och då får vi räkna med\r\natt föra en politik i Sverige som innebär att konver-\r\ngenskraven blir viktigast i svensk ekonomisk politik.\r\nDå blir frågan om arbetslöshet faktiskt en sekunda\r\nfråga. Vi kan då tvingas låta arbetslösheten stiga för\r\natt uppnå konvergenskraven och kunna kliva in i valu-\r\ntaunionen 1999.\r\nOm man inte vill uppfylla konvergensreglerna\r\nkommer man att befinna sig i ett strypgrepp där man\r\nmåste förklara sig för unionen och hoppas på att unio-\r\nnen inte löser ut de sanktioner som den har möjlighet\r\ntill.</pre><pre>Anf.  36  BIRGITTA HAMBRAEUS (c):\r\nFru talman! Först vill jag säga till Peter Eriksson\r\natt det faktiskt bara är i den tredje etappen av EMU\r\nsom vi kan bötfällas. Jag läste fel även i det fallet.\r\nEnligt övergångsbestämmelserna blir det ingen böt-\r\nfällning eller några hårda sanktioner under den andra\r\nfasen. Men vi kommer att bli övervakade av kom-\r\nmissionen.\r\nVi i Centern har hela tiden kraftigt betonat att vi\r\nvill stå utanför valutaunionen. Vi vill behålla vår\r\nriksbank med demokratisk styrning. Vi vill behålla en\r\negen valuta. Därför är det mycket viktigt att vi får\r\nklart för oss vad regeringen tänker göra i detta avse-\r\nende.\r\nJag noterar att Göran Persson numera säger \"god\"\r\nsysselsättning i stället för \"full\" sysselsättning. Det\r\ntycker jag är mycket illavarslande. Det har kanske\r\nblivit ett språkbruk, men jag tycker att det är illa. Vi\r\nborde återgå till beteckningen \"full\" sysselsättning\r\nsåsom det absolut prioriterade målet i den ekonomiska\r\npolitiken.\r\nDet är bara de som misslyckas med att uppfylla\r\nkraven på konvergens som slipper undan EMU:s\r\ntredje etapp. Det framgår mycket klart av Romtrakta-\r\ntet, ändrat i Maastricht, i kap. 4 artikel 109. Där sägs\r\natt de medlemsstater som senast 1999 inte har uppfyllt\r\nkonvergenskraven blir medlemsstater med undantag.\r\nAlla andra kommer, efter avgörande i rådet med kva-\r\nlificerad majoritet, att ingå i den tredje etappen. Ingen\r\nvet när. Detta är det avtal som vi har skrivit under och\r\nriskerar att tvingas lyda - om man inte under rege-\r\nringskonferenserna 1996 ändrar på Maastrichtfördra-\r\nget. Om man då inser att det är ett misstag kan man\r\nlåta den biten återgå. Det här är självfallet något som\r\nSverige måste arbeta för. Det är inte riktigt och lämp-\r\nligt med en valutaunion. Det har de flesta ekonomer i\r\nSverige också sagt.\r\nKan riksdagen verkligen avgöra det här med den\r\nskrivning som nu finns i det avtal som vi har skrivit\r\nunder?\r\nEn av Storbritanniens förhandlare i Maastricht,\r\nden ledande konservative parlamentsledamoten Nor-\r\nman Lamont, sade den 11 oktober i år att han nu de-\r\nfinitivt har bytt sida i EU-frågan. EU har efter Ma-\r\nastricht markant avvikit från vad merparten inom EU\r\nhar tänkt sig.\r\nLamon sade följande: \"Jag fick detta dramatiskt\r\nklargjort för mig i Maastricht vid ett slutet möte med\r\nfinansministrarna när jag hävdade att den brittiska\r\nidén med omröstning i parlamentet innan man slutligt\r\nbestämde sig för en gemensam valuta borde gälla alla\r\nmedlemsstater och inte bara Storbritannien. För mig\r\ntycktes detta vara elementär demokrati: visst måste\r\nväl ändå varje parlament ha rätt att rådfrågas när det\r\ngäller ett så avgörande steg. Döm om min förvåning\r\nnär en av mina kolleger, som senare blev premiärmi-\r\nnister i sitt land, replikerade att om parlamenten fick\r\nyttra sig, kanske de skulle säga nej och Europa skulle\r\ndå ?aldrig nå sitt mål, Europa skulle aldrig utvecklas´.\r\nJag var ensam i minoritet.\"\r\nSå till frågan om Riksbankens oberoende. Redan i\r\nden andra etappen - den som vi går in i den 1 januari\r\n1995 - kommer vi att avkrävas ett löfte om att vi\r\ninleder arbetet på att göra Riksbanken oberoende.\r\nDetta har Socialdemokraterna livligt motsatt sig. Nu\r\nvill jag fråga Göran Persson på vilket sätt han har\r\nförberett Riksbankens lösgörande från riksdagen.\r\nEnligt reglerna för EMU är det inte tillåtet för\r\nRiksbanken att finansiera ett budgetunderskott. Staten\r\ntvingas ut på kapitalmarknaden för sina lån och blir\r\ndärmed underställd marknadskrafternas beslut om\r\nräntan. Så sent som under de första budgetåren på 90-\r\ntalet hade Riksgälden ett checkkreditkonto i Riksban-\r\nken och kunde därmed finansiera delar av budgetun-\r\nderskottet utan att trängas på lånemarknaden. Det\r\nborde finnas en möjlighet att hålla räntan nere.\r\n1990/91 lånades 18 miljarder, och 1991/92 lånades 17\r\nmiljarder. Det här kommer inte längre att vara tillåtet\r\nnär vi ansluter oss till EU. Vi mister därmed ett vik-\r\ntigt finanspolitiskt instrument som skulle kunna hålla\r\nräntan nere.\r\nSäkerligen kan en politiskt styrd riksbank också\r\nfinna andra finanspolitiska metoder att få ordning på\r\nbudgetunderskott och bekämpa inflation och samtidigt\r\nse till att alla människor får ett konstruktivt arbete så\r\natt de kan vara med och skapa resurser och inte bara\r\ngå på sparlåga som arbetslösa. Risken för inflation\r\nmåste man naturligtvis bevaka mycket noga. Men en\r\nskickligt förd finanspolitik ser naturligtvis till att det\r\ninte finns mera pengar att framställa via tryckpressar-\r\nna än att det finns varor och tjänster som motsvarar\r\npengarna. Flaskhalsar som hindrar näringslivet från\r\natt få den arbetskraft den behöver för att producera\r\ndet vi behöver för att exportera så att vi kan importera\r\nmåste tas bort. Detta är ett ekonomiskt-politiskt arbete\r\nsom en självständig stat har möjligheter till.\r\nJag vill gärna höra Göran Perssons synpunkter på\r\ndetta. Har vi som medlemmar i EU i EMU:s andra fas\r\nmöjlighet att bibehålla vår fria riksbank och att ta\r\negna finanspolitiska initiativ som gör att vi inte är\r\nberoende av marknadens godtycke?</pre><pre>Anf.  37  HADAR CARS (fp):\r\nFru talman! Det spekuleras en del även nu här i\r\nkammaren om huruvida det över huvud taget kommer\r\natt bli någon monetär union eller ej. Det diskuteras\r\nockså när den i så fall kommer till stånd. Vi kan na-\r\nturligtvis inte veta bergsäkert hur det kommer att bli\r\nmed den saken. Det vet ingen av oss här i dag. Vi har\r\nett Maastrichtavtal som säger att den monetära unio-\r\nnen skall träda i kraft 1997 eller åtminstone senast\r\n1999. Detta hänger ihop med när länderna uppfyller\r\nkriterierna för en sådan monetär union. I dag är det\r\nganska få länder som gör det.\r\nFör egen del är jag ganska optimistisk och tror att\r\nflera länder kommer att uppfylla dessa kriterier i god\r\ntid. Såväl Frankrike som Tyskland kan vara i stånd att\r\nbilda en monetär union 1997 eller 1999. Jag tror att de\r\nkommer att göra det. Det kommer nog att bli mycket\r\nnaturligt för de länder som uppfyller kriterierna att\r\ningå i den unionen. Jag tänker i första hand på Hol-\r\nland, Luxemburg och Österrike. Men kanske även\r\nDanmark och eventuellt ytterligare något land, t.ex.\r\nPortugal, kan komma att ingå i den gruppen.\r\nJag är helt säker att på att om inte förr så åtmins-\r\ntone när detta inträffar kommer det att bli ett mycket\r\nbestämt mål för alla de länder som ingår i den europe-\r\niska unionen, däribland Sverige, men som vid den\r\ntidpunkten inte uppfyller kriterierna att se till att de så\r\nsnabbt som möjligt gör det så att de kan komma med i\r\nden monetära unionen. Det kommer att innebära be-\r\ntydande vinster för ett land att ingå i unionen, och det\r\nkommer att innebära betydande nackdelar att stå utan-\r\nför.Jag ser med optimism på möjligheterna att få till\r\nstånd en monetär union. Det är min fulla övertygelse\r\natt det är viktigt att Sverige kommer med i den och att\r\nvi ser till att vi för en sådan ekonomisk politik att vi\r\ninte själva omöjliggör Sveriges deltagande.\r\nDet var vad jag hade att säga om detta, fru talman.\r\nI princip ser jag mycket positivt på att man har\r\nfolkomröstningar. Jag talar då om folkomröstningar\r\nsom är realiter beslutande och där det bara finns ett ja-\r\noch ett nejalternativ, dvs. en folkomröstning av exakt\r\ndet slag som vi just har haft. Det är en bra typ av\r\nfolkomröstning.\r\nVi kan konstatera att den här folkomröstningen\r\ngällde frågan om vi skulle gå med i eller ställa oss\r\nutanför den europeiska unionen på de villkor och de\r\nförutsättningar som framgår av avtalet mellan Sverige\r\noch den europeiska unionen. Man röstade om avtalet,\r\nom Sverige skulle bli medlem på basis av det avtal\r\nsom fanns. I det avtalet står det mycket tydligt att den\r\neuropeiska monetära unionen ingår som en del i målet\r\nför samarbetet inom den europeiska unionen. Det är\r\nett mål som Sverige också ansluter sig till och inte har\r\ngjort något undantag ifrån. Vi har däremot angett att\r\nSveriges riksdag, innan Sverige tar steget in i den\r\ntredje etappen, skall få möjlighet att fatta ett beslut i\r\nden här frågan.\r\nJag är glad över att regeringen bekräftar att den\r\nstår bakom det som i detta avseende uppnåddes i\r\nförhandlingarna och att det kommer att gå till så här,\r\nmen vi skall inte nödvändigtvis ha två folkomröst-\r\nningar i samma ärende.\r\nDenna folkomröstning omfattade faktiskt frågan\r\nom den europeiska monetära unionen. Den frågan\r\ningick som en del av förutsättningarna för medlem-\r\nskapet. Därutöver är det sagt att Sveriges riksdag,\r\ninför Sveriges ingående i den tredje etappen, skall få\r\nuttala sitt. Detta finns också med i de villkor som\r\nfolket tog ställning till i en folkomröstning. Jag anser\r\ndärför att den här frågan är avgjord genom den folk-\r\nomröstning som har hållits.</pre><pre>Anf.  38  Finansminister  GÖRAN\r\nPERSSON (s):\r\nFru talman! Det har ställts åtskilliga frågor till\r\nmig. Jag hinner inte besvara alla, men jag skall ta upp\r\ndem som jag, utifrån en finansministers utgångspunkt,\r\nfinner vara mest centrala.\r\nFörst vill jag avvisa Per-Ola Erikssons något för-\r\nsåtliga gliring om att något slags taktik skulle ligga\r\nbakom att jag inte svarar på den här interpellationen\r\nförrän i dag. Den här frågan var stor inför folkom-\r\nröstningen. Jag deltog, till skillnad från Per-Ola Eriks-\r\nson, offentligt och aktivt i debatten. Jag såg inte\r\nmycket av Centerpartiet och Per-Ola Eriksson i den\r\ndiskussionen. Efter folkomröstningen har det uppen-\r\nbarligen bekräftats att Per-Ola Eriksson är anhängare\r\nav den här unionen. Det tycker jag är bra.\r\nDen knappa tiden och riksdagens hemförlovning\r\ngjorde faktiskt att det först i dag blev praktiskt möjligt\r\nför mig att svara på interpellationen.\r\nJag skall också ta upp frågan om konvergenskra-\r\nven och beskrivningen av dem i debatten. Man begår\r\nfaktiskt ett misstag när man, som t.ex. Peter Eriksson\r\noch Birgitta Hambraeus, utmålar konvergenskraven\r\nsom någonting hotfullt. Det är inte sant.\r\nFör några år sedan hade vi en ekonomisk situation\r\ni vårt land då arbetslösheten var låg och statsfinanser-\r\nna var stabila. Då uppfyllde vi konvergenskraven.\r\nKonvergenskraven, som gäller räntan, statsskulden,\r\nunderskotten och prisstabiliteten, är ingenting annat\r\nän logiska och riktiga utgångspunkter för ett ekono-\r\nmiskpolitiskt resonemang.\r\nPeter Eriksson låtsas som om man skulle tvingas\r\nlåta arbetslösheten stiga för att kunna uppfylla t.ex.\r\nkonvergenskravet om prisstabilitet. Det är fullständigt\r\nbefängt. Om vi låter arbetslösheten stiga uppfyller vi\r\ninte konvergenskravet om underskotten i statsfinan-\r\nserna. Statsfinansernas underskott är i dag kopplat till\r\nden höga svenska arbetslösheten. Vi uppfyller inte\r\nkonvergenskraven om vi inte pressar tillbaka arbets-\r\nlösheten.\r\nOm vi i söndags hade valt att stå utanför unionen\r\nhade vi haft samma eller, mer troligt, hårdare krav på\r\noss vad gäller att snabbt uppfylla konvergenskraven.\r\nDe gäller nämligen i en internationellt integrerad\r\nekonomi.\r\nSluta att se en låg inflation, en låg ränta, låga un-\r\nderskott och en låg statsskuld som en belastning för\r\nden ekonomiska politiken! Det handlar om sunda\r\nutgångspunkter. Om vi skall klara av att slå vakt om\r\nvälfärdssamhället måste Sverige uppnå dessa mål.\r\nNu skall detta diskuteras gemensamt i Europa. Vi\r\nskall presentera ett konvergensprogram. Ett sådant\r\nkonvergensprogram innehåller ingenting annat än en\r\nbeskrivning av den nationella finanspolitiken. Det\r\nsom jag presenterade här i riksdagen för några veckor\r\nsedan - en ekonomiskpolitisk proposition som tar\r\nsikte på att underskotten skall pressas ner, att det skall\r\nskapas förtroende så att räntorna faller, att aktiviteten\r\nskall höjas och att tillväxten skall understödjas så att\r\narbetslösheten minskar - är ett inslag i ett sådant\r\nkonvergensprogram. Det är det här som det handlar\r\nom. Att välja att tro att detta är något slags grimma\r\nsom påtvingas oss från någon EU-kommission är att i\r\ngrunden beskriva denna fråga fel.\r\nVi klarar inte av den svenska ekonomin och den\r\nsvenska välfärden om vi inte uppnår den typ av mål\r\nsom finns i konvergenskriterierna. Dem uppnådde vi\r\npå den tiden då Sverige fungerade bra. Det är så vi\r\nskall ha det igen. Nu får vi internationellt stöd för\r\ndetta. Det tycker jag är bra.\r\nBirgitta Hambraeus har pekat på Peter Erikssons\r\nfelaktiga referat om sanktioner. Därför skall jag inte\r\nnärmare gå in på det.\r\nHelena Nilsson diskuterar en folkomröstning. Det\r\nfinns ingen folkomröstning planerad om EMU. Den\r\ntidigare fyrpartiregeringen och den dåvarande opposi-\r\ntionen har kommit överens om att den frågan skall\r\nhanteras av riksdagen. Det är utgångspunkten för vårt\r\narbete. Det finns en koppling till det avtal som vi nu\r\nhar folkomröstat om. I den meningen är beslutsläget\r\nganska klart.\r\nMålet är ett tredje steg in i EMU, men innan detta\r\nsteg tas skall ett nytt svenskt riksdagsbeslut fattas.\r\nDetta skall ske för att man skall se vad det faktiskt\r\ninnebär. Innan vi tar detta steg finns det alltså ytterli-\r\ngare en kontrollstation. I det här avseendet är vi inte\r\nensamma. Danskarna och tyskarna har fört samma\r\nresonemang. Chirac har tagit upp diskussionen i\r\nFrankrike. Detta är en europeisk diskussion. Det här\r\nupplever jag därför heller inte som något särskilt stort\r\nproblem.\r\nHadar Cars synpunkter har jag ingen anledning att\r\nkommentera. Han gav på det hela taget en bra be-\r\nskrivning av hur situationen ser ut.\r\nJag skall slutligen bemöta Birgitta Hambraeus. Jag\r\nhar använt uttrycket god sysselsättning. Jag menar,\r\noch har alltid menat, full sysselsättning. Kritiken\r\nskulle kanske träffa mig något hårdare om den kom\r\nfrån en riksdagsman som själv inte hade utgjort en del\r\nav det regeringsunderlag som var med och drev fram\r\nmassarbetslösheten i Sverige.</pre><pre>Anf.  39  PER-OLA ERIKSSON (c):\r\nFru talman! Jag vet inte vem som inte är uppmärk-\r\nsam, om det är Göran Persson eller någon annan. Men\r\njag har sedan länge intagit denna ståndpunkt. Göran\r\nPersson kanske har varit så upptagen av sin egen\r\nperson under de senaste åren att han inte har noterat\r\natt andra också har haft en positiv inställning till EU.\r\nJag deltog visserligen inte i TV-debatterna i valrörel-\r\nsen, som Göran Persson gjorde, men jag deltog ändå i\r\nkampanjen. Men detta, Göran Persson, kan vi lägga åt\r\nsidan.\r\nPeter Eriksson säger att Centern både vill ha kakan\r\noch äta den. Vi har pläderat för ett ja till EU, men\r\nsamtidigt har vi betonat vikten av att driva nationella\r\nståndpunkter i EU. Det är inte att både ha och äta\r\nkakan. Det är viktigt att tala om vilka visioner och\r\nmål som finns. Det bör grabben veta.\r\nJag ställde några frågor till Göran Persson. Han\r\nbesvarade dem inte. På vilket sätt kommer den fulla\r\nsysselsättningen att prioriteras framför annat i det\r\nfortsatta arbetet? Det handlar om rättvis fördelning,\r\nregional balans och god miljö. De bitarna måste också\r\nvägas in. Jag upprepar frågan om Göran Persson tror\r\npå Maastrichtavtalets tredje del. Jag ställer frågan mot\r\nbakgrund av att den nuvarande statsministern klar-\r\ngjorde den 2 november att han för sin del inte trodde\r\npå skissen till valutasamarbete i Maastrichtavtalet.\r\nDet kunde vara intressant att få veta om finansminis-\r\ntern tror på denna tredje del. Den tredje frågan gällde\r\nkonvergensprogrammen. När kommer de att läggas\r\nfram, och är det meningen att riksdagen skall ta ställ-\r\nning till dem? Jag delar finansministerns uppfattning\r\natt dessa konvergensprogram är viktiga.\r\nJag delar också finansministerns uppfattning att\r\ndet inte är fel med låg ränta, att sänka budgetunder-\r\nskottet och statsskulden och att ha en låg inflation. De\r\nåtgärderna måste vidtas oavsett medlemskap i EU\r\neller inte. Detta är sagt mer med adress till dem som\r\nhar pläderat för ett nej till EU.</pre><pre>Anf.  40  BIRGITTA HAMBRAEUS (c)\r\nFru talman! Jag är glad att finansministern återtog\r\ntanken att en god sysselsättning för er betyder full\r\nsysselsättning. Det är ett viktigt påpekande.\r\nDet går att ha olika åsikter om konvergenskraven.\r\nEfter att ha lyssnat på en hel del ekonomer tror jag\r\nsjälv att denna väldiga betoning av den låga inflatio-\r\nnen kan vara problematisk. Företag som skall investe-\r\nra vill gärna ha hjälp av att en del av amorteringarna\r\npå det kapital de skall låna upp sköts av inflationen. I\r\nen expanderande ekonomi är det inte säkert att den\r\nlåga inflationen alltid är bäst.\r\nEgentligen diskuterar vi inte frågan om konver-\r\ngenskraven är bra eller inte. Det är snarare så att om\r\nvi lyckas uppfylla dessa konvergenskrav, kan vi enligt\r\nRomtraktaten, ändrad i Maastrichtavtalet, inte undvi-\r\nka att komma med i den tredje fasen av EMU. Där-\r\nmed blir våra ekonomiska styrmedel helt inskränkta.\r\nNär vi skall få balans i vår ekonomi är vi hänvisade\r\ntill att dra ned på den offentliga sektorn eller att höja\r\nskatterna. Vi har inte andra finansinstrument som kan\r\ntillgripas i kriser så att alla människor kan få jobb.\r\nPå vilket sätt menar Göran Persson att det är en\r\nfördel för Sverige att släppa kontrollen över sin valuta\r\noch centralbank och ändå försöka upprätthålla en full\r\nsysselsättning? EU-länderna har inte lyckats med\r\ndetta.\r\nRiksbanken skall alltså bli oberoende av riksda-\r\ngen. Det skall inte längre ske en kontroll av en demo-\r\nkratiskt vald församling. Den skall inte få ta emot\r\nregeringens synpunkter och inordnas i landets finans-\r\npolitik. Så har det i praktiken varit i Sverige, även om\r\nRiksbanken redan har agerat självständigt. Vad anser\r\nsocialdemokraterna om detta? Ni var förfärligt upp-\r\nrörda över detta förut. Men nu har vi i Sverige ålagt\r\noss att den 1 januari skall Riksbankens ställning göras\r\noberoende av riksdagen. Världens äldsta bank skall\r\nalltså nu upphöra att vara en självständig svensk bank\r\nstyrd av demokratiska metoder.</pre><pre>Anf.  41  HELENA NILSSON (c):\r\nFru talman! Det var mycket tal om konvergens i\r\nfinansministerns svar. Med konvergens menas att\r\nömsesidigt närma sig varandra. Det kan gälla eko-\r\nnomiska parametrar, men det kan också gälla partiers\r\noch stora folkgruppers uppfattningar i för nationen\r\nviktiga frågor.\r\nVi har nyligen gått igenom en sådan process. Det\r\nhöga valdeltagandet och de få blankrösterna visar på\r\ndet svenska folkets intresse och vilja att ta ett demo-\r\nkratiskt ansvar och vägleda riksdagen. Enligt Centerns\r\nuppfattning vore det angeläget med en folkomröstning\r\ninför nästa stora steg, dvs. ett eventuellt inträde i\r\nEMU. Jag kan bara beklaga att finansministern som\r\nrepresentant för det stora regeringsbärande partiet i\r\ndet här landet inte ens ställer sig öppen till en sådan\r\nmöjlighet. Han bara hänvisar till att ett val inte är\r\nplanerat. Jag tror att det hade varit angeläget att få ett\r\nsvar helst redan innan folkomröstningen. Då hade vi\r\nkunnat få en förklaring till varför det inte gick. Men\r\näven i dag hade det varit angeläget att få ett positivt\r\nsvar från finansministern.</pre><pre>Anf.  42  PETER ERIKSSON (mp):\r\nFru talman! Den tredje fasen gäller utvecklingen\r\ninom EMU till en gemensam valuta. Den helt avgö-\r\nrande frågan i den tredje fasen gäller när övergången\r\nskall ske från enskilda nationella valutor till en ge-\r\nmensam.\r\nHadar Cars säger att den frågan har ingått i folk-\r\nomröstningen. Därför skall det inte vara en ny folk-\r\nomröstning i den frågan. Det räcker att riksdagen\r\nfattar ett sådant beslut. Göran Persson håller med.\r\nJag tycker att detta är mycket märkligt. Före folk-\r\nomröstningen hade ja-sidan gett klara entydiga löften\r\nom att det inte ingår något krav i avtalet om övergång\r\ntill en gemensam valuta. Många på ja-sidan gav ett\r\nklart löfte om att det är en fråga som vi skall ta ställ-\r\nning till senare. Därför går det knappast att hänvisa\r\ntill att den frågan redan har ingått i folkomröstningen.\r\nDe som röstade ja har inte gett mandat för att Sverige\r\nskall gå in i en gemensam valutaunion. Det måste\r\nframgå klart. Vi på nej-sidan har hävdat att det borde\r\nvara så. Men de som har företrätt ja-sidan har entydigt\r\nsagt att det är en fråga som skall klaras ut senare och\r\nsom det svenska folket inte hade att ta ställning till nu.\r\nKonvergenskraven diskuteras en hel del. Visst är\r\nmålen bra. Det är klara positiva mål som behövs för\r\nden ekonomiska politiken. Problemet är ju att det\r\navtal vi nu ingår i gör att Sverige tar på sig åtaganden.\r\nDe är inte hur som helst. De skall vara uppfyllda\r\nsenast den 1 januari 1999. Problemet är ju att vi inte\r\nkan veta vilken konjunktur som kommer att råda i\r\nSverige då. Sverige kan t.ex. åter ha hamnat i en låg-\r\nkonjunktur med ökande arbetslöshet och statsunder-\r\nskott. Men då har Sverige åtagit sig att uppfylla kon-\r\nvergensreglerna. Det är det problemet som många\r\nEU-länder har i dag, t.ex. Spanien. De stora nedskär-\r\nningarna där motiveras med de konvergensregler som\r\nfinns i Maastrichtavtalet och det åtagande som landet\r\nhar gjort. Visst kan det handla om sunda mål. men det\r\när det inte fråga om här.\r\nSå var det folkomröstningen. Det måste vara rim-\r\nligt att svenska folket kan få delta i en ny folkom-\r\nröstning efter 1996 om huruvida Sverige skall ingå i\r\nen gemensam valutaunion. Det är ett krav från Miljö-\r\npartiets sida i denna fråga. Jag tycker att det är synd\r\natt Göran Persson tar ställning emot detta i dag.</pre><pre>Anf.  43  Finansminister  GÖRAN\r\nPERSSON (s):\r\nFru talman! Det här samtalet är fullständigt förvir-\r\nrat. Vi kommer inte att gå in i fas tre utan ett nytt\r\nriksdagsbeslut. Det är solklart. Det har framkommit i\r\nsvaret, och jag har upprepat det här i talarstolen. Sluta\r\nsprid den motsatta uppfattningen! Det är fel. Ingen\r\nkan tvinga oss in i detta.\r\nKonvergenskraven gäller goda ekonomiska mål.\r\nMin poäng är att vi kommer inte att kunna driva en\r\npolitik som tryggar välfärden i det här landet om vi\r\ninte når upp till dessa konvergenskrav. Hade vi stått\r\nutanför EU hade vi likafullt fått sträva efter att nå\r\ndem. Det är det som är innehållet i poängen.\r\nVi får värdera vad som kommer att hända de när-\r\nmaste åren i konvergensarbetet och i den nuvarande\r\nfasen av EMU. Sedan har vi ett underlag för att ta\r\nställning inför etapp tre. Det gör riksdagen.\r\nVi har kommit överens om hur vi skall hantera\r\nden här frågan. Det gjorde vi mellan den gamla rege-\r\nringen och den dåvarande oppositionen. I den hante-\r\nringens fanns ingen folkomröstning planerad. Det har\r\nvarit mitt besked till kammaren.\r\nVid den uppfattning som vi då hade står vi fast.</pre><pre>Anf.  44  PER-OLA ERIKSSON (c):\r\nFru talman! Jag tvingas konstatera att Göran Pers-\r\nson inte svarar på min fråga när konvergensprogram-\r\nmet kommer att presenteras för riksdagen och om\r\nriksdagen också skall fastställa detsamma.\r\nFår jag sedan avslutningsvis till Göran Persson sä-\r\nga något med hänvisning till vad statsministern sagt.\r\nStatsministern sade den 2 november i år: \"Den\r\nskiss till valutasamarbete som finns i Maatrichtavtalet\r\ntror jag inte på. Därför har vi begärt att först få se ett\r\nnytt förslag innan Sverige tar ställning.\"\r\nJag undrar, fru talman, om finansministern känner\r\ntill det.\r\nÖverläggningen var härmed avslutad.</pre><pre>4 §  Muntliga frågor till regeringen</pre><pre>Anf.  45  TALMANNEN:\r\nVi övergår då till den muntliga frågestunden, då\r\nriksdagens ledamöter kan ställa frågor till företrädare\r\nför regeringen.\r\nJag hälsar regeringens företrädare välkomna: utri-\r\nkesminister Lena Hjelm-Wallén, justitieminister Laila\r\nFreivalds, näringsminister Sten Heckscher, statsrådet\r\nMats Hellström och statsrådet Ylva Johansson.\r\nJag har fått anmält att statsrådet Jan Nygren möj-\r\nligen kan ha svårigheter att infinna sig på grund av\r\nförhinder som vi måste respektera.\r\nUtrikesministern svarar också på övergripande\r\nfrågor medan de övriga statsråden svarar på frågor var\r\noch en inom sitt ämnesområde.\r\nDå ger jag ordet fritt för frågor.</pre><pre>\r\nBeskattning av eget kapital i företagen</pre><pre>Anf.  46  BO LUNDGREN (m):\r\nFru talman! Det måste självfallet vara bekymmer-\r\nsamt för en näringsminister att uppleva att den rege-\r\nring han sitter i försämrar möjligheterna för expansion\r\noch nya jobb genom exempelvis den dubbelbeskatt-\r\nning som skall återinföras.\r\nJag skulle därför vilja fråga näringsministern om\r\nhan tänker arbeta för att den extra höga beskattningen\r\nav det egna kapitalet i aktiebolagen, som är grunden\r\nför expansion och nya jobb, skall slopas.</pre><pre>Anf.  47  Näringsminister  STEN\r\nHECKSCHER (s):\r\nFru talman! Vad Bo Lundgren refererar till är den\r\nekonomisk-politiska proposition varigenom regering-\r\nen uppfyller sina vallöften.\r\nEtt annat vallöfte från den här regeringen är att vi\r\nskall sträva efter att skapa goda villkor för alla typer\r\nav företag och att vi skall göra det i en anda av sam-\r\nförstånd där vi lyssnar på alla som har någonting klokt\r\natt säga. Vi skall gemensamt försöka finna lösningar\r\nsom alla kan leva med.\r\nAtt också beskattningsfrågor då kan bli aktuella\r\nhåller jag för givet.</pre><pre>Anf.  48  BO LUNDGREN (m):\r\nFru talman! Jag kan väl inte säga att det var ett\r\nsärskilt konkret svar. Det präglar inte heller i övrigt\r\nden proposition näringsministern talar om.\r\nMen jag ställde en konkret fråga. Det kan inte\r\nrimligen för näringsministern vara bra att man har en\r\nextra hög beskattning av just det egna kapitalet i den\r\nföretagsform som finns i de växande företagen. Jag\r\nupprepar därför frågan: Är det rimligt, enligt nä-\r\nringsministern, att ha extra hög beskattning just på\r\ndetta egna kapital?</pre><pre>Anf.  49  Näringsminister  STEN\r\nHECKSCHER (s):\r\nFru talman! Med den strategi regeringen har lagt\r\nfast i sin regeringsförklaring och som går ut på ett\r\naktivt lyssnande på alla inblandade ligger det i sakens\r\nnatur att svaren på sakens nuvarande ståndpunkt inte\r\nblir särskilt konkreta.</pre><pre>\r\nVapenembargot mot Bosnien</pre><pre>Anf.  50  LENNART ROHDIN (fp):\r\nFru talman! Jag har en fråga till utrikesministern.\r\nI ett tal den 11 oktober i generalförsamlingen i FN\r\nförklarade Sverige att Förenta nationernas stadga är\r\ndet kanske viktigaste politiska dokumentet i mänsk-\r\nlighetens händer i dag.\r\nI FN-stadgan stadgas i artikel 42 att FN skall in-\r\ngripa för att säkerställa fred och säkerhet, och i artikel\r\n51 rätten för varje medlemsland att försvara sig självt.\r\nJag vill därför fråga utrikesministern vad som är\r\nbakgrunden till att Sverige den 3 november i general-\r\nförsamlingen så kraftfullt argumenterade mot ett\r\nhävande av vapenembargot mot Bosnien, som nu i\r\nsnart tusen dagar förhindrat bosnierna att försvara sig\r\nmot de övergrepp som FN inte har kunnat försvara\r\ndem mot.</pre><pre>Anf.  51  Utrikesminister  LENA HJELM-\r\nWALLÉN (s):\r\nFru talman! Det är sant att jag tycker att FN-\r\nstadgan är ett synnerligen viktigt dokument som vi\r\nskall förlita oss på. Dock kan det i denna stadga finnas\r\nartiklar som man kan använda för olika ändamål som\r\nibland i sig innebär en viss konflikt.\r\nI Bosnien-fallet kan man säga att det är på det\r\nsättet. Att vi inte vill att vapenembargot skall hävas\r\nberor på att vi tror att ytterligare vapen i området\r\nskulle förorsaka ännu mera våld och lidande.</pre><pre>\r\nTredje fasen i EMU</pre><pre>Anf.  52  BIRGITTA HAMBRAEUS (c):\r\nFru talman! Jag vill ställa en fråga till utrikeshan-\r\ndelsministern: Är det så att vi i anslutningsfördraget\r\nhar fått inskrivet att vi har rätt att pröva anslutningen\r\ntill tredje fasen i EMU, och därmed göra det möjligt\r\nför riksdagen att verkligen ta ställning i sak?</pre><pre>Anf.  53  Statsrådet  MATS\r\nHELLSTRÖM (s):\r\nFru talman! Den svenska regeringen gjorde i sam-\r\nband med förhandlingarna en deklaration om att det\r\nslutliga ställningstagandet tas i Sverige. Det har också\r\nsagts ifrån i den proposition som riksdagen skall be-\r\nhandla.\r\nDenna deklaration har icke motsagts av någon av\r\nde parter med vilka vi har förhandlat. Deklarationen\r\när anhängiggjord till förhandlingsdokumentationen.\r\nDärmed innebär det självfallet att den svenska riksda-\r\ngen gör det yttersta ställningstagandet till om Sverige\r\nskall delta i det tredje steget eller inte.</pre><pre>Anf.  54  BIRGITTA HAMBRAEUS (c):\r\nFru talman! Efter vad jag förstår var över huvud\r\ntaget inte EMU uppe som något problem i förhand-\r\nlingarna. Vi begärde inget undantag.\r\nVad jag förstår kan man bara få juridisk giltighet\r\nom det finns inskrivet i anslutningsfördraget.\r\nÄr det alltså korrekt att säga, att vi får hoppas att\r\ndet går politiskt, men att det rent juridiskt inte finns\r\nnågra möjligheter för oss, som för t.ex. Storbritannien\r\noch Danmark, att verkligen kunna avgöra i Sveriges\r\nriksdag om vi skall ansluta oss till tredje fasen i EMU\r\neller inte?</pre><pre>Anf.  55  Statsrådet MATS\r\nHELLSTRÖM (s):\r\nFru talman! EMU var uppe i förhandlingarna. Den\r\nsvenska regeringen gjorde, som sagt, en särskild de-\r\nklaration på just denna punkt som Birgitta Hambraeus\r\nfrågar om.\r\nIngen regering motsade denna deklaration. Den är\r\nsjälvfallet viktig.\r\nOlika länder har valt olika lösningar när det gäller\r\nEMU. Danmark har velat göra ett undantag från del-\r\ntagande.\r\nVad den svenska regeringen gjort, och förankrat i\r\nden svenska riksdagen, är att säga att vi vill avvakta\r\nmed ett ställningsstagande till dess att det blir aktuellt.\r\nDet är en annan fråga än att nu begära undantag. Vi\r\nvill ha handlingsutrymme att fatta beslut när den frå-\r\ngan kan komma att bli aktuell.\r\nTyskland och Holland har gjort andra deklaratio-\r\nner om sina respektive parlaments deltagande i beslu-\r\ntet.</pre><pre>\r\nKönsdiskriminerande beslut av Försäkringskassan</pre><pre>Anf.  56  ROSE-MARIE FREBRAN (kds):\r\nFru talman! Jag vill ställa min fråga till Lena\r\nHjelm-Wallén.\r\nJag har i dag på Lunchekot fått ta del av bekym-\r\nmersamma slutsatser, tycker jag, från en forskare när\r\ndet gäller en undersökning av Försäkringskassans\r\nbehandling av kvinnor respektive män när det gäller\r\nersättning för kostnader för handikapp.\r\nMän och kvinnor med samma behov får olika er-\r\nsättningar. Män får fler ansökningar beviljade.\r\nDet verkar vara ren och skär diskriminering.\r\nJag vill fråga: Vad vill regeringen göra för att\r\nkomma till rätta med den här typen av könsdiskrimi-\r\nnering.</pre><pre>Anf.  57  Utrikesminister LENA HJELM-\r\nWALLÉN(s):\r\nFru talman! Jag har inte hört det här inslaget i ra-\r\ndion och känner inte riktigt till det som Rose-Marie\r\nFrebran talar om. Allmänt sett måste könsdiskrimine-\r\nring på samhällets alla områden tas upp i ljuset och\r\nsedan åtgärdas. Vi har ju en jämställdhetsminister\r\nsom också är vice statsminister. Jag är övertygad om\r\natt hon tillsammans med sina fackministrar kommer\r\natt försöka ta itu med alla de frågor som förs upp till\r\ndebatt.</pre><pre>\r\nRegeringens företagarråd</pre><pre>Anf.  58  RUNE EVENSSON  (s):\r\nFru talman! Jag skulle vilja ställa en fråga till nä-\r\nringsminister Sten Heckscher. Regeringen skall ju\r\nutse ett företagarråd. Småföretagen har uttryckt öns-\r\nkemål om att få komma med i detta råd. Kommer\r\nsmåföretagen att bli representerade i regeringens\r\nföretagarråd?</pre><pre>Anf.  59  Näringsminister STEN\r\nHECKSCHER (s):\r\nFru talman! Jag har för avsikt att inom endast någ-\r\nra dagar eller någon vecka sammankalla ett antal\r\npersoner som särskilda rådgivare i småföretagarfrå-\r\ngor. Hur den gruppens relation och samband med det\r\nråd som redan finns konkret skall ordnas funderar vi i\r\nregeringen på. Jag har en grundad förhoppning om att\r\nalla inblandade skall kunna bli ganska nöjda med den\r\nlösning som kommer att väljas.\r\nSamtidigt vill jag stryka under att dessa frågor\r\nnaturligtvis inte löses genom ett, två eller fem råd; det\r\nhar jag sagt också vid ett par andra tillfällen. Frågorna\r\nlöses genom dels öppna kanaler och kontakter med\r\nåtskilliga människor med erfarenheter och synpunk-\r\nter, dels en hel del, i bästa fall kreativt, tänkande.</pre><pre>\r\nMänskliga rättigheter i Peru</pre><pre>Anf.  60  ULLA HOFFMANN (v):\r\nFru talman! Jag riktar mig till utrikesministern. Så\r\nsent som i maj i år ansåg den socialdemokratiska\r\nriksdagsgruppen att den borgerliga regeringen hade\r\nunderskattat förtrycket och rättslösheten i Peru, vilket\r\nhar lett till felaktig handläggning av peruanska asy-\r\nlansökningar. Jag är allvarligt bekymrad över att den\r\npolitik som är fastlagd av den borgerliga regeringen\r\nfortsätter, en politik som lett till att en peruansk\r\nasylsökande sitter fängslad i Peru sedan september\r\nmånad. I detta nu, medan vi står här och talar, står\r\ndenne person inför rätta i en domstol utan ansikte,\r\ndvs. med huva över huvudet för att dölja sin identitet.\r\nMin fråga till utrikesministern är: Står regeringen\r\nfast vid den bedömning av förtrycket och rättslösheten\r\ni Peru som den socialdemokratiska riksdagsgruppen\r\ngjorde i maj i år?</pre><pre>Anf.  61  Utrikesminister  LENA HJELM-\r\nWALLÉN (s):\r\nFru talman! Precis som Ulla Hoffmann säger finns\r\ndet stora problem när det gäller respekten för mänsk-\r\nliga rättigheter i Peru. Vi får arbeta med dessa frågor,\r\nsom vi gör i alla andra länder, både bilateralt via FN\r\noch multilateralt via flera forum av olika slag. Detta\r\nkommer också denna regering att göra. Än så länge\r\nhar jag inte haft anledning att gå in i något särskilt\r\närende vad gäller Peru.\r\nDetta är den allmänna basen, och det är självklart\r\natt det som vi socialdemokrater slog fast i opposi-\r\ntionsställning står vi för också i regeringsställning.</pre><pre>Anf.  62  ULLA HOFFMANN (v):\r\nFru talman! Det svaret glädjer mig oerhört\r\nmycket. Det vore också mycket bra om exempelvis\r\nUtlänningsnämnden och Invandrarverket får känne-\r\ndom om att denna politik ligger fast när det gäller\r\nbedömningen av läget i Peru. Jag hoppas att det blir\r\nså.</pre><pre>\r\nVillkoren för nyetablering av företagen</pre><pre>Anf.  63  KARIN STARRIN (c):\r\nFru talman! Många fler nya företag kan och bör\r\nstartas, många mindre sådana; jag förutsätter att nä-\r\nringsministern och jag har samma uppfattning på den\r\npunkten. Men hur kan näringsministern tycka att en\r\nsådan målsättningen är förenlig med ett borttagande\r\nav kvittningsrätten?</pre><pre>Anf.  64  Näringsminister STEN HECKSCHER\r\n(s):\r\nFru talman! Karin Starrins fråga ligger i sak täm-\r\nligen nära den fråga som Bo Lundgren ställde tidiga-\r\nre. Självfallet är vi överens om att det är angeläget att\r\nskapa goda tillväxtvillkor för alla typer av företag,\r\ninklusive de små.\r\nPersonligen tror jag att just det går att åstadkom-\r\nma både genom att samarbeta över partigränserna här\r\ni riksdagen och genom att aktivt lyssna på företagare,\r\nför att resonera med dem om hur sådana villkor kan\r\nskapas. Jag tror inte att det rör sig om någon enskild\r\nfråga, varken den enskilda fråga som Bo Lundgren tar\r\nupp eller den som Karin Starrin tar upp. Regeringens\r\nuppriktiga ambition är att förutsättningslöst gå in i den\r\nhär sortens diskussioner för att på olika sätt försöka\r\nstimulera tillväxt i Sverige.</pre><pre>Anf.  65  KARIN STARRIN  (c):\r\nFru talman! Jag kan meddela näringsministern att\r\njag redan har lyssnat på många småföretagare. Det är\r\nmånga som är beredda att ta stora risker. Men man\r\nvill samtidigt ha kvar sin tjänsteinkomst. Jag ser inte\r\natt vi behöver diskutera detta så mycket mer. Om vi\r\nvill ha i gång många småföretag gör man det genom\r\natt bibehålla kvittningsrätten.</pre><pre>Anf.  66  Näringsminister  STEN\r\nHECKSCHER  (s):\r\nFru talman! Det låter som om Karin Starrins och\r\nmina anspråk på god beredning något skiljer sig från\r\nvarandra. Jag har också under den senaste tiden lyss-\r\nnat på väldigt många småföretagare och även på en\r\nlång rad andra personer. Men jag vill inte för dagen\r\nlyfta ut någon enskild fråga för en konkret lösning här\r\noch nu. Nu är det fråga om att allmänt sett studera\r\nförutsättningarna och på olika sätt förbättra villkoren.\r\nJag lovar Karin Starrin att vi snart skall återkomma\r\ntill det.</pre><pre>\r\nEU:s gemensamma utrikes- och säkerhetspolitik</pre><pre>Anf.  67  MARIANNE SAMUELSSON\r\n(mp):\r\nFru talman! Jag har en fråga att ställa till utrikes-\r\nministern. EU:s gemensamma utrikes- och säkerhets-\r\npolitik skulle ju på sikt kunna leda till ett gemensamt\r\nförsvar. I avtalstexten står det att Sverige inte avser att\r\nhindra utvecklingen mot detta mål. Om man vid 1996\r\nårs regeringsförhandling kommer att fatta beslut om\r\nett gemensamt försvar, kommer Sveriges regering i så\r\nfall att förelägga det svenska folket denna fråga i en\r\nfolkomröstning?</pre><pre>Anf.  68  Utrikesminister  LENA HJELM-\r\nWALLÉN (s):\r\nFru talman! Man får lov att ta en sak i taget.\r\nSvenska folket har nyligen sagt ja till att gå med i EU.\r\nSenare börjar förhandlingarna om hur EU skall kom-\r\nma att förändras efter år 1996. Men innan vi kommit\r\nfram till vad det innebär går det inte heller att ta\r\nställning till frågan om folkomröstning.\r\nFolkomröstningsinstrumentet har nu nyligen an-\r\nvänts, och det finns inget som principiellt motsäger att\r\ndet inte kommer att användas återigen. Men först\r\nmåste frågan faktiskt utkristalliseras.</pre><pre>\r\nStatens roll i turismen</pre><pre>Anf.  69  LENNART NILSSON (s):\r\nFru talman! Den förra regeringen avskaffade ju\r\nstatens samordningsansvar när det gäller turismen, en\r\nav de viktigaste växande näringsgrenarna runt om i\r\nvärlden. Kommer den socialdemokratiska regeringen\r\natt medverka till att staten får ett ansvar och en roll i\r\ndessa sammanhang?</pre><pre>Anf.  70  Näringsminister STEN\r\nHECKSCHER (s):\r\nFru talman! I anslutning till det pågående budget-\r\nberedningsarbetet, övervägs naturligtvis också statens\r\nroll när det gäller turismen. Det finns diverse instru-\r\nment, och man kan diskutera om huruvida samord-\r\nningen och arbetsfördelningen är den bästa, något som\r\nvi i regeringen för närvarande överväger förutsätt-\r\nningslöst.\r\nMan kan konstatera att det knappast i rådande\r\nstatsfinansiella läge är fråga om några nya stora sats-\r\nningar, men vi hoppas att vi skall kunna uppnå bättre\r\neffekter till lägre kostnader. Självfallet tar regeringen\r\nansvar också för denna fråga.</pre><pre>\r\nLäs- och skrivsvårigheter</pre><pre>Anf.  71  INGRID NÄSLUND (kds):\r\nFru talman! Jag vill ställa en fråga till skolminister\r\nYlva Johansson. Det är känt att det finns många vuxna\r\nsom saknar fungerande läskunskap. Många elever tar\r\nsig också igenom de nio åren i grundskolan utan att\r\nerhålla den läskunskap som de behöver för att fungera\r\ni sitt yrkesliv.\r\nDetta är den största segregation som vi har i sko-\r\nlan, en kunskapssegregation. Vad tänker skolminister\r\nYlva Johansson göra åt detta för att få en förändring\r\ntill stånd?</pre><pre>Anf.  72  Statsrådet YLVA JOHANSSON\r\n(s):\r\nFru talman!  Problemet med läs- och skrivsvårig-\r\nheter är, precis som Ingrid Näslund säger, ett stort och\r\nomfattande problem; det har uppmärksammats alltmer\r\nunder de senaste åren.\r\nDen tidigare riksdagens utbildningsutskott tog ini-\r\ntiativ till en särskild utfrågning om just dessa pro-\r\nblem. Skolverket har nu uppdrag att särskilt initiera\r\nåtgärder när det gäller läs- och skrivsvårigheter. Man\r\nmåste nog göra den bedömningen att det behövs en\r\nmångfald av åtgärder. Tidigare har debatten fastnat i\r\natt man försökt finna ett enda sätt att komma till rätta\r\nmed dessa problem. Men jag tror att det är viktigt att\r\nvi inte går i den fällan. Det finns säkert många olika\r\nsätt, eftersom det handlar om mycket olika individer\r\nmed olika behov.\r\nJag kommer att följa frågan för att överväga\r\neventuella ytterligare åtgärder.</pre><pre>Anf.  73  INGRID NÄSLUND  (kds):\r\nFru talman! Skulle skolminister Ylva Johansson\r\nkunna vara beredd att tänka sig ett slags nät, som\r\ninnebär att eleverna under den första och andra års-\r\nkursen verkligen inte slipper igenom utan att skolan\r\ngjort allt som står i dess makt när det gäller att åtgärda\r\ndessa problem?\r\nJag känner mig litet bekymrad med tanke på den\r\ndiskussion som pågår om betygen, men det är inte den\r\navgörande punkten. Det är ändå mycket viktigt att\r\ninformationen finns redan från början. Det skulle vara\r\noerhört viktigt med ett slags nät som innebär att man\r\nser närmare på sådana här problem.</pre><pre>Anf.  74  Statsrådet YLVA\r\nJOHANSSON (s):\r\nFru talman! Skolverket arbetar just nu med att ta\r\nfram diagnostiskt material att användas i årsklass 2,\r\nsärskilt med inriktning på läs- och skrivkunskaper,\r\nsom ett hjälpmedel för lärarna i deras dagliga arbete\r\natt noga följa varje elevs kunskapsutveckling och att\r\nslå larm både till skolledningen för att omlokalisera\r\nresurser, så att de elever som har de största behoven\r\nverkligen får sina behov tillgodosedda, och till hem-\r\nmen, för att de skall få en god information om bar-\r\nnens utveckling i skolan.</pre><pre>\r\nKommunala skattehöjningar</pre><pre>Anf.  75  LENNART HEDQUIST (m):\r\nFru talman! Senast i går kunde vi läsa i tidningen\r\nKommun-Aktuellt om den omfattande skattehöj-\r\nningsvåg som nu sköljer över landet i kommuner och\r\nlandsting och de skattehöjningar som beslutas denna\r\nmånad.\r\nMin fråga är närmast: Vad anser regeringen nu om\r\nomfattningen av de kommunala skattehöjningarna?</pre><pre>Anf.  76  Utrikesminister  LENA HJELM-\r\nWALLÉN (s):\r\nFru talman! Det är naturligt att regeringen inte\r\nhälsar med någon större glädje att så  många kommu-\r\nner väljer att höja skatten. Det påverkar ju det totala\r\nskatteuttaget, och så mycket utrymme för detta finns\r\ninte. Samtidigt får vi vara klara över att många kom-\r\nmuner verkligen har skäl att höja skatterna. Det är en\r\nvälfärd som man vill bevara och inte se urholkad. Det\r\nskall man hålla dem räkning för.</pre><pre>Anf.  77  LENNART HEDQUIST (m):\r\nFru talman! I regeringens ekonomiska proposition\r\nstår angivet att kommunerna bör vara ytterst restrikti-\r\nva med kommunala skattehöjningar. Med tanke på att\r\ndet är kommuner som nyligen fått socialdemokratiskt\r\nstyre som genomför de omfattande höjningarna är min\r\nfråga: Anser statsrådet att dessa kommuner följer\r\nregeringens riktlinje?</pre><pre>Anf.  78  Utrikesminister  LENA HJELM-\r\nWALLÉN (s):\r\nFru talman! Man måste ha stor restriktivitet vad\r\ngäller skattehöjningar över huvud taget, men såväl\r\nstaten som kommunerna måste i vissa sammanhang\r\nändå göra vissa skattehöjningar. Det skall vara så stor\r\nåterhållsamhet som möjligt, men skattehöjningar är\r\ninte helt uteslutna. Det finns en välfärd som vi behö-\r\nver bevara.</pre><pre>\r\nSkyddet för vittnen</pre><pre>Anf.  79  BIRGITTA HAMBRAEUS ©:\r\nFru talman! Jag vill ställa en fråga till justitiemi-\r\nnistern.\r\nVi ser på TV och läser i tidningarna om en tillta-\r\ngande rädsla för att vittna och för att ställa någon till\r\nansvar när man har varit utsatt för våld. Jag tycker att\r\ndet här är oerhört bekymmersamt. I andra länder har\r\nmaffiametoderna blivit så utbredda att samhället näs-\r\ntan går under, och man har oerhörda bekymmer. I\r\nSverige är det här, såvitt jag förstår, fortfarande ett\r\nlitet problem.\r\nVad tänker regeringen göra för att se till att det\r\nproblemet blir hanterbart och minskar successivt och\r\nför att med kraft ta tag i denna mycket skrämmande\r\nutveckling?</pre><pre>Anf.  80  Justitieminister  LAILA\r\nFREIVALDS (s):\r\nFru talman! Det är riktigt att vi i Sverige har varit\r\nförskonade under lång tid, men inte helt. Det här var\r\nen av de frågor som jag tog initiativ i under den förra\r\nsocialdemokratiska regeringsperioden.\r\nI uppdraget till den dåvarande Våldskommissionen\r\nlåg att granska och komma med förslag till åtgärder\r\nför att ge ett ökat skydd till vittnen, målsägande och\r\nandra, likartade personer, inte minst i samband med\r\norganiserad brottslighet. Kommissionen fann då att\r\nproblemet ännu var av ganska litet slag, men det före-\r\nkom vissa specifika situationer. Det ledde till vissa\r\nlagstiftningsåtgärder och till att polisen hade en bättre\r\nberedskap för att ge paketskydd, med teknisk appara-\r\ntur för att skydda personer och livvaktsskydd, samt till\r\nen del andra överväganden.\r\nI dag har situationen förvärrats jämfört med 1990,\r\nmen jag vet att polisen arbetar intensivt med frågan.\r\nDet förekommer ett samarbete centralt på Rikspolis-\r\nstyrelsen med de lokala polismyndigheter som är\r\nnärmast berörda. De har situationen under kontroll.\r\nDessutom vill jag lägga till att vi i EU-samarbetet\r\nredan har gått in i ett arbete som bl.a. tar fasta på de\r\nhär sakerna. Jag hoppas att vi får förebilder från de\r\nländer som har längre erfarenhet av problematiken.</pre><pre>\r\nNarkotikapåverkade förare</pre><pre>Anf.  81  KARIN STARRIN ©:\r\nFru talman! Jag har också en fråga till justitiemi-\r\nnistern.\r\nDet har kommit flera alarmerande rapporter om att\r\nman inte kan stoppa narkotikapåverkade trafikförare.\r\nÄr justitieministern beredd att ta fram gränsvärden\r\nsom sätter stopp för användning av narkotika i trafi-\r\nken?</pre><pre>Anf.  82  Justitieminister  LAILA\r\nFREIVALDS (s):\r\nFru talman! Det är klart att man kan stoppa någon\r\nsom kör påverkad oberoende av vad han är påverkad\r\nav. När det gäller andra droger än alkohol är proble-\r\nmet att kunna konstatera graden av påverkan. När det\r\ngäller alkohol har vi promillegränserna, och när det\r\ngäller andra droger måste det yttra sig på något annat\r\nsätt för att man skall kunna konstatera att föraren inte\r\nkan framföra fordonet.\r\nFrågan har varit under beredning i någon form un-\r\nder mycket lång tid. Problemet är att det är så många\r\ndroger vi talar om. Det är inte bara de illegala droger-\r\nna, narkotika, utan det är också mediciner. Vi måste\r\nkomma fram till en bättre kunskap om de här droger-\r\nnas inverkan, vid vilka nivåer de innebär en trafikfara.\r\nFörst då kan vi fastställa motsvarigheter till promille-\r\ngränser i strafflagstiftningen. Vi kommer att göra det\r\nså fort vi har sakligt underlag för det.</pre><pre>\r\nOljeprospektering i Skagerrak</pre><pre>Anf.  83  ELVING ANDERSSON ©:\r\nFru talman! Jag har en fråga till utrikesministern.\r\nDet finns långt framskridna planer i Norge på att\r\nstarta oljeprospektering i Skagerrak, ganska nära den\r\nsvenska territorialvattengränsen. Den här prospekte-\r\nringen innebär stora miljöhot mot Skagerrak och mot\r\nden svenska västkusten.\r\nVilka initiativ ämnar utrikesministern vidta för att\r\nförmå norrmännen att komma på andra tankar och\r\navbryta den här planerade verksamheten?</pre><pre>Anf.  84  Statsrådet MATS\r\nHELLSTRÖM (s):\r\nFru talman! Jag känner till den här frågan sedan\r\noppositionstiden, och vi kommer att följa den mycket\r\nnoga också i regeringsställning. Självfallet är miljöas-\r\npekterna mycket viktiga för Sverige. Som nordisk\r\nsamarbetsminister avser jag också att följa frågan.</pre><pre>Anf.  85  TALMANNEN:\r\nJag ber då att få förklara veckans muntliga fråge-\r\nstund avslutad. Jag tackar regeringens ledamöter för\r\nderas medverkan.</pre><pre>5 §  Svar på interpellation 1994/95:11 om regio-\r\nnalpolitiken vid ett EU-medlemskap</pre><pre>Anf.  86  Arbetsmarknadsminister  ANDERS\r\nSUNDSTRÖM (s):\r\nFru talman! Elving Andersson har frågat mig vilka\r\nåtgärder jag avser att vidta dels för att fullt ut utnyttja\r\nde möjligheter som EU:s regionalpolitik innebär och\r\ndärigenom stärka regionalpolitiken i Sverige, dels för\r\natt se till att EU:s regionalpolitik också i framtiden tar\r\nhänsyn till speciella svenska förutsättningar och för-\r\nhållanden.\r\nVad gäller Elving Anderssons första delfråga vill\r\njag först säga att det givetvis är regeringens ambition\r\natt på bästa sätt utnyttja de möjligheter som tillkoms-\r\nten av medel från EU:s strukturfonder innebär. Vad\r\ngäller mål 6 är ju den geografiska avgränsningen klar\r\nliksom medelstilldelningen.\r\nFör övriga mål pågår beredningsarbetet inom re-\r\ngeringen. Det gäller såväl geografisk avgränsning av\r\nmålen 2 och 5b som fördelning av de ca 2 miljarderna\r\nper år i återflöde från EU på målen 2, 3, 4, 5a och 5b\r\nsamt de initiativ som vi kan ta. När vi gör den kartan\r\nskall vi i grunden koppla oss till de nationella regio-\r\nnalpolitiska prioriteringarna. Därutöver måste vi ock-\r\nså beakta hur den nödvändiga nationella medfinansie-\r\nringen kan lösas.\r\nVi har i dag vid den allmänna beredningen disku-\r\nterat dels den geografiska fördelningen, dels pengar-\r\nnas fördelning till de olika målen. Vi kommer att ta\r\nupp en diskussion dels med oppositionen, dels i EU-\r\ndelegationen för att före jul kunna lämna regeringens\r\nförslag till EU om geografin och fördelningen av\r\npengar på de olika målområdena.\r\nSvaret på Elving Anderssons andra delfråga är att\r\nregeringen inför den nya programperioden för struk-\r\nturfonderna som börjar år 2000 att, på samma sätt\r\nsom skedde i de i vintras avslutade förhandlingarna,\r\nslå vakt om svenska förhållanden och prioriteringar.</pre><pre>Anf.  87  ELVING ANDERSSON (c):\r\nFru talman!  Först vill jag tacka arbetsmarknads-\r\nministern för svaret på min interpellation. Det skriftli-\r\nga svaret var inte särskilt konkret, men det gjordes en\r\ndel muntliga kompletteringar som kanske gör att\r\ndenna debatt kan bli mer intressant.\r\nNär man på Sveriges karta målar upp resultatet av\r\nsöndagens folkomröstning framgår det mycket klart\r\natt de glesare befolkade delarna röstade mot ett\r\nsvenskt EU-medlemskap. Jag tror att ett av skälen till\r\ndetta är att man har varit bekymrad för de regional-\r\npolitiska insatserna och möjligheterna att låta hela\r\nSverige leva vid ett svenskt EU-medlemskap.\r\nI viss mån förstår jag denna oro, särskilt efter de\r\nförslag som nu har kommit från regeringen, t.ex. om\r\natt flyttbidrag återigen skall bli ett viktigt instrument i\r\narbetsmarknadspolitiken. Jag vill begagna tillfället att\r\nsäga att jag tycker att det är djupt olyckligt om rege-\r\nringen nu ämnar driva igenom en politik som gör att\r\nflyttlassen återigen skall börja rulla mot storstadsom-\r\nrådena i vårt land.\r\nMedlemskapsförhandlingarna mellan Sverige och\r\nEU resulterade bl.a. i att vi kommer att få del av ge-\r\nmenskapens strukturfonder. Detta innebär i sin tur att\r\nbetydande resurser kommer att kunna tillföras regio-\r\nnalpolitiken. Samtidigt ökar behovet av en kraftfull\r\nregionalpolitik när vi blir medlemmar i EU, eftersom\r\nEU:s inre marknad i sig förstärker koncentrationsten-\r\ndenserna i Europa. Jag ser alltså det svenska medlem-\r\nskapet i EU som både ett hot och en möjlighet vad\r\ngäller regionalpolitiken. Oerhört mycket beror på hur\r\nvi utformar den nationella regionalpolitiken. Det är\r\ndet som avgör om medlemskapet blir ett hot eller en\r\nmöjlighet. Det är då oerhört viktigt att vi ser till att\r\nden ekonomiska tillväxt som nu sker kommer alla\r\nregioner i vårt land till del.\r\nNär det gäller fördelningen av de drygt två miljar-\r\nderna från EU:s strukturfonder redovisar arbetsmark-\r\nnadsministern i sitt svar olika målområden, men det är\r\negentligen bara målen 2 och 5b som är renodlat regio-\r\nnalpolitiskt inriktade. Jag undantar då mål 6, som är\r\ninriktat på de mest glesbefolkade delarna av vårt land.\r\nMen där är både pengarna och den geografiska av-\r\ngränsningen redan klara, så därvidlag finns det inte\r\nsärskilt mycket att diskutera.\r\nDe rent regionalpolitiskt inriktade målområdena är\r\nalltså 2 och 5b. Också de övriga målområdena är i och\r\nför sig viktiga, men de är mera generellt inriktade, på\r\nhela vårt land, och jag tycker inte att man kan se dem\r\nsom enbart en del av regionalpolitiken. Jag anser\r\ndärför att det är oerhört viktigt att en mycket stor del\r\nav de här pengarna kanaliseras just mot målområdena\r\n2 och 5b, dvs. till strukturomvandling inom industrin\r\noch till landsbygdsutveckling.\r\nDet var intressant att arbetsmarknadsministern re-\r\ndovisade att regeringen i dag i allmän beredning hade\r\nfört en diskussion om detta. Det skulle vara mycket\r\nintressant att få veta litet mer om detta, i den mån\r\narbetsmarknadsministern nu kan lätta litet på förlåten.\r\nJag vill ställa frågan om arbetsmarknadsministern\r\nprincipiellt delar min uppfattning att det är oerhört\r\nviktigt att en så stor del som möjligt av dessa resurser\r\n- enligt min egen uppfattning minst hälften - kanali-\r\nseras till målen 2 och 5b. Jag skulle på den punkten\r\nvilja få en principiell redovisning av arbetsmark-\r\nnadsministerns synpunkter, om han nu inte kan ge\r\nmera konkreta besked.\r\nJag vill också understryka att jag tycker att det är\r\nbra att arbetsmarknadsministern nu säger att man\r\nskulle ta kontakt med oppositionen för en ytterligare\r\ndiskussion av dessa frågor. Vi är från Centerns sida\r\nstarkt engagerade i regionalpolitiken och deltar gärna\r\ni dessa diskussioner, om vi finner dem meningsfulla.</pre><pre>Anf.  88  PETER ERIKSSON (mp):\r\nFru talman!  Frågorna om regionalpolitiken och\r\nEU, som man tidigare har varit inne på här, har två\r\nsidor. Det gäller dels den nationella regionalpolitiken,\r\ndels de medel som kan komma från EU. Det har från\r\nEU-sidan ställts ut ganska klara löften om att vi skall\r\nfå ett bra tillskott, över 2 miljarder kronor, till regio-\r\nnalpolitiken.\r\nJag ställde mig före folkomröstningen mycket\r\ntvivlande till detta. Om man ser på utvecklingen inom\r\nEU, finner man att det mesta av de använda medlen\r\ninte avser regionalpolitik i den mening som vi i Sveri-\r\nge är vana vid att ge detta begrepp.\r\nJag kan hålla med om att det i målen 2 och 5b\r\nfinns regionalpolitiska möjligheter, och det är viktigt\r\natt så mycket som möjligt styrs till de målområdena 2\r\noch 5b, om vi skall få ut något av det som har uttalats\r\nfrån ja-sidan före folkomröstningen.\r\nMen den som jag ser det absolut viktigaste frågan\r\nhär gäller hur den nationella regionalpolitiken kom-\r\nmer att bli i framtiden. Det handlar dels om trans-\r\nportstödet, som har varit mycket centralt när det gällt\r\natt skapa någorlunda lika villkor för företag i norra\r\nSverige som vad som gäller för företag i Syd- och\r\nMellansverige. Vi har fått några första signaler från\r\nEU om att man inte är beredd att acceptera detta i den\r\nutsträckning som gäller för oss i dag. Man vill skära\r\nned på stödområdet för transportstödet och även vad\r\ngäller antalet branscher. Så är bl.a. fallet med bilbran-\r\nschen och textilbranschen, som man vill studera nog-\r\ngrannare innan man är beredd att ge ett klartecken.\r\nJag tycker att detta är illavarslande.\r\nVi har inte heller fått några klara besked vad gäller\r\nde sänkta sociala avgifterna för Norrlands inland. Hur\r\ndet går på den punkten i framtiden är en viktig fråga.\r\nProblemet med de nationella stödformerna är att\r\nde måste utformas mycket långsiktigt för att vara\r\nmeningsfulla och kunna bidra till att förstärka syssel-\r\nsättningen i glesbygden.\r\nOm man studerar den utveckling som ägt rum i\r\nEU-länderna medan de har levt under de regler som\r\nhar skapats av EU, finner man att dessa regler har lett\r\ntill en successiv avveckling av många av de stödfor-\r\nmer som man tidigare haft.Det gäller särskilt sådana\r\nsom är direkt inriktade på företag. Det som känne-\r\ntecknar den svenska nationella regionalpolitiken är att\r\nden är inriktad på stöd till företagen.\r\nJag tycker därför att ett medlemskap i EU är för-\r\nenat med betydande risker för vår nationella regional-\r\npolitik. Vi vet inte om vi kommer att tvingas att suc-\r\ncessivt avveckla den. Vi har inte ens fått besked om\r\nvad som gäller för de närmaste åren. Jag skulle vilja\r\nhöra om Anders Sundström kan ge något klarare be-\r\nsked åtminstone för den närmaste tiden om vad som\r\nkommer att gälla för den svenska regionalpolitiken.\r\nVilken acceptans föreligger från EU:s sida i de frå-\r\ngorna?</pre><pre>Anf.  89  BIRGITTA HAMBRAEUS (c):\r\nFru talman!  Först är det viktigt att vi slår fast att\r\nSverige inte kommer att få några pengar från EU. Vi\r\nfår inga pengar. Vi betalar oerhört mycket mer än vad\r\nvi får tillbaka. Vi skickar ned en hel del pengar dit,\r\noch sedan kommer en del tillbaka på EU:s villkor. Det\r\när viktigt att vi slutar att tala om att vi får en mängd\r\nstöd därifrån.\r\nMin fråga till statsrådet är: Måste alla statliga och\r\nkommunala stöd som nu utgår till näringslivet under-\r\nställas EU, om de på något sätt kan ha inriktning på\r\nföretag?\r\nEn annan fråga är: Är det korrekt, som det nu\r\nryktas om, att man förmodligen kommer att anse att\r\nÖresundsbrons finansiering är ett lämpligt regional-\r\npolitiskt mål, dvs. att man kommer att bidra med EU-\r\nmedel till Öresundsbron, om den nu blir av?\r\nSverige har kanske världens bästa regionalpolitik,\r\nom man ser till att vi har de minsta skillnaderna i\r\nlevnadsnivå över landet som helhet. Det måste vara\r\nvår lyckade regionalpolitik som har kunnat åstad-\r\nkomma detta. Förutsättningarna i vårt land är väldigt\r\nskiftande. I de broschyrer som nu har spritts till hus-\r\nhållen som UDH, dvs. handelsavdelningen på UD, har\r\nförfattat säger man att vi kan fortsätta med regional-\r\npolitiken. Är detta sant? Har vi fått det bekräftat? Är\r\ndet över huvud taget färdigt?\r\nHar vi fått besked från kommissionen och från EU\r\nom vi kan fortsätta med den traditionella politiken?\r\nDet gäller t.ex. differentierade socialavgifter, att\r\nstödja utsatta regioner genom stödpaket, samarbete\r\nmellan staten och näringslivet för att utveckla nya\r\nframtidssatsningar osv. samt transportstödet. Är allt\r\ndetta som vi så länge har arbetat med förenligt med\r\nreglerna, så att vi får fortsätta med det? Har vi fått\r\nbesked om detta?</pre><pre>Anf.  90  TALMANNEN:\r\nJag vill erinra om att i den eventuellt efterföljande\r\nreplikomgången kommer ordet att fördelas i den ord-\r\nning det begärts.</pre><pre>Anf.  91  Arbetsmarknadsminister  ANDERS\r\nSUNDSTRÖM (s):\r\nFru talman! Jag skall börja med det som Birgitta\r\nHambraeus tog upp i slutet av sitt anförande.\r\nVi har just konstaterat att Sverige är det land som\r\nhar de minsta regionala skillnaderna. Det beror fram-\r\nför allt på den samlade nationella politiken.\r\nJag som har levt hela mitt liv uppe i Norrbotten\r\nvet att regionalpolitiken, som jag  som arbetsmark-\r\nnadsminister nu är ansvarig för, är betydelsefull. Men\r\nlångt mer betydelsefull för min region har varit den\r\nkommunala skatteutjämningen, arbetsmarknadspoliti-\r\nken, utbildningspolitiken och uppbyggnaden av in-\r\nfrastrukturen. Man har inte låtit den ske på markna-\r\ndens villkor.\r\nJag var uppriktigt orolig över den regionala balan-\r\nsen när den förra regeringen i allt större omfattning\r\nbolagiserade, privatiserade och tog bort regelverk för\r\natt jämnt fördela utbildningsresurser och infrastruktur,\r\ndvs. det som har gjort att de stora skillnaderna mellan\r\nregionerna försvunnit. Detta sagt som en inledning.\r\nBirgitta Hambraeus och även Peter Eriksson har\r\nfrågat om de stödformer som vi i dag har kan behål-\r\nlas. Redan när vi skrev under EES-avtalet förband vi\r\noss att se till att vi inte hade sådana regler som sned-\r\nvred konkurrensen. Egentligen är den frågan inte en\r\nfråga om EU-medlemskapet, utan det är en fråga om\r\nEES-avtalet, om vi skall ha ett avtal med Europa.\r\nDet finns delar av stödet som ifrågasätts och som\r\ndet pågår en diskussion om. Den svenska regeringen\r\noch den svenska riksdagen har i samband med avtalet\r\nsagt att vår bedömning är att vi i huvudsak kan behål-\r\nla nuvarande stödformer. Det håller jag nu på att\r\nförsöka få bekräftat i förhandlingar med EU för att få\r\ndet stadfäst att vi i huvudsak kan behålla de regler vi\r\nhar i dag.\r\nSedan till den verkliga frågan, som Elving An-\r\ndersson ställde, som handlade om hur Sverige skall\r\nhantera dessa 2,5 miljarder. Jag har i likhet med El-\r\nving Andersson den uppfattningen att ett medlemskap\r\ni EU skapar bättre förutsättningar för en bra regional-\r\npolitik. Det tycker jag är viktigt.\r\nDäremot har jag kanske inte samma uppfattning\r\nsom Elving Andersson när det gäller de olika målom-\r\nrådena. Jag menar att jag som arbetsmarknadsminis-\r\nter, regeringen och riksdagen skall se till att pengar\r\nsom går till målområde 3 och 4 hamnar i de regionalt\r\nhårt utsatta områdena.\r\nDet handlar om att bekämpa långtidsarbetslöshet,\r\nförbättra situationen för kvinnor och problem med\r\ninfrastruktur, något som är direkt kopplat till de stö-\r\ndområden vi har i Sverige. Det viktiga är att se till att\r\nvi använder dessa pengar på ett vettigt sätt. Det kan vi\r\nockså göra i målområde 3 och 4 i de utsatta område-\r\nna.</pre><pre>Anf.  92  PETER ERIKSSON (mp):\r\nFru talman!  Problemet med EU-pengarna är som\r\njag ser det att det riskerar att bli nya motorvägar. De\r\nkan bli en delfinansiering för en Öresundsbro, som\r\nBirgitta Hambraeus var inne på, eller motorvägar runt\r\nE 4:an i stället för att de går till vettiga projekt som\r\nhar regionalpolitisk bäring på längre sikt.\r\nHär hoppas jag verkligen att vi kan åstadkomma\r\nnågonting så att pengarna inte rinner ut i meningslösa\r\nbetongprojekt som inte ger sysselsättning på längre\r\nsikt.\r\nJag tycker att det är tråkigt att inte Anders Sund-\r\nström här kan ge något som helst besked om vad som\r\nhänder med den svenska nationella regionalpolitiken.\r\nDet sades ofta från nej-sidan i den kampanj inför\r\nfolkomröstningen som nu har varit att de är de stora\r\ntunga bitarna när det gäller att skapa någorlunda jäm-\r\nställda villkor i norra och södra Sverige.\r\nDet handlar om andra saker än det vi kallar den\r\nnationella regionalpolitiken. Det är oerhört viktigt om\r\nvi skall kunna få en sund utveckling och om företag\r\növer huvud taget skall våga investera i Norrbotten,\r\nVästerbottens inland och i andra delar. Då måste man\r\nkänna en tillförsikt om att dessa stödformer blir kvar\r\npå lång sikt.\r\nDet är därför inte bra att frågan dras i långbänk på\r\ndet här sättet. Det kan redan i dag skapa situationer\r\ndär många företag väljer att investera på andra håll.\r\nFör Norrbottens del vill jag att Anders Sundström\r\nverkligen snabbt försöker se till att vi får en bra situa-\r\ntion och att inte de farhågor som jag och andra inför\r\nfolkomröstningen har talat om besannas. Jag vill gär-\r\nna ge Anders Sundström mitt stöd för att åstadkomma\r\ndet.</pre><pre>Anf.  93  ELVING ANDERSSON (c):\r\nFru talman! Jag tackar arbetsmarknadsministern\r\nför de kompletterande synpunkterna. Vi skall inte nu\r\ndiskutera den nationella regionalpolitiken under den\r\nförra regeringen och jämföra med de signaler som\r\nkommer. Det finns i och för sig mycket att diskutera\r\npå  det området. Det få vi anledning att återkomma till\r\ni andra sammanhang. Vi skall här hålla oss kring hur\r\nvi hanterar relationerna gentemot EU och dess struk-\r\nturfonder.\r\nJag vill understryka vad jag sade i inledningen.\r\nHär finns både hot och möjligheter. Skall vi tillvarata\r\nde möjligheterna, och det kan vi göra, krävs det en\r\nmycket kraftfull nationell samling kring en kraftfull\r\nregionalpolitik.\r\nOckså jag tycker att målområde 3, 4, osv. är vikti-\r\nga när det gäller att bekämpa långtidsarbetslöshet,\r\nkvinnosatsningar m.m. Men dessa problem är trots allt\r\ngenerella över hela landet. Det ser defintivt ut på det\r\nsättet.\r\nJag tycker att det är litet galet om arbetsmark-\r\nnadsministern räknar in de pengar som riktar sig till\r\ngenerella åtgärder över landet som en del i en offensiv\r\nregionalpolitik, även om de är viktiga. Det som jag\r\nräknar som en offensiv regionalpolitik är det som\r\nspecialriktas till de allra mest utsatta områdena i vårt\r\nland.\r\nJag beklagar om vi inte kan få ett mer klart utta-\r\nlande från arbetsmarknadsministerns sida om att\r\ntyngdpunkten bör ligga på målområdena 2 och 5, dvs.\r\ndet som är renodlad regionalpolitik. Sedan måste vi\r\nockså se till att skapa resurser för att bekämpa lång-\r\ntidsarbetslöshet och annat.\r\nJag har här ett utdrag ur en intervju med arbets-\r\nmarknadsministern i Dagens Nyheter i förra veckan,\r\ndet är från den 11 november, som just berör dessa\r\nfrågor. Där säger arbetsmarknadsministern att stödet\r\ntill de utsatta regionerna är totalt 2,4 miljarder kronor\r\nper år.\r\nJag funderar litet på hur arbetsmarknadsministern\r\ni så fall räknar. Räknar han även de över landet rikta-\r\nde generella åtgärderna som en del av regionalpoliti-\r\nken? I så fall har vi inte samma uppfattning om vad\r\nsom menas med en offensiv regionalpolitik. Jag tror\r\natt det är viktigt att vi har terminologin klar för oss så\r\natt vi inte skapar förvirring och missförstånd i debat-\r\nten.</pre><pre>Anf.  94  BIRGITTA HAMBRAEUS (c):\r\nFru talman! Jag skall konkretisera Elving Anders-\r\nsons fråga. Kan man med dessa dryga 2 miljarder\r\nfinansiera Öresundsbron? Är det den sortens finansi-\r\nering som kallas för regionalpolitik när det gäller\r\nsturkturfonderna? Jag fick inte något svar på det förut.\r\nSedan vill jag gärna hålla med arbetsmarknads-\r\nministern om att det är den stora regionalpolitiken\r\nsom är viktig. Den har vi tack lov möjlighet att be-\r\nstämma ganska mycket över i vårt eget land fortfa-\r\nrande. Det gäller t.ex. hur vi fördelar forskningsansla-\r\ngen mellan högskolorna och inte minst hur vi lokalise-\r\nrar statliga myndigheter.\r\nDär finns det något som är oerhört aktuellt. I mor-\r\ngon kommer man vad jag förstår att justera ett nytt\r\nskatteutjämningsbidrag. Jag begär inte att arbets-\r\nmarknadsministern skall vara insatt i detta. Det är ju\r\ninte heller arbetsmarknadsministerns bord. Men där är\r\ndet oerhört väsentligt att inte de signaler som har\r\nkommit om att man ensidigt skall gynna storstäderna\r\nmed skatteutjämningsbidraget slår igenom.\r\nFår jag be arbetsmarknadsministern att verkligen\r\nfölja detta så att vi inte genom den delen av den stora\r\nregionalpolitiken slår undan fötterna på landsbygden.</pre><pre>Anf.  95  Arbetsmarknadsminister  ANDERS\r\nSUNDSTRÖM (s):\r\nFru talman! Låt mig börja med hur vi skall vi få ut\r\nså mycket som möjligt av de stöd vi kan få via EU.\r\nJag har den uppfattningen att de bekymmer som anges\r\ni målområde 3 och 4 också är störst i våra stödområ-\r\nden.\r\nLångtidsarbetslösheten slår hårdast i områden med\r\npermanent hög arbetslöshet. Bristerna i infrastruktu-\r\nren, som är målområde 4, är också störst i våra hårt\r\nutsatta regioner.\r\nDe pengar som vi får via mål 3 och mål 4 kan till\r\nmycket stor del användas inom stödområdet.\r\nDen åsikten bygger jag på en lång kommunal erfa-\r\nrenhet. Jag har levt i en sådan region och vet att ar-\r\nbetsmarknadspolitiken många gånger har varit långt\r\nviktigare för regionen än vad den lilla regionalpoliti-\r\nken har varit. Det säger jag trots att jag nu har ansva-\r\nret för regionalpolitiken också.\r\nMin ambition är verkligen att se till att de pengar\r\nsom går via mål 3 och 4 också kommer till de geo-\r\ngrafiska områden som har det sämst ställt.\r\nNär det gäller den stora nationella regionalpoliti-\r\nken tycker jag att riksdagen har avhänt sig en hel del\r\ninflytande genom t.ex. bolagiseringen av Posten,\r\nsystemet för inskrivning av studenter vid universitet\r\noch högskolor och genom att styra forskningspolitiken\r\nvia forskningsstiftelser och inte via nationella beslut i\r\nSveriges riksdag. Sådant påverkar regionalpolitiken\r\nnegativt.\r\nJag hoppas att det är slut med den typen av styrin-\r\nstrument, i alla fall för något år, och att vi kan få en\r\nordning där ni i riksdagen har ett större inflytande\r\növer hur pengarna fördelas och inte överlåter det till\r\nmarknadskrafterna på det sätt som har skett under en\r\nperiod.\r\nOm jag själv, utifrån min historia, skall försöka att\r\nprioritera det område som är viktigast för att klara\r\nregionalpolitiken är skatteutjämningen kanske den\r\nenskilt viktigaste regionalpolitiska frågan. Det skiljer\r\noerhört mycket i skattekraft mellan en glesbygds-\r\nkommun som Pajala och en tätortskommun. Utan en\r\nväl fungerande skatteutjämning är dessa kommuner\r\nchanslösa.\r\nJag vet ingenting om i vad mån Öresundsbron kan\r\nkomma att finansieras med EU-medel. Men så\r\nmycket kan jag säga att Öresund kommer inte att ingå\r\ni det förslag som vi kommer att lämna på stödområ-\r\nden enligt regionalpolitiken.\r\nLåt mig till sist säga till Peter Eriksson att ett EU-\r\nmedlemskap inte innebär någon större osäkerhet för\r\naktörerna när det gäller regionalpolitiken. Jag vill\r\nsnarare säga att det är tvärtom. Regionalpolitiken\r\nrevideras ju med ganska långa intervaller i EU. Nästa\r\ngång sker det år 2000. Då kommer det säkert att gälla\r\nunder sex-tio år. Det är betydligt längre intervaller än\r\nvad som gäller i den svenska riksdagen. Den svenska\r\nriksdagen har reviderat den nationella regionalpoliti-\r\nken betydligt oftare. I den meningen kommer inte EU\r\natt vara ryckigare än vad den svenska riksdagen har\r\nvarit.\r\nJag har inte för avsikt att dra frågan om målområ-\r\ndena i geografin eller frågan om vilka nationella stöd-\r\nformer som kan behållas i långbänk. Det tycker jag att\r\njag visar genom att jag veckan efter EU-omröstningen\r\ntar upp den ena frågan på allmän beredning. När det\r\ngäller den andra frågan är vårt folk på departementet i\r\nfull fart med förhandlingar med EU för att få klarhet i\r\nden nationella politiken. Det blir ingen ryckighet här.\r\nRyckigheten kan uppstå om vi i riksdagen ändrar\r\nreglerna. Där kan vi ändra dem betydligt oftare än i\r\navtalet med EU.</pre><pre>Anf.  96  PETER ERIKSSON (mp):\r\nFru talman! Det är inget tvivel om att det har varit\r\nen stor osäkerhet kring den svenska nationella regio-\r\nnalpolitiken i EU-sammanhanget. Efter det att avtalet\r\nmellan Sverige och EU-länderna var klart fick vi\r\nbesked om att vi inom några få veckor skulle få reda\r\npå hur det går med den svenska regionalpolitiken. Så\r\nsade den dåvarande svenska regeringen och Börje\r\nHörnlunds kansli.\r\nMen ännu i dag har det inte hänt något avgörande.\r\nFöretagen i Norrbotten och Västerbotten vet fortfa-\r\nrande inte om de kommer att få ha kvar de stödformer\r\nsom de har i dag. Detta har inneburit en stor osäker-\r\nhet. Jag tror att den redan har påverkat sysselsättning-\r\nen i Norrland.\r\nJag tror inte att det som arbetsmarknadsministern\r\nsäger om att EU:s regionalpolitik bara revideras vart\r\nfemte år stämmer heller. De pengar som kommer från\r\nEU revideras bara vart femte år, men när det gäller\r\nden nationella regionalpolitiken blir det mer åter-\r\nkommande översyner. Vi vet inte i dag om vi får ha\r\nkvar den på längre sikt. Min bedömning är att det är\r\nstor risk för att vi får se en successiv avveckling av\r\ndessa stödformer. Därför är det viktigt att vara tuff i\r\nförhandlingarna och se till att vi får ett långsiktigt\r\nbesked från EU i dessa frågor. Det är viktigt att det\r\ninte kommer in några krav om en ny revidering inom\r\nnågra få år. Jag tror att det kan bli mycket svårt.</pre><pre>Anf.  97  ELVING ANDERSSON (c):\r\nFru talman! Det finns inte så mycket mer att till-\r\nlägga i debatten i dag. Låt mig bara ge en slutkom-\r\nmentar.\r\nJag håller med arbetsmarknadsministern om att\r\nskatteutjämningen är ett oerhört viktigt regionalpoli-\r\ntiskt instrument. Det är med stor spänning som vi ser\r\nfram emot det förslag som nu skall presenteras. Vi\r\nhoppas att det verkligen fyller dessa funktioner och\r\nfungerar som ett regionalpolitiskt utjämningsinstru-\r\nment.\r\nSedan kan man naturligtvis hävda att det finns en\r\nstörre grad av ungdomsarbetslöshet och långtidsar-\r\nbetslöshet, dvs. det som rör målområdena 3 och 4, i\r\nglesbygdsområdena och de regionalpolitiskt utsatta\r\nområdena än i övriga delar av landet. Men i så fall är\r\ndet oerhört viktigt att vi ser till att dessa resurser\r\nverkligen hamnar i de regionerna i landet och inte\r\nsprids ut generellt över hela landet.\r\nJag tycker fortfarande att den absolut klokaste\r\nstrategin i det här sammanhanget är att lägga tyngd-\r\npunkten i det här jobbet på målområdena 2 och 5b.\r\nSedan hälsar jag också med tillfredsställelse det\r\nbesked som Anders Sundström gav om att man nu\r\nskall ta kontakt med oppositionspartierna i riksdagen\r\nför att diskutera detta vidare. I och med den här dis-\r\nkussionen har arbetsmarknadsministern fått en del\r\nsignaler om hur vi i Centern ser på detta. Vi hoppas\r\natt vi skall kunna få en konstruktiv diskussion kring\r\nhur dessa regelverk skall utformas.</pre><pre>Anf.  98  Arbetsmarknadsminister   ANDERS\r\nSUNDSTRÖM (s):\r\nFru talman! Jag vill bara än en gång betona detta\r\nmed de olika målområdena. Om vi väljer att styra alla\r\npengar via målområde 2 och 5B, innebär det att väl-\r\ndigt mycket av resurserna från den nationella regio-\r\nnalpolitiken går åt till programarbete tillsammans med\r\nden Europeiska unionen.\r\nTraditionellt har vi haft det på det sättet att en stor\r\ndel av den nationella regionalpolitiken har gått till\r\ngenerella företagsstöd i form av nedsättning av soci-\r\nalavgifter, i form av investeringsstöd, sysselsätt-\r\nningsstöd i samband med rekryteringar m.m. Den\r\ntypen av stöd tycker jag att det är ganska viktigt att vi\r\nkan behålla.\r\nDärför menar jag att vi skall försöka lägga en del\r\nav pengarna i målområde 3 och 4, för att där använda\r\narbetsmarknadspolitiska pengar som programpengar\r\nmen naturligtvis styra dem till de mest utsatta områ-\r\ndena.\r\nJag vill säga att när ni funderar över detta, kom\r\nihåg att låser ni er för att lägga mycket i 2 och 5B, då\r\nbegränsar ni också de så att säga fria pengarna i regi-\r\nonalpolitiken - säger en som har hållit på med det där\r\nett tag, fast ur ett annat perspektiv.</pre><pre>Överläggningen var härmed avslutad.</pre><pre>6 §  Svar på interpellation 1994/95:8 om miljö-\r\npolitiken vid ett EU-medlemskap</pre><pre>Anf.  99  Miljöminister  ANNA LINDH (s):\r\nFru talman! Lennart Daléus har ställt en interpel-\r\nlation till mig om hur jag avser att driva på miljökra-\r\nven inom EU och samtidigt utnyttja Sveriges möjlig-\r\nheter att gå före i den europeiska miljöpolitiken.\r\nMajoriteten av Sveriges folk sade den 13 novem-\r\nber 1994 ja till ett svenskt medlemskap i EU. Vi kan\r\nnu direkt medverka i den europeiska miljöpolitiken.\r\nVi påverkas i vårt land i stor utsträckning av gräns-\r\növerskridande luft- och vattenföroreningar från det\r\növriga Europa. Vi påverkas samtidigt av andra euro-\r\npeiska länders miljöpolitik. Nu får vi väsentligt ökade\r\nmöjligheter att få till stånd begränsningar av utsläpp\r\nsom förorenar svensk miljö. Dessutom kommer vi\r\naktivt att påverka arbetet med att förbättra Europas\r\nmiljö.\r\nRegeringens målsättning är att högsta tillämpade\r\nambitionsnivå i miljöpolitiken skall genomsyra det\r\neuropeiska gemensamma miljöarbetet. För att en\r\nsådan målsättning skall kunna få genomslag i praktisk\r\npolitik är det nödvändigt med en genomtänkt priorite-\r\nring av arbetet. Miljödepartementet har därför nyligen\r\nutarbetat ett förslag till strategi för det fortsatta miljö-\r\narbetet.\r\nI förslaget prioriteras särskilt frågorna om försur-\r\nning, klimat, avfall, kretslopp, kemikalier och det\r\növergripande internationella arbetet. Regeringen\r\nkommer att remittera detta förslag till svensk EU-\r\nstrategi till en bred krets i det svenska samhället. Jag\r\nser en aktiv dialog i dessa frågor som mycket angelä-\r\ngen. På basis av förslaget till strategi och inkomna\r\nsynpunkter kommer regeringen sedan att förelägga\r\nriksdagen ett förslag till miljöpolitisk strategi vad\r\ngäller EU-arbetet i början av år 1995.\r\nDetta dokument kommer att utgöra den svenska\r\nregeringens bas för att driva på miljökraven inom EU.\r\nSärskilt angeläget är det att det svenska förhandlings-\r\nresultatet utnyttjas så att Sverige verkligen får möjlig-\r\nheter att gå före i det samlade europeiska miljöarbetet.\r\nHärtill kommer naturligtvis den miljöanpassning\r\nsom Sverige driver för olika politikområden. Det är\r\nmöjligt genom att Sverige driver på och bidrar med\r\nkunskaper, särskilt inom de områden där vi fått fyra-\r\nåriga övergångsperioder och där EU nu skall se över\r\nsina regler. Dessa övergångslösningar finns inom\r\nkemikalieområdet - ett av de områden som har hög\r\nprioritet i förslaget till strategi.\r\nJag kan därför försäkra Lennart Daléus att jag som\r\nmiljöminister och hela den svenska regeringen kom-\r\nmer att verka för ett handlingskraftigt miljöarbete på\r\nalla plan.</pre><pre>Anf.  100  LENNART DALÉUS (c):\r\nFru talman! Jag tackar miljöministern för svaret.\r\nDet är uppenbart att vi delar i mycket synen på möj-\r\nligheterna som finns nu med ett svenskt medlemskap i\r\nEU att utnyttja EU som ett instrument för ett aktivt\r\nmiljöarbete.\r\nMiljöministern redovisar också i svaret några äm-\r\nnesområden som bör prioriteras. Så långt är  allt väl.\r\nJag delar gärna uppfattningen att flera av de områdena\r\när viktiga. Vad som däremot saknas i miljöministerns\r\nredovisning är vad hon tänker göra på de områdena.\r\nDet hade kanske varit av visst intresse ändå. Jag skall\r\ngärna hjälpa till genom att ge några synpunkter på just\r\ndem och några andra områden om vad som rimligen\r\nbör föras in i en svensk strategi.\r\nOm vi tittar på försurningen först, så är det ju up-\r\npenbart att Sverige måste se till att Kommissionen\r\nengagerar sig mer i försurningsfrågan än hittills och\r\natt EU kommer att spela en allt starkare roll när det\r\ngäller att driva på EEC-konventionen, alltså FN:s\r\nekonomiska konvention för Europa, och dess arbete\r\nmed gränsöverskridande luftföroreningar.\r\nI kretsloppsfrågan för det andra, fru talman, är det\r\nviktigt att se till att kretsloppet inte stannar vid att\r\nvara en fråga om avfall och hantering av varor utan\r\nbreddas till att gälla hela samhället och alla samhälls-\r\nsektorer. Mycket viktigt är ju att se till att EU förstår\r\natt användningen av ekonomiska styrmedel måste\r\nfrämjas.\r\nEtt av de ekonomiska styrmedlen, för det tredje, är\r\nmiljöskatterna. Det är angeläget att vi får en gemen-\r\nsam nivå på koldioxidskatten. Det är viktigt att över\r\nhuvud taget se till att den kommer in som ett ekono-\r\nmiskt styrmedel, och naturligtvis är det viktigt att en\r\nbred skatteväxling, liknande den som nu förbereds i\r\nSverige, också initieras inom EU.\r\nKemikaliearbetet, som miljöministern talade om,\r\när självklart mycket mycket viktigt. Svenska begrepp,\r\nfår man väl säga, som substitutionsprincip och försik-\r\ntighetsprincip blir viktiga och bör vara vägledande för\r\ndet europeiska samarbetet. Det behövs för övrigt\r\nockså en mer systematisk genomgång på europeisk\r\nnivå av de farliga ämnena.\r\nJag behöver inte nämna när det gäller EU att sam-\r\narbetet miljö-handel måste vara en tung del i reforme-\r\nrandet av EU:s miljöarbete. Transporter och miljö har\r\nalltid nämnts i EU-sammanhang och är, för det sjätte,\r\nen av de absolut viktigaste frågorna, där det ju gäller\r\natt få över lastbilstransporterna i Europa i möjligaste\r\nmån till ett järnvägsnät som bör byggas ut och effek-\r\ntiviseras och där Sverige måste vara pådrivande.\r\nMiljökonsekvensbeskrivningar kan vara och är ett\r\nviktigt instrument också i transportarbetet.\r\nDet som miljöministern inte nämnde men som väl\r\nändå måste ges en mycket mycket hög prioritet är att\r\nverka för att EU-stödet till miljöinsatser i Baltikum,\r\nCentral- och Östeuropa verkligen stärks.\r\nLåt mig nämna ytterligare två områden, fru tal-\r\nman. Det ena är det litet svenska greppet att se plane-\r\nringen som en del i miljöarbetet, att låta planeringen\r\nvara något av en övergripande arbetsuppgift, det må\r\ngälla transporter, regionalpolitik eller energifrågor.\r\nPlaneringstänkandet i dess mest positiva mening bör\r\ngenomsyra vårt Europaarbete.\r\nSlutligen det som också har blivit litet av ett\r\nsvenskt kännemärke, nämligen miljöövervakningen.\r\nDet är angeläget att även den, möjligen inom ramen\r\nför EU:s miljöbyrå, blir en viktig del i utvecklingen\r\nav EU:s miljöarbete.\r\nDet är några frågor som jag tycker att det vore värt\r\natt miljöministern kunde ta till sig i det fortsatta arbe-\r\ntet med det som uppenbarligen skall vara en strategi.\r\nJag blir litet orolig ändå, när jag hör resonemang-\r\nen om strategin som skall komma att utvecklas och\r\ntydligen läggas på riksdagens bord i början av nästa\r\når. Den kommer att behöva rymma inte bara sakfrå-\r\ngorna utan också ett förhållningssätt, som miljöminis-\r\ntern inte redovisade, till sådana frågor som öppenhet i\r\nmiljöarbetet, något som har varit föremål för stor\r\ndiskussion i Sverige i anslutning till folkomröstning-\r\nen, och stöd till ideella organisationer och deras möj-\r\nlighet att bedriva ett aktivt Europaarbete.\r\nDen intressanta fråga som inställer sig är ju, med\r\nde ambitioner som vi måste ha i Europaarbetet, om vi\r\nskall klara av att vara den kraft som kan reformera\r\noch, som det heter litet luddigt, driva på EU:s miljö-\r\narbete. Kan miljöministern förklara hur det skall vara\r\nmöjligt att göra eller hur hon tänker sig att det skall gå\r\ntill, i ett läge när det - ryktesvis åtminstone - är på det\r\nsättet att Miljödepartementets resurser skall skäras ner\r\nmed i storleksordningen 20 %?\r\nJag önskar att miljöministern klarar den arbets-\r\nuppgiften och har ett svar på frågan hur hon har tänkt\r\nsig att tackla dem som företräder de ekonomiska\r\nsynpunkterna i regeringen.</pre><pre>Anf.  101  GUDRUN LINDVALL (mp):\r\nFru talman! Jag förstår den oro som jag tycker att\r\ndebatten ger uttryck för. Man undrar om det är möjligt\r\nför Sverige att behålla en bra miljöpolitik.\r\nVi är många som har varit miljöengagerade länge\r\noch som genom att analysera vilka möjligheter vi har\r\natt föra en god miljöpolitik inom EU har kommit fram\r\ntill att det bästa sättet hade varit att rösta nej. Jag ser\r\ndenna debatt som ett uttryck för att ni som valde den\r\nandra sidan ändå börjar få kalla fötter och inser att det\r\ngäller att lägga på ett rejält kol i miljöarbetet om det\r\ninte skall bli som vi på nej-sidan har sagt.\r\nPå kemikaliesidan finns det en stor skillnad mellan\r\ndet svenska synsättet och det synsätt man har ute i\r\nEU. I Sverige har vi fått igenom ett beslut om att en\r\nkemikalie bevisligen skall vara ofarlig för att få an-\r\nvändas. Där har miljörörelserna gjort ett mycket gott\r\narbete. I EU råder fortfarande uppfattningen att man\r\nmåste kunna visa att den är farlig innan den förbjuds.\r\nDet har tagit lång tid att få igenom vårt synsätt.\r\nDet finns risk för att vi flyttas 20 år tillbaks i tiden\r\noch får börja om med att försöka få tillbaks det syn-\r\nsätt som vi nu har i Sverige, nämligen att det skall\r\nfinnas en bevisad ofarlighet.\r\nVi får bara behålla de nationella reglerna för\r\nmånga av de kemikalier vi använder restriktivt i Sve-\r\nrige och framför allt har nationella planer för hur vi\r\nskall bli av med i fyra år. Det gäller t.ex. kadmium\r\noch kvicksilver.\r\nVi som sitter i jordbruksutskottet har i dag fått hö-\r\nra från Kemikalieinspektionen att det har varit bra att\r\nkunna visa att Sverige har klarat av att uppfylla de\r\nkrav vi också ställer på andra i internationellt miljöar-\r\nbete. Det har varit bra när vi förhandlat. Det har varit\r\nen fördel att ha kunnat gå före i miljöarbetet.\r\nDet är alltså oerhört viktigt att vi vågar gå före\r\nockså inom EU, även om man där har en uppfattning\r\nom att vi skall ha en gemensam miljöpolitik. Vad som\r\nkommer att hända med många av de kemikalier vi har\r\nfyra års anstånd med är oerhört viktigt för den fortsat-\r\nta utvecklingen.\r\nMånga miljödebattörer börjar nu fundera på vad\r\nsom kommer att hända. Ulf von Sydow, som är ordfö-\r\nrande i Naturskyddsföreningen, skrev i DN i går att\r\ndet finns många farhågor inför vad som komma skall.\r\nDet är ett stort arbete miljöministern tar på sig när det\r\ngäller att få igenom den svenska synen på framför allt\r\nkemikalier - en syn som dessutom måste bli bättre.\r\nEn myt som finns är att de miljöproblem vi har i\r\nförsta hand kommer från andra håll. Så är det inte. En\r\neffekt av miljöproblemen är allergier. I Sverige finns\r\ndet ungefär en 30-procentig allergiförekomst hos\r\nbarn. Av de sjuåringar som nu börjar skolan är nästan\r\n50 % överkänsliga eller allergiska mot någonting. Det\r\nberor på kemikaliesamhället. Vi behöver inte gå läng-\r\nre än till Baltikum för att se att någonstans mellan 5\r\noch 7 % av barnen har allergier. Så var det i Sverige\r\npå 50-talet.\r\nDet är ett nationellt problem som beror på kemi-\r\nkaliesamhället. Alla miljöfarligheter kommer inte\r\nnågon annanstans ifrån. Det handlar om den nationella\r\nmiljöpolitiken, och det är viktigt att kunna behålla en\r\nbra nationell miljöpolitik.\r\nVi står inför många anpassningar. Ett exempel är\r\nen proposition om mineraloljedirektivet som snart\r\nskall behandlas. Där står att de alternativ till bensin\r\noch olja vi tar fram, t.ex. metanol och etanol, egentli-\r\ngen skall beskattas som det bränsle de ersätter. Med\r\nett sådant synsätt finns det ingen chans för alternati-\r\nven att komma in på marknaden. Jag hoppas att ni\r\nnoga ser över detta innan propositionen läggs fram,\r\nmiljöministern. Vi måste få en generell dispens för\r\nalternativen så att den industri som måste komma och\r\nsom hör framtiden till, nämligen den som tar fram de\r\nmiljöriktiga alternativen, inte slås ut på grund av EU-\r\ndirektiv.\r\nEtt problem som miljöministern tar upp och som\r\när mycket allvarligt är transportsektorn och vad som\r\nkommer att hända där. Vi vet att EU:s politik beräk-\r\nnas leda till att trafiken ökar med mellan 25 och 30 %\r\nfram till år 2010. Vi kan se att det kommer att innebä-\r\nra en 25-procentig ökning av koldioxidutsläppen.\r\nSamtidigt pratar vi mycket vackert om vad naturen\r\ntål. Många av orden i miljödebatten har man hört i 10,\r\n15 eller 20 år. Naturen skulle kräva att vi sänkte kol-\r\ndioxidutsläppen med ungefär 70 %. Till det målet är\r\ndet långt. Skall vi verkligen lyckas baxa EU dit hop-\r\npas jag att miljöministern har kraft och mod mer än de\r\nallra flesta, för det kommer att behövas ett stort och\r\nrejält arbete för att ändra den politik som faktiskt\r\nleder till ökad miljöförstöring på grund av transporter\r\ninom EU.\r\nDet finns en enorm massa farhågor just på miljö-\r\nområdet i samband med ett EU-medlemskap. Jag\r\nförstår Lennart Daléus oro. Inom Centerpartiet rösta-\r\nde bönderna ja, medan de miljöintresserade röstade\r\nnej just på grund av att vi har sett noga på konsekven-\r\nserna. Det finns en stor risk att den svenska miljöpo-\r\nlitiken kommer att gå bakåt.\r\nJag hoppas att debatten, som vi kommer att få föra\r\nflera gånger, inte bara handlar om vackra ord som\r\nmiljödebatter ofta gör, utan också om att vi lyckas\r\nsätta press på EU så att våra miljökrav går igenom\r\noch att vi har möjlighet att föra en bättre miljöpolitik i\r\nframtiden. Vi skall inte bara som bäst behålla den\r\nmiljöpolitik vi har i dag, för det är en för låg ambi-\r\ntionsnivå.</pre><pre>Anf.  102  Miljöminister  ANNA LINDH (s):\r\nFru talman! Till att börja med skulle jag vilja säga\r\ntill Gudrun Lindvall att jag tycker att vi skall sluta att\r\ndiskutera om man skulle säga ja eller nej. Det har\r\nvarit folkomröstning. Majoriteten har beslutat att\r\nSverige skall vara medlem i EU. Jag tillhör dem som\r\ntror att det är bra för miljön.\r\nEtt exempel på hur man kan se det är just Ulf von\r\nSydows artikel i Dagens Nyheter, där han visar en\r\nkonstruktiv vilja att nu diskutera de miljöproblem vi\r\nstår inför och hur vi skall arbeta inom EU. Jag hoppas\r\natt vi skall kunna få en gemensam diskussion med de\r\nmiljöintresserade i Sverige för att titta på hur vi skall\r\nutveckla vårt miljöarbete inom EU, samtidigt som vi\r\ngår före med en bra svensk miljöpolitik.\r\nJag vill ta upp ett exempel som Gudrun Lindvall\r\nnämnde, och det är transportpolitiken. Det finns\r\nibland något slags föreställning om att vi hade sluppit\r\nEU:s transportpolitik om vi hade sagt nej till EU. Men\r\nEU utformar ju sin transportpolitik oavsett om Sveri-\r\nge är medlem eller inte. Trafiken och trafikökningarna\r\ndrabbar Sverige oavsett om Sverige är medlem eller\r\ninte. Om Sverige, Österrike, Norge och Finland redan\r\nhade varit medlemmar i EU hade vi t.ex. kunnat se\r\nfram emot betydligt strängare avgaskrav från 1996 än\r\nvad vi kan i dag, på grund av att vi inte var medlem-\r\nmar och inte hade tillräckligt antal röster. Jag tycker\r\natt det är ett bra exempel på att det är viktigt att man\r\nfaktiskt är med i EU och påverkar istället för att stå\r\nutanför.\r\nTill Lennart Daléus vill jag säga att jag tycker att\r\nvi skall respektera riksdagen tillräckligt för att inte\r\ndiskutera lösa rykten med anledning av dagens artik-\r\nlar.\r\nJag tycker att Lennart Daléus tar upp flera bra\r\nsynpunkter på miljöstrategin. Flera av dem finns till-\r\ngodosedda i strategin. Lennart Daléus  efterlyste be-\r\nsked om vad vi skall göra inom respektive område.\r\nDet finns inte riktigt tid för mig att gå igenom alla\r\nexempel vi tar upp i strategin, men jag kan ge några\r\nexempel.\r\nNär det t.ex. gäller försurningen tycker vi att vi\r\nskall skärpa kväveprotokollen och svavelprotokollen,\r\nvilket också Lennart Daléus var inne på. Vi skall\r\ndriva inte bara frågan om en koldioxidskatt utan också\r\nfrågorna om svavelskatt och kväveoxidavgifter inom\r\nEU. Frågan om koldioxidskatt skall för övrigt tas upp\r\npå nästa miljöministermöte. Vi kan alltid hoppas att\r\ndet finns möjlighet att få fram en minsta möjliga\r\nnämnare då, även om jag tror att vi bör fortsätta att ha\r\nen högre avgift i Sverige i avvaktan på att reglerna\r\nskärps i EU.\r\nVi har tagit upp kemikalierna som ett prioriterat\r\nområde. Vi vill bl.a. få in substitutionsprincipen tydli-\r\ngare i EU:s regler. Vi har börjat med att se den till-\r\nlämpas redan i det aktuella biociddirektivet.\r\nNär det gäller kretsloppsarbetet tycker vi att vi\r\nskall driva på så att EU får en gemensam policy med\r\nhög ambitionsnivå för en kretsloppsanpassad varupro-\r\nduktion. Vi tar bl.a. upp att vi vill verka för hårdare\r\nkrav på soptippar och avfallsförbränning.\r\nNär det gäller Östeuropa är målet enligt strategin\r\natt allt stöd till de länderna skall lämnas efter mil-\r\njöprövning, vilket vore ett stort steg framåt. Vi tycker\r\nockså att vi skall ge en större del av stödet till Öster-\r\nsjöområdet.\r\nDet är några exempel på konkretiseringar som\r\ngörs i strategin. Annars är tanken bakom strategin att\r\nden skall kunna diskuteras i breda kretsar, både poli-\r\ntiskt och i miljörörelsen, av miljöorganisationer och\r\nandra intresserade. Jag välkomnar därför synpunkter\r\nfrån både Lennart Daléus och hans partibröder och\r\nGudrun Lindvall och hennes partikamrater om hur vi\r\nskall driva ett arbete inom EU.\r\nNaturligtvis är organisationernas roll i det här\r\nväldigt viktig. Vi planerar dels att ha regelbundna\r\nsamråd med miljöorganisationerna, dels att ge dem\r\nförutsättningar att bedriva ett visst internationellt\r\narbete.\r\nJag hoppas därför att vi kommer att kunna arbeta\r\ntillsammans på bred front för att stärka miljöfrågorna\r\ninom EU.</pre><pre>Anf.  103  LENNART DALÉUS (c):\r\nFru talman! Jag vill säga två saker till Gudrun\r\nLindvall.\r\nFör att det inte skall råda något missförstånd vill\r\njag för det första påpeka att jag är av den bestämda\r\nuppfattningen att EU är ett bra instrument att utveckla\r\noch utnyttja i ett aktivt, gemensamt miljöarbete.\r\nFör det andra menar jag att man kanske gör det\r\nlitet lätt för sig när man kritiserar andra partier och\r\nsom Gudrun Lindvall säger att bönderna röstade ja\r\noch de miljöintresserade röstade nej. Nu tillhör jag -\r\ntyvärr, höll jag på att säga - inte den yrkesgrupp som\r\nkallas bönder, men jag har ändå förbehållit mig rätten\r\natt rösta ja. Jag tror också att det var många miljöen-\r\ngagerade i Centern som förbehöll sig den rätten, trots\r\nGudrun Lindvalls kategoriindelning.\r\nJag är, miljöministern, glad över förtydligandena\r\nunder underrubrikerna, även om jag saknar en del\r\nunderrubriker. Dels gäller det en gammal kär fråga,\r\nkärnkraften, i den del den berör miljöministern -\r\nframför allt gäller det kärnkraftssäkerheten, strålskyd-\r\ndet och över huvud taget synen på hur Euratom skall\r\nhanteras i den som det berör miljöministerns ansvar-\r\nsområde. Det vore intressant att få ett förtydligande\r\nav vilka frågor som ligger långt fram i det arbetet.\r\nSkälet, fru talman, till att jag var litet osäker i frå-\r\nga om tankegången med den här strategin var annars\r\natt jag vid sidan av det något korta svar som jag fick\r\nhar bläddrat i utkastet till strategi, och där finns en del\r\ndunkelheter, en del oklarheter, i sättet att uttrycka sig,\r\nja nästan i ordvalet. Jag tänkte därför att det kunde\r\nfinnas en underliggande begränsning.\r\nDet talas t.ex. om att det vid ambassader i Västeu-\r\nropa som saknar miljöråd vore \"önskvärt\" om någon\r\ntjänsteman kunde avsätta en del av sin arbetstid för\r\narbete med miljöfrågor. Om de ideella organisatio-\r\nnerna sägs att \"detta arbete förtjänar stöd\", och i något\r\nannat sammanhang sägs att man skall driva på.\r\nJag är litet oroad över de här ordvalen. Det är\r\n\"önskvärt\" att någon skall göra någonting, och nå-\r\ngonting \"förtjänar stöd\". Jag saknar den precision som\r\nhade varit trivsam och som hade kunnat ge rätt värde\r\nåt vad miljöministern här säger.\r\nDet var därför jag tog upp de rykten av den litet\r\nallvarliga karaktär som fördes fram i dagens tidning -\r\njag tycker nämligen inte alls att vi skall skämmas över\r\natt vi i riksdagen då och då också diskuterar rykten.\r\nÄr de ryktena sanna, och är de här orden valda med\r\nanknytning till det, då har man anledning att vara\r\norolig över inriktningen på strategin.</pre><pre>Anf.  104  GUDRUN LINDVALL (mp):\r\nFru talman! Att det finns anledning till oro vad\r\ngäller EU och miljön är givet. Samtidigt känns det\r\nsom att Sverige nu har en uppgift, dvs. att komma in i\r\nsamarbetsorganen, där vi kanske kan få igenom ett\r\nsynsätt som är betydligt bättre än det som finns på\r\nmånga håll, framför allt i södra Europa.\r\nTyvärr är det så att avståndet mellan oss och\r\nmånga av länderna i södra Europa är stort, framför\r\nallt i fråga om synen på kemikalier. Jag anser att mil-\r\njöministern framför allt måste lägga vikt vid att försö-\r\nka få till stånd en syn på kemikalier där man mer\r\nutgår från vad som är ofarligt än, som är fallet där\r\nnere, att det som är farligt så småningom skall förbju-\r\ndas.\r\nJag tror att just synen på kemikalier är det som är\r\nviktigast. Miljöförstöringen är inte längre så tydlig,\r\nutan det handlar mycket om det som finns i varor. Just\r\nmolekylsoporna och det nuvarande sättet att sprida\r\nkemikalier är svåra problem att tackla, eftersom avfal-\r\nlet blir så diffust och sprids så mycket. Det enda sättet\r\natt komma till rätta med det är att få igenom en annan\r\nkemikaliesyn och att få bort kemikalierna vid källan,\r\ndvs. se till att de inte hamnar i de varor som sedan\r\nskall transporteras.\r\nJust det faktum att det finns så väldigt mycket\r\nkemikalier i varor och att en av EU:s grundpelare är\r\njust fri rörlighet för varor gör att det finns en risk för\r\natt många av de ämnen som vi vill undvika sprids.\r\nJag hoppas verkligen att miljöministern tar Kemi-\r\nkalieinspektionen till hjälp och ser till att man där får\r\nförstärkta resurser, så att vi kan få igenom en kemika-\r\nliesyn som är bättre och framför allt otroligt mycket\r\nmer restriktiv.\r\nNär det gäller kadmium, kvicksilver, asbest, or-\r\nganiska föreningar, osv. har vi en syn som borde spri-\r\ndas inom EU. Vi ligger nämligen en bra bit före. Trots\r\ndet kan vi se att vi har problem med många av de här\r\nämnena, därför att de fortfarande finns i för stor ut-\r\nsträckning.\r\nJag hoppas att substitutionsprincipen kan tillämpas\r\noch också gälla generellt i EU. Det skulle göra att\r\nmycket av miljöarbetet skulle kunna ta ett rejält kliv\r\nframåt.\r\nÄven när det gäller Östeuropa måste vi kunna visa\r\natt det finns någon som går före. Vill vi få igenom\r\nmiljöförbättringar där, måste vi se till att den teknik vi\r\nsjälva använder och som vi kan visa fungerar också är\r\nden som vi anser att man skall använda i Östeuropa.\r\nVi skall inte tro att länderna i Östeuropa vill vara\r\nnågon sorts försökskaniner för den teknik som vi\r\negentligen vet hör framtiden till men som vi själva\r\ninte använder i dag. Även i den här frågan är det där-\r\nför oerhört viktigt att vi kan gå före.\r\nJust möjligheten att gå före tror jag kommer att bli\r\ncentral i det fortsatta samarbetet. Jag hoppas också att\r\nvi i Sverige kommer att ha modet att ibland tänja litet\r\npå möjligheterna, att som Ulf von Sydow föreslog i\r\nartikeln också testa om vi inte kan behålla våra regler\r\ni de fall då de är tuffare och om det visar sig nödvän-\r\ndigt också få till en prövning i domstol av om vi får\r\nbehålla dem.</pre><pre>Anf.  105  Miljöminister  ANNA LINDH (s):\r\nFru talman! Jag uppfattar det Lennart Daléus sade\r\nsom att det huvudsakligen är språkliga synpunkter han\r\nhar på strategin, och det är ju bra om oenigheten inte\r\när större än så.\r\nKärnkraftsfrågorna är ett av de områden som vi\r\nanser skall prioriteras, och det gäller då framför allt\r\nkärnsäkerheten i Östeuropaarbetet. Detta tas upp som\r\nett prioriterat område i strategin.\r\nVad gäller övriga energifrågor är det inte säkert att\r\nen gemensam energipolitik tillhör EU:s prioriterade\r\nområden.\r\nGudrun Lindvall kan bl.a. se på Danmark, som jag\r\nmenar är ett positivt exempel på att det går att gå före\r\ni miljöarbetet också som EU-medlem. Det är ett posi-\r\ntivt exempel för Sverige.\r\nEtt område där det kunde vara möjligt för oss att\r\ngå före är, som Gudrun Lindvall säger, kemikaliearbe-\r\ntet. Det är där viktigt för oss både att visa upp de\r\npositiva erfarenheter vi har i Sverige av t.ex. substitu-\r\ntionsprincipen och att bedriva ett aktivt arbete gente-\r\nmot såväl de enskilda länderna i EU som EU-\r\nkommissionen för att påverka synen på kemikalier\r\noch lagstiftningen. Kerstin Niblaeus, som är general-\r\ndirektör för Kemikalieinspektionen, kommer att få ett\r\nspecialuppdrag att arbeta med de här frågorna, så att\r\nvi är väl förberedda för ett aktivt arbete under de fyra\r\når vi har framför oss.\r\nGudrun Lindvall tog också upp Östeuropa. Jag\r\nmenar att även Östeuropafrågorna hör till de viktigas-\r\nte inom EU-arbetet, och det är också därför vi tar upp\r\ndem i strategin. Det handlar om att försöka samordna\r\nbiståndsinsatserna så att de blir effektiva, samtidigt\r\nsom man gemensamt kan ställa krav på länderna i\r\nÖsteuropa vad gäller vilka minimiregler de bör till-\r\nlämpa på miljöområdet för att t.ex. kunna få avtal\r\nmed EU. Jag tror att det är ett av de bästa sätten att\r\nockså påverka länderna i Östeuropa till att förändra\r\noch förbättra sin miljöpolitik.</pre><pre>Anf.  106  LENNART DALÉUS (c):\r\nHerr talman! Jag tror inte att det är så enkelt att\r\ndet bara handlar om ordval. Jag tror mer att det hand-\r\nlar om det gamla talesättet att \"orden förleder tanken\"\r\n- fast i det här fallet är det nog tanken som har förlett\r\norden. Det är faktiskt, för att ta ett exempel, en viss\r\nskillnad mellan att konstatera att de ideella miljöor-\r\nganisationernas arbete \"förtjänar stöd\" och att säga:\r\nDetta arbete kommer att få ökat stöd.\r\nDet är en väldig skillnad, och det är en väldig skillnad\r\ni alla de andra dunkelheter som jag också talade om.\r\nJag hade sett fram emot att kunna få beskedet att de\r\nolika punkterna kommer att få stöd.\r\nDå är jag tillbaka i det som min oro egentligen\r\ngäller. Det är inte så som Gudrun Lindvall felaktigt\r\ntrodde, att jag är orolig för huruvida EU har rätt in-\r\nstrument att hantera miljöarbetet eller inte, verkligen\r\ninte. Jag är egentligen inte orolig för om miljöminis-\r\ntern verkligen vill eller kommer att lägga fram en\r\nstrategi - jag är alldeles övertygad om det. Det som\r\njag är oroad för, herr talman, är innehållet i strategin.\r\nVar kommer tyngdpunkterna att ligga? Kommer\r\ntyngdpunkterna att ligga på rätt frågor? Kommer de\r\natt ha rätt innehåll?\r\nJag kan dela synsättet i flera av de exempel som\r\nmiljöministern tog upp. Men å andra sidan finns det\r\nandra återigen som inte delar det synsättet. När det\r\nt.ex. gäller kretsloppsfrågan tycker jag att det är rim-\r\nligt att man i EU-arbetet vidgar den till att utöver\r\nhanteringen av varugrupper också omfatta andra delar\r\nav samhället. Det kräver andra tankegångar, andra\r\ninstrument, ett annat agerande.\r\nVad jag framför allt är orolig för är hanteringen av\r\nryktet - om jag får fortsätta med det. Kommer de\r\nambitioner som kan uttryckas från miljöministerns\r\nhåll med i de olika sakfrågor som förmodligen kom-\r\nmer att uttryckas i strategin? Är miljöministern för-\r\nsäkrad om att de höga ambitionerna också kommer att\r\nfå det nödvändiga ekonomiska utrymmet av finans-\r\nministern? Får man inte det, blir det svårt att utnyttja\r\ndynamiken, kraften, det goda i de instrument som EU\r\nrymmer.\r\nJag vet att det kan vara för tidigt att ha den här\r\ndsikussionen nu, och det har jag all respekt för. Na-\r\nturligtvis skall vi vänta och se utvecklingen. Jag\r\ntyckte ändå att det, mot bakgrund av såväl den redo-\r\nvisning som jag har fått av strategin som de rykten\r\nsom jag älskar att diskutera i dag, kunde ha varit värt\r\natt lufta denna oro.</pre><pre>Anf.  107  Miljöminister  ANNA LINDH (s):\r\nHerr talman!  Jag tycker att den sista diskussionen\r\nkan anstå tills Lennart Daléus och jag båda vet vad\r\nsom gäller för framtiden. Jag tycker fortfarande inte\r\natt vi skall diskutera rykten här i riksdagen.\r\nNär det gäller sakfrågorna tycker jag inte heller att\r\ndet finns anledning till polemik. De saksynpunkter\r\nsom Lennart Daléus har på denna strategi tycker jag\r\när intressanta att inarbeta i strategin. Jag hoppas fort-\r\nfarande på en dialog om det. Jag är övertygad om att\r\nvi då kommer att kunna få ett mycket enigt dokument\r\nsom vi sedan kommer att diskutera i riksdagen i vår.\r\nJag välkomnar som sagt alla saksynpunkter på doku-\r\nmentet.</pre><pre>Överläggningen var härmed avslutad.</pre><pre> 7 §  Bordläggning</pre><pre>Anmäldes och bordlades\r\nMotioner\r\nmed anledning av prop. 1994/95:34 Den svenska\r\ntullagstiftningen vid ett EU-medlemskap\r\n1994/95:Sk3 av Maud Björnemalm m.fl. (s)\r\n1994/95:Sk4 av Karl-Gösta Svenson m.fl. (m)\r\n1994/95:Sk5 av Yvonne Ruwaida och Thomas Julin\r\n(mp)\r\nmed anledning av prop. 1994/95:54 Ny lag om skatt\r\npå energi, m.m.:\r\n1994/95:Sk6 av Carl Fredrik Graf och Jan-Olof Fran-\r\nzén (m)\r\n1994/95:Sk7 av Lars Bäckström m.fl. (v)\r\n1994/95:Sk8 av Ronny Korsberg m.fl. (mp)\r\n1994/95:Sk9 av Anneli Hulthén m.fl. (s)\r\n1994/95:Sk10 av Ivar Virgin och Peter Weibull\r\nBernström (m)\r\n1994/95:Sk11 av Rolf Kenneryd m.fl. (c)\r\nmed anledning av prop. 1994/95:77 Vissa frågor om\r\npersonlig assistans och om kostnadsansvar för in-\r\nsatser enligt lagen om stöd och service till vissa\r\nfunktionshindrade:\r\n1994/95:So2 av Gullan Lindblad m.fl. (m)\r\n1994/95:So3 av Chatrine Pålsson m.fl. (kds)\r\n1994/95:So4 av Susanne Eberstein (s)</pre><pre>8 §  Anmälan om interpellation</pre><pre>Anmäldes att följande interpellation framställts</pre><pre>den 16 november\r\n1994/95:26  av Peter Eriksson (mp)till jordbruksmi-\r\nnistern om Småviltsjakten ovan\r\nodlingsgränsen</pre><pre>Interpellationen redovisas i bilaga som fogas riks-\r\ndagens snabbprotokoll tisdagen den 22 november.</pre><pre> 10 §  Anmälan om frågor</pre><pre>Anmäldes att följande frågor framställts</pre><pre>den 16 november</pre><pre>1994/95:134  av Juan Fonseca (s) till statsrådet Leif\r\nBlomberg om FN:s barnkonvention och asylsökande\r\nföräldrar</pre><pre>den 17 november</pre><pre>1994/95:135  av Yvonne Ruwaida (mp) till statsrådet\r\nMats Hellström om Krigsmaterielexport till Sydkorea</pre><pre>Frågorna redovisas i bilaga som fogas riksdagens\r\nsnabbprotokoll tisdagen den 22 november.</pre><pre>\r\n9 §  Kammaren åtskildes kl. 16.04.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 3 § anf. 35 (delvis),\r\nav talmannen därefter t.o.m. 6 § anf. 105 (delvis) och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}