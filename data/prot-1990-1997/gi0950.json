{"dokumentstatus":{"dokument":{"hangar_id":"2349194","dok_id":"GI0950","rm":"1994/95","beteckning":"50","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"50","slutnummer":"0","datum":"1995-01-12 00:00:00","systemdatum":"2005-10-27 13:38:42","publicerad":"1995-01-12 00:00:00","titel":"Riksdagens snabbprotokoll 1994/95:50 Torsdagen den 12 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{E392188F-B85E-4469-ACD8-54B47C74D767}","dokument_url_text":"http://data.riksdagen.se/dokument/GI0950/text","dokument_url_html":"http://data.riksdagen.se/dokument/GI0950","dokumentstatus_url_xml":"http://data.riksdagen.se/dokumentstatus/GI0950","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:50</div>\r\n<div class=\"sidhuvud_datum\">Torsdagen den 12 januari</div>\r\n<div class=\"sidhuvud_klockslag\">Kl 12.00 14.32</div>\r\n<hr class=\"sidhuvud_linje\">\r\n<pre>15.30 - 16.59</pre><pre>Det justerade protokollet beräknas utkomma om 3 veckor\r\n______________________________________________________________________</pre><pre>1 §  Meddelande om dagens sammanträde</pre><pre>Anf.  1  TREDJE VICE TALMANNEN:\r\nJag får meddela att om interpellationsdebatterna\r\ninte har hunnit slutföras strax före kl. 14.00 kommer\r\ndessa att fortsätta kl. 15.30.</pre><pre> 2 §  Meddelande om ändring i kammarens\r\nsammanträdesplan</pre><pre>Anf.  2  TREDJE VICE TALMANNEN:\r\nJag får meddela att inget plenum kommer att an-\r\nordnas onsdagen den 18 januari.</pre><pre> 3 §  Avsägelse</pre><pre>Tredje vice talmannen meddelade att Lars Leijon-\r\nborg (fp) avsagt sig uppdraget att vara ledamot i EU-\r\nnämnden.</pre><pre>Kammaren biföll denna avsägelse.</pre><pre> 4 §  Anmälan om kompletteringsval</pre><pre>Tredje vice talmannen meddelade att folkpartiet\r\nliberalernas riksdagsgrupp på grund av uppkommen\r\nvakans anmält Bo Könberg som ledamot i EU-\r\nnämnden efter Lars Leijonborg.</pre><pre>Tredje vice talmannen förklarade vald till</pre><pre>ledamot i EU-nämnden\r\nBo Könberg (fp)</pre><pre>5 §  Svar på interpellation 1994/95:46 om åtgär-\r\nder mot den grova kriminaliteten</pre><pre>Anf.  3  Justitieminister  LAILA\r\nFREIVALDS (s):\r\nHerr talman! Widar Andersson har ställt en rad\r\nfrågor till mig om åtgärder mot den grova kriminalite-\r\nten. Han har frågat om jag kommer att ta initiativ till\r\nstraffskärpning för olaga vapeninnehav och ytterligare\r\nskärpningar av drogpolitiken. Han har vidare frågat\r\nom jag kommer att låta utreda eller på annat sätt ta\r\ninitiativ till en ordning vid kriminalvårdsanstalterna\r\nsom dels skärper narkotikakontrollen, dels möjliggör\r\natt de utlänningar som efter avtjänat straff skall utvi-\r\nsas ur Sverige kan avtjäna sina straff vid särskilda\r\nanstalter eller avdelningar. Slutligen har han frågat\r\nvilka särskilda förebyggande insatser riktade mot\r\nvåldsbrottsligheten som jag ämnar ta initiativ till.\r\nInledningsvis vill jag bemöta något av det som\r\nWidar Andersson uppgivit som bakgrund till sina\r\nfrågor. Han har påstått att vissa tongivande aktörer\r\nanslagit en mycket ursäktande och förklarande ton i\r\ndebatten om den grova kriminaliteten och att flera av\r\ndessa aktörer är regeringen närstående. Han har också\r\npåstått att den grova våldsbrottsligheten skylls på bl.a.\r\nfångvaktare, poliser, restaurangköer, uppväxtförhål-\r\nlanden i allmänhet, frånvarande fäder i synnerhet och\r\ndet kommersiella våldet.\r\nJag vet inte vilka tongivande aktörer Widar An-\r\ndersson avser, men jag vill bestämt hävda att rege-\r\nringen inte anslagit någon ursäktande ton i debatten.\r\nVåldet är en företeelse som vi inte kan acceptera och\r\ninte avser att förklara bort. Att skylla brottsligheten på\r\nenstaka faktorer eller företeelser är mig totalt främ-\r\nmande. Men det är viktigt att inte glömma bort det\r\nsamband som finns mellan brottslighet och de sociala\r\nvillkor som människor lever under. Regeringen före-\r\nträder en politik som bygger på social trygghet och\r\nrättvis fördelning. En fungerande välfärdspolitik är en\r\ngrundläggande förutsättning för att förebygga och\r\nmotverka brott. Det är ingen tvekan om att den effek-\r\ntivaste åtgärden mot brottslighet totalt sett är att skapa\r\nett samhälle där unga personer får växa upp till trygga\r\noch ansvarskännande medborgare. Detta innebär\r\nemellertid inte att vi är naiva eller ser mellan fingrar-\r\nna med de brott som faktiskt begås. Brottsligheten\r\nmåste mötas och bekämpas med kraftfulla och kon-\r\nkreta åtgärder. Att komma till rätta med våldsbrotts-\r\nligheten kommer att vara en central uppgift under de\r\nkommande åren. Kampen mot våldet kommer att\r\nföras på flera plan.\r\nEtt av de områden där lagstiftningsåtgärder kom-\r\nmer att vidtas är vapenområdet. Regeringen tillsatte\r\nredan år 1987 en utredning med uppgift att göra en\r\növersyn av vapenlagstiftningen från brottsförebyg-\r\ngande synpunkt. Översynen ledde bl.a. fram till de\r\nskärpta krav på förvaring av vapen som trädde i kraft\r\nden 1 juli 1992.\r\nDärefter har straffet för olaga vapeninnehav\r\nskärpts genom att en särskild straffskala för grovt\r\nbrott införts och straffmaximum höjts från två till fyra\r\nårs fängelse. Lagändringen trädde i kraft den 1 juli\r\n1993.\r\nI början av år 1993 tillsattes en ny vapenutredning\r\nbl.a. för att göra en språklig och systematisk översyn\r\nav vapenlagstiftningen och för att överväga nödvändi-\r\nga anpassningar till EU:s minimikrav vad avser kon-\r\ntrollen av vapen och ammunition inom medlemslän-\r\nderna. Det har dock inte varit utredningens primära\r\nuppgift att se över lagstiftningen från brottsförebyg-\r\ngande synpunkt. Utredningens förslag bereds för\r\nnärvarande inom Justitiedepartementet och en pro-\r\nposition bör kunna läggas fram under våren.\r\nSom ett led i arbetet med att motverka våld i sam-\r\nhället avser regeringen att redan nu på nytt ta upp\r\nfrågan om vapenlagstiftningen i tillräcklig utsträck-\r\nning är ägnad att motverka att vapen kommer till\r\nanvändning vid brott. I det sammanhanget bör det\r\nbl.a. göras en utvärdering av de åtgärder som företogs\r\npå förslag av 1987 års vapenutredning. Vidare bör en\r\nutvärdering ske av bestämmelserna om knivförbud.\r\nSjälvfallet bör det i en sådan översyn som jag nu talar\r\nom även ingå att överväga om straffskalorna för de\r\nskilda vapenbrotten är lämpligt avvägda. Syftet med\r\növersynen är emellertid att kunna föreslå de mest\r\neffektiva åtgärderna för att förhindra att vapen kom-\r\nmer till användning vid brott. Jag kan därför inte i dag\r\nsvara Widar Andersson om just straffskärpningar\r\nkommer att ingå bland de kommande förslagen.\r\nInom Försvarsdepartementet övervägs också om\r\nåtgärder behöver vidtas för att öka säkerheten när det\r\ngäller militära skjutvapen.\r\nWidar Andersson frågar om jag kommer att ta ini-\r\ntiativ till att skärpa drogpolitiken. Den svenska narko-\r\ntikapolitikens mål är att skapa ett narkotikafritt sam-\r\nhälle. Detta mål har antagits av en enig riksdag som\r\nuttryck för en starkt avvisande hållning till all illegal\r\nanvändning och hantering av narkotika. Sverige har\r\nbedrivit en framgångsrik och konsekvent narkotika-\r\npolitik med en bred politisk och folklig förankring.\r\nStora insatser har gjorts för att utveckla såväl narkoti-\r\nkakontrollen som förebyggande insatser, vård och\r\nbehandling. Sveriges EU-medlemskap ger inte an-\r\nledning att ändra den politiken. Vi skall självfallet inte\r\nheller slå oss till ro med det som har varit.\r\nInom EU är kampen mot narkotikabruk och nar-\r\nkotikabrottslighet prioriterade områden. Detta arbete\r\nhar i och med Maastrichtfördraget fått en betydligt\r\nstörre tyngd. Ett nytt narkotikaprogram är under utar-\r\nbetande. Sverige kommer att i alla internationella\r\nsammanhang där vi deltar kraftfullt motarbeta de\r\ntendenser till liberalisering av narkotikapolitiken som\r\nfinns på vissa håll.\r\nI sammanhanget bör också nämnas att jag kommer\r\natt ta initiativ till att undersöka förutsättningarna för\r\natt komplettera rattfyllerilagstiftningen med gränsvär-\r\nden för olika narkotiska preparat. Inom Brottsföre-\r\nbyggande rådet pågår ett projekt angående droger och\r\ntrafiksäkerhet. Detta projekt - Läkemedel, droger och\r\ntrafiksäkerhet - kommer att redovisas till sommaren.\r\nSom svar på Widar Anderssons fråga om några\r\nåtgärder kommer att vidtas inom kriminalvården kan\r\njag nämna att en proposition om ändringar i kriminal-\r\nvårdslagstiftningen nyligen har överlämnats till riks-\r\ndagen. Ändringarna syftar bl.a. till det Widar Anders-\r\nson frågat om, nämligen en skärpning av narkotika-\r\nkontrollen.\r\nFrågan om särskilda anstalter eller avdelningar för\r\ndem som skall utvisas efter avtjänat straff har diskute-\r\nrats inom Kriminalvårdsstyrelsen i samband med\r\nanalysarbetet efter upploppet på Tidaholmsanstalten.\r\nDetta analysarbete är ännu inte avslutat. Enligt vad\r\njag har erfarit har dock Kriminalvårdsstyrelsen inte\r\nfunnit bärande skäl för att inrätta sådana särskilda\r\nanstalter eller avdelningar.\r\nWidar Andersson har slutligen frågat vilka brotts-\r\nförebyggande insatser riktade mot våldsbrottsligheten\r\nsom jag ämnar ta initiativ till. Efter händelsen vid\r\nSturecompagniet sammankallade samordningsminis-\r\ntern en grupp statsråd, förutom mig även företrädare\r\nför Socialdepartementet, Utbildningsdepartementet,\r\nKulturdepartementet, Civildepartementet och Ar-\r\nbetsmarknadsdepartementet. Vi har tillsammans till\r\nuppgift att samordna regeringens insatser mot våldet.\r\nSyftet med gruppens arbete är att få en helhetssyn på\r\nde åtgärder som vidtas och att ta ett samlat grepp mot\r\nvåldet.\r\nDe lagstiftningsåtgärder jag tidigare redogjorde\r\nför är naturligtvis också en del av min kamp mot\r\nvåldsbrottsligheten, särskilt översynen av vapenlag-\r\nstiftningen samt kontrollen av narkotika i anstalter\r\noch på häkten.\r\nJag vill också nämna att Trygghetsutredningen för\r\nnärvarande arbetar med en översyn av lagstiftningen\r\nom ordningsvakter, väktare, bevakningsföretag och\r\nlarmcentraler. Vidare pågår ett arbete inom Justitie-\r\ndepartementet för att förbereda en översyn av lagen\r\nom övervakningskameror. Genom översynen skall\r\nbl.a. möjligheten att öka användningen av sådana\r\nkameror utredas.\r\nRegeringen har i budgetpropositionen avsatt 10,8\r\nmiljoner kronor för särskilt brottsförebyggande arbe-\r\nte. Brottsförebyggande rådet kommer i april i år att\r\nredovisa förslag till ett nationellt brottsförebyggande\r\nprogram. Min förhoppning är att förslaget kommer att\r\nge underlag för att ytterligare utveckla planmässiga\r\noch sammanhållna åtgärder på det brottsförebyggande\r\nområdet och att detta skall medföra ökade möjligheter\r\natt stärka och främja inte minst det lokala brottsföre-\r\nbyggande arbetet. Regeringen avser också att åter-\r\nkomma till riksdagen i denna fråga. Polisens nya\r\ninriktning mot ett problemorienterat arbetssätt och\r\nnärpolisverksamhet ger förbättrade förutsättningar för\r\natt arbeta brottsförebyggande.\r\nDen viktigaste beståndsdelen, särskilt när det gäl-\r\nler kampen mot våldet, är ändå enskilda människors\r\nengagemang. En av våra viktigaste uppgifter blir\r\ndärför att på olika sätt underlätta för folkrörelserna,\r\nskolan, fritidsförvaltningarna och andra att samordna\r\nsina insatser mot våldskulturen och våldet i samhället\r\növer huvud taget.</pre><pre>Anf.  4  WIDAR ANDERSSON (s):\r\nHerr talman! Jag tackar justitieministern för det\r\nlånga och innehållsrika svaret. Jag ser fram emot en\r\nstunds förhoppningsvis lika innehållsrik debatt.\r\nMånga av punkterna som justitieministern tar upp\r\när jag beredd att instämma i till hundra procent. Jag\r\nvill dock problematisera något av det som justitiemi-\r\nnistern nämner.\r\nJag skulle vilja börja i en speciell ända, vilket jag\r\nhoppas att justitieministern ursäktar, nämligen att när\r\nden förra socialdemokratiska regeringen tillträdde såg\r\njag ett nyhetsprogram, om det nu var Aktuellt eller\r\nRapport, som skildrade justitieministerns ungdom.\r\nLaila Freivalds deltog i en debatt om ungdomskrimi-\r\nnalitet - om unga biltjuvar, tror jag att det var.\r\nDå sade Laila Freivalds att hon hade förståelse för\r\natt många av de här unga killarna, som befann sig\r\nlångt utanför möjligheten att själva försörja sig och på\r\nhederligt sätt kunna köpa en bil, också ville hänga\r\nmed i standardutvecklingen och skaffa sig bil.\r\nDetta användes av många som anledning till  på-\r\nhopp på justitieministern. Själv är jag beredd att säga\r\natt jag instämmer till hundra procent. Har man inte\r\nden empatin, den förståelsen i sitt hjärta för vad de\r\nökande klassklyftorna, som är ännu värre nu än för\r\n20-25 år sedan, för vad som håller på att ske med vårt\r\nsamhälle, tror jag att det är väldigt väldigt svårt att ha\r\ndet uppdrag som justitieministern har.\r\nVi ser mer och mer, när vårt samhälle utvecklats\r\nså snabbt de senaste 10-15 åren, hur ett växande utan-\r\nförskap och växande nya klassklyftor ställer en allt\r\nstörre del av folket utanför det nya samhällets färdig-\r\nheter och möjligheter. Detta i sin tur innebär att allt\r\nfler finner sig stå utanför möjligheten att försörja sig,\r\natt ha de färdigheter som krävs. De befinner sig utan-\r\nför, och de ser hur medelklassen och övre medelklas-\r\nsen seglar i väg i en fortsatt bra standardutveckling.\r\nMånga av ungdomarna som i dag är utstampade i\r\nförorterna kring storstäderna är invandrare och illa\r\nbehandlade av en stenålders arbetsmarknad. De kom-\r\nmer att resonera så här: Vi vill också hänga med i\r\nstandardutvecklingen!\r\nMedelklassens bilar, lägenheter, villor, barn och\r\nungdomar kommer att utsättas för ett mycket starkt\r\ntryck. Det kommer att bli starka spänningar i samhäl-\r\nlet. Därför har statsmakterna ett så otroligt stort an-\r\nsvar - jag vill säga det först - inte bara när det gäller\r\nde punkter som justitieministern har tagit upp utan när\r\ndet gäller den ordentliga samhällsutvecklingen.\r\nDärför beklagar jag att justitieministern har valt att\r\nläsa min interpellation såsom om jag påstår att rege-\r\nringen i dag för en undfallande och ursäktande krimi-\r\nnalpolitik. Så gör jag inte. Det är bara att läsa interpel-\r\nlationen. Men jag säger, och det kan ju inte ha gått\r\njustitieministern förbi, i bakvattnet av debatterna efter\r\ntragedin i Falun och morden vid Sturecompagniet, att\r\nnär viss annan kriminalitet ser ut att minska så ökar\r\nden grova våldsbrottsligheten.\r\nDet har varit mycket av det som Jan Guillou i Af-\r\ntonbladet har kallat för det politiskt korrekta. Det är\r\npolitiskt korrekt att kräva mer censur och ingräns-\r\nningar i yttrandefriheten. Det är politiskt korrekt att\r\nkräva att barnprogram, där någon slår någon på käften\r\noch har ett vapen, visas efter kl. 20. Det är politiskt\r\nkorrekt att kritisera frånvarande fäder i många av de\r\nnya familjerna.\r\nMan skapar alltså ett tryck, och jag menar att utan\r\nden politiska analysen är detta tryck ursäktande. Jag\r\nkänner själv igen det, fast omvänt sett, från 70-talet,\r\nsom mycket aktiv i Hasselarörelsen, där jag arbetade\r\nmed unga missbrukare. Av många ledande politiker\r\noch etablerade människor sågs det som en allvarlig\r\nkritik att brott över huvud taget förekom, en kritik av\r\nsjälva välfärdsstatens konstruktion.\r\nDå menar jag att man inte får ha en för snäv syn\r\npå välfärdspolitikens möjligheter. I dessa budgettider\r\ndiskuterar man - jag skall inte fortsätta med det sedan\r\n- t.ex. barnbidrag eller andra generella inslag i väl-\r\nfärdspolitiken som ett sammanhållande kitt mellan\r\nolika samhällsklasser. Jag tror att det är en för snäv\r\noch begränsad syn, i många fall en förlegad syn, på\r\nvälfärdspolitiken.\r\nJag tror att ett område som verkligen kan kitta\r\nsamman folk med olika bakgrund och med olika per-\r\nspektiv är just den gemensamma säkerheten, också i\r\nett inrikes perspektiv. Brottsbekämpningen, både den\r\nförebyggande och den direkt ingripande, har vi alla\r\nnytta av. En ökande utslagning, ökande klassklyftor i\r\nsamhället, får vi alla betala på ett eller annat sätt, de\r\nutslagna allra mest men även vi som för stunden har\r\nlyckan av att befinna oss i den positionen att vi har\r\njobb och bra standard. Detta är ett gemensamt sam-\r\nhällsproblem.\r\nJustitieministern skriver i sitt svar att regeringen\r\nhar som utgångspunkt att föra en politik som skapar\r\ntrygghet och goda uppväxtvillkor och allting sådant\r\ndär. Ja, men vi måste också inse att i dag, framför allt\r\ni storstäderna, befinner vi oss ljusår från den ambitio-\r\nnen. Vilken politik skall vi föra?\r\nJag återkommer i nästa replik med några kommen-\r\ntarer kring vapen, droger och sådant. Men den stora\r\ngrundläggande frågan är: Vilken politik skall vi föra\r\nför att hindra tillväxten av den grova kriminaliteten,\r\nutanförskapet i samhället?</pre><pre>Anf.  5  GUN HELLSVIK (m):\r\nHerr talman! Det finns flera skäl till att jag i dag\r\ngår in i debatten i anledning av Widar Anderssons\r\ninterpellation. En orsak är att jag anser det viktigt att\r\nvi håller liv i den kriminalpolitiska debatten. En annan\r\när att det verkligen har visat sig svårt att få till stånd\r\nen diskussion med justitieministern.\r\nVid den allmänpolitiska debatten i oktober deltog\r\njustitieministern inte, varför jag och övriga som hade\r\nfrågor att ställa inte fick några svar. De artiklar som\r\njag har skrivit under hösten med frågor till justitiemi-\r\nnistern, i bl.a. Svenska Dagbladet och Dagens Nyhe-\r\nter, har bemötts med total tystnad.\r\nOch när jag i december ställde en fråga till justi-\r\ntieministern här i kammaren, blev jag avklubbad re-\r\ndan när jag påbörjade mitt andra enminutersanföran-\r\nde. Jag vet i dag att det skedde av ett misstag från\r\ntalmannens sida, men inte desto mindre så hindrades\r\näven vid detta tillfälle en diskussion.\r\nPrecis som Widar Andersson oroas även jag av\r\nden hänsynslöshet som vissa individer visar mot sina\r\nmedmänniskor, och jag undrar också över en del\r\nuttalanden som justitieministern har gjort. Låt mig\r\nbörja med narkotikan.\r\nI en intervju i Dagens Nyheter i oktober 1994 utta-\r\nlade justitieministern: \"Jag tror inte att liberaliserings-\r\ntendenserna som dykt upp på kontinenten har någon\r\nmöjlighet att slå igenom här.\" Redan när jag läste\r\nuttalandet blev jag oroad över aningslösheten i det.\r\nDet är ingen skillnad mellan oss och våra medsystrar\r\noch medbröder på kontinenten.\r\nFör oss alla gäller att våra attityder kan förändras\r\nom vi utsätts för ensidig propaganda. Den som inte\r\ninser att narkotikaförespråkarna ständigt måste bemö-\r\ntas med argument från oss som är kompromisslöst\r\nmot narkotikan borde tänka på det gamla ordspråket\r\n\"Den som tiger, den samtycker\".\r\nNär jag sedan läste Socialdemokraternas partitid-\r\nning Aktuellt i politiken, nr 46 från november 1994,\r\nspäddes min oro på. I detta nummer av tidningen\r\nfanns en artikel om det socialdemokratiska kantonsrå-\r\ndet Veronica Schaller i Schweiz. Den med stora bok-\r\nstäver satta rubriken löd: \"Veronica vann kampen om\r\nknarket\".\r\nFör mig är det otänkbart att säga att man vinner\r\nkampen om knarket i annat fall än när man hindrar\r\nknarkanvändning. Så är det tydligen inte för dem som\r\nutformar det socialdemokratiska partiets tidning, för\r\nartikeln berättar om Veronica Schallers tillfredsstäl-\r\nlelse med att ha fått i gång ett liberaliseringsprojekt.\r\nHon säger att hon inte har någon ambition att få miss-\r\nbrukarna att sluta, och vidare: \" - - - till exempel\r\nkokain skulle man kunna använda på ett uthärdligt\r\nsätt\".\r\nMin oro grundar sig på rubriksättningen och på att\r\ntidningen ingenstans innehöll något som markerade\r\nett avståndstagande från Veronica Schallers narkoti-\r\nkapolitik.\r\nJag tänker naturligtvis inte göra justitieministern\r\nansvarig för en schweizisk partikollegas politik och\r\ninte heller för vad partiets tidningsredaktör gör, men\r\njag vill med hänvisning till ordspråket jag tidigare\r\nnämnde - \"Den som tiger, den samtycker\" - gärna\r\nveta när justitieministern bemötte denna narkotikasyn\r\ni det egna partiets tidning. Om detta inte har skett\r\nfördjupas min oro än mer.\r\nPrecis som Vidar Andersson oroar jag mig över\r\nhur ofta vapen förekommer i felaktiga sammanhang.\r\nMänniskor utan normer blir extra farliga för sina\r\nmedmänniskor vid tillgång till droger och vid tillgång\r\ntill vapen. Det var ett av skälen till att jag genomdrev\r\nvapenamnestin sommaren 1993. Denna gav, trots\r\nmångas profetior i annan riktning, ett mycket gott\r\nresultat.\r\nNågra dagar efter morden vid Sturecompagniet\r\nläste jag en artikel i Aftonbladet, signerad av justi-\r\ntieministern, i vilken sägs: \"Jag har i dagarna tagit ett\r\nantal beslut som syftar till att göra det svårare att\r\nillegalt komma över skjutvapen på allmän plats\". När\r\njag försökte få fram besluten visade det sig vara\r\nomöjligt. Ingen kände till dem. Men eftersom artikeln\r\ninte var en intervju utan en av justitieministern signe-\r\nrad artikel kan ju rimligen inget missförstånd ha upp-\r\nstått.\r\nJag tar alltså detta tillfälle att få mitt intresse för\r\ndessa beslut tillgodosett genom att vända mig direkt\r\ntill artikelförfattaren och beslutsfattaren med frågan:\r\nVilka beslut i vapenfrågan tog justitieministern dagar-\r\nna efter Sturecompagnimorden?</pre><pre>Anf.  6  INGBRITT IRHAMMAR (c):\r\nHerr talman! Även jag välkomnar dagens våldsde-\r\nbatt. Det är viktigt att våldsbrottsligheten och åtgärder\r\nmot denna diskuteras och debatteras i så många olika\r\nsammanhang som möjligt. Som jag ser det behöver vi\r\nfå i gång någon form av nationell samling. Det kan,\r\ntror jag, vara i form av en kampanj, där alla kan känna\r\natt de är med och har ett ansvar och en funktion i\r\narbetet med att minska brottsligheten.\r\nDet räcker inte med att vi politiker tar ett ansvar,\r\natt vi kräver lagstiftningsinsatser eller att vi skärper\r\nlagstiftningen, eller att man skyller på samhället eller\r\npolisbristen eller droger eller restaurangköer. Proble-\r\nmet är så oerhört komplext. Det finns inga enkla lös-\r\nningar. Kampen mot brottslighet och våld måste dri-\r\nvas på så många olika nivåer, där allas engagemang\r\ntas till vara.\r\nVåld och brott skall bekämpas och beivras, men\r\nframför allt förebyggas. Det bästa brottet, om jag så\r\nfår uttrycka det, är ju det som aldrig begås. Att före-\r\nbygga brott är den viktigaste insatsen för att minska\r\nantalet brottsoffer, och det eftersträvar vi alla - det är\r\njag övertygad om. Dagens brottsoffer sägs ju också\r\nvara morgondagens gärningsmän.\r\nDet är främst två inriktningar på det brottsföre-\r\nbyggande arbetet som jag tycker måste lyftas fram.\r\nDet är självklart att arbetet måste vara både långsik-\r\ntigt och kortsiktigt.\r\nKortsiktigt kräver vi olika typer av lagstiftning. De\r\nlagstiftningsförbättringarna leder naturligtvis långsik-\r\ntigt till minskad brottslighet - det hoppas jag åtmins-\r\ntone. Jag är övertygad om att det krävs att lösningarna\r\nvad gäller vapenlagstiftning och drogpolitikens områ-\r\nde kommer ganska snart. Vi kommer att lägga fram\r\nförslag under allmänna motionstiden från Centerns\r\nsida. Vi har varit tidigt ute på många områden - bl.a.\r\nnär det gäller knivlagen som Laila Freivalds tar upp i\r\nsvaret. Vi var först med att kräva en sådan en gång i\r\ntiden. Först förlöjligades vi faktiskt. Detsamma sked-\r\nde när vi krävde vapenamnesti för flera år sedan. Vi\r\när glada att det nu har genomförts. Jag tror att det kan\r\nbehövas igen inom en snar framtid.\r\nJag vill särskilt beröra och betona de insatser som\r\när viktiga för att minska våld och kriminalitet på sikt.\r\nVi behöver få fram harmoniska barn som känner\r\nskillnad på rätt och fel, som känner skillnad på san-\r\nning och lögn, som förstår att lösa konflikter utan våld\r\noch som inte påverkas i alltför hög grad av olika\r\nvåldsinslag i t.ex. nyheter eller filmer. Starka harmo-\r\nniska barn påverkas inte så som olyckliga och osäkra\r\nbarn.\r\nFrågan är hur vi skyddar barn. Självfallet ger en\r\nkärleksfull vård och fostran barn en starkare själv-\r\nkänsla och självförtroende. Det är anledningen till att\r\nvi i Centern bl.a. drivit kravet på mera tid med bar-\r\nnen. Rätt till tjänstledighet i tre år när barnen är små\r\nger en större möjlighet att vara med barnen. Vårdnad-\r\nsersättningen gav också föräldrarna en ökad rättvisa,\r\nmen framför allt en ökad valmöjlighet som många\r\nbarnfamiljer uppskattade och utnyttjade just för att\r\nägna mer tid åt barnen.\r\nNu förvägrar ni socialdemokrater barnfamiljerna\r\ndenna möjlighet. Detta, menar jag, kan stå samhället\r\noerhört dyrt i framtiden. Jag kan bara, tillsammans\r\nmed hundratusentals andra, beklaga detta. Jag vet att\r\nvi har olika uppfattningar på det här området.\r\nJag saknar i svaret synpunkter på hur vi mer lång-\r\nsiktigt måste driva kampanjen mot våld och brott. Vi\r\nvet att våldsbrotten i regel inte är förstagångsbrott hos\r\ngärningsmännen. Vi känner till den vanliga brottsste-\r\ngen: skolk, snatteri, mobbning, därefter mera stölder,\r\nknivar och skadegörelse. Sedan hamnar många ung-\r\ndomar i gäng med kriminalitet. Som Vidar Andersson\r\nsade känner många ett utanförskap.\r\nKlassklyftorna har ökat. De ökade oerhört mycket\r\nunder förra socialdemokratiska regeringen. Jag är\r\nmedveten om att de ökade under vår regeringsperiod.\r\nJag ser stora risker för att de skall fortsätta öka till\r\nföljd av den budgetproposition som har lagts fram.\r\nFrån vårt håll driver vi krav på grundtrygghetsmo-\r\ndeller för alla som ett sätt att motarbeta klassklyftor-\r\nna.\r\nJustitieministern nämner Trygghetsutredningen i\r\nsitt svar. Jag sitter själv i den. Vi har kommit fram till\r\natt vi vill stimulera och rekommendera kommunerna\r\natt införa brottsförebyggande trygghetsplaner. Själv\r\nmenar jag att detta arbete i framtiden kommer att\r\nkunna få en oerhört viktig och betydande roll när det\r\ngäller att minska brottsligheten. Att man i varje kom-\r\nmun - förhoppningsvis t.ex. på varje fristående enhet,\r\nförskola och dagis - skulle kunna göra egna små\r\nbrottsförebyggande åtgärdsprogram tycker jag skall\r\nstimuleras.\r\nJag vill ställa frågan till Laila Freivalds: Kommer\r\nregeringen att stimulera detta arbete? Finns det t.ex.\r\nen strategi för hur de medel som enligt budgetpropo-\r\nsitionen skall gå till brottsförebyggande insatser - det\r\nrör sig om ca 10 miljoner kronor - skall användas?\r\nSkall de användas i detta sammanhang? Är det fritt\r\nfram för kommunerna att söka bidrag för eventuella\r\nprojekt på detta område?</pre><pre>Anf.  7  Justitieminister  LAILA\r\nFREIVALDS (s):\r\nHerr talman! Jag skall försöka besvara och bemöta\r\ndet sagda. Jag skall utveckla mina tankar i den ord-\r\nning som talarna har tagit upp de olika frågorna. Jag\r\nbörjar naturligen med Widar Andersson. Jag tackar\r\nför hans interpellation. Det gladde mig att få en inter-\r\npellation med en sådan bredd. Men den ställde mig\r\ninför samma problem som varje justitieminister möter\r\ninför frågan vad vi gör åt kriminaliteten i samhället,\r\npå kort och på lång sikt. Det gäller framför allt åtgär-\r\nderna på lång sikt, som Ingbritt Irhammar främst\r\nuppehöll sig vid.\r\nJag skulle i det sammanhanget önska att justitie-\r\nministern vore statsminister. Det handlar här om poli-\r\ntiken i dess helhet, om hur vårt samhälle ser ut, om\r\nhur de människor som lever i vårt samhälle och våra\r\nbarn och ungdomar har det. Det är i mycket begränsad\r\nutsträckning någonting som justitieministern, med den\r\narbetsfördelning som råder i varje regering, råder\r\növer. Det här är ett ansvar för regeringen i dess helhet.\r\nJag håller fullkomligt med Widar Andersson om\r\nbeskrivningen att vi i vårt samhälle har ett växande\r\nproblem som har att göra med att allt större grupper\r\nav människor står utanför det som vi känner som vårt\r\ngemensamma samhälle. I mycket stor utsträckning\r\nhandlar det om invandrare. Särskilt är problemet\r\nkoncentrerat till Stockholm.\r\nJag har under den senaste tiden ägnat ganska\r\nmycket tid åt att samla kunskap om hur utvecklingen\r\nhar varit, särskilt i Storstockholmsområdet men delvis\r\näven i andra områden, just när det gäller invandrares\r\noch invandrarungdomars situation. Den bild som\r\nväxer fram är mycket oroande. Här har statsmakterna,\r\nprecis som Widar Andersson säger, ett mycket stort\r\nansvar. Det gäller att skapa någonting som leder till\r\natt de här människorna blir en integrerad del av det\r\nsamhälle som vi har försökt att bygga upp och värnar\r\nom. Det handlar om en bred politik för integrering av\r\nolika grupper i vårt samhälle, inte minst invandrarna.\r\nMot bakgrund av det som jag sade i mitt interpel-\r\nlationssvar vill jag något ytterligare uppehålla mig vid\r\ndet som jag där pekade på, nämligen att regeringens\r\nsamordningsminister har tagit initiativet att samla ett\r\nantal statsråd som representerar några kärnområden\r\nsom direkt berörs när man skall försöka skapa en\r\nstrategi för hur man skall angripa detta svåra problem\r\ni samhället. Det handlar om socialpolitik, bostadspo-\r\nlitik, invandrarpolitik, familjepolitik och det som\r\nmera definitivt hör hemma i rättsväsendet. Det gäller\r\natt med utgångspunkt i den politik som bl.a. avspeglar\r\nsig i budgetpropositionen men även i en mängd andra\r\npropositioner från regeringen skapa också en strategi\r\nför det brottsförebyggande arbetet.\r\nDet gäller att vara medveten om att vi när vi be-\r\ndriver familjepolitik, socialpolitik eller bostadspolitik\r\nskall göra det från den aspekten att alla människor\r\nmåste kunna integreras i vårt samhälle och bli delak-\r\ntiga i det som vi anser vara värdefullt och nödvändigt\r\nför att människor skall utvecklas till hederliga, an-\r\nsvarskännande och väl fungerande människor.\r\nJag tycker inte att vi tidigare har fokuserat till-\r\nräckligt på detta, men det gör vi genom att ta detta\r\nsamlande grepp. Det kommer inte att handla om en-\r\nskilda förslag från Justitiedepartementet om ändring\r\nav en lag här eller där utan om att peka på betydelsen\r\nav att arbeta i en viss riktning. Man kommer att lyfta\r\nfram aspekter av typen vilka konsekvenserna blir av\r\natt göra det ena eller inte göra det andra med avseende\r\npå segregation, utslagning respektive brottslighet.\r\nGenom detta skapar vi förutsättningar för alla de\r\naktörer som finns i samhället. Det är trots allt inte\r\nregeringen som förändrar eller påverkar hur det ser ut\r\ni vårt samhälle, utan det gör de många tiotusentals\r\neller hundratusentals människor som är aktörer i olika\r\negenskaper: som privatpersoner, som familjemed-\r\nlemmar, som vänner, som boende i ett område, som\r\narbetskamrater, som arbetsgivare och som tjänstemän\r\ni kommunala förvaltningar, för att nämna några kate-\r\ngorier. Det är deras synsätt, agerande och beslutfat-\r\ntande som kommer att påverka framtiden och avgöra\r\nhuruvida våra barn kommer att växa upp i en miljö\r\nsom ger dem möjlighet att bli de goda medborgare\r\nsom vi vill ha eller om de kommer att stå utanför och\r\nreagera mot oss andra bl.a. genom brott.\r\nGun Hellsvik beklagar att jag inte har tagit upp\r\ndebatten med henne i de sammanhang där hon har\r\nönskat föra diskussionen. Det handlar tydligen mest\r\nom synpunkter på när jag debatterar och i vilken\r\nform. Jag tycker inte att det är särskilt givande, även\r\nom jag beklagar att det inte blev en sådan bra krimi-\r\nnalpolitisk diskussion med moderaterna som jag hade\r\nhoppats på när Svenska kriminalistföreningen ville\r\narrangera en debatt mellan Gun Hellsvik och mig.\r\nTyvärr kom inte Gun Hellsvik, så jag fick inte den\r\nchansen.\r\nNär det gäller narkotikan, som Gun Hellsvik nu\r\nnärmast tog upp, och liberaliseringstendenserna i\r\nEuropa tycker jag att Gun Hellsvik sade något som är\r\nvärt att kommentera och bemöta. Hon sade att det inte\r\när någon skillnad mellan oss i Sverige och, såvitt jag\r\nförstår, de människor som lever i de övriga europeiska\r\nstaterna när det gäller förutsättningarna för att bedriva\r\nen bra politik mot narkotikabrott.\r\nJo, Gun Hellsvik, det intressanta är att det finns en\r\nmycket stor skillnad mellan flertalet av de europeiska\r\nstaterna och det svenska samhället. Det finns en poli-\r\ntisk enighet kring narkotikapolitiken i Sverige och en\r\nfolklig förankring kring det som vi gör. Dessutom har\r\nvi varit relativt sett framgångsrika. Det har inte de\r\nandra varit, och jag tror att det är ur det förhållandet\r\nsom liberaliseringstankarna har fötts.</pre><pre>Anf.  8  WIDAR ANDERSSON (s):\r\nHerr talman! Jag tror, för att uppehålla mig något\r\nytterligare vid samhällsperspektivet, att det nog inte\r\nskulle vara så dumt om justitieministern vore stats-\r\nminister. Det är svårt att använda ordet systemskifte,\r\neftersom Gun Hellsvik och hennes parti har politiserat\r\ndet, men det sker ändå oerhört stora förändringar i\r\nvårt samhälle, och de måste också på allvar slå ige-\r\nnom i välfärdspolitiken.\r\nJustitieministern pekar på välfärdspolitikens bety-\r\ndelse för brottsbekämpningen, och en medveten in-\r\nriktning på detta är mycket viktigare än att vi slår\r\nvarandra i huvudet med detaljer som barnbidragets\r\nkonstruktion eller storlek osv. Vi måste kunna se\r\nvälfärdspolitiken i ett bredare och för alla medborgare\r\nmycket viktigare perspektiv.\r\nJag tycker att det finns fina inslag i denna riktning\r\ni regeringens budgetförslag till riksdagen. Jag tänker\r\npå slopandet av ungdomars möjlighet att få a-\r\nkasseersättning och att de i stället erbjuds alternativen\r\narbete eller utbildning. Jag tycker att detta är beröm-\r\nvärt, och detta är sådant som jag har stritt för under\r\nalla år som jag har varit politiskt aktiv. Det är oerhört\r\nviktigt att försöka hindra inskolningen till bidragsbe-\r\nroende.\r\nLärlingssystemets återkomst är också synnerligen\r\nviktig och öppnar möjligheten för många ungdomar\r\nsom kanske är i samma situation som jag själv var när\r\njag slutade skolan efter nio år och gick ut i arbetslivet.\r\nFörst under senare år har jag börjat studera. Det gäller\r\natt öppna så breda vägar som möjligt för människor\r\nav alla slag till inträde i samhällslivet.\r\nJag skall ändock ta upp några detaljer som jag tror\r\när viktiga, och först alkoholfrågan. Vi talar mycket\r\nom narkotika, men när det gäller våldsbrottsligheten\r\när det alkoholen - särskilt för unga män, och kanske i\r\nförening med anabola steroider - som naturligtvis\r\ntillsammans med hela den sociala situationen i övrigt\r\när en viktig bidragande orsak. Den finns åtminstone\r\nmed i bilden när det gäller nästan alla former av\r\nvåldsbrottslighet.\r\nDet är väl så, för att se sanningen i vitögat, att vi\r\nfår vänja oss vid att det nu blir mer och mer alkohol i\r\nvårt samhälle. Tillgången kommer att öka. Ransoner-\r\nna för dem som kommer hitresande från andra länder\r\nkommer att höjas, och det blir över huvud taget en\r\nliberalare syn på alkoholen. Frågan är om vi inte\r\nmåste börja diskutera en ny skyddslagstiftning för\r\nungdomar, på det sätt som man har i många andra\r\nländer, inte minst i många stater i USA, höja gränser-\r\nna och mycket tydligare markera att alkohol, i de fall\r\ndär man skall nyttja den, är något som tillhör vuxen-\r\nvärlden.\r\nNär det gäller de illegala vapnen vill jag säga att\r\ndebatten därvid länge har handlat om de militära vap-\r\nnen. Försvarsministern har dock här i kammaren ett\r\npar gånger vid frågestunder sagt att de militära vap-\r\nnen utgör en mycket liten del av de illegala vapnen.\r\nEnligt polisens egen uppgift är de flesta av dessa\r\ninsmugglade.\r\nGränskontrollerna är mycket viktiga när det gäller\r\nbåde narkotika och vapen. Jag har kommit över en\r\ninstruktion från tullmyndigheten i Malmö till\r\ntulltjänstemännen när det gäller kontrollarbetet. Det\r\nheter i punkt 4 i den:\r\n\"Ex.vis. är vapen i baksätet inte skäl för att göra\r\nselektiv kontroll, det kan finnas tillstånd för vapnet.\"\r\nKan detta vara riktigt?</pre><pre>Anf.  9  INGBRITT IRHAMMAR (c):\r\nHerr talman! Jag förstår att det är svårt för Laila\r\nFreivalds att hinna svara på alla frågor.\r\nJag lyssnade med intresse på det som sades om en\r\nmer långsiktig strategi. Vi har mycket gemensamt i\r\nsynen på detta. Det behövs en bred politik, det behövs\r\nen politik för integrering, och det behövs en politik för\r\nansvar. Det jag saknade var ett konstaterande om att\r\ndet inte bara är statsmakterna som har det här ansva-\r\nret. Ansvaret finns naturligtvis på statsmaktsnivå, men\r\ndet finns på alla nivåer. Jag menar att det här ansvaret\r\nmåste föras ner så lågt som möjligt, ner på kommun-\r\nnivå, ner till den enskildes nivå, ner till den enskildes\r\nansvarsnivå, även så lågt ner som till barns och ung-\r\ndomars ansvarsnivå.\r\nDet utesluter naturligtvis inte att vi måste samord-\r\nna socialpolitik, familjepolitik, sysselsättningspolitik,\r\nbostadspolitik, m.m. Det är självklart. Vi har olika syn\r\npå vilken inriktning man skall ha, men att samordning\r\nbehöver ske, att det behövs en nationell brottsföre-\r\nbyggande strategi, det är helt klart.\r\nJag vill gå tillbaka till mina frågor och be att få in-\r\nformation om ifall det finns en strategi för de ca 10\r\nmiljoner som är avsatta i budgetpropositionen för\r\nbrottsförebyggande arbete. Om det här skall föras ut\r\när det viktigt att veta om det finns möjlighet att an-\r\nvända det här på olika nivåer.\r\nJag vill sedan återigen strida för ett gammalt krav,\r\nsom jag också har drivit i många år, nämligen att\r\nungdomar skall få känna av snabba och tydliga reak-\r\ntioner på sitt brottsliga handlande, även om det bara är\r\nfråga om snatteri och lindrig skadegörelse, vilket det\r\nbrukar börja med. Jag har kämpat så länge, även i\r\nUngdomsbrottsutredningen, för att få fram någon typ\r\nav lagstiftning eller krav på att ungdomar skall tvingas\r\nkonfronteras med offren om offren ställer upp på det\r\noch vill och att det skall finnas någon typ av med-\r\nlingsverksamhet. Det var svårt att hitta förebilder, så\r\ndärför kunde jag själv inte kräva det under utredning-\r\nens gång. Men jag anser att detta skall stimuleras i det\r\nbrottsförebyggande arbete som nu pågår. Riksåklaga-\r\nren har fått i uppgift att titta på saken, men enligt min\r\nuppfattning måste också polisen ta ansvar för detta.\r\nJag skulle nu vilja ha litet synpunkter på den här frå-\r\ngan.</pre><pre>Anf.  10  GUN HELLSVIK (m):\r\nHerr talman! Laila Freivalds har helt rätt i att jag\r\ninte har rätt att försöka styra när justitieministern skall\r\ngå in i debatten. Detta skulle heller aldrig falla mig in.\r\nMen jag tycker att jag, liksom alla andra i Sverige, har\r\nrätt att förvänta mig att justitieministern går in i de-\r\nbatten.\r\nAtt jag i dag, nästan två månader efter artikeln i\r\nSvenska Dagbladet, påpekar att det trots alla frågor\r\ninte har kommit några kommentarer, det tycker jag i\r\nhögsta grad är påkallat.\r\nJag tillhör dem som menar att det är otroligt vik-\r\ntigt hur man använder orden. Vårt sätt att använda ord\r\npåverkar nämligen attityder, och det är egentligen det\r\nsom är den grundfråga som man skall diskutera när\r\nman diskuterar utvecklingen i samhället och tillkoms-\r\nten och utökningen av våldet.\r\nJag reagerar mycket starkt när Laila Freivalds sä-\r\nger att jag \"inte kom\". Nej, det är riktigt att jag inte\r\nkom till Svenska kriminalistföreningens debatt. Men\r\nnär man säger att jag \"inte kom\" har man därmed\r\nunderförstått försökt säga att jag uteblev eller inte\r\nbrydde mig om att komma.\r\nFör mig är det viktigt att hålla vad jag lovar. Den\r\ndag jag fick förslag på hade jag lovat bort mig på\r\nannat håll. Det var inte bland samhällets höjdare, utan\r\nbland s.k. vanligt folk. Jag gav då ett antal alternativa\r\ndagar, men jag har full förståelse för att Laila Frei-\r\nvalds inte kunde någon av de dagar som jag föreslog.\r\nFör mig är det viktigt att vi håller vad vi lovar. Det\r\när en grundläggande förutsättning för att våra barn\r\nskall känna trygghet. Är det något som kan förstöra\r\nför våra barn - det vet vi från exempelvis alkoholist-\r\nfamiljer - så är det ständiga besvikelser.\r\nJag vill nu koppla till en av de två frågor jag ställ-\r\nde i mitt inledningsanförande, en fråga som litet grand\r\nhar att göra med detta att hålla vad man lovar. Justi-\r\ntieministern svarade inte på min fråga om vilka beslut\r\nsom justitieministern fattade dagarna innan hon läm-\r\nnade in sin debattartikel till Aftonbladet.\r\nJag är glad att justitieministern i vart fall i sitt and-\r\nra anförande nämnde familjen. I inledningsanförandet\r\nfanns familjen över huvud taget inte med bland de\r\nresurser som är de viktiga. Hon nämnde då folkrörel-\r\nserna, och de är viktiga, hon nämnde fritidsförvalt-\r\nningar och annat, men föräldrarna, den absolut vikti-\r\ngaste gruppen, fanns inte med.</pre><pre>Anf.  11  JUAN FONSECA (s):\r\nHerr talman! Jag hade inte tänkt att vara med i\r\ndenna debatt. Jag hade tänkt vara här och lyssna,\r\neftersom de här frågorna intresserar mig särskilt.\r\nSjälvklart intresserar mig utvecklingen av den nya\r\nunderklass som växer fram i Sverige, den som är just\r\ninvandrarungdomar.\r\nMånga frågor dyker upp i en sådan debatt, och\r\nväldigt många frågor berörs. Självklart tänker jag inte\r\nmed justitieministern debattera frågor som rör hela\r\nsamhället i övrigt. Men justitieministern har tagit upp\r\nfrågor om välfärdssamhället och grupper som i dag\r\nstår utanför.\r\nJustitieministern har tagit upp frågan om våldet,\r\nbrottsligheten, som ett Stockholmsproblem. Jag vill\r\ngärna med all ödmjukhet säga att jag inte tror att det\r\nhär är ett Stockholmsproblem. Det är ett problem som\r\nfinns i storstäder och i mellanstora städer i hela Sveri-\r\nge. Att det syns tydligare i Stockholm beror möjligen\r\npå det som har hänt på senare tid.\r\nMen statistik från Malmö visar att 74 % av svens-\r\nka medborgare har ett arbete, medan 38 % av de in-\r\nvandrare som bor i Malmö icke har ett arbete. 98 %\r\nav de irakier som bor i Malmö är i dag tvingade att\r\nleva på socialbidrag och har icke tillgång till ett arbe-\r\nte.\r\nArbetslösheten bland afrikaner i Sverige ligger i\r\ndag på omkring 80 %. Hade inte undervisning i\r\nSvenska för invandrare funnits i Sverige, hade arbets-\r\nlösheten bland afrikaner, iranier, bosnier och andra\r\ngrupper som kom till Sverige någon gång efter 1986 i\r\ndag varit närmare 100 %.\r\nI områden som Rinkeby är arbetslösheten bland\r\ninvandrarungdomar mellan 40 och 45 %, och detta är\r\npersoner som har kommit hit när de var väldigt små\r\neller som är födda i det här landet men som inte som\r\ndu och jag, som faktiskt är privilegierade, har tillgång\r\ntill  välfärdssamhället.\r\nJag saknar i den här debatten en analys av det nya\r\nsamhälle som vi faktiskt lever i. Det verkar i debatten\r\nsom om de politiska makthavarna i Sverige fortfaran-\r\nde lever på 50-talet, då lösningarna på problemen var\r\nenkla och direkta. Det var lösningar för ett samhälle\r\nsom var etniskt homogent.\r\nSå är icke fallet i dag. I dag finns det - det vill jag\r\ngärna påstå i den här församlingen - grupper som är\r\nfullständigt utanför, fullständigt segregerade. Vi har i\r\ndag, bl.a. på grund av Moderaternas regering, ett två-\r\ntredjedelssamhälle, där de fattiga kommer att ställa\r\nsjälvklara krav på att kunna delta.\r\nVi måste kunna ta en diskussion. Vad är det för\r\nslags samhälle vi skall skapa?\r\nInvandrarna skall integreras, säger man. När jag\r\nser på vilka som har invandrarbakgrund i den här\r\nförsamlingen, utöver Laila Freivalds, som sitter här,\r\noch jag, är vi riksdagsledamöter med invandrarbak-\r\ngrund bara 4 av 349.\r\nDetta måste ge oss anledning att fundera litet över\r\nom inte de människor som trots allt utgör 12 eller 20\r\n% av befolkningen här i Sverige skall kunna vara vara\r\nmed också i dessa församlingar.\r\nEn fråga som är viktig att ställa sig i integrations-\r\nprocessen är om de som nu skall integreras, t.ex. jag\r\noch mitt barn, över huvud taget skall behandlas som\r\nsubjekt i integrationsprocessen och inte som objekt.\r\nDet kan inte vara rimligt att man tillsätter en par-\r\nlamentarisk utredning, som skall diskutera och få\r\nfram en ny integrationspolitik, där bara en\r\n\"svartskalle\", ursäkta uttrycket, kommer att sitta,\r\nnämligen jag. Man hade kunnat ge ordentliga signaler\r\ntill det övriga samhället genom att möjligen utse en\r\nmänniska med invandrarbakgrund som ordförande i\r\nen sådan kommitté. Men så är icke fallet.\r\nI detta sammanhang, Laila Freivalds, vill jag dis-\r\nkutera våldet och dess utveckling. Gör vi ingenting åt\r\ndet fattiga Sverige som växer fram i dag kommer\r\nvåldet att finnas i hela landet.</pre><pre>Anf.  12  Justitieminister  LAILA\r\nFREIVALDS (s):\r\nHerr talman! Jag skall klara av några detaljfrågor\r\nmed Gun Hellsvik. Det gällde först vad jag menade\r\nnär jag i tidningen sade att jag har fattat beslut. Jag är\r\nväldigt förvånad över frågan. Gun Hellsvik har ju\r\nsjälv varit justitieminister. Gun Hellsvik vet precis\r\nvilken typ av beslut som en minister kan fatta.\r\nVad menar jag när jag säger att jag har fattat be-\r\nslut? Rimligtvis måste jag mena att jag har fattat be-\r\nslut att gå till regeringen med t.ex. ett förslag om\r\nnågonting.\r\nOm man läser mitt interpellationssvar framgår det\r\natt jag har tagit initiativ till att besluta att vi skall\r\nutvärdera 1987 års vapenutredning, knivförbudet och\r\növerväga straffskalorna när det gäller vapenhandel\r\noch en del annat. Jag har alltså fattat ett beslut att\r\ninitiera en utredning och vad därtill hör. Jag är mycket\r\nförvånad över att jag behöver ta tid till att tala om det.\r\nSå till de stora frågorna. Jag tror att vi skall kon-\r\ncentrera oss på en aspekt i det hela, trots att jag alltid\r\när angelägen att visa på att det finns en stor helhet och\r\natt man inte kan bryta ut en del.\r\nNär man talar om framför allt våld men också\r\nkriminalitet över huvud taget är det väldigt angeläget\r\natt vi uppehåller oss kring de aspekter som Juan Fon-\r\nseca tar upp och som Ingbritt Irhammar och Widar\r\nAndersson också var inne på. Det är mycket djupt\r\noroande att vi i vårt samhälle har stora grupper av\r\nmänniskor som står helt utanför allt det som vi anser\r\nvara själva samhällets fundament.\r\nDen statistik som Juan Fonseca pekar på är precis\r\nden som jag bl.a. har studerat. Det är en skrämmande\r\nläsning. Jag håller med om att det ser illa ut i Malmö,\r\nGöteborg och på många andra håll. Men siffrorna är\r\nså stora i Stockholm, eftersom vi här har en sådan\r\nkoncentration.\r\nNär man tittar på procenttalen är det fruktansvärt.\r\nI Stockholm - jag kommer ihåg ett par av siffrorna -\r\när arbetslösheten bland somalier 100 %. Det finns inte\r\nen somalier i Stockholmsområdet som har ett arbete.\r\nVad innebär det för de människorna och den gruppen\r\nsom lever i vårt samhälle?\r\nJag håller också med om att när vi hade problemet\r\natt tampas med klassamhället, att lyfta de fattiga de-\r\nlarna, de utslagna delarna, och de barn och ungdomar\r\nsom med svårigheter kunde kämpa sig till att förverk-\r\nliga sina framtidsdrömmar på 30-, 40- och 50-talet var\r\nproblemet på sätt och vis enkelt jämfört med de pro-\r\nblem vi har i dag. Det berodde bl.a på den etniska\r\nhomogenitet som då fanns. Nu har vi ett betydligt\r\nsvårare problem att hantera.\r\nJag hör till optimisterna. Jag tror att Sverige, som\r\nen gång kunde lyfta sig från att vara ett fattigt klass-\r\nsamhälle till att bli en modern välfärdsstat som utgår\r\nfrån alla människors lika värde, är kapabelt att även\r\nanta den nya utmaning som kommer.\r\nDet är svårt att göra det i en situation där vi inte\r\nlever i en snabb tillväxt, har gott om pengar att an-\r\nvända och kan ödsla med idéer som går ut på att eko-\r\nnomiskt stötta olika initiativ, individer och grupper.\r\nVi har i dag inte den möjligheten. Det gör det också\r\nmycket svårare. Men jag är övertygad om att om det\r\när något land och något folk som kapabelt att göra det\r\när det Sverige och svenskarna.\r\nJag har ett ytterligare ett skäl till min optimism.\r\nJag har under senare tid bedrivit ett arbete med att gå\r\nut i samhället och se på vilket sätt vi från statsmakter-\r\nna skall hjälpa de krafter som skall genomföra detta\r\narbete. Jag vill påpeka för Ingbritt Irhammar att jag\r\nvar mycket noga med att markera att just detta arbete,\r\ndenna uppgift, vilar på samhället, från kommunerna\r\noch ända ner till individen via familjen, Gun Hellsvik.\r\nJag har märkt att det finns oerhört mycket av ini-\r\ntiativ, vilja och aktivitet. Det är inte så att ingenting\r\ngörs. Det görs väldigt mycket på väldigt många håll.\r\nDet viktiga är att lyfta fram detta och visa att det görs.\r\nDet får andra att förstå att det inte är hopplöst, utan att\r\nman kan delta i arbetet.\r\nNär jag var ute med polisen en natt för att se hur\r\nde arbetar var det några av poliserna som tog med mig\r\ntill Chilenska föreningens kafélokal för att visa att det\r\ndär fanns en grupp människor som minsann inte hade\r\ngivit upp.\r\nDe hade bildat en förening och skapat ett kafé för\r\natt säkerställa att deras ungdomar skulle ha någon-\r\nstans att gå. Man skulle få kontakt och förebygga de\r\nsociala problem som kommer av att man inte har\r\nkontroll över sina ungdomar. Det finns mängder av\r\nsådana exempel.\r\nJag är optimistisk mot bakgrund av den stora för-\r\nändring som vi gör av polisens arbete, övergången till\r\natt skapa närpoliser, poliser som finns ute i samhället\r\noch som kan lokalsamhället och känner människor,\r\noch som bygger ett samarbete med alla de andra aktö-\r\nrerna som finns i sammanhanget. Det är också ett skäl\r\ntill att vara optimistisk.\r\nDen ynkliga summa - jag vill kalla den så - på\r\n10,8 miljoner som är en första del i en fond för brott-\r\nförebyggande arbete är tänkt att användas just som en\r\nliten stimulans till olika typer av lokala projekt som\r\nbedrivs av olika  aktörer. Man skall ha möjlighet att\r\nvända sig någonstans för att få det lilla ekonomiska\r\nbidrag man kan behöva för att komma i gång och\r\nupprätthålla projekt som har ett mer långsiktigt och\r\nbrett arbetssätt och som syftar till brottförebyggande\r\narbete.\r\nDetta är svårt. Det kommer att ta tid. Men jag tror\r\ninte att det är omöjligt. Det handlar framför allt om att\r\nvi som har ett politiskt ansvar i olika sammanhang,\r\nhär i riksdagen, men också när vi är ute och talar, talar\r\nom för människor att detta problem finns och hur vi\r\nser på det, att vi tänker göra någonting åt det och att vi\r\nkräver att alla andra också gör det.</pre><pre>Anf.  13  WIDAR ANDERSSON (s):\r\nHerr talman! I mitt sista inlägg vill jag åter upp-\r\nmana justitieministern att ta med sig det jag sade om\r\ngränskontrollen. De stora besparingar som skall göras\r\ninom Tullverket får inte leda till att vi inte kan upp-\r\nrätthålla gränskontrollen.\r\nNästan all narkotika och alla illegala vapen som\r\nfinns framför allt i storstadsområdena smugglas in.\r\nSådana instruktioner som Tullmyndigheten i Malmö\r\nhar utfärdat kan inte vara riktiga, såvitt jag förstår.\r\nDet är sådana problem som finns vid våra gränser.\r\nJag tror att vi måste ta alkoholen på allvar. Det är\r\nlätt att diskutera narkotika, eftersom de flesta av oss\r\ninte använder det. Det är lätt att fördöma narkotikan\r\noch beklaga sig över den. Det är mycket svårare med\r\nalkoholen, eftersom de flesta av oss använder den.\r\nDet blir mer och mer alkohol i samhället. En ny\r\nalkoholkultur håller dess värre på att växa fram vid\r\nsidan av den gamla, som det ser ut som. Vi måste\r\növerväga en skyddslagstiftning, en annan attityd, vad\r\ngäller ungdomar och alkohol.\r\nJag tror att det brådskar. Hur det skall gå till vet\r\njag inte. Men det är en fråga som man måste ta på\r\nallvar nu när reglerna liberaliseras och öl försäljs\r\ndygnet runt. Inom några år har vi säkert alkoholför-\r\nsäljning i butikerna vare sig vi vill eller inte.\r\nStatsmakterna har ett särskilt ansvar för skyddet\r\nav demokratins och frihetens yttre gränser. Detta\r\nmåste man ta på allvar. När vi diskuterar våldsbrotts-\r\nligheten är polisen trots allt en nyckelgrupp. Jag\r\nminns hur det var när polisen på allvar började med\r\ngrupper för bekämpning av gatulangningen och fick\r\nförbättrade lagar av riksdagen. Det har betytt mycket\r\nför bekämpningen av narkotika.\r\nJag tror att justitieministern borde överväga att\r\nvidta liknande åtgärder när det gäller vapen, dvs.\r\npolisens rätt att kontrollera att människor på stan inte\r\nbär dolda vapen. I dag innebär vapenlagstiftningen att\r\ndet skall föreligga risk för missbruk för att polisen\r\nskall få göra en sådan kontroll. Frågan är om vi skall\r\ngå så långt att polisen får visitera och utöva kontrol-\r\nler. Jag anser det. Det är oerhört viktigt att vi är be-\r\nredda att visa att statsmakterna inte tolererar den\r\nökade vapenmängden i samhället.\r\nDärmed tackar jag för debatten.</pre><pre>Anf.  14  JUAN FONSECA (s):\r\nHerr talman! För det första skulle jag vilja att\r\nLaila Frevalds tar med sig ett förslag till den grupp\r\ninom regeringen som arbetar med våldsfrågor. Det är\r\nviktigt att vi granskar och analyserar samhällsproces-\r\nsen i utvecklingen, dvs. det nya, mångkulturella sam-\r\nhället, inte det gamla samhället. För det behöver vi\r\nkunskap. Man kan fundera på något slags forsk-\r\nningsinstitut där man forskar om våldet och dess ka-\r\nraktär. Vi möter i dag ett våld som vi inte känner igen.\r\nVi diskuterar om det kommer från videofilmer o.dyl.\r\nLåt oss skaffa oss kunskaper så att vi kan möta fram-\r\ntiden.\r\nFör det andra anser jag att det är dags att en ar-\r\nbetsgrupp eller de ministrar som arbetar med dessa\r\nfrågor talar om för hela landet att vi skall skapa ett\r\nSverige för alla, ett Sverige mot fattigdom, mot seg-\r\nregation, för integration. Ett Sverige där jag är väl-\r\nkommen trots att jag talar som jag talar. Ett Sverige\r\nsom respekterar individernas ursprung. Ett Sverige\r\ndär vi samtliga gör nytta.\r\nFör det tredje vill jag säga att jag ställer mig bak-\r\nom arbetsmarknadsministerns handlingsprogram mot\r\narbetslösheten. Men den enda åtgärd som föreslås i\r\nkampen mot arbetslösheten bland invandrare i hans\r\nprogram är något som heter invandrarpraktik och som\r\ninfördes av den moderata regeringen. Endast 1 400\r\npersoner har fått plats i denna invandrarpraktik. Det\r\nkrävs mycket mer av denna typ av åtgärder.\r\nDet görs en hel del i Stockholm. Jag har suttit i\r\nStockholms kommunfullmäktige och i en motion\r\nföreslagit att man i Stockholm skall inrätta en integ-\r\nrationsberedning eller ett integrationsutskott. Det är\r\npå gång. Låt oss visa andra delar av landet att det går\r\natt göra bra saker. Jag är optimist, precis som ni.</pre><pre>Anf.  15  GUN HELLSVIK (m):\r\nHerr talman! Widar Andersson nämnde viktiga\r\naktörer, polisen bl.a. När jag talar om familjen och\r\ndess betydelse menar jag självklart inte att det är\r\nenbart familjens insatser som krävs. Men vi får inte\r\nglömma bort familjen. Familjen och föräldrarna är de\r\nbästa brottsförebyggarna och kan aldrig ersättas fullt\r\nut. Såväl polis som tullare är av betydelse i det här\r\nsammanhanget.\r\nJag är mycket orolig över regeringens budgetpro-\r\nposition som innebär besparingar inom tullen som\r\nmotsvarar betydligt mer än den minskade arbetsbe-\r\nlastning som vårt medlemskap i den europeiska unio-\r\nnen innebär.\r\nJag är också mycket orolig över de stora bespa-\r\nringarna på kriminalvården. De kommer att gå ut över\r\npersonaltätheten på våra fängelser. Hur skall vi då\r\nkunna komma vidare i arbetet med att få ett vettigt\r\ninnehåll och ett bra program på våra fängelser? Det är\r\nen grundläggande förutsättning för att människor efter\r\navtjänat straff skall ha större möjligheter att klara sig\r\noch därmed låta bli att skada sina medmänniskor\r\nutanför murarna.\r\nJag har länge förstått att Laila Freivalds och jag\r\ntalar skilda språk. Men jag är förvånad över att skill-\r\nnaden är så stor att Laila Freivalds med ordet beslut\r\nmenar att Laila Freivalds har beslutat sig för att börja\r\nfundera. Jag tror att min uppfattning av vad begreppet\r\nbeslut innebär stämmer bättre överens med de flesta\r\nmänniskors. Efter Laila Freivalds artikel har jag fått\r\nmånga telefonsamtal från människor ute i landet som\r\nvelat veta innehållet i de fattade besluten. Jag har inte\r\nsett att regeringen därefter har tagit något beslut grun-\r\ndat på Laila Freivalds initiativ.\r\nJag tycker att det är positivt att frågan om de\r\nlångsiktiga problem vi kan se när det gäller våra in-\r\nvandrarungdomar debatteras. Jag har vid olika tillfäl-\r\nlen försökt starta denna debatt. Hösten 1993 skrev jag\r\nett par artiklar i detta ämne. En del blev intresserade\r\neftersom de trodde att de handlade om rasism, men\r\nnär man noterade att jag var ute efter att se på djupet\r\nvar ingen intresserad av att debattera. I en av de artik-\r\nlarna - det var artikeln i DN - ställde jag denna fråga\r\ntill Laila Freivalds. Jag har inte fått svar på den.\r\nDet är kolossalt viktigt att vi börjar diskutera på\r\nvilket sätt vi har hamnat fel.\r\nEn viktig fråga är exempelvis att vi måste se till\r\natt våra invandrarungdomar får möjlighet att lära sig\r\nsvenska språket ordentligt, annars har de ingen möj-\r\nlighet att över huvud taget konkurrera med svenska\r\nungdomar.</pre><pre>Anf.  16  INGBRITT IRHAMMAR (c):\r\nHerr talman! Många viktiga frågor och områden\r\nhar berörts här i dag. Trots att vi har diskuterat våldet\r\noch brottsligheten i samhället har vi endast talat om\r\ndet som massmedierna oftast uppmärksammar, näm-\r\nligen våldet ute på gator och torg. Inte ens jag har\r\nnämnt våldet i hemmen, familjevåldet. Det är ett\r\nmycket omfattande problem som inte får glömmas\r\nbort bara för att det är dolt. Mörkertalet är stort.\r\nMan brukar säga att våldet flyttar inomhus när\r\nmänniskan är i 25-årsåldern.\r\nDet fordras, som Juan Fonseca var inne på, ytter-\r\nligare insatser på forskningsområdet. Det gäller även\r\nfamiljevåldet. Som politiker kan vi aldrig föreslå de\r\nkorrekta lagstiftningsåtgärderna om vi inte känner till\r\neffekten av dem och inte har en korrekt bakgrund för\r\natt föreslå skärpningar. För bra förslag fordras kun-\r\nskap. Kunskap fordras också när det gäller frågor som\r\nrör brottslighet och segregation i samhället, såväl\r\nbland svenskar med invandrarbakgrund som bland\r\ninvandrare. I dag vet vi att dessa grupper är överre-\r\npresenterade i rättsstatistiken. Vi kan inte blunda för\r\ndetta. Det är den verklighet vi lever i. Det gäller att\r\nfinna åtgärderna.\r\nJag var tidigare inne på frågan om grundtrygghet\r\nför alla genom snabba insatser. Det gäller vare sig det\r\när ungdomar som är födda i Sverige, har invandar-\r\nbakgrund eller är invandrare. Det fordras alltid snabba\r\nreaktioner så att man får en brottsinsikt på det man\r\nhar gjort. På det sättet kan man kanske förhindra för-\r\nnyad brottslighet.\r\nJag skulle gärna vilja få en reaktion på det med-\r\nlings- och konfrontationsprogram som jag önskar\r\nkunde utvecklas i alla grupper - framför allt bland\r\nungdomar.</pre><pre>Anf.  17  Justitieminister LAILA\r\nFREIVALDS (s):\r\nHerr talman! De illegala vapnen i vårt samhälle är\r\nett stort problem och de förefaller vara ett växande\r\nproblem. Jag tror att det är rätt som Widar Andersson\r\nsäger att tillförseln av de illegala vapnen numera mest\r\nsker utifrån. Men så var det inte tidigare.\r\nDe flesta illegala vapen som vi har i vårt samhälle\r\nkommer faktiskt från de legala vapen som redan finns\r\ni samhället, bl.a. de militära. Därför tror jag inte att\r\nman skall bagatellisera överflyttningen av legala va-\r\npen till illegala, så som det har skett tidigare och\r\nkommer att fortsätta att göra.\r\nMen det är viktigt att vara mycket uppmärksam på\r\ndet flöde av vapen som finns i Europa. Gränskontrol-\r\nlen är naturligtvis ett sätt att hantera detta. Jag reage-\r\nrade också när jag läste att det inte räckte med att man\r\nsåg ett vapen i baksätet. Men när jag tänkte till ett\r\nvarv slog det mig: Men herregud, om ett stort jaktlag\r\när på väg in i Sverige har de alla ett vapen i baksätet.\r\nDet finns kanske inte anledning att tro att de är här i\r\nillegala syften. Man kanske kan tolka det där olika.\r\nMen man måste fundera över vilka möjligheter\r\ntullarna har när det gäller vapen, och det gäller även\r\npolisen och vilka redskap polisen har för att ingripa\r\nvid misstanke om att någon har ett vapen. Det ingår i\r\nuppdraget att se över vapenlagstiftningen och de reg-\r\nler som gäller för polisen.\r\nJag tror nämligen att det här är en mycket central\r\nfråga. Jag tror att vi måste ha en mycket hög ambi-\r\ntion. Vi skall ha ambitionen att få ett vapenfritt sam-\r\nhälle. Då menar jag fritt från illegala vapen, natur-\r\nligtvis. Vi lyckades en gång att faktiskt mobilisera\r\nhela folket för ett narkotikafritt samhälle. Alla stod\r\nbakom det. Jag tror att vi kan få alla att även stå bak-\r\nom att vi skall ha ett vapenfritt samhälle. Då krävs det\r\natt vi ger dem som skall agera redskap att göra det på\r\nett effektivt sätt.\r\nJuan Fonseca tar upp centrala frågor när det gäller\r\ninvandrarnas situation, och jag kan bara säga att jag\r\nhåller med om att vi behöver mer forskning kring de\r\nhär frågorna. Vi måste veta bättre vad det är för sam-\r\nhälle vi har och hur problemen ser ut för att kunna\r\nkomma vidare och göra något för att förändra situa-\r\ntionen. Jag skall föra detta vidare till de ministrar som\r\nhar forskning på det här området inom sitt ansvarsom-\r\nråde och även i den del som ligger hos mig naturligt-\r\nvis.\r\nAlldeles rätt, åtgärderna när det gäller arbetslöshe-\r\nten för invandrare är otillräckliga. Här måste vi hitta\r\nnya former för att se till att arbetslösheten minskar.\r\nDet är en kärnfråga. Var och en av oss kanske kan\r\nbörja där vi hör hemma. Kan vi anställa en invandrare\r\ni vår omedelbara närhet, i vår arbetsmiljö? Låt oss\r\nföregå var och en med gott exempel!\r\nJag vill passa på att hålla med Gun Hellsvik. Det\r\när inte så ofta jag får tillfälle att göra det. Ja, det är\r\nhelt fundamentalt att våra invandrarungdomar lär sig\r\nsvenska. Vi måste satsa oerhört på det.\r\nTill Ingbritt Irhammar vill jag bara kort säga att\r\njag tror att medling och konfrontation är ett redskap\r\nsom kan ha betydelse i vissa sammanhang och ha stor\r\nbetydelse både för brottsoffren och för gärningsmän-\r\nnen. Jag vet att närpoliserna är intresserade av att ha\r\ndet som ett av sina sätt att agera i sitt arbete.</pre><pre>Överläggningen var härmed avslutad.</pre><pre>6 §  Svar på interpellation 1994/95:39 om miljöin-\r\nriktade bilavgifter</pre><pre>Anf.  18  Kommunikationsminister  INES\r\nUUSMANN (s):\r\nHerr talman! Inger Segelström har frågat mig om\r\njag avser att ge Ingemar Skogö utökade direktiv att\r\nutreda miljöinriktade bilavgifter eller på annat sätt se\r\ntill att förslag med miljöinriktning allsidigt belyses.\r\nTyvärr är det något oklart vad Inger Segelström\r\navser med miljöinriktade bilavgifter. Det är ju faktiskt\r\nså att det förslag med tullar utanför ringen komplette-\r\nrat med innerstadszoner som Ingemar Skogö nu har\r\nlämnat i sitt delbetänkande aktivt kan bidra till att\r\nförbättra innerstadsmiljöerna. Men för att storskaligt\r\npåverka trafikapparaten med avgifter, i en region eller\r\ni landet som helhet, menar jag att tullar inte lämpar\r\nsig. Här bör i så fall generella avgifter användas.\r\nUppdraget att lämna förslag till vägtullar, som\r\nIngemar Skogö skall slutredovisa den 1 mars i år, har\r\nlämnats mot bakgrund av Storstadsöverenskommel-\r\nserna i Stockholm och Göteborg. Eftersom de här\r\növerenskommelserna bygger på att investeringarna\r\nskall kunna finansieras genom avgifter från trafikan-\r\nterna, måste också detta vara utgångspunkten för\r\nutredningen. Först i andra hand kan man ta hänsyn till\r\nmöjligheten att använda bilavgifterna som ett miljö-\r\npolitiskt styrmedel. Det bör naturligtvis studeras vida-\r\nre hur båda dessa syften kan förenas i ett och samma\r\nsystem för bilavgifter. Men Ingemar Skogö kommer\r\nalltså inte att få ytterligare uppdrag i detta avseende.\r\nTrafik- och klimatkommittén har i sitt delbetän-\r\nkande som heter Miljözoner för trafik i tätorter (SOU\r\n1994:92) behandlat restriktioner mot användningen av\r\nbilar som inte uppfyller viss miljöklass i områden där\r\nmiljökvalitetsnormer enligt miljöbalken överskrids. I\r\ndelbetänkandet föreslås att alla typer av bilar skall\r\nkunna beröras av miljözoner och att miljözoner blir en\r\nkommunal angelägenhet. Kommittén föreslår också\r\natt det vore en fördel om regleringen av miljözonerna\r\näven kunde ske med differentierade bilavgifter. Dessa\r\navgifter skulle kopplas till plan- och bygglagen och\r\nförfogas över av kommunen för förebyggande åtgär-\r\nder. Kommittén avser att återkomma till frågan i sitt\r\nslutbetänkande.\r\nEn utgångspunkt för att styra trafiken med bilav-\r\ngifter är den s.k. principen om trafikens kostnads-\r\nansvar, dvs. att varje transportslag skall belastas med\r\nde kostnader som det förorsakar samhället. Denna\r\nprincip är enkel att förstå och argumentera för, men\r\nför att de åtgärder som utformas enligt den principen\r\nskall nå sitt syfte krävs i många fall ett omfattande\r\nunderlagsmaterial.\r\nYtterligare en kommitté, Kommunikationskom-\r\nmittén, kommer i dagarna att starta ett arbete inom\r\ndetta område. Det är en kommitté med uppdraget att\r\nutarbeta ett förslag till en nationell plan för kommuni-\r\nkationerna i Sverige. Ett syfte med den kommitténs\r\narbete är att analysera olika vägar att miljöanpassa\r\ntransportsystemet i dess helhet. Där kommer Inger\r\nSegelström, såvitt jag förstår, att ha en stor roll att\r\nspela.\r\nEn deluppgift för den kommittén är faktiskt att\r\nanalysera i vilken grad införandet av principen om\r\ntrafikens kostnadsansvar har lett till en miljöanpass-\r\nning av transportsystemet och i förekommande fall\r\nföreslå hur denna princip kan vidareutvecklas. Dess-\r\nutom skall kommittén analysera hur olika styrmedel,\r\nbl.a. skatter och avgifter, kan användas för att främja\r\nett miljöanpassat transportsystem. Jag förutsätter\r\ndärför att denna kommitté förutsättningslöst kommer\r\natt analysera möjligheterna att använda bilavgifter för\r\natt förbättra miljön.</pre><pre>Anf.  19  INGER SEGELSTRÖM (s):\r\nHerr talman! Jag ber att få tacka kommunika-\r\ntionsministern för svaret, även om rubriken för den\r\nhär interpellationsdebatten blir: Har tagit del av frå-\r\ngan, men inte förstått.\r\nDärför skall jag försöka att pedagogiskt förklara\r\nvad jag avser med miljöinriktade bilavgifter och med\r\ninterpellationen. Jag tror mycket på bilavgifter och\r\ntycker att vägtullar är bra för miljön och nödvändiga\r\nför Stockholms läns framtid.\r\nOrsaken till att jag har skrivit den här interpella-\r\ntionen är dels att delbetänkandet av Vägtullsutred-\r\nningen kommit, dels att jag redan nu vill starta debat-\r\nten om hur vi når fram till bra lösningar med vägtullar\r\neller bilavgifter i Stockholms län.\r\nNu skall jag försöka förklara vad jag anser att ut-\r\nredningen bör arbeta vidare med som tilläggsdirektiv\r\nför vägtullar också av miljöskäl.\r\nI Dennisöverenskommelsens tilläggsdirektiv ena-\r\ndes parterna om att tillägg till den ursprungliga över-\r\nenskommelsen skulle göras, som första punkt om\r\nsamordnade åtgärder för att förbättra miljön.\r\nI direktiven till Vägtullsutredningen säger man\r\nockså att utan att äventyra finansieringen skall vägtul-\r\nlarna uppnå miljömålen i överenskommelsen.\r\nUtredningen har tittat på ett flertal alternativ och\r\nkombinationer och sedan föreslagit ett av dem.\r\nSammanfattningsvis säger man att trafikarbetet i\r\nregionen inte skiljer sig nämnvärt åt mellan de analy-\r\nserade alternativen. Trafiken i innerstaden minskar i\r\nde analyserade förslagen. Det som skiljer dem åt är\r\nhur många procent som trafikarbetet minskar och när\r\nlånen kan vara återbetalda till staten.\r\nFör det första: Det jag saknar, och detta ligger\r\nbakom interpellationen, är att Vägtullsutredningen\r\ninte gjort någon miljökonsekvensutredning, MKB,\r\nsom man säger - s. 69. Det man säger är att man har\r\ntittat på tillgänglighet och framkomlighet.\r\nOm man hade tittat på miljökonsekvenserna hade\r\nkanske andra alternativ eller kombinationer av förslag\r\nblivit nog så intressanta, eftersom miljön är ett av de\r\nprioriterade områdena i Dennisöverenskommelsen.\r\nOch hade man velat analysera miljökonsekvenserna\r\nhade säkert både Lidingös och Nackas förslag samt\r\nNaturskyddsföreningens förslag blivit intressanta,\r\nnaturligtvis i kombination.\r\nFör det andra: Det är också frågan om tjänstebilar\r\nsom mycket av debatten handlat om under de senaste\r\nåren, åtminstone i Stockholm, bl.a. vad gäller vem det\r\när som betalar och vem det är som använder våra\r\nparkeringsplatser och garage. Här sägs det i utred-\r\nningen att man inte gjort någon studie av yrkes- och\r\ntjänsteresorna, trots att ungefär en tredjedel av passa-\r\ngerna genom tullarna är dessa bilar. Det är heller inte\r\nbara en finansieringsfråga. Det gäller ju en stor del av\r\ntrafiken, och det är för länets invånare en rättvisefrå-\r\nga.\r\nMin resa till arbetet skall inte vara avdragsgill.\r\nMen den som får sin resa betald av arbetsgivaren\r\nbehöver inte betala, utan det skall vi gemensamt beta-\r\nla via skatten. Det är den andra viktiga frågan, som\r\njag hoppas att jag nu pedagogiskt lyckats förklara och\r\nsom jag hoppas att kommunikationsministern kan\r\nbesvara.\r\nVägtullsfrågan ingår som en del, och en mycket\r\nviktig sådan, i Dennispaketet - det paket som är den\r\nstörsta infrastruktursatsningen i Stockholms stad och\r\nlän i modern tid. Vi har hitintills mest talat om trafik-\r\nleder och ekonomi. Därför välkomnar jag den här\r\ndebatten. Många med mig oroar sig för miljön och\r\nundrar oroligt vad det blir av Dennispaketet i både\r\nstort och smått och hur vi klarar den värdefulla miljön\r\nför de människor som arbetar i, bor i och besöker vår\r\nstad.\r\nDen viktigaste frågan är kanske hur vi får invånar-\r\nna med oss. Hitintills har väljarna valt att straffa de\r\npartier som är för Dennis.\r\nKommunikationsministern har i en intervju sagt -\r\njag citerar Gröna bilisters tidning Trafik och miljö:\r\n\"Ska man få folk att acceptera bilavgifter måste\r\nman vara tydlig med syftet. Jag ser bilavgifter i stor-\r\nstadsområdena som ett sätt att styra bort bilismen från\r\ninnerstadsområdena. Det håller inte med bilavgifter\r\nsom främst är till för att finansiera nya vägar.\"\r\nFörst när vi lyckats förklara syftet kommer invå-\r\nnarna i länet att förstå vad det handlar om. Vägtullar\r\noch/eller bilavgifter - ja, men inte bara för att finansi-\r\nera trafiklederna.</pre><pre>Anf.  20  JAN SANDBERG (m):\r\nHerr talman! Jag skall försöka fatta mig relativt\r\nkort.\r\nJag börjar med att instämma i vad som sagts om\r\nvikten av att vi så långt som möjligt skall försöka\r\nförbättra miljön, inte minst i Stockholm, vad gäller\r\navgasutsläpp, trängsel, buller o.d.\r\nMen en sak när det gäller Ingemar Skogös utred-\r\nning som inte har kommit fram vare sig i interpella-\r\ntionen eller i svaret är att utredningen helt klart visar\r\natt en förutsättning för att komma till rätta med mil-\r\njöproblemen bl.a. är att Stockholmsöverenskommel-\r\nsen genomförs i sin helhet. Det gäller bl.a. väginves-\r\nteringar och satsningar på kollektivtrafik samt avgif-\r\nterna, som ju är tänkta att finansiera delar av överens-\r\nkommelsen.\r\nEn mycket viktig förutsättning för att lösa proble-\r\nmen, det visar såväl överenskommelsen och analyser-\r\nna som Ingemar Skogös utredning, är att man bygger\r\nÖsterleden. Det visar sig nämligen ytterligare en gång\r\natt Österleden är mycket av nyckeln till en lösning\r\nvad gäller biltrafikens miljöproblem, inte minst i\r\nStockholms innerstad.\r\nÖverenskommelsen är en helhet. Man kan ha syn-\r\npunkter på delar av den. Det tror jag att alla vi här har\r\npå olika områden. Men man måste kompromissa för\r\natt nå en lösning som sammantaget blir så bra som\r\nmöjligt.\r\nMan får inte glömma bort att överenskommelsen\r\nmedför, beräknas det, att biltrafiken kommer att\r\nminska med ungefär 25 % i innerstan och med 35 % i\r\nStockholms city, jämfört med om den inte genomförs\r\ni sin helhet. Därför tycker jag att det är mycket viktigt\r\natt överenskommelsen kan genomföras, bl.a. för mil-\r\njöns skull.\r\nDess värre visar det sig nu att vägprojekten - bl.a.\r\nÖsterleden - har stött på problem och svårigheter. En\r\nav huvudanledningarna är, har jag märkt, att framför\r\nallt socialdemokraternas representanter i exempelvis\r\nStockhom och Solna har motarbetat delar av de här\r\nprojektens genomförande. Bl.a. vet vi att borgarråd i\r\nStockholm genom sitt agerande har bidragit till en\r\nförsening exempelvis av vägprojekt i överenskom-\r\nmelsen.\r\nDärför tänkte jag nu ta tillfället i akt och uppmana\r\nbåde kommunikationsministern och Inger Segelström\r\natt påverka sina socialdemokratiska vänner så att man\r\nbl.a. kan bidra till att de här väginvesteringarna inte\r\nförsenas ytterligare. Det är mycket viktigt för att vi\r\nskall kunna lösa trafikens miljöproblem i Stockholm.\r\nEtt bevis för detta är inte minst Ingemar Skogös ut-\r\nredning.</pre><pre>Anf.  21  LENNART FREMLING (fp):\r\nHerr talman! När vi diskuterar en så viktig prin-\r\ncipfråga som syftet med bilavgifter måste vi komma\r\nihåg det grundläggande riksdagsbeslutet från 1988.\r\nVi i Folkpartiet brukar framhålla att besluten\r\nmåste bygga på samhällsekonomiska beräkningar, för\r\nannars tar vi för liten hänsyn till miljöskador och\r\ntrafikolyckor. Därför vill jag kommentera kommuni-\r\nkationsministerns interpellationssvar.\r\nKommunikationsministern talar om principen om\r\ntrafikens kostnadsansvar, om att varje transport skall\r\nbelastas med de kostnader som den förorsakar samhäl-\r\nlet. Detta är bra. Sedan får vi här veta att det skall\r\ntillsättas en kommitté som skall studera i vilken grad\r\ninförandet av principen har lett till miljöanpassning.\r\nJag skulle vilja säga att det är ganska uppenbart att\r\nden här principen ännu inte tillräckligt har införts.\r\nDärför har det nog inte lett till en rimlig miljöanpass-\r\nning. Vi har inte fått den trafikstruktur som vi skulle\r\nha, om 1988 års trafikpolitiska principer hade genom-\r\nförts.\r\nRedan i samband med riksdagsdebatterna om 1988\r\nårs principer markerade Folkpartiet att föreslagna\r\nkonkreta åtgärder som då fanns med inte var tillräck-\r\nliga för att förverkliga principerna.\r\nKommunikationsministern säger också att det är\r\nförst i andra hand som hänsyn kan tas till möjligheten\r\natt använda bilavgifterna som ett miljöpolitiskt styr-\r\nmedel. Detta beklagar jag nog. Jag tycker att de hade\r\nvarit ett sätt att genomföra 1988 års trafikpolitik.\r\nDå vi är inne på miljöområdet måste jag konstate-\r\nra att det gläder mig att kommunikationsministern\r\nhänvisar till miljökvalitetsnormer enligt miljöbalken.\r\nDet visar att det är viktigt att vi snart får en miljöbalk.\r\nJag utgår från att den socialdemokratiska regeringen\r\ngör vad den kan för att en miljöbalk kommer så snart\r\nsom möjligt. Den borgerliga regeringen lade ju fram\r\nett förslag till miljöbalk före valet som Socialdemo-\r\nkraterna, dess värre, drog tillbaka. Därigenom har\r\ndetta viktiga miljöarbete försenats.\r\nDennispaketet menar jag har varit alltför mycket\r\nav ett förhandlingsresultat och bygger alltför litet på\r\ntrafikpolitiska principer och samhällsekonomiska\r\nkalkyler. Ett bättre beslutsunderlag skulle behövas.\r\nDet har rått tveksamhet om bilavgifternas syfte är\r\natt finansiera vägbyggen eller skapa bättre miljö i\r\nstaden. Jag vill i första hand se bilavgiften som en\r\nmiljöavgift. Den får gärna ge ett överskott som kan\r\nfinansiera investeringar, men finansieringen bör inte\r\nvara det primära syftet. Med en rimlig miljöavgift och\r\nbättre kollektivtrafik med lägre biljettpriser skulle\r\nbiltrafiken kanske minska så att de oerhört kostsamma\r\nväginvesteringarna inte skulle behövas.\r\nFör att driva utvecklingen framåt vill jag fråga\r\nkommunikationsministern om hon är beredd att i olika\r\nsammanhang införa principen om trafikens kostnads-\r\nansvar, bl.a. för att undvika felinvesteringar. Särskilt\r\nborde därför miljöavgifter snarast möjligt införas på\r\nbiltrafiken i storstäderna, så att man därefter kan få\r\nbättre möjligheter att riktigt bedöma behovet av\r\nväginvesteringar.\r\nÄr kommunikationsministern beredd att verka för\r\natt miljötullar införs?</pre><pre>Anf.  22  Kommunikationsminister  INES\r\nUUSMANN (s):\r\nHerr talman! Jag vill börja med det som Inger Se-\r\ngelström sade, att det saknas en miljökonsekvensut-\r\nredning i Vägtullsutredningen som vi nu diskuterar.\r\nDet ligger mycket i det. Men Ingemar Skogö har ju\r\nhaft ett uppdrag som bygger på den förutsättning som\r\nfinns i Dennisuppgörelsen, vilken man i regionen har\r\nvarit överens om. Man kan inte begära att han skall\r\ngöra någonting annat än det som han faktiskt har fått i\r\nuppdrag.\r\nDet står i uppdraget att vägtullarna skall läggas på\r\nen sådan nivå att intäkterna på goda grunder kan be-\r\nräknas räcka till väginvesteringarna och vägtullssys-\r\ntemet enligt trafiköverenskommelsen i Stockholm\r\nsamt Dennis 2-överenskommelsen som träffades\r\n1992. Dessutom skall pengarna räcka till informa-\r\ntionsverksamhet m.m.\r\nUtredningen bygger ju på att man skall konstruera\r\nett tullsystem som i första hand handlar om att få in\r\npengar. Det är utgångspunkten. Om det är bra eller\r\ndåligt är något som man kanske kan ha synpunkter på.\r\nMen man har också sagt, litet grand som att kasta in\r\njästen efter degen, att man också skall se vad man kan\r\ngöra för att få miljöstyrning när det gäller biltullarna.\r\nMen grunden är att man skall få in 2 miljarder kronor\r\nför att i princip finansiera Ringleden och Öster- och\r\nVästerlederna. Detta blir ett pedagogiskt problem när\r\nman sedan också skall se vad man kan göra åt miljön,\r\nför här uppstår en konflikt. Detta tror jag att vi alla är\r\nhelt överens om.\r\nMen när vi i framtiden skall se på bilagvgiftssys-\r\ntem tycker jag att det är viktigt att använda dessa som\r\nett styrmedel för en bättre miljö. Okej, då kan man\r\nsäga: Varför inte skippa Skogös utredning helt och\r\nhållet och börja om på nytt?\r\nDå kommer vi in på det som Jan Sandberg säger,\r\natt hela Dennispaketet - man kan tycka att det är bra\r\neller dåligt - faktiskt är en helhet. Allting förutsätter\r\nvartannat. Kollektivtrafiksatsningarna, väglederna och\r\nvägtullarna förutsätter varandra. Det är oerhört svårt\r\natt införa innerstadszoner utan att bygga ut vägleder-\r\nna. Om man skall införa innerstadszoner måste man\r\nha någonstans att leda trafiken.\r\nAtt förbättra kollektivtrafiken är också oerhört\r\nviktigt för resenärerna. Det är också viktigt för kol-\r\nlektivtrafiken i innerstaden att man där kan minska\r\nden övriga trafiken för att ge plats åt bussarna.\r\nBörjar man att dra i en tåt i Dennispaketet, kracke-\r\nleras lätt hela paketet. Jag kan inte som kommunika-\r\ntionsminister ta på mitt ansvar att vara den som drar i\r\nnågon tåt så att hela detta system faller ihop, för då\r\nfaller hela målet. Vad man möjligtvis kan göra är att\r\nförskjuta tidplanen något.\r\nEtt av problemen med Dennispaketet är just att\r\nman har diskuterat vägutbyggnader och trafikleder\r\nmedan kollektivtrafikutbyggnaden har diskuterats\r\nväldigt litet. Då är det inte alls konstigt att det är så\r\nsvårt att få acceptans för det hela.\r\nJag tror att vi alla skulle behöva påminna oss om\r\nanledningen till att man från början började diskutera\r\nen sammanhållen uppgörelse om vägar och kollektiv-\r\ntrafik, nämligen att man ville förbättra trafiksituatio-\r\nnen i Stockholmsregionen. Landstinget och kommu-\r\nnerna har under 15-20 år i stort sett suttit och kastat\r\npapperstussar på varandra. Det handlar naturligtvis i\r\nhög grad om en kompromiss. Jag delar Lennart\r\nFremlings uppfattning att detta är en kompromisspro-\r\ndukt. I och med att det är en kompromissprodukt finns\r\ndet mindre bra delar i den utifrån vars och ens av våra\r\nutgångspunkter.\r\nVad kan man då göra åt detta? Ja, det vi som re-\r\npresenterar riksdagen och regeringen har att göra är\r\natt leva upp till de beslut som riksdagen har fattat och\r\nsom regeringen har föreslagit riksdagen. Om regionen\r\noch partierna i regionen skulle komma fram till nå-\r\ngonting annat, skall vi naturligtvis diskutera detta.\r\nMen som representanter för Sverige som nation kan\r\ndet aldrig bli vårt ansvar att förstöra Dennisuppgörel-\r\nsen.</pre><pre>Anf.  23  INGER SEGELSTRÖM (s):\r\nHerr talman! Det hjälper inte oss, Ines Uusmann,\r\natt man i framtiden tänker klara detta bättre. Vi står\r\nhär nu med den största infrastruktursatsningen i mo-\r\ndern tid.\r\nJag begär inte att Ingemar Skogö skall plocka\r\nfram en massa nya förslag. Man har diskuterat alter-\r\nnativ men man har inte tittat på miljöfrågorna. Hade\r\nman gjort det, kanske vi hade fått se andra alternativ.\r\nDet som jag efterfrågar är alternativ från miljösyn-\r\npunkt. Det som från början har varit typiskt för Den-\r\nnisuppgörelsen är att miljöfrågan har kastats in i ef-\r\nterhand medan frågor om trafiken och framkomlighe-\r\nten etc. alltid har kommit i förgrunden.\r\nDet som är svårt för stockholmarna att förstå när\r\ndet gäller utredningen är varför intäktskraven sätts\r\nföre miljökraven. Man kan inte både minska trafiken\r\nför att klara miljökraven och utöka trafiklederna för\r\natt klara ekonomin.\r\nDet var en mycket intressant artikel i Aftonbladet i\r\nmåndags som handlade om England. Det berättades\r\natt brittiska forskare har kommit fram till att ringleder\r\noch tillfartsvägar ökar trafiken och skapar köer i stäl-\r\nlet för att få bort dem. I artikeln sägs att John Major\r\nnu efter långvariga överväganden ändrat sig efter tio\r\når av ohämmad satsning på bilism och vägbyggen.\r\nRingleden M 25 runt London, som skulle leda bort\r\ngenomfartstrafiken, har i dag i stället blivit en lång\r\nbilkö. Nästan alla planerade vägbyggen läggs ome-\r\ndelbart på is, skriver man i Aftonbladet.\r\nFörutsättningarna för att ekonomin i Dennisuppgö-\r\nrelsen skall kunna klaras är ju att trafiken ökar över\r\ntullsnitten och på lederna. Det är också grunden för\r\nhela vägtullsförslaget. Hur miljömålen förhåller sig\r\ntill strävan att maximera intäkterna med vägtullar är\r\nju oklart.\r\nDet är naturligtvis också en mycket olycklig ut-\r\nveckling att vi får vänta så länge på bilavgifterna. Det\r\ntror jag blir ytterligare en svår pedagogisk uppgift för\r\noss att förklara. Det är svårt för stockholmarna att se\r\nhur man börjar bygga ut och omvandla vår stad utan\r\natt några satsningar på miljön görs förrän i början på\r\n2000-talet.\r\nVad innebär det nu för vägtullarna att den nya\r\npolitiska majoriteten i Stockholm har sagt nej till att\r\nbesluta om några detaljplaner? Kommer även väg-\r\ntullsdiskussionerna att dras i långbänk? Det vore i så\r\nfall olyckligt.\r\nNu har vi tid att göra det som vi inte har gjort hit-\r\nintills och vi har tid att titta på miljön.Till Jan Sand-\r\nberg kan jag bara säga att vi tycker olika. Min åsikt är\r\natt vi i avvaktan på utbyggd kollektivtrafik och ökade\r\nmiljöhänsyn skall säga nej till Österleden och Väster-\r\nleden.</pre><pre>Anf.  24  LENNART FREMLING (fp):\r\nHerr talman! Jag vill nöja mig med att tacka Ines\r\nUusmann för beskeden. Jag tolkar det så att hon är\r\nberedd att verka för att olika typer av miljöavgifter\r\ninförs så snart som de går att införa.</pre><pre>Anf.  25  Kommunikationsminister  INES\r\nUUSMANN (s):\r\nHerr talman! Inger Segelström säger att det är\r\nolyckligt att man inte har beaktat de alternativ som\r\nhar kommit fram. Jag vill då påminna om att det lig-\r\ngande förslaget om innerstadszoner är ett förslag som\r\ngrundar sig på en uppfattning från Svenska natur-\r\nskyddsföreningen. Det alternativet är alltså ett direkt\r\nresultat av det arbete som Svenska naturskyddsföre-\r\nningen har bedrivit.\r\nSkogös utredning är nu ute på remiss. Jag förutsät-\r\nter att det kommer fram synpunkter vid denna remiss-\r\nbehandling som också kan ligga till grund för de be-\r\nslut som så småningom skall fattas.\r\nJag har också med stort intresse läst måndagens\r\nartikel i Aftonbladet. Jag tyckte att den lät så spän-\r\nnande att jag måste ta reda på vad som låg till grund\r\nför den. Det visade sig att man hade en kommitté,\r\nungefär som den kommunikationskommitté som vi nu\r\nskall tillsätta, som lade fram ett handlingsprogram i\r\nhöstas. Detta handlingsprogram handlar om olika\r\nmiljöförbättrande åtgärder när det gäller trafiken.\r\nSamtidigt har den brittiska regeringen lagt fram ett\r\nsparprogram för hela kommunikationsområdet. Sedan\r\nskall det ske en sammankoppling. Man jobbar alltså\r\nungefär som vi gör när det gäller att revidera planer-\r\nna. Referatet i Aftonbladet handlade ju inte om nå-\r\ngonting nytt, utan det var rätt så gamla grejer.\r\nKommer vägtullsförslaget nu att dras i långbänk\r\noch kommer regionen att göra halt och inte vilja anta\r\nnågra detaljplaner? Det är en berättigad fråga. Men\r\nden kan ju inte jag svara på. Jag kan inte bestämma\r\nom kommunerna i regionen skall dra några detaljpla-\r\nner i långbänk. Jag beklagar att de kommuner och de\r\nsom står bakom uppgörelsen inte lever upp till sina\r\nåtaganden. I budgetpropositionen säger vi att statens\r\nroll är att se till att vi lever upp till våra åtaganden.\r\nMen då måste också den andra parten göra det om det\r\nskall bli någonting av det hela.</pre><pre>Anf.  26  INGER SEGELSTRÖM (s):\r\nHerr talman! Nej, jag begär inte att kommunika-\r\ntionsministerns skall lösa detta med långbänken. Men\r\njag tror att vi måste vara litet ödmjuka när remissva-\r\nren kommer in, att vi verkligen måste försöka att göra\r\nnågonting bra av det här och att vi måste ta med mil-\r\njöaspekterna. Då kan detta göra att Dennispaketet blir\r\nbra.\r\nDet som har varit symtomatiskt när det gäller hela\r\nDennispaketet är ju att miljökonsekvenserna hela\r\ntiden har fått komma i efterhand. Detta kan nu rättas\r\ntill beträffande vägtullsförslaget. Där finns fortfarande\r\nden möjligheten.\r\nSammantaget vidhåller jag att miljökonsekvenser-\r\nna saknas i det liggande förslaget. Jag hoppas att de\r\nförslag som fortsättningsvis kommer in skall ge en\r\nallsidig belysning.\r\nDärmed vill jag tacka kommunikationsministern\r\nför debatten.</pre><pre>Anf.  27  Kommunikationsminister  INES\r\nUUSMANN (s):\r\nHerr talman! Då vill jag säga till Inger Segelström\r\natt vi inte bara skall vara ödmjuka. Vi skall vara\r\nmycket öppna när vi läser remissvaren för att vi skall\r\nkunna ta till oss alla de bra alternativ som kan komma\r\nfram. Jag tycker att det har varit en brist i hela denna\r\ndiskussion att alla har varit emot allting, men det är\r\nväldigt få som har kommit med några alternativ. Jag\r\nefterlyser bra och genomförbara alternativ. Då tror att\r\njag det skall bli någonting bra också av detta.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 13.44 på förslag av tredje vi-\r\nce talmannen att ajournera förhandlingarna till\r\nkl. 14.00.</pre><pre>Återupptagna förhandlingar</pre><pre>Förhandlingarna återupptogs kl. 14.00</pre><pre>\r\n(Anf. 28-30 (t.o.m. andra stycket) hölls på engels-\r\nka.)</pre><pre>7 §  Anförande av FN:s generalsekreterare</pre><pre>Anf.  28  TALMANNEN:\r\nHerr generalsekreterare! Ers excellenser! Ärade\r\nriksdagsledamöter! Bästa vänner!\r\nDet är mycket hedrande och en stor glädje för mig\r\nsåsom talman i Sveriges riksdag att kunna hälsa För-\r\nenta nationernas generalsekreterare, Dr Boutros Bout-\r\nros-Ghali, välkommen här i Sveriges riksdag när han\r\nnu är på officiellt besök i Sverige.\r\nHerr generalsekreterare! Ni besöker oss i början\r\nav 1995. Det är det år då Förenta nationerna kommer\r\natt fira sitt 50-årsjubileum. Det gör att ert besök i\r\nSverige och i Sveriges riksdag får ytterligare en di-\r\nmension. Jag hoppas att ni verkligen känner att ni\r\nbefinner er bland vänner och partner som, herr gene-\r\nralsekreterare, delar er hängivenhet för freden och\r\nutvecklingen. Sverige har oavbrutet och helhjärtat\r\nstött Förenta nationernas mål och arbete. Vi har alltid\r\nhaft höga förväntningar på Förenta nationernas för-\r\nmåga, även under de perioder då svårigheterna har\r\nvarit överväldigande. Det kan gälla förebyggande\r\narbete för att förhindra konflikter, fredsbevarande\r\ninsatser eller återupprättande av fred när konflikter\r\nhar inträffat.\r\nSverige deltar aktivt i det regionala samarbetet,\r\nt.ex. i Europarådet och i organisationen för säkerhet\r\noch samarbete i Europa. För elva dagar sedan blev\r\nSverige medlem av Europeiska unionen. Följaktligen\r\ndeltar Sverige helt och fullt i unionens utrikespolitiska\r\narbete. Detta innebär emellertid inte att vi kommer att\r\nminska vårt stöd till Förenta nationerna. Ur svensk\r\nsynvinkel vill vi tvärtom se - och vi kommer också att\r\nargumentera för det i den europeiska unionen - att\r\nFörenta nationerna i framtiden skall reformeras och\r\nbli ännu starkare och mäktigare. Skälet är uppenbart:\r\nFörenta nationerna är den enda organisation som kan\r\nanta de enorma politiska utmaningarna som vi har\r\nframför oss under nästa sekel när det gäller globala\r\nfredsbevarande insatser och förebyggande diplomati,\r\nliksom när det gäller en hållbar utveckling och\r\nmänskliga rättigheter.\r\nHerr generalsekreterare! Enligt min uppfattning,\r\nmåste tyngdpunkten förskjutas från att hantera kon-\r\nflikter till att förhindra konflikter när det gäller aktivi-\r\nteter för fred och utveckling. Såsom sittande ordfö-\r\nrande i en rådgivande högnivågrupp för hållbar ut-\r\nveckling som ni har inrättat, vill jag ta detta tillfälle\r\natt understryka vikten av att förena arbetet för hållbar\r\nutveckling, ekonomiskt, socialt och i miljöhänseende,\r\nmed arbetet för rättvisa och säkerhet, demokrati och\r\nmänskliga rättigheter globalt.\r\nErs excellens, Dr Boutros-Ghali, efter denna korta\r\ninledning inbjuder jag er nu hjärtligt att ta till orda\r\ninför denna celebra församling och att ge era syn-\r\npunkter på Förenta nationernas framtid i ljuset av den\r\npolitiska och ekonomiska utvecklingen som nyligen\r\nhar ägt rum i världen.\r\nHerr generalsekreterare, ordet är ert!\r\n(Applåder)</pre><pre>Anf.  29  FN:s generalsekreterare BOUTROS\r\nBOUTROS-GHALI:\r\nFru talman! Riksdagsledamöter! Mina damer och\r\nherrar!\r\nDet är mycket hedrande och en stor glädje för mig\r\natt få tala till denna församling. Ert parlament har en\r\nytterst framstående och lång historia.\r\nJag skulle vilja ta tillfället i akt att framföra mina\r\ngratulationer till det svenska folket med anledning av\r\nert beslut att gå med i Europeiska unionen. Det är\r\nytterligare ett exempel på Sveriges engagemang i det\r\ninternationella samarbetet.\r\nSåsom generalsekreterare i Förenta nationerna är\r\njag väl medveten om hur djupt det här engagemanget\r\när. Under det gångna halvseklet har Sverige erbjudit\r\nett väsentligt stöd till Förenta nationerna i dess strävan\r\nför utveckling, fred och demokrati. Sverige har också\r\nvarit ett mycket gott föredöme när det gäller interna-\r\ntionell medborgerlig plikt.\r\nUnder senare år har det framgått allt tydligare att\r\nutveckling är nyckeln när det gäller att avvärja kon-\r\nflikter. Vi inser nu att internationellt bistånd till ut-\r\nvecklingsländerna är en mycket viktig utgift för att\r\nåstadkomma global stabilitet. Det är en vital fram-\r\ntidsinvestering.\r\nSverige har gått i bräschen när det gäller att er-\r\nkänna hur viktig utvecklingen är. Sverige är känt som\r\nen av de mest generösa gynnarna av utvecklingslän-\r\nderna.\r\nEkonomiska svårigheter har tvingat många länder\r\natt revidera sitt engagemang för internationellt ut-\r\nvecklingsbistånd. Sverige har inte förskonats från\r\ndetta. Såsom före detta parlamentariker förstår jag\r\nhelt och fullt de svåra val ni tvingas göra. Men med\r\nhänsyn till Sveriges historia är jag övertygad om att\r\nSverige kommer att fortsätta stödja internationell\r\nutveckling.\r\nDet fredsbevarande arbetet står just nu också inför\r\nmånga utmaningar. Uppdragen har blivit alltmer\r\nambitiösa och omfattande. Många uppdrag innefattar\r\nnu nya dimensioner såsom valtekniska, polisiära och\r\nhumanitära ansträngningar. Dessa uppdrag stöter ofta\r\npå motstånd och utsätts för faror. Vi håller på att\r\nkryssa i oskyddade farvatten, som döljer farliga rev.\r\nJag vill tacka Sverige för dess starka stöd på den\r\nhär resan. Drygt 50 000 svenska soldater har tjänst-\r\ngjort i 22 uppdrag hittills. För närvarande befinner sig\r\növer 1 300 svenska soldater i tjänst inom ramen för 8\r\nolika uppdrag. Jag är mycket glad över den svenska\r\nutrikesministerns uttalande inför Förenta nationernas\r\ngeneralförsamling som gick ut på att Sverige är redo\r\natt upprätta en fredsbevarande brigad och hjälpa till\r\natt förbättra utbildningen för de fredsbevarande solda-\r\nterna.\r\nI dag skulle jag vilja koncentrera mig på ett tredje\r\nämne som får en allt större betydelse för världssam-\r\nfundet: demokratiseringen. Jag skulle vilja erinra om\r\nen kommentar som gjordes vid en öppningsceremoni\r\nför mer än fyra decennier sedan av en av era lands-\r\nmän som var en av mina föregångare. Generalsekrete-\r\nrare Dag Hammarskjöld sade då att han inte tyckte att\r\ndet var realistiskt att kalla sin era för demokratins\r\ntidsålder, men han konstaterade att demokratin som\r\nideal hade blivit populär som aldrig tidigare. Ordet\r\nkanske skulle kunna användas \"som en utmaning och\r\ninte som ett uttryck för en slutförd uppgift.\"\r\nSedan dess har nya livskraftiga demokratier\r\nkommit till stånd överallt på jordklotet, och på inter-\r\nnationell nivå har demokratiseringen gjort oerhörda\r\nframsteg. Men vi måste fortfarande betrakta denna\r\nnya demokratins tidsålder som ett fortgående arbete.\r\nDet är inte alls något givet att den här processen\r\nkommer att lyckas, men det är mycket angeläget att\r\nden gör det.\r\nDe som kritiserar demokratiseringen säger att de-\r\nmokrati leder till oordning. En del säger att den för-\r\nsämrar effektiviteten. Andra föreslår att den måste\r\nuppskjutas tills man verkligen har genomfört utveck-\r\nlingen.\r\nDet kan ligga ett visst mått av sanning i sådana\r\npåståenden, men alltför ofta kommer sådana uttalan-\r\nden från demokratins fiender.\r\nSamtidigt utgör demokratin inom och mellan sta-\r\nter ett viktigt stöd för fred och utveckling. Inom skilda\r\nstater skapar demokratin en stabilitet som behövs för\r\nfreden genom att den främjar respekten för mänskliga\r\nrättigheter och skapar förhållanden som gör att män-\r\nniskor kan uttrycka sin vilja. Internationellt engageras\r\nalla stater, både små och stora, i beslutsprocessen när\r\ndet gäller de stora världsfrågorna. Detta uppmuntrar\r\nden ömsesidiga respekt som är nödvändig för freden.\r\nEn demokrati krigar inte mot andra demokratier.\r\nDemokrati inom staterna gynnar utvecklingen genom\r\natt den främjar kreativiteten och samarbetet, vilket gör\r\nekonomiska och sociala framgångar möjliga. Demo-\r\nkrati mellan nationerna främjar utvecklingen genom\r\natt den sporrar till internationellt samarbete och be-\r\nfrämjar freden.\r\nVår tid präglas av dramatiska och allomfattande\r\nförändringar. Staten som nationell problemlösnings-\r\nmekanism ifrågasätts. Staten ifrågasätts som varande\r\ngrundvalen i det internationella systemet.\r\nEkonomiska, politiska och militära intressen ut-\r\növar påtryckningar på staten ovanifrån. Nerifrån krä-\r\nver medborgarna större öppenhet och ansvar, utvidgad\r\nrepresentation och mer deltagande i det nationella och\r\ninternationella livet. Vissa stater hotas av splittring\r\nnär människor söker trygghet genom att identifiera sig\r\nsjälva med allt mindre etniska grupper när det sker\r\nförändringar.\r\nI detta sammanhang är demokratin väsentlig för\r\natt staten skall kunna överleva som styrande institu-\r\ntion och som ett redskap för mänskligt framåtskridan-\r\nde. Demokrati, både inom och mellan stater, är nyck-\r\neln till fred och utveckling. Därför är det väsentligt att\r\ndet internationella samfundet strävar efter demokrati\r\ninom och mellan staterna. I detta sammanhang kan\r\nFörenta nationerna erbjuda en ovärderlig hjälp.\r\nFN-organisationen har ett antal olika instanser\r\nsom kan stödja de demokratiska strävanden inom\r\nstaterna. En division för bistånd vid politiska val upp-\r\nrättades i januari 1992 för att man skulle kunna ge\r\npraktiskt och tekniskt stöd vid politiska val. Via av-\r\ndelningen för utvecklingsstöd kan Förenta nationerna\r\nbidra till att upprätta en offentlig sektor som stöder ett\r\nbra styre för respektive land. Förenta nationernas\r\nutvecklingsprogram, UNDP, hjälper till att stärka\r\nolika delar av det civila samhället och trygga demo-\r\nkratin.\r\nVärldsorganisationen kan bidra med hjälp såväl\r\nföre som under och efter politiska val. Innan själva\r\nomröstningen äger rum kan Förenta nationerna hjälpa\r\ntill med att upprätta en valbudget, upprätta röstlängder\r\noch utbilda valarbetare. FN kan också hjälpa till att\r\nombilda politiska rörelser till politiska partier. Så\r\nskedde med FMLN i Salvador och även beträffande\r\nRenamo i Moçambique.\r\nUnder valen ger Förenta nationerna teknisk och\r\npraktisk hjälp med transporter och annat och samord-\r\nnar observatörernas och övervakarnas arbete. Detta\r\nbistånd kan kompletteras med en fredsbevarande\r\noperation om omröstningen äger rum under mycket\r\nspända förhållanden, som t.ex. i Kambodja. Nyligen\r\ngavs stöd till politiska val i de lyckade valen i Sydaf-\r\nrika och i Moçambique.\r\nSå har vi det tredje och kanske det svåraste stadiet\r\ni demokratiseringsprocessen. Det innebär att man\r\nupprättar en miljö som låter demokratin överleva när\r\nvalet väl är över. Denna miljö måste omfatta en för-\r\nfattning för landet, ett oberoende rättsväsende och\r\nstatliga institutioner med integritet. Det måste också\r\nfinnas en grundmurad tro på att det är viktigt att det\r\nfinns ett rättssamhälle och att folket deltar i besluten.\r\nDet internationella samfundet måste hjälpa Fören-\r\nta nationerna att stärka dess förmåga att hjälpa olika\r\nstater att utöva och vidareutveckla demokratin.\r\nVärldsorganisationen är en ytterst viktig resurs i hela\r\narbetet med att bygga upp demokratiska system. Detta\r\när ett system som bäst kan stödja och främja interna-\r\ntionell fred och utveckling.\r\nDet är också oerhört viktigt att det internationella\r\nsamfundet försöker stödja demokratin stater emellan.\r\nDe organ som stöder och utvecklar internationella\r\nrelationer bör stärkas, men vi skall också sträva efter\r\natt få in fler aktörer i den internationella beslutspro-\r\ncessen.\r\nDet är sex olika delar i denna process som man\r\nkan sätta fingret på.\r\nFör det första behövs en demokratisering av själva\r\nFN:s system. När FN nu går in i sitt andra halvsekel\r\nså ställs det krav på att man skall se över förhållandet\r\nmellan säkerhetsrådet och generalförsamlingen. Det\r\nställs också alltmer krav på att man skall ha ett mer\r\nrepresentativt säkerhetsråd och på en utökning av\r\ndetta.\r\nFör några år sedan var det ingen som talade om att\r\ndemokratisera Förenta nationernas system, men i dag\r\när detta något som man allvarligt reflekterar över, just\r\ndärför att människor i hela världen kräver mer av\r\ndemokrati i sina egna länder. Det är på den grundva-\r\nlen som demokratisering i en större omfattning kan\r\növervägas. Ju mer generalförsamlingen företräder en\r\nsamling demokratier, desto mer auktoritet kommer\r\nden att få.\r\nFör det andra måste Förenta nationerna få till\r\nstånd en bättre samordning med regionala överens-\r\nkommelser och regionala organisationer. Därför har\r\nFörenta nationerna lagt om och decentraliserat eko-\r\nnomiskt och socialt arbete ut till regionala kommis-\r\nsioner. När det gäller internationell fred och säkerhet\r\nhar Förenta nationerna alltmer gått in i samarbete med\r\nregionala uppgörelser. Sverige har givit ett starkt stöd\r\ntill detta arbete.\r\nFör det tredje kan utvidgandet av icke statliga or-\r\nganisationer utgöra en stor faktor för demokratise-\r\nringen i hela det internationella systemet.\r\nVi har upplevt inte bara att folken deltar alltmer i\r\ndessa, utan också att dessa organisationer har alltmer\r\ninegagerat sig i de demokratiska institutionerna. Det\r\när dessa organisationer som för fram de minsta grup-\r\npernas önskningar och behov och väcker internatio-\r\nnell uppmärksamhet. De gynnar kontakten mellan\r\nmedborgargrupper världen runt när det gäller t.ex. att\r\nförsvara politiska fångar, främja utveckling och stärka\r\nutslagna sociala grupper. Vi måste verkligen erkänna\r\nhur viktiga de är och befrämja deras deltagande i den\r\ninternationella dialogen.\r\nFör det fjärde gäller det att ha oberoende och\r\nsjälvständiga kommunikationsmedier som kan garan-\r\ntera tankens frihet och ett fritt idéflöde. Med fria och\r\nansvarskännande medier blir det möjligt att få till\r\nstånd en dialog mellan folk och länder. Det är en\r\nförutsättning för demokrati. När människor har ytt-\r\nrandefrihet så blir det svårare för korruption, diskri-\r\nminering och orättvisor att överleva. Vi måste stå fast\r\nnu när vi vill främja idealet av en fri press. Vi måste\r\nvara redo att skydda och försvara den när den är fara.\r\nFör det femte har ett antal världsomfattande kon-\r\nferenser stärkt de demokratiska principerna när det\r\ngäller internationella angelägenheter.\r\nNästa konferens blir Världskonferensen för social\r\nutveckling som kommer att äga rum i Köpenhamn i\r\nmars. Sådana här konferenser innebär en pågående\r\ndemokratisk process mellan olika länder, och de kan\r\nbidra till att hjälpa världssamfundet att framföra en ny\r\nglobal vision av utveckling. Emellertid måste det\r\ninternationella samfundet få dessa konferenser att\r\nengagera sig så att man verkligen får till stånd ett\r\nmålmedvetet arbete. De lösningar som man kommer\r\nfram till i den internationella debatten måste stöttas\r\nupp av nationella insatser om den demokratiska pro-\r\ncessen skall få en meningsfull innebörd.\r\nDen sjätte punkten när det gäller demokratisering\r\när den ökade betydelsen av internationell rätt. De\r\nolika staterna erkänner alltmer att detta med att vända\r\nsig till Internationella domstolen är ett nödvändigt och\r\ndemokratiskt alternativ till konflikt. Generalförsam-\r\nlingen funderar nu över ett förslag från Internationella\r\nrättskommissionen som går ut på att upprätta en inter-\r\nnationell brottmålsdomstol där man skall döma i\r\nbrottmål som berör det internationella samfundet.\r\nTanken att internationella relationer skall styras av\r\nförutsägbara lagar är ett relativt nytt fenomen. Det är\r\nett av de viktigaste dragen i utvecklingen i vår tid när\r\ndet gäller följderna för mänsklig välfärd.\r\nAlla känner väl till Sveriges enastående goda rykte\r\nnär det gäller demokrati. Jag skulle dock vilja lyck-\r\nönska er till en yttring av detta goda rykte. Denna\r\nkammare har högre kvinnorepresentation än något\r\nannat parlament i världen. Jag gör honnör för detta\r\ngoda föredöme.\r\nSå skulle jag vilja uttrycka min uppskattning av\r\nSveriges stöd till demokratin inom andra stater. Sve-\r\nrige leder nu en grupp länder som försöker upprätta\r\nett internationellt institut för demokrati och bistånd\r\nvid val. Detta institut kommer att bli en oerhört värde-\r\nfull tillgång under kommande år.\r\nSverige har också varit en föregångare när det\r\ngäller demokratisering nationer emellan. Statsminister\r\nIngvar Carlsson är medordförande för kommissionen\r\nom global styrning. Jag ser fram emot att få kommis-\r\nsionens slutsatser i slutet av denna månad.\r\nJag vill också berömma Sveriges insatser för de-\r\nmokratin. De ligger helt klart i nivå med ert lands stöd\r\nför utveckling och fred. Men jag skulle också ytterli-\r\ngare en gång vilja framhäva att detta bara är en bör-\r\njan.\r\nNär nu Förenta nationerna går in i sitt andra halv-\r\nsekel finns det politiska och ekonomiska påtryckning-\r\nar som gör att många stater är frestade att låta intern-\r\ntionella insatser komma i andra hand. Andra åter har\r\nännu inte insett att internationellt stöd kan ha en stor\r\npotential också på andra områden än fred och utveck-\r\nling.\r\nMen nu är det oerhört viktigt att vi kan gå framåt i\r\nvår strävan efter internationell demokrati. Det är nå-\r\ngot som måste komplettera vårt sökande efter fred och\r\nutveckling. Vi måste inse att internationellt stöd för\r\nalla dessa tre mål är nödvändigt om mänskligheten\r\nskall kunna utvecklas framgångsrikt.\r\nVi har en lång väg att gå. Men jag förväntar mig\r\natt Sverige på nytt skall visa vägen. Med ert och det\r\ninternationella samfundets engagemang är jag överty-\r\ngad om att vi kan göra demokratins tidevarv till en\r\nverklighet för alla.\r\nTack.\r\n(Applåder)</pre><pre>Anf.  30  TALMANNEN:\r\nTack så mycket, herr generalsekreterare, för ett\r\nytterst intressant tal. Vi uppskattar alldeles särskilt att\r\nni har valt att koncentrera er på hur viktigt och nöd-\r\nvändigt det är med demokrati om man skall få till\r\nstånd en utveckling som är humanistisk i mänsklighe-\r\ntens historia. Jag kan försäkra er om att samtidigt som\r\nvi fortsätter att utvidga vårt internationella samarbete\r\nkommer vi att försöka vidareutveckla vår egen demo-\r\nkrati och verkligen delta i biståndet för att hjälpa de\r\nnya demokratierna att utvecklas. Vi har ett brett sam-\r\narbete med parlamenten i de nya demokratierna. I\r\nriksdagen finns det många ledamöter som också har\r\nvarit med som observatörer vid val i de länder ni\r\nnämnde. Vi tackar er så hjärtligt.\r\nNu skulle jag vilja uppmana de riksdagsledamöter\r\nsom sitter här och regeringens representanter och\r\ngästerna att delta i en mottagning.\r\nJag inbjuder kammarens ledamöter, regeringens\r\nföreträdare och de inbjudna gästerna till en mottag-\r\nning i sammanbindningsbanan.</pre><pre>Ajournering</pre><pre>Kammaren beslöt kl. 14.32 på förslag av talman-\r\nnen att ajournera förhandlingarna till kl. 15.30 då\r\ninterpellationsdebatterna skulle återupptas.</pre><pre>\r\nÅterupptagna förhandlingar</pre><pre>Förhandlingarna återupptogs kl. 15.30.</pre><pre>8 §  Svar på interpellation 1994/95:37 om\r\nregeringens syn på privatiseringar m.m.</pre><pre>Anf.  31  Näringsminister  STEN\r\nHECKSCHER (s):\r\nFru talman! Per Westerberg har ställt följande frå-\r\ngor till mig.\r\n1. Vilka fortsatta privatiseringar av statliga företag\r\när aktuella?\r\n2. Är regeringen beredd att tillskjuta ytterligare\r\nkapital för att säkerställa de statliga företagens kapi-\r\ntal- och investeringsbehov?\r\n3. Vilka åtgärder avser regeringen att vidta för att\r\nriskkapitalmarknaden skall kunna generera nytt kapi-\r\ntal så att kapitalbehovet i svenska företag kan tillgo-\r\ndoses?\r\n4. Vilken volym nytt kapital bedömer regeringen\r\natt riskkapitalmarknaden behöver generera för att\r\ntillfredsställa kapitalbehovet i svenska företag?\r\nLåt mig börja mitt svar med att upprepa det som\r\nsades i regeringsförklaringen i oktober, nämligen att\r\nde ideologiska privatiseringarna skall upphöra.\r\nStaten är ägare till många företag. De ursprungliga\r\nskälen för statligt ägande skiftar från fall till fall.\r\nStaten skall uppträda som en ansvarsfull ägare. I detta\r\nligger enligt min uppfattning bl.a. att skälen för det\r\nstatliga ägandet fortlöpande analyseras. Om analysen\r\nvisar att det är motiverat med förändringar. kommer\r\nsådana att ske. Blir det fråga om försäljningar, kom-\r\nmer det i så fall att ske vid ett lämpligt tillfälle där\r\nstor hänsyn tas till att få ut ett mycket bra pris för\r\nsäljaren - och inte bara för köparna, som i några tidi-\r\ngare fall.\r\nDet råder bred politisk enighet om att Nordbanken\r\nbör säljas. Tidpunkten för detta är inte bestämd och\r\nberor bl.a. på när det går att få ut ett bra pris.\r\nNågon försäljningslista i övrigt kommer vi inte att\r\nupprätta. Jag finner det vara en egendomlig tanke att\r\nregeringen nu skall deklarera vad den skall sälja och\r\nnär detta skall ske. Ett sådant handlande gynnar var-\r\nken företagen eller ägaren, staten.\r\nSkillnaden mellan den förra regeringen och den\r\nnuvarande är att vi på detta område handlar pragma-\r\ntiskt och inte renodlat ideologiskt. Jag delar inte Per\r\nWesterbergs uppfattning att statligt ägande alltid är\r\ndåligt och privat ägande alltid bra. Min uppfattning är\r\natt en mångfald är bra, dvs. att företag med statligt\r\nägande och med kooperativt ägande skall existera\r\njämsides med privat ägda företag. Per Westerberg\r\nhänvisar i sin interpellation till internationella erfa-\r\nrenheter av hur bra det går för företag som blivit pri-\r\nvatiserade. Sådana jämförelser är inte helt relevanta.\r\nHistorien visar att svenska statligt ägda företag -\r\nåtminstone under socialdemokratiska regeringar -\r\nadministreras på ett betydligt bättre sätt än i många\r\nandra länder och att staten vidareutvecklat de förmö-\r\ngenhetsvärden som finns i innehavet av bolag.\r\nStaten skall vara en aktiv och ansvarsfull ägare till\r\nföretag. Per Westerberg tar i sin interpellation upp\r\nfrågan om kapitalanskaffning till de statligt ägda\r\nföretagen. I rollen som ansvarsfull ägare ligger natur-\r\nligtivis att se till att företagen har en ändamålsenlig\r\nkapitalstruktur. Detta skall då ställas i relation till en\r\nmed hänsyn till bl.a. konkurrenssituationen lämplig\r\ntillväxttakt. En noggrann analys av kapitalstrukturen\r\nkan medföra att det bedöms ändamålsenligt att företa-\r\nget skall ha nytt kapital. I dessa fall får staten bedöma\r\nom staten eller någon annan skall tillskjuta kapitalet.\r\nDet är enligt min mening inte lämpligt att i förväg\r\nbestämma sig för ett visst handlingsalternativ. Jag\r\nutesluter inte att det i vissa fall kan vara till fördel för\r\nsåväl säljare som bolag att få nya hel- eller delägare,\r\nmen fördelar och nackdelar får analyseras för varje\r\nföretag.\r\nPer Westerberg talar i sin interpellation också om\r\natt det för riskkapitalförsörjningen är bra att det finns\r\nmånga privata aktieägare. Sverige hör redan till de\r\nländer i världen som har det mest spridda aktieägan-\r\ndet. För egen del vill jag betona att jag ser positivt på\r\natt privatpersoner sparar i aktier direkt eller via fon-\r\nder. Däremot vänder jag mig mot påståendet att de\r\ns.k. breda privatiseringarna gör det lättare att få fram\r\nriskkapital. De informationer jag har visar att de flesta\r\nsom köper aktier vid privatiseringarna redan äger\r\naktier och kanske skulle ha satsat i någon annan aktie\r\nom inte privatiseringarna bedömts vara så förmånliga\r\nför köparen. Liknande resonemang kan föras om dem\r\nsom tidigare inte ägt aktier och som köpt aktier i pri-\r\nvatiseringarna. Mycket tyder på, åtminstone i andra\r\nländer, att dessa kommer att äga aktier endast i priva-\r\ntiserade företag - i den mån de alls behåller dem -\r\noch inte gör en mer eller mindre snabb sorti ur aktie-\r\nägandet.\r\nVad gäller riskkapitalbehovet i Sverige är vi över-\r\nens om att det kommer att bli stort framöver - om vi\r\nskall få en balanserad tillväxt i näringslivet. Per We-\r\nsterberg vet lika väl som jag att det är mycket svårt,\r\nför att inte säga omöjligt, att göra rimliga prognoser\r\npå detta område. Enligt min mening är det statens\r\nuppgift att medverka till att ta bort institutionella\r\nflaskhalsar på detta område. Jag delar inte uppfatt-\r\nningen att nytillkomna aktieägargrupper i samband\r\nmed privatiseringar ökar tillgången på riskkapital\r\nockså för andra företag. Det finns därför inte något\r\nskäl att staten skall lägga pengar på detta. Det är en-\r\nligt min uppfattning en felsyn att motivera privatise-\r\nringar med att skaffa fram nytt riskkapital. I stället\r\nriskerar man att konkurrera med andra på marknaden\r\nsom behöver kapital från småsparare. Man åstad-\r\nkommer något som är kontraproduktivt bara för att\r\nfölja sin ideologi.</pre><pre>Anf.  32  PER WESTERBERG (m):\r\nFru talman! Först ber jag att få tacka näringsminis-\r\ntern för svaret på mina frågor.\r\nDen statliga företagssektorn är - det är ingen\r\nhemlighet - en mycket traditionell sektor. Den har\r\nuppkommit delvis under 1800-talet från dåtida tän-\r\nkande, till en del i samband med regionalpolitiska\r\ninsatser och krisuppgörelser eller krisinsatser i sär-\r\nskilda krisföretag. Det statliga företagsägandet har\r\nmed andra ord inte varit särskilt dynamiskt. Däremot\r\nhar en del företag i sig varit dynamiska. Staten som\r\nägare till företag har snarast tenderat att placera sitt\r\ninnehav i madrassen och möjligen agera i samband\r\nmed olika typer av påtryckningsgrupper eller frågor\r\nsom närmast liknar politisk utpressning.\r\nFru talman! I denna kammare har i tidigare debat-\r\nter tidigare industriministrar med socialdemokratisk\r\nbeteckning markerat att det statliga företagandet skall\r\nskötas på exakt samma sätt som motsvarande privata,\r\ndvs. strikt kommersiellt. Då har vi naturligtvis rest\r\nfrågan: Varför skall företagen i så fall vara statliga när\r\nstaten har ont om kapital och behöver lösgöra pengar\r\nför att kunna göra investeringar på andra för skattebe-\r\ntalarna mer angelägna områden? Det är en fråga som\r\nhar ställts i princip i vartenda land i hela Europa.\r\nNästan vartenda land i Europa, med undantag av\r\nNorge, genomför eller har genomfört omfattande\r\nprivatiseringar oavsett vilken politisk färg regeringen\r\nhar haft.\r\nVi försökte, när vi satt vid makten, att genomföra\r\npragmatiska privatiseringar, där vi inte bara såg till\r\nideologin. Vi gjorde det när Svenskt Stål hade behov\r\nav att undgå strafftullar i USA och inte bli stämplat\r\nsom statsägt och statsubventionerat, när Celsius In-\r\ndustrier hade behov av att kunna agera även i affärer\r\nute i Europa i samband med samordningen och sam-\r\narbetet vid integrationen av Europas hela försvarsin-\r\ndustrier. Då var det angeläget att företaget var kom-\r\nmersiellt och privatägt. Det var likadant med Assido-\r\nmän. Vi försökte att skapa en slagkraftig industri som\r\ntar till vara svensk kompetens och svenska råvaror\r\noffensivt för att ge arbetstillfällen i utsatta regioner.\r\nSå var det med Pharmacia, då det inte minst efter\r\ndebatten om Volvo-Renault var angeläget att visa att\r\nPharmacia är ett kommersiellt privat företag, som ju\r\näger Italiens största läkemedelsföretag, och verkligen\r\nagerar affärsmässigt, inte nationalistiskt svenskt.\r\nDe privatiseringar som har genomförts har enligt\r\nAktiefrämjandets olika undersökningar under samma\r\nperiod gett Sverige 600 000 nya aktiesparare. I Aktie-\r\nfrämjandets olika undersökningar kom man fram till\r\natt det var en stor andel kvinnor som blev aktieägare.\r\nMånga var lågavlönade, många bodde i landsorten,\r\nmånga kom från Norrland och två tredjedelar var\r\nunder 29 år, dvs. att det var helt nya oprövade grupper\r\nsom därmed bidrog till kapitalförsörjningen av de\r\nsvenska företagen på ett mycket positivt sätt. Det\r\nvisar sig också i en allt ökande siffra när det gäller\r\nden positiva synen hos svenska folket på privatise-\r\nringarna, nästan dubbelt så många var positiva i för-\r\nhållande till dem som var negativa.\r\nVi skall också komma ihåg att man under 1980-\r\ntalets boom kunde komma upp i en riskkapitaltillför-\r\nsel till företagen på 5-10 miljarder per år. 1994 var vi\r\nuppe i 45 miljarder. Det är nivåer som vi behöver för\r\natt klara svenskt näringslivs expansion, som jag tror är\r\nnödvändig. Självfallet spelar privatiseringarna sin roll\r\nhär, men kanske i synnerhet beskattningen av risk-\r\nkapitalet, alltifrån realisationsvinst, dubbelbeskatt-\r\nning, förmögenhetsskatt på riskkapital m.m.\r\nJag skulle därför vilja ställa tre kompletterande\r\nfrågor till näringsministern:\r\nFör det första: Hur ser näringsministern på situa-\r\ntionen med riskkapitalförsörjningen? Det är ju inte\r\nlängre någon hemlighet att det för utländskt riskkapi-\r\ntal i Sverige, vilket agerar på svensk riskkapitalmark-\r\nnad, är avsevärt lägre skatt än för svenskt riskkapital.\r\nDet svenska riskkapitalet är alltså diskriminerat jäm-\r\nfört med det utländska. Det kommer naturligtvis att\r\nminska tillförseln från Sverige, och det kommer att\r\nminska volymen.\r\nFör det andra: Hur ser näringsministern på och\r\nvilka åtgärder är han villig att vidta för fortsatt\r\nbreddning av aktiesparandet? Det finns många inom\r\nmarknaden som säger att mycket talar för att det inte\r\nräcker med pensionsstiftelser och försäkringsbolag\r\nutan att vi även måste få en bredd i aktiesparandet för\r\natt få fram nya investeringar och nytt sparkapital om\r\nvi skall kunna klara försörjningen - en del måste då\r\nkomma även från Sverige, inte bara från utlandet.\r\nFör det tredje: Det kommer att behövas nyemis-\r\nsioner. Vi ser det i Telia och i Vattenfall, men även i\r\nandra företag. Alternativet till nyemissioner är att man\r\nförtvinar, inte tar till vara, den tekniska kompetens\r\nsom bevisligen finns. Om man inte är beredd att kun-\r\nna gå till marknaden för nytt kapital måste statskassan\r\nskära på andra angelägna utgifter. Är man beredd till\r\ndet?\r\nJag vill bara peka på svårigheterna. Jag begär inte\r\natt näringsministern skall lägga fram en lista över när\r\nolika åtgärder skall genomföras men att han skall\r\nkunna påvisa en vilja att på ett pragmatiskt sätt kon-\r\nstruktivt pröva de åtgärder som behöver vidtas; det\r\ngäller inte bara Nordbanken. Jag har nämnt Telia och\r\nVattenfall. Vi har också Konkurrensverkets mycket\r\nhårda kritik av Apoteksbolagets grossistverksamhet\r\nsom är sammankopplat med monopolverksamheten\r\ninom detaljhandeln, där det finns starka ideologiska\r\nskäl ur konkurrenssynvinkel för att det skulle avskiljas\r\noch kanske få nya ägare.</pre><pre>Anf.  33  STEN TOLGFORS (m):\r\nFru talman! Bilden av regeringens principiella och\r\npraktiska syn på privatiseringar är som framgår av Per\r\nWesterbergs interpellation mycket otydlig.\r\nDe ideologiskt motiverade privatiseringarna skall\r\nupphöra, säger regeringen. Samtidigt har man tidigare\r\nsagt - också i näringsministerns svar - att privatise-\r\nringar ändå kan komma att ske under perioden - när\r\noch vilka är dock oklart. Besked om detta vore natur-\r\nligtvis välkommet. Rimligen måste det väl anses som\r\nnormaltillståndet att svenska företag inte ägs av staten\r\noch att det därför i varje enskilt fall bör finnas mycket\r\nstarka skäl för att statligt företagsägande över huvud\r\ntaget skall kunna försvaras.\r\nDetta verkar dock inte riktigt vara regeringens\r\nuppfattning. I budgetpropositionen står följande att\r\nläsa: I vissa fall, då motiven för statligt ägande inte\r\nlängre bedöms vara aktuella eller angelägna, bör av-\r\nveckling av statens engagemang övervägas.\r\nÄven om motiv för statligt ägande enligt regering-\r\nens egen bedömning inte längre föreligger, skall pri-\r\nvatisering endast i vissa fall övervägas - och då bara\r\növervägas! Är det så man skall tolka skrivningen?\r\nDet borde rimligen inte vara så att den som vill att\r\npå marknaden agerande företag skall ägas enligt\r\nmarknadsmässigt normala villkor skall behöva argu-\r\nmentera för och försvara den uppfattningen. Tvärtom!\r\nDen som avvisar privatiseringar, vilket regeringen\r\nverkar göra, bör i stället förklara varför denne av\r\nideologiska skäl föredrar ett statligt ägande framför\r\nett privat.\r\nFru talman! Moderaterna har länge arbetat för att\r\nstatliga företag skall privatiseras. Detta bygger på att\r\nett normaliserat ägande ofta är bäst för företagen och\r\nderas anställda, något som internationella erfarenheter\r\nstöder, vilket nämnts tidigare. Det har visat sig att\r\nprivatiserade företag i många fall är lönsammare än\r\nde som är kvar i statlig ägo, och att de har en starkare\r\nförmåga att expandera och utvecklas.\r\nPrivatiserade företag kan få sina behov av nytt\r\nkapital tillgodosedda på ett helt annat sätt än vid stat-\r\nligt ägande. Det är ju knappast försvarbart för staten\r\natt i dagens finansiella situation bidra med nytt kapi-\r\ntal. Men även här ger budgetpropositionen upphov till\r\ntveksamheter. Det står: I samband med omstrukture-\r\nringar kan en statlig kapitalinsats eller ett aktieförvärv\r\nvara nödvändiga.\r\nI budgetpropositionen öppnas framför allt också\r\ndörren för staten att delta i t.ex. nyemissioner. Det\r\nskulle vara mycket välkommet med ytterligare klar-\r\nläggande från näringsministern om hur han ser på\r\ndetta. Är staten beredd att tillskjuta ytterligare kapital\r\ni sina företag också i detta utsatta statsfinansiella\r\nläge?\r\nOm staten skall vara en ägare som alla andra in-\r\nstämmer jag i Per Westerbergs fråga: Varför skall då\r\nföretagen vara statliga?\r\nFortsatt statligt ägande kan i praktiken skada före-\r\ntagen, vilket Per Westerberg tidigare antydde. Men\r\nprivatiseringar är också bra för näringslivet i stort,\r\nnågot som alldeles för ofta kommer bort i debatten.\r\nBreda privatiseringar av den typ som kallas fol-\r\nkaktier bidrar till att bredda och stärka riskkapital-\r\nmarknaden. Privatiseringarna av Assidomän och\r\nPharmacia gav åtminstone en kvarts miljon nya aktie-\r\nägare - åtminstone alltså. Det stärker förutsättningar-\r\nna för näringslivets långsiktiga kapitaltillförsel.\r\nUnder den gångna mandatperioden inbringade en-\r\ndast Näringsdepartementets försäljningar 23 miljarder\r\nkronor till statskassan. Privatiseringar är ett sätt att\r\nförbättra statens finanser - inte minst välkommet i\r\ndessa tider. Privatiseringar kan användas för att för-\r\nbättra finanserna och därmed pressa räntenivån, något\r\nsom är till gagn inte bara för de inblandade företagen\r\nutan för hela landets näringsliv, ekonomi och tillväxt.\r\nDen aspekten berörde inte näringsministern över\r\nhuvud taget i sitt inledningsanförande.\r\nStarka sakskäl talar alltså för fortsatta privatise-\r\nringar. Och den som avvisar privatiseringar som ett\r\nmedel att stärka statens finanser bör rimligen kunna\r\nanvisa vilka besparingar eller skattehöjningar som i\r\nstället måste göras för att fylla hålen i statens finanser.\r\nFru talman! Kanske är det så, att en rad av de\r\nskattehöjningar som regeringen påfört företagen och\r\nproduktionen, och som kommer att vara skadliga för\r\nvårt lands ekonomi, hade kunnat undvikas om rege-\r\nringen bara hade kunnat tänka sig att släppa den ideo-\r\nlogiska bojan och skapa nya folkaktier.\r\nJag nämnde tidigare, fru talman, att det finns före-\r\ntag som faktiskt i praktiken kan skadas av statligt\r\nägande. Jag tänker exempelvis på Vattenfall som står\r\ninför en ny konkurrenssituation. För att klara den\r\nsituationen och för att bygga en långsiktigt god bas för\r\nföretagets verksamhet måste stora investeringar göras\r\nunder de närmaste åren. Brist på kapital kan äventyra\r\ninvesteringarna, i och med detta också arbetstillfällen\r\ni företaget.\r\nUnder de senaste åren har vi sett hur ett normalise-\r\nrat ägande hjälpt företag som SSAB att verka interna-\r\ntionellt, då misstankar om statliga subventioner till\r\nverksamheten försvunnit.\r\nJag avslutar mitt inledningsanförande med att\r\nställa dessa frågor på nytt till näringsministern. Vilka\r\nprivatiseringar kan näringsministern tänka sig under\r\nde närmaste åren? Vilka skattehöjningar har regering-\r\nen varit tvungen att vidta för att kompensera för ute-\r\nblivna  privatiseringar?</pre><pre>Anf.  34  Näringsminister STEN\r\nHECKSCHER (s):\r\nFru talman! Jag välkomnar denna diskussion. Jag\r\nbörjar med att gå Per Westerberg till mötes genom att\r\nsäga att statligt ägande på många sätt är litet mer\r\nkomplext än privat ägande. Jag håller också med om\r\natt bakgrunden till statligt ägande kraftigt varierar,\r\nnågot som Per Westerberg antydde. Det gör det dels\r\nav rent traditionella skäl, dels därför att staten \"blir\r\nmed något\", t.ex. det som hade med Nordbanken och\r\nGota bank att göra; det var ju helt andra motiv. Det\r\nfinns exempel på ytterligare motiv såsom Apoteksbo-\r\nlaget, som nämndes tidigare, där ett slags kontrollskäl\r\nligger bakom, liksom vad gäller Systembolaget. Det\r\nfinns således många olika skäl.\r\nJag kan hålla med om att staten, oavsett färg på\r\nregering, kanske inte alltid varit så ambitiös när det\r\ngällt att reda ut motiven för statligt ägande och de\r\nkonsekvenser som då borde bli.\r\nÄven om jag inte köper Sten Tolgfors bevisbör-\r\ndetrick - vi kan alltid tvista om vem som har bevis-\r\nbördan för vad - håller jag gärna med om att staten\r\nhar anledning att hela tiden analysera skälen för stat-\r\nligt ägande och vilka konsekvenser det kan få för vad\r\nman skall äga och inte minst för hur man skall äga.\r\nDet är klart att det delvis ligger någonting i vad\r\nPer Westerberg säger, nämligen att om staten skall\r\nvara som vilken annan ägare som helst kan man na-\r\nturligtvis diskutera om skälen för statligt ägande är\r\nsärskilt starka. Men det är bara en av dimensionerna.\r\nSkälen för statligt ägande kan också ha att göra med\r\nvad man äger, och då kan det vara så att det finns skäl\r\nför statligt ägande i en viss sektor, som i och för sig\r\ninte får den konsekvensen att staten skall bära sig så\r\nmycket annorlunda åt än en annan ägare.\r\nApropå Vattenfall, som togs upp här och som den\r\nförra regeringen hade uttalade planer på att privatise-\r\nra, vill jag gärna läsa ett citat från en text som är 15 år\r\ngammal och som vi naturligtvis har glömt bort. Det\r\nstår så här: \"Samhället skall ha ett huvudansvar för\r\nproduktionen och distributionen av elektrisk kraft.\r\nKärnkraftverk och andra framtida anläggningar för\r\nproduktion av elektrisk kraft av betydelse skall ägas\r\nav stat och kommun.\"\r\nDet här är ett citat från linje 2 i folkomröstningen\r\nom kärnkraft - den linje som vann. Även om jag inte\r\ntänker hårdra det här, kan man möjligen hävda att det\r\nfinns ett visst stöd för att folkomröstningen gav ut-\r\ntryck för ett statligt ägande av Vattenfall. Jag är be-\r\nredd att förlåta Per Westerberg för att han bortsåg från\r\ndet under den tid han satt i regeringen, men jag vill\r\nändå passa på att erinra om det.\r\nJag välkomnar den här diskussionen. Jag håller\r\nmed om att det kan finnas skäl att kritisera tidigare\r\nregeringar. Den förra regeringen gjorde det väldigt\r\nenkelt för sig; det är lätt att vara tydlig om ambitionen\r\när att sälja allt man kommer i närheten av. Vi har\r\nkanske litet större ambitioner att analysera frågan om\r\nstatligt ägande på ett mera seriöst sätt, och då blir det\r\nbesvärligare. Men jag håller med om att man kan rikta\r\nkritik mot det sätt på vilket frågan har skötts av rege-\r\nringar under många decennier, av olika skäl. Därför\r\nhar vi nu ambitionen att tänka igenom det här ordent-\r\nligt. Resultatet kan bli olika vid olika tidpunkter, som\r\njag försöker antyda.\r\nJag tror att sådana vänner av marknadsekonomi\r\noch av den sortens hantering som Sten Tolgfors och\r\nPer Westerberg är, inte riktigt på allvar menar att\r\nstaten som ansvarsfull ägare skall i god tid tala om\r\nprecis vad man skall sälja och när man skall sälja. Jag\r\ntror inte att det är förenligt med den ansvarsfulla ägar-\r\nrollen, utan man måste nog ha en något större hand-\r\nlingsfrihet för att kunna bära sig åt som den ansvars-\r\nfulla ägare som man skall vara.\r\nJag riskerar att fördjupa mig i det här och stjäla tid\r\nfrån andra viktiga frågor, därför att jag på allvar tyck-\r\ner att det är intressant och viktigt. Det är viktigt inte\r\nbara när det gäller staten som ägare, utan också när\r\ndet gäller staten som utövare av andra verksamheter,\r\ndär man hela tiden måste tänka efter i vilka former det\r\nskall ske.\r\nJag var som privatperson under den förra rege-\r\nringens period ganska kritisk mot regeringen just\r\ndärför att man inte gjorde detta. Om någon skall utöva\r\nmyndighet finns det goda skäl att det skall vara just en\r\nmyndighet. Jag tycker t.ex. att stiftelseformen har sina\r\nbegränsningar när det gäller möjligheten att utkräva\r\nansvar i vanliga demokratiska institutioner och i de-\r\nmokratiska former. Man får akta sig innan man kapar\r\nansvarskedjorna mellan dem som utövar makt på det\r\nallmännas vägnar, i varje fall med allmänna medel\r\noch med medel som kommer från medborgarna, och\r\nminskar möjligheten att utkräva sådant ansvar.\r\nDärför tycker jag att de här formfrågorna är vikti-\r\nga, men inte bara när det gäller företag utan också i en\r\nlång rad andra sammanhang.\r\nDet är många frågor som jag inte hinner gå in på.\r\nNär det gäller kapitalbehov vill jag säga, att om staten\r\näger någonting, t.o.m. heläger någonting, ingår det i\r\nrollen som ansvarsfull ägare att också se till den sor-\r\ntens behov och i varje särskilt fall se efter hur kapital-\r\nbehoven skall kunna tillgodoses. Jag kan där inte\r\nutesluta att man vid en nyemission vänder sig ut. Det\r\när inte säkert att staten skall gå in och finansiera varje\r\nkapitalbehov i ett statligt ägt företag, men man får\r\növerväga i varje enskilt fall på vilket sätt kapital skall\r\nkunna tillföras.\r\nMin taletid är slut, men jag får möjligen tillfälle\r\natt återkomma till frågan om riskkapitalet.</pre><pre>Anf.  35  PER WESTERBERG (m):\r\nFru talman! Jag välkomnar näringsministerns\r\nöppning för att pragmatiskt pröva frågan om privati-\r\nsering från fall till fall. Jag hoppas att så blir fallet,\r\noch att det inte bara är läpparnas bekännelse, som det\r\nhar varit under rätt många år från socialdemokratisk\r\nsida.\r\nNär det gäller stiftelseformen vill jag bara notera\r\natt vi har en ömsesidig syn. Vi har under den gångna\r\nmandatperioden i departementet, med tanke på den\r\nnya stiftelselagen, gått från stiftelse till aktiebolag,\r\nmed den uppstramning som den gamla regeringen\r\ngjorde av stiftelseformen. Det var alltså ingenting som\r\nskulle finansieras över statsbudgeten, med budgetpos-\r\nter år från år, utan det var engångsanslag, engångs-\r\nsummor, som skulle hanteras av stiftelser. Det var\r\nnämligen ett bekvämt sätt att skydda olika verksamhe-\r\nter från insyn.\r\nJag delar uppfattningen att det bör göras en tydlig\r\nanalys. Jag vill dock säga att det har gjorts en mycket\r\ntydlig analys från den gamla regeringens sida i sam-\r\nband med privatiseringsprogrammet, i fråga om vilka\r\ntyper av verksamheter som var konkurrensutsatta och\r\nvilka som arbetade på samma villkor som motsvaran-\r\nde privata företag och därmed saknade skäl att vara i\r\nstatlig ägo. Sedan kan man naturligtvis tvista om hur\r\nanalysresultatet ser ut. Vår analys hamnade på den\r\nprivatiseringslista som vi drev under mandatperioden\r\noch genomförde till ganska stor del.\r\nJag återkommer till ett antal fall där jag tycker att\r\ndet finns betydande skäl att göra privatiseringar. Jag\r\nnämner grossistverksamheten inom Apoteksbolaget,\r\nADA, som konkurrerar med andra grossistbolag. Men\r\nstaten har monopol på detaljhandeln och har fått\r\nmycken kritik från Konkurrensverket för risken för\r\nosund konkurrens. Där finns starka effektivitetsskäl\r\nsom talar för att en åtgärd vidtas.\r\nJag nämner Telia, där det finns ett starkt behov. Vi\r\nser många exempel på det, inte minst när den social-\r\ndemokratiska regeringen i Danmark sålde hela tele-\r\nverket till utländska ägare. Det finns mycket kompe-\r\ntens i det svenska Televerket, i svenska Telia, och de\r\nskall ha möjligheter att få nytt kapital för att verkligen\r\nkunna bli en stark part och en stark katalysator för\r\nteleverken och telebolagen i Europa.\r\nJag gör samma analys i fråga om Vattenfall.\r\nOm jag bara mycket hastigt återgår till riskkapi-\r\ntalmarknaden, måste vi vara klara över den mycket\r\nkraftiga förstärkning som gjordes på den under de\r\nsenaste åren, till följd av skatteförändringarna och till\r\nföljd av privatiseringarna. 80 % av kapitalet kom från\r\nsparbanksböckerna. 80 % ville ha ett långsiktigt ägan-\r\nde. Dessutom var riskkapitalbeskattningen konkur-\r\nrenskraftig; den straffade inte svenskt riskkapital\r\njämfört med utländskt.</pre><pre>Anf.  36  STEN TOLGFORS (m):\r\nFru talman! Jag undrar om det inte kommer att bli\r\nså under den här mandatperioden att den socialdemo-\r\nkratiska regeringen får tänka om och tvingas, av\r\nstatsfinansiella skäl, att genomföra privatiseringar. Vi\r\nfår se vad det lider.\r\nJag vill gärna ha besked av näringsministern om\r\nen nyansskillnad, som kan vara ganska viktig, mellan\r\ndet svar han lämnade här i dag och vad som står i\r\nbudgetpropositionen. Det står i hans svar om ägarför-\r\nhållandet: \"Om analysen visar att det är motiverat\r\nmed förändringar, kommer sådana att ske.\" I budget-\r\npropositionen står det inte så, utan följande: \"I vissa\r\nfall, då motiven inte längre bedöms vara aktuella eller\r\nangelägna, bör avveckling av statens ägarengagemang\r\növervägas.\"\r\nDet är alltså skillnad mellan \"kommer att ske\" och\r\n\"övervägas\". Jag är mycket intresserad av att av nä-\r\nringsministern få reda på vad som egentligen gäller,\r\nså att vi inte går härifrån mer tveksamma än vi var när\r\nvi kom gällande regeringens syn på privatiseringar.\r\nJag noterar också att det finns en rad frågetecken i\r\nnäringsministerns svar. Det gäller bl.a. synen på risk-\r\nkapitalmarknaden. De som har deltagit i privatise-\r\nringsprogrammet ägde redan aktier eller skulle ha\r\nköpt aktier ändå, sade näringsministern. Vi vet att\r\nåtminstone en kvarts miljon av köparna var debutanter\r\npå aktiemarknaden. En undersökning så sent som\r\nsommaren 1994 visade att folk hade behållit sina\r\naktier i mycket hög grad och inte alls gjort sig av med\r\ndem ganska fort, som man fick intryck av i närings-\r\nministerns svar.\r\nOm man vill vara spekulativ kan man i och för sig\r\nockså diskutera hur de nya skatterna kommer att på-\r\nverka människors aktiesparande, men det kan vi spara\r\ntill en annan diskussion.\r\nJag tror att det faktum att så många människor\r\näger aktier i Sverige delvis har sin grund i privatise-\r\nringsprogrammet. Det har dragit uppmärksamheten\r\ntill aktiesparandet som sparform. Man sparar och\r\ninvesterar i det växande Sverige. Människor har blivit\r\nuppmärksammade på att det inte är så svårt och tek-\r\nniskt som många kanske trodde. En rad intressanta\r\nsvenska företag har dragit uppmärksamheten till sig.\r\nJag vill ställa en kompletterande fråga till nä-\r\nringsministern. Det stod i svaret att staten inte skall\r\nlägga pengar på att bredda riskkapitalmarknaden. Jag\r\nskulle vilja veta vad detta egentligen innebär. Vad jag\r\nvet har staten fått in ett stort antal miljarder på privati-\r\nseringsprogrammet. Kostnaderna har internationellt\r\nsett varit mycket blygsamma. Jag skulle bli mycket\r\nglad över ett svar från näringsministern även på detta.\r\nJag noterade också att näringsministern menade att\r\ndet skall göras en politisk bedömning av företagens\r\ntillväxttakt, bl.a. med hänsyn till konkurrenssituatio-\r\nnen, om jag tolkar hans svar rätt. Jag ser privatise-\r\nringen som ett sätt att komma förbi den politiska\r\ntvångströja som många företag i Sverige faktiskt\r\nkänner av i dag när beslut om kapitaltillskott och\r\nannat fattas av politiker i regeringskansliet och inte av\r\nbolagen själva. Detta hämmar naturligtvis företagens\r\ntillväxtmöjligheter.</pre><pre>Anf.  37  Näringsminister  STEN\r\nHECKSCHER (s):\r\nFru talman! Den regering som jag är med i är en\r\nsamförståndsregering som hela tiden försöker lyssna\r\noch som söker bredast möjliga samförstånd. Men det\r\nfår inte undanskymma att Per Westerberg och Sten\r\nTolgfors å ena sidan och jag å andra sidan har olika\r\ngrundsyn på det här problemet. Det är alldeles klart.\r\nDen tidigare regeringen, och inte minst den mode-\r\nrata delen av den, ansåg - och det må den ju anse - att\r\nstatligt ägande i princip inte skall förekomma och att\r\ndet är av ondo. Det har ju framkommit här i dag ock-\r\nså. Den här regeringen har en annan syn på detta. Låt\r\noss ha klart för oss att en del av de saker vi diskuterar\r\nhärrör från den skillnaden i utgångspunkter. Men jag\r\nförsöker ge uttryck för att en dialog om dessa frågor\r\nändå är välkommen. Det kan faktiskt finnas saker och\r\nting som vi kan vara överens om.\r\nJag tror inte att jag bryr mig om de citat som Sten\r\nTolgfors tog upp. Det var två helt olika ingångar i de\r\nslutsatserna. De är inte riktigt jämförbara. Jag vill nog\r\npåstå att det som stod i svaret är förenligt med det\r\nsom stod i budgetpropositionen. Det är inte två olika\r\nslutsatser av samma resonemang. Det är två olika\r\nresonemang. Därför kan slutsatserna variera något.\r\nMen vi kan ju sätta oss ner någon dag med papper och\r\npenna och se om vi kan reda ut ordföljden osv.\r\nJag tror faktiskt inte heller att jag har talat om\r\npolitisk bedömning av tillväxttakten. Men den som\r\nhar ansvaret för ett bolag måste naturligtvis göra en\r\nbedömning av tillväxtförhållandena för det bolaget.\r\nDet ingår snarare i ägaransvaret än i en allmän poli-\r\ntisk bedömning.\r\nNär det gäller pengar för att bredda aktieägandet\r\nsade jag i mitt svar att Sverige i utgångsläget har\r\nväldigt många aktieägare, jämfört med många andra\r\nländer. Ju mer man breddar det, desto högre blir\r\nmarginalkostnaden för att åstadkomma den bredd-\r\nningen. Flera aktieägare än de vi har i dag är självfal-\r\nlet välkomna. Det är alldeles uppenbart. Men vi kan\r\ndiskutera om vi skall göra speciella, kostsamma insat-\r\nser för att ytterligare bredda detta.\r\nDet är klart att man hade möjligheter att få många\r\nnya aktieägare, både kvinnor och män i olika åldrar\r\noch med olika sysselsättning som gavs exempel på\r\ntidigare, under de förutsättningar som gällde, nämli-\r\ngen att man realiserade tillgångarna. En del av de\r\nprivatiseringar som genomfördes tidigare blev en god\r\naffär för köparen - låt vara att den kanske inte var lika\r\ngod för säljaren. Jag har en brorsdotter som deltog i\r\nförsöken att få del av de aktier som såldes. Det var ju\r\nbra, men jag tror inte att hon fick några. Priset var ju\r\nmycket förmånligt för dem som köpte.\r\nSten Tolgfors talar om 23 miljarder. Man kan ju\r\ndiskutera hur mycket det var som såldes för 23 mil-\r\njarder. Det kan leda över till ytterligare resonemang\r\nom riskkapitalförsörjning.\r\nJag är inte riktigt säker på att Per Westerberg så\r\nhär i efterhand är helt lycklig över de insatser som den\r\nförra regeringen gjorde på den punkten. Låt mig ta\r\nAtle och Bure som exempel. Jag är inte riktigt säker\r\npå att Per Westerberg skulle göra det på samma sätt i\r\ndag som han gjorde under den tiden. Som riskkapital-\r\nsatsning var det inte helt lyckat. Det är mycket möjligt\r\natt de förhållandevis stora belopp av det allmännas\r\nmedel som lades i de bolagen skulle ha kunnat nyttig-\r\ngöras på ett bättre och mer strategiskt sätt i riskkapi-\r\ntalförsörjningen, särskilt som den struktur som den\r\nnuvarande regeringen tar över i det avseendet innebär\r\natt möjligheterna att ha inflytande över vad Atle och\r\nBure har för sig är ganska begränsade. Staten har ju\r\nbara direkt kontroll över ungefär 10 % av detta inne-\r\nhav. De ytterligare 17-18 % som staten har finns ju i\r\nstiftelser. Det gör det något besvärligt. Det leder över\r\ntill det som Per Westerberg sade.\r\nJag är inte riktigt säker på att Per Westerberg un-\r\nder sin tid som näringsminister levde upp till ambitio-\r\nnerna att göra ägarformerna tydliga och klara. Jag kan\r\nt.ex. inte tycka att det är fullständigt glasklart att kon-\r\nstruktionen med ALMI borde vara bolag. Det finns ju\r\nmyndighetsuppgifter även där, och även där tillförs\r\ndet regelbundet pengar över statsbudgeten. I mina\r\nögon som jurist är aktiebolaget en form där människor\r\neller institutioner som tror på en viss idé satsar pengar\r\noch kapital. Sedan skall det klara sig självt och kanske\r\nväxa, men det skall inte vara något som regelbundet\r\nt.ex. via statsbudgeten skall tillföras pengar.\r\nJag vill inte, med all respekt Per Westerberg, gå in\r\ni en diskussion om enskilda innehav typ Apoteksbola-\r\nget, Telia och Vattenfall som nämndes här. Låt oss\r\nfortsätta den mer filosofiska diskussionen om skäl för\r\nstatligt ägande.\r\nBeträffande Vattenfall erinrade jag om folkom-\r\nröstningsresultatet. Det var kanske pittoreskt i Per\r\nWesterbergs ögon, men det är väl ändå något som\r\nman får ha i åtanke när man funderar över Vattenfall.\r\nDet är dessutom en fråga som rör en helt vital sak för\r\nsvenskt näringsliv, nämligen tillförsel av energi.\r\nNär det gäller Telia finns det trots allt starka in-\r\nfrastrukturskäl. Om vi jämför med t.ex. Posten finns\r\ndet många som är beredda att ta över postdistributio-\r\nnen i Stockholm eller Göteborg, men jag undrar hur\r\nmånga som är beredda att ta över den i Norrlands\r\ninland på samma villkor. Man måste se till att dessa\r\nstrukturfrågor fungerar.\r\nNär det gäller Apoteksbolaget finns det också,\r\nsom jag antydde i mitt tidigare inlägg, principiella\r\nskäl som går att anföra för fortsatt statligt ägande.\r\nMen vi har som sagt en pragmatisk hållning till detta.\r\nVi är beredda att diskutera saken. Men vi kommer att\r\nta varje enskilt fall för sig. Vi kommer inte på förhand\r\natt upprätta listor eller göra deklarationer.</pre><pre>Anf.  38  PER WESTERBERG (m):\r\nFru talman! Först vill jag erinra om att den nya\r\nstiftelselagen som har trätt i kraft omöjliggör att stif-\r\ntelser drivs med årliga anslag från statsbudgeten. Den\r\nmöjlighet som då återstår att jobba med är aktiebo-\r\nlagsformen om man inte vill jobba med någon form\r\nav myndighetsorganisation. Det har i praktiken inte\r\nvarit aktuellt i det här sammanhanget i och med att det\r\ndelvis är en kommersiell verksamhet.\r\nNär det gäller Atle och Bure kan jag mycket has-\r\ntigt konstatera att där gäller det en kompromiss. Det\r\nfattades beslut om hur den skulle se ut i denna kam-\r\nmare, utanför regeringskansliet. Det är ett kommer-\r\nsiellt bolag där det skulle vara 16 000 ägare enligt\r\nriksdagsbeslutet. Detta har verkställts efter bästa in-\r\ntentioner. Jag tror att det kommer att fortsätta att ge\r\nriskvilligt kapital, men det sker på kommersiell basis,\r\nprecis som det står i riksdagens protokoll.\r\nLåt oss sedan återgå till privatiseringarna och be-\r\nhovet av pragmatism. Där vill jag först notera att det\r\nvar ungefär 40 % som röstade på linje 2 i folkom-\r\nröstningen. Det var en minoritet av det svenska folket.\r\nDet var dessutom baksidan av valsedeln som nä-\r\nringsministern erinrade om. Det finns alltså inga så-\r\ndana låsningar av något slag.\r\nJag noterar vidare att man vill se Telia som en in-\r\nfrastruktur som absolut skall vara statligt. Nästan alla\r\nsocialdemokrater i övriga Europa är uppenbarligen\r\nmer pragmatiska än den svenska näringsministern. Vi\r\nbehöver inte gå längre än till hans danska socialde-\r\nmokratiska kolleger som sålde alltihop till utlandet.\r\nDet vill inte jag. Jag vill ha ett svenskt starkt Telia.\r\nMen jag vill också att de skall ha tillgång till kapital\r\nför att utnyttja den unika kompetensen och resurserna\r\nhos en stark aktör på en svensk marknad. Detta ger\r\nsvenska arbetstillfällen.\r\nDet är därför vi vill ha börsintroduktionen, för att\r\nta till vara kompetens och resurser, för att ge nya\r\noffensiva företag och nya arbetstillfällen i Sverige.\r\nDet är därför vi anser det viktigt att bredda den svens-\r\nka riskkapitalmarknaden.\r\nJag vill erinra näringsministern om att de kursök-\r\nningar vi har haft i våra privatiseringar  ligger mellan\r\n5 och 10 procent i snitt, 5 procent för institutioner och\r\n10 procent för privatpersoner - det har varierat litet\r\ngrand mellan fallen. Men vi har mindre än hälften så\r\nstora kursökningar som man har haft i snitt ute i Eu-\r\nropa, dvs. vi har varit snåla men ändå fått mycket stor\r\nanslutning och fått de mest spridda aktierna i förhål-\r\nlande till befolkningen som någon uppnått i Europa.\r\nDet är bra, för det breddar riskkapitalmarknaden,\r\ntillsammans med konkurrenskraftiga skatter. Svenska\r\nsparare skall inte diskrimineras skattemässigt jämfört\r\nmed tyskar, fransmän, britter eller amerikaner. Då får\r\nvi svenskt ägande, svenska pengar och svenska före-\r\ntag och svenska arbetstillfällen. Det är faktiskt en\r\nviktig del i den här debatten.</pre><pre>Anf.  39  Näringsminister  STEN\r\nHECKSCHER (s):\r\nFru talman! Bara helt kort till Per Westerberg. Jag\r\nhar stor förståelse för att det i hastigheten kan vara\r\nsvårt att citera rätt från en muntlig debatt, men citatet\r\nbeträffande Telia stämmer inte.\r\nVad jag sade i den delen var att jag erinrade om att\r\ndet finns skäl av en viss typ som talar för att det all-\r\nmänna har ansvar och därmed att det kan finnas goda\r\nskäl för statligt ägande av Telia.\r\nJag har i tidigare inlägg sagt att man vid behov av\r\ninvesteringar av kapital i den här typen av bolag får i\r\nvarje enskilt fall överväga hur man skall bära sig åt.\r\nHär utesluts ingenting, Per Westerberg. Men jag kan\r\nförstå att Per Westerberg har litet svårt att vänja sig\r\nvid att någon annan inte har samma dogmatiska håll-\r\nning som han själv. Man dömer ju lätt andra efter sig\r\nsjälv.</pre><pre>9 §  Svar på interpellation 1994/95:38 om svensk\r\nvarvsnärings konkurrensvillkor</pre><pre>Anf.  40  Näringsminister  STEN\r\nHECKSCHER (s):\r\nFru talman! Lennart Beijer har frågat mig om re-\r\ngeringen avser att verkställa riksdagsbeslutet om stöd\r\ntill varvsnäringen innan årsskiftet. Därmed avses det\r\ngångna årsskiftet; interpellationen är ställd i decem-\r\nber.\r\nVåren 1994 biföll riksdagen näringsutskottets\r\nhemställan om skapande av internationell konkur-\r\nrensneutralitet och kreditgarantier för den svenska\r\nvarvsnäringen.\r\nFör att uppnå internationell konkurrensneutralitet\r\ninom varvsnäringen har Sverige aktivt medverkat i\r\nförhandlingar inom OECD. Dessa förhandlingar resul-\r\nterade den 17 juli förra året i ett avtal mellan Europe-\r\niska gemenskapen, Finland, Förenta staterna, Japan,\r\nRepubliken Korea, Norge och Sverige. Avtalet inne-\r\nbär i princip att allt statligt stöd till varvsnäringen\r\navskaffas fr.o.m. den 1 januari 1996. Den\r\n21 december 1994 undertecknade samtliga parter den\r\ns.k. Final Act som markerar förhandlingarnas avslu-\r\ntande och öppnar själva avtalet för undertecknande.\r\nAtt underteckna Final Act innebär vidare ett for-\r\nmellt åtagande att inte öka nivån för befintligt stöd\r\noch att inte heller inrätta några nya subventioner i\r\navvaktan på att avtalet träder i kraft 1996. Dessutom\r\nundertecknade Sverige tillsammans med flertalet\r\nparter själva avtalet den 21 december. Avtalet innebär\r\natt konkurrensneutralitet nu kommer att uppnås på det\r\ninternationella planet. Det betyder att riksdagsbeslutet\r\ni denna del är verkställt.\r\nRiksdagsbeslutet behandlade även frågan om\r\nkreditgarantier för fartygsfinansiering. I 1995 års\r\nbudgetproposition, som överlämnades till riksdagen\r\nden 10 januari, föreslår regeringen att ett kreditgaran-\r\ntisystem för fartygsfinansiering införs. Förslaget in-\r\nnebär i korthet att garantier får lämnas utan självrisk\r\ntill säkerhet för beställarens finansiering. Systemet\r\nutformas utan inslag av subvention, dvs. i linje med\r\nde internationella avtal och åtaganden som jag tidiga-\r\nre nämnt. Systemet omfattar försäljning av fartyg som\r\när baserade helt eller delvis på ny teknik och med ett\r\nhögt förädlingsvärde. Vidare bör försäljningen huvud-\r\nsakligen vara inriktad på nya marknader.\r\nDetta innebär att riksdagsbeslutet även i denna del\r\när verkställt.</pre><pre>Anf.  41  LENNART BEIJER (v):\r\nFru talman! Jag vill tacka näringsministern för\r\nsvaret. Det är positivt för svensk varvsindustri. Jag\r\nmenar då dels den uppgörelse som nu verkar vara i\r\nhamn om att upphöra med statliga subventioner\r\nfr.o.m. den 1 januari nästa år, dels regeringens förslag\r\nom ett kreditgarantisystem för fartygsfinansiering.\r\nNågra frågor dock.\r\nFör det första: Hur mycket kan vi lita på att upp-\r\ngörelsen med övriga länder verkligen kommer att\r\nhålla?\r\nFör det andra: I sitt svar säger näringsministern att\r\nflertalet parter undertecknade avtalet den\r\n21 december. Vilken eller vilka parter skrev inte un-\r\nder?\r\nFör det tredje: Bedömer näringsministern att\r\nkreditsystemet är tillräckligt för svensk varvsnäring\r\nför att klara konkurrensen under detta året? Hur stor\r\när risken att order går förlorade i den kraftiga uppgång\r\nsom förväntas i fartygsbeställningar under hösten?</pre><pre>Anf.  42  STEN ANDERSSON (m):\r\nFru talman! När beslutet om kreditgarantisystemet\r\ntogs i riksdagen i april i fjol, fick jag från en del håll\r\nförfrågningar - med tanke på min bakgrund som 19-\r\nårig anställd vid Kockums Varv i Malmö - om jag\r\nville ställa upp och rösta för förslaget. Jag gjorde inte\r\ndet, därför att jag vill att Sverige, som är så oerhört\r\nexportberoende, skall vara ett samhälle utan subven-\r\ntioner.\r\nÄr det någon som drabbas extremt hårt, om andra\r\nbörjar stödja sin egen industri, så är det svensk ex-\r\nportnäring och därmed vår framtida överlevnad.\r\nNu blev nog Socialdemokraterna ändå litet över-\r\nraskade av resultatet i riksdagen. Att Vänsterpartiet\r\nskulle ställa upp, det visste man ju, för där finns det\r\nalltid mer pengar än någon annan har, även om dess\r\npolitik i praktiken knappast har visat upp några större\r\nglädjeämnen. Men Nydemokraterna halkade med\r\nSocialdemokraterna, och därför blev det som det blev.\r\nI den förra debatten talade näringsministern om att\r\nhan önskade och förutsatte brett samförstånd. Men\r\nden här frågan måste väl i så fall vara undantaget som\r\nbekräftar regeln.\r\nFru talman! Här står en del i svaret som kan vara\r\nlitet tveksamt. Samtliga parter undertecknade den s.k.\r\nFinal Act den 21 december, står det. Några rader\r\nlängre ner talas om \"flertalet parter\". Vilka parter har\r\ninte undertecknat själva avtalet? Är det Frankrike,\r\nsom väl är den största subventionsgivaren? Det skulle\r\nvara ytterst intressant att få reda på det.\r\nStatsrådet talar också om att kreditgarantisystemet\r\ninte är någon subvention. Låt oss tala svenska: En katt\r\när en katt. Är inte detta åtminstone i något läge någon\r\nform av subvention?\r\nDet står i texten att under 1995 får man, baserat på\r\nFinal Act, inte lov att införa några nya subventioner\r\neller förändra de gamla. Men har det land som tidiga-\r\nre inte har haft subventioner rätt, enligt det under-\r\nskrivna avtalet, att - som vi nu gör - införa nya och\r\ntidigare inte använda subventioner?\r\nSedan, fru talman, står det att systemet skall an-\r\nvändas helt eller delvis till ny teknik och till nya\r\nmarknader. Vad är en ny marknad inom skeppsbran-\r\nschen? Är det ett land som inte har köpt fartyg tidiga-\r\nre? Är det en affärsman som plötsligt börjar ägna sig\r\nåt rederiverksamhet? Det vore klädsamt med en för-\r\nklaring.\r\nVi vet alla om att subventioner är ett otyg i all-\r\nmänhet och i varvsbranschen i synnerhet. Min sista\r\nfråga till statsrådet blir då denna: Hur skall vi och\r\nmed vilken kraft kan vi agera för att dagens skepps-\r\nbyggarnationer inte skall ägna sig åt samma kolossala\r\nsubventionsintensitet som tidigare? Och jag vill abso-\r\nlut ha svar på frågan: Vilka parter har inte skrivit\r\nunder avtalet i slutändan? Är det Frankrike, så har det\r\nman beslutat om absolut ingen betydelse.</pre><pre>Anf.  43  LARS BÄCKSTRÖM (v):\r\nFru talman! Jag har anmält mig till debatten därför\r\natt jag är från en gammal varvsstad - Uddevalla - för\r\natt jag är intresserad av dessa frågor och för att jag är\r\nmotionär och har fått en motion bifallen av riksdagen,\r\nmen också för att frågan inte bara rör gamla varvsstä-\r\nder. Frågan rör inte bara varvsindustrin. Den rör\r\nåterindustrialiseringen av Sverige i större mening,\r\nmed tanke på den stora underleverantörsindustri som\r\nfinns. Det är en industripolitisk fråga som är av större\r\nbredd och inte bara gäller varvsindustrin.\r\nJag kan gratulera nuvarande näringsministern för\r\natt ha lyckats bättre än den tidigare med att följa riks-\r\ndagens beslut - de beslut som nu finns på framsidan\r\nav riksdagsskrivelserna. Det är bra det. Men man kan,\r\nsom tidigare talare var inne på, ha funderingar kring\r\nde dokument som finns i Näringsdepartementets skri-\r\nvelse. Jag delar tidigare talares uppfattning. I den\r\nmotion jag skrev och fick bifallen står det uttryckligen\r\natt vi skall arbeta för att få bort subventionerna, för de\r\nskadar den långsiktiga produktivitetsutvecklingen.\r\nMan bör i det här sammanhanget ta upp det som\r\nstår skrivet om varvsfrågor i Näringsdepartementets\r\nbilaga 13 till budgetpropositionen. Det sägs att flerta-\r\nlet länder undertecknat överenskommelsen. Som jag\r\ntolkar det, Sten Andersson, tror jag att det är Italien,\r\nFrankrike och Spanien som inte undertecknat avtalet.\r\nDe kontakter jag har i branschen misstänker att dessa\r\ntre länder icke kommer att avveckla sina subventio-\r\nner. Då uppfylls inte det villkor som är ställt i avtalet\r\noch som är en förutsättning för att man skall uppnå\r\nkonkurrensneutraliteten. Då faller avtalet. Är mina\r\nfarhågor sanna, och det tror jag att de är, haltar stats-\r\nrådets svar i denna interpellationsdebatt.\r\nNäringsdepartementet hänvisar till NUTEK:s ut-\r\nredning. Man pratar om underleverantörer - de som\r\njag inledde med att tala om - och menar att de är\r\ninriktade på utlandet osv. Ja, tro skråen det! Den\r\nsvenska varvsindustrin är ju i princip, med några\r\nundantag, borta. Vad skulle de annars vara inriktade\r\npå? Det är ju givet. Det är ett slags cirkelresonemang.\r\nJag tror att vi fortfarande har bra underleverantö-\r\nrer. Det är inte bara en fråga om kuststäder och gamla\r\nvarvsstäder. Vi har Kamewa i Kristinehamn, som gör\r\nställbara propellrar av världsklass. Vi har Hägglunds\r\nkran uppe i Örnsköldsvik. Det är en stor fråga som rör\r\nhela Sveriges industripolitik och inte bara några\r\ngamla varvsorter eller de existerande varven. Det är\r\nen fråga av bredd.\r\nJag tror att det viktiga är att vi nu skall ge kredit-\r\nstöd. Det kan vara bra. Det kan vara bättre än ett di-\r\nrektstöd, eftersom departementet nu har sagt att det\r\nskall gälla under tolv år i stället för, som man tidigare\r\nresonerat om, åtta år. Ett kreditstöd under tolv år kan\r\nvara oerhört effektivt om räntenivån är den rätta. Här\r\nkan vi komma in med en form av subvention; det är\r\nriktigt. Det är detta kreditgarantin indirekt handlar\r\nom.\r\nDet är så det har varit i Danmark och Norge. Man\r\nhar givit en smygsubvention via kreditgarantin. Alla i\r\nbranschen vet om att det är så norrmännen och dans-\r\nkarna gör för att stödja sina varv. De har en rad andra\r\nfinurliga metoder i Danmark och Norge som inte\r\nkonteras in på det direkta stödet och subventionssidan.\r\nDe har oerhörda kreditstöd och likviditetsstöd i Dan-\r\nmark. Man har tullgottgörelse i Norge. De har varit\r\noerhört fiffiga i våra konkurrentländer, och därför har\r\nde starka stabila varvsindustrier som ger sysselsätt-\r\nning.\r\nJag har ont om tid men jag vill fråga näringsminis-\r\ntern följande: Nivån, 300 miljoner, är bra och rimligt\r\navpassad för de existerande varven som ofta tar in\r\norder på 75-100 miljoner kronor, eller kanske 50\r\nmiljoner kronor. Det är bra. Men vi har ju kapacitet\r\noch kan expandera för att bygga större fartyg. I t.ex.\r\nLandskrona, på Bruces, kan man expandera. Vi har\r\nexisterande kapacitet i Göteborg. Vi kan bygga ton-\r\nnage på orderstockar mellan 400 och 500 miljoner -\r\nro-ro-färjor osv. De byggs redan nu delvis på dessa\r\nvarv i samarbete med andra varvsnationer, som Nor-\r\nge.\r\nJag tror att nivån är något för låg, men det är klart\r\natt 300 miljoner är bättre än ingenting. Nivån behöver\r\njusteras upp för att möjliggöra den expansion som är\r\nmöjlig med tanke på det oerhört stora kunnande som\r\nfinns i Sverige.\r\nJag är framför allt kritisk på två punkter. Det gäl-\r\nler nivån - de 300 miljonerna - samt räntan. Den sägs\r\ndet ingenting om i handlingen. Den frågan kan riks-\r\ndagens utskott arbeta vidare med. Regeringen har lagt\r\nfram sin proposition. Nu kan riksdagens utskott arbeta\r\nmed frågan om räntenivåerna och ge sina synpunkter\r\npå dem. Det kan vara en hjälp för ministern när han\r\nskall fullfölja förslagen.</pre><pre>Anf.  44  Näringsminister  STEN\r\nHECKSCHER (s):\r\nFru talman! Hur mycket kan man lita på interna-\r\ntionella överenskommelser? Det är naturligtvis en\r\nviktig fråga. Men som framgått av denna diskussion\r\noch som framgår av den situation vi befinner oss i är\r\ndet den vägen vi kan komma framåt - ingen annan.\r\nJust på grund av att det ser ut som det gör är interna-\r\ntionella överenskommelser det enda vi kan ha.\r\nSveriges utgångspunkt är att stater som ansluter\r\nsig till internationella överenskommelser också upp-\r\nfyller de krav som ställs i dessa överenskommelser.\r\nDet har varit gissningslek rörande vilka länder\r\nsom inte undertecknade överenskommelsen i decem-\r\nber. Inget av de förslag som kom var korrekt. Alla\r\nEU:s medlemsstater har t.ex. undertecknat via kom-\r\nmissionen. Frankrike finns med bland dem som har\r\nundertecknat, och likadant Spanien och de andra län-\r\nder som nämndes. De två länder som inte underteck-\r\nnade var Japan och Korea.\r\nSkälen som anfördes därifrån - som vi inte har\r\nnågot som helst skäl att ifrågasätta - var att deras\r\nkonstitutionella rutiner, med godkännande från ärade\r\nförsamlingar av denna karaktär, fordrade att man\r\nskulle hem och ordna detta innan man kunde under-\r\nteckna.\r\nVi tror att överenskommelsen kommer att gå i\r\nkraft, men - och det finns ett viktigt men - det är\r\nutomordentligt angeläget att vi sitter stilla i båten nu,\r\nom bilden tillåts. Det var någon annan som \"gick i\r\nhamn\" här förut, så då må jag väl tala om \"båten\".\r\nOm nu någon av dem som är med i överenskommel-\r\nsen sätter i gång och gör saker som inte är förenliga\r\nmed denna äventyras alltihopa.\r\nJag delar fullständigt den uppfattning som olika\r\npersoner har givit uttryck för, nämligen att det gynnar\r\nsvenskt näringsliv om vi blir av med subventionerna.\r\nTill Sten Andersson vill jag på den punkten säga att vi\r\när fullständigt överens om att en katt är en katt. Vad\r\nvi däremot inte är överens om är att kreditgarantier av\r\ndenna karaktär skulle vara subventioner. I varje fall är\r\ndet inte subventioner i den mening som det talas om i\r\növerenskommelsen, där den typen av subventioner\r\nförbjuds. Denna typ av kreditgarantier är fullständigt\r\nglasklart i överensstämmelse med OECD-\r\növerenskommelsen. Vi är angelägna om att uppfylla\r\növerenskommelsen bl.a. av de skäl jag nämnde.\r\nJag vill till Lars Bäckström säga att det är alldeles\r\nriktigt att frågan har mycket med underleverantörer\r\natt göra. Jag kan inte se något ont i att svenska under-\r\nleverantörer har möjlighet att leverera produkter på en\r\ninternationell marknad. Det är tvärtom ganska bra att\r\nde kan göra det. Med tanke på de ansträngningar som\r\nSverige över huvud taget gör för att bidra till att inter-\r\nnationalisera sin handeln är det viktigt att vi gör oss\r\ngällande på den internationella marknaden. Att det är\r\npå det viset tycker jag är alldeles utmärkt.\r\nDen överenskommelse som nu har träffats innebär\r\nockså s.k. \"stand still\", dvs. att ingen av dessa stater\r\nfår sätta i gång att göra någonting innan överenskom-\r\nmelsen träder i kraft, som jag sade i svaret. Jag tror att\r\ndet var Sten Andersson som frågade. I själva verket\r\nvar det på det viset att något slags provisoriskt \"stand\r\nstill\", något slags \"gentlemen´s agreement\" om \"stand\r\nstill\", var en förutsättning för att diskussionerna över\r\nhuvud taget skulle komma i gång. Det har i själva\r\nverket varit på det viset ett bra tag.\r\nVi är glada över överenskommelsen. Vi är med-\r\nvetna om att det kan finnas vissa övergångsbekym-\r\nmer, och de kan bli nog så besvärliga. Det är bl.a. av\r\ndet skälet som kreditgarantisystemet nu föreslås. Men\r\nvi hyser gott hopp om att det som finns av svensk\r\nvarvsnäring plötsligt kommer att vara i ett bättre läge\r\nän omgivningens om överenskommelsen träder i\r\nkraft, vilket vi egentligen utgår ifrån. Här har den\r\nomstrukturering som t.ex. norska och finska varv har\r\nframför sig redan skett. Det finns också inbyggt i\r\növerenskommelsen ett övervakningssystem och ett\r\nsanktionssystem som vi som goda internationalister\r\nutgår ifrån kommer att vara verksamt mot dem som\r\nförsöker fuska. Vi utgår som sagt ifrån att ingen som\r\nskriver på denna överenskommelsen kommer att fus-\r\nka. Det tror vi inte.</pre><pre>Anf.  45  LENNART BEIJER (v):\r\nFru talman! Räntefrågan är naturligtvis av avgö-\r\nrande vikt. Likaså är det naturligtvis viktigt att under-\r\nleverantörer också har en betydande hemmamarknad.\r\nMan kunde naturligtvis vara skeptisk i detta sam-\r\nmanhang och peka på alla problem, exempelvis hur\r\nman skall kunna få med alla dem som inte har skrivit\r\nunder avtalet. Man kan också undra vad som händer\r\nom denna åtgärd inte räcker. Är vi då beredda att gå\r\nvidare med ytterligare åtgärder? Jag tror att man ändå\r\nnu gör bäst i att ta vara på det nya läget. Eventuella\r\nframtida problem får angripas om och när de upp-\r\nkommer.\r\nÄn en gång tack för svaret.</pre><pre>Anf.  46  STEN ANDERSSON (m):\r\nFru talman! Huruvida det här gäller en subvention\r\neller ej kan vi tvista om, men ändå hade väl läget varit\r\nnågot sämre för branschen om inte denna åtgärd hade\r\nföreslagits. Det måste i varje fall på något sätt vara\r\nfråga om en subventionseffekt.\r\nVidare sade statsrådet - och jag är en positiv\r\nmänniska, som tror på honom - att de stora varvsna-\r\ntionerna Japan och Sydkorea av rent byråkratiska skäl\r\ninte kunde skriva under avtalet när de andra gjorde\r\ndet. Jag förutsätter att statsrådet är väl informerad och\r\natt vi kan se fram emot ett undertecknande av detta\r\navtal under den närmaste tiden från även dessa bägge\r\nländers sida.\r\nJag ställde också ytterligare någon fråga. Jag vet\r\natt det är svårt för statsrådet att svara på de många\r\nfrågor som virvlar i luften, men jag vill ta upp spörs-\r\nmålet om helt eller delvis ny teknik som en förutsätt-\r\nning för att erhålla den eventuella subventionen. Vad\r\ninnebär detta konkret, och vad innebär nya marknader\r\ni detta sammanhang? Jag undrade om det betyder att\r\ndet är fråga om nya köparländer. Det fick jag absolut\r\ninget svar på.\r\nVi skall till sist veta, fru talman, att de länder som\r\ni och för sig har skrivit under avtalet har hela 1995 på\r\nsig för att fylla sina orderböcker baserat på det gamla,\r\ngällande avtalet. Med min kännedom om varvsnäring-\r\nen vet jag att det tar lång tid från det att man beställer\r\nen båt och fram till dess att den är leveransfärdig. Det\r\ninnebär att man på Europas varv kan fylla orderböck-\r\nerna nästan fram till år 2000 innan de bestämmelser\r\nsom vi talar om i dag blir aktuella för tillämpning.</pre><pre>Anf.  47  Näringsminister  STEN\r\nHECKSCHER (s):\r\nFru talman! Jag har ingalunda gjort gällande att\r\nundertecknandet av denna överenskommelse innebär\r\natt plötsligt allting är som på ett bröllop, dvs. att alla\r\nproblem är undanröjda. Om jag har gett det intrycket\r\när det felaktigt. Vad jag säger är att vi är utomordent-\r\nligt nöjda med att överenskommelsen finns. Vi hoppas\r\natt det på sikt kommer att leda till att situationen blir\r\nväsentligt bättre för svenska varv. Men det är så som\r\njag sade i mitt inlägg att det under 1995 kan bli vissa\r\nbekymmer.\r\nNär det gäller de konkreta frågor som Sten An-\r\ndersson tar upp vill jag säga att staten är - vilket inte\r\nminst Sten Anderssons parti brukar vara angeläget om\r\n- ganska sparsmakad med att gå in med denna typ av\r\nåtgärder, av en lång rad skäl som jag inte behöver\r\nräkna upp här. Vi har därför just försökt att avgränsa\r\npå ett sådant sätt att det är produkter med högt föräd-\r\nlingsvärde, verkligt framtidsinriktade produkter som\r\nhar möjlighet att långsiktigt göra sig gällande på nya\r\nmarknader, som skall komma i fråga. Det är förkla-\r\nringen till de avgränsningar som förekommer i kredit-\r\ngarantisystemets utformning.</pre><pre>Anf.  48  STEN ANDERSSON (m):\r\nFru talman! Jag vill fråga hur det blir om en gam-\r\nmal och beprövad svensk varvsprodukt genom nu\r\naktuellt beslut plötsligt blir intressant. Det är då inte\r\nfråga om någon ny teknik utan om en etablerad tek-\r\nnik, som har fungerat sedan länge.\r\nFråga 1: Innebär dagens interpellationssvar att till-\r\nverkaren av det fartyget inte kan tillgodogöra sig\r\nsubventionerna?\r\nFråga 2: Vad menas när man säger att man förut-\r\nsätter att uttagningen skall ske baserat på en satsning\r\npå nya marknader?</pre><pre>Överläggningen var härmed avslutad.</pre><pre>10 §  Svar på interpellation 1994/95:41 om\r\nsatellit-TV-området</pre><pre>Anf.  49  Kulturminister  MARGOT\r\nWALLSTRÖM (s):\r\nFru talman! Hadar Cars har ställt tre frågor till\r\nmig med anledning av det bolag, Nordic Satellite\r\nDistribution (NSD), som bildats av Industriförvalt-\r\nnings AB Kinnevik, Tele Danmark AS och Norsk\r\nTelekom AS. Han frågar först vilka initiativ jag vill ta\r\nmed anledning av NSD:s försök att skaffa sig kontroll\r\növer distributionen av satellit-TV. Sedan frågar han\r\nvilka legala möjligheter nationell och internationell\r\nrätt ger att lösa upp etablerings- och konkurrenshinder\r\ni detta sammanhang. Slutligen undrar han om jag\r\nkommer att ta kontakt med mina norska och danska\r\nkolleger för att finna en gemensam strategi.\r\nFörst vill jag säga att jag är glad över att även\r\nFolkpartiet numera uppmärksammar att okontrollerad\r\nekonomisk makt inom massmedieområdet kan ställa\r\ntill problem för yttrande- och informationsfriheten.\r\nDet kommer att bli nödvändigt att samla alla goda\r\nkrafter för att gemensamt hantera de svårigheter som\r\nkan uppstå.\r\nDe frågor som Hadar Cars tar upp har samband\r\nmed att distributionsmöjligheterna för TV-program\r\nhar ökat mycket kraftigt. Medan det för ett tiotal år\r\nsedan bara fanns en handfull satellitkanaler över Eu-\r\nropa sänds i dag ca 175 olika programkanaler från\r\nminst 35 olika satelliter.\r\nNär verksamheten kommer i gång avses NSD få\r\ntillgång till sändningskapacitet i tre satelliter som har\r\nungefär samma position i rymden. På så sätt skall\r\nNSD kunna tillhandahålla ett stort antal olika pro-\r\ngramkanaler som kan tas emot med en enda parabo-\r\nlantenn. Detta torde främst ha betydelse för hushåll\r\nmed egna antenner. För operatörer av större kabelnät\r\ninnebär det däremot knappast några olägenheter att ta\r\nemot program från satelliter i olika positioner.\r\nOm något år kan vi räkna med att digitala TV-\r\nsändningar kommer att introduceras över satellit.\r\nDärmed kommer många flera programkanaler att\r\nkunna sändas över varje satellit. Det kommer att be-\r\nhövas en särskild avkodare för att mottagaren skall\r\nkunna tolka de digitala signalerna. Den som tillhand-\r\nhåller avkodaren har givetvis stora möjligheter att\r\nbestämma på vilka villkor olika program skall vara\r\ntillgängliga.\r\nDigitaltekniken kan - rätt utnyttjad - öka männi-\r\nskors valfrihet och underlätta för programföretag att\r\nfå kontakt med publiken. Det förutsätter emellertid att\r\nde nya effektiva distributionsvägarna verkligen är\r\nöppna för alla som vill nyttja dem. Därför är det oro-\r\nande om det förekommer s.k. vertikal integration, dvs.\r\nintressegemenskap mellan programföretag och satel-\r\nlitföretag eller mellan programföretag och företag\r\nsom hanterar avkodare eller sköter om abonnenthan-\r\ntering, eller om ett företag behärskar alla leden i dist-\r\nributionskedjan.\r\nEtt av de företag som deltar i NSD-projektet, Kin-\r\nnevik, har omfattande intressen i programproduktion\r\noch programdistribution. Bl.a. är Kinnevik störste\r\nägare i betal-TV-företaget TV 1000 med systerkana-\r\nlen Film-Max. Kinnevik äger också företaget Viasat,\r\nsom skall ha hand om abonnenthantering för de TV-\r\nkanaler som distribueras av NSD.\r\nEn domstol i Oslo har nyligen beslutat att tillfälligt\r\nförbjuda det norska televerket med dotterbolag att\r\nverkställa vissa avtal om överlåtelse av abonnenthan-\r\ntering m.m. till Viasat. Bakgrunden är att Film-Net\r\nTelevision AB, som driver två filmkanaler i direkt\r\nkonkurrens med TV 1000 samt ett företag som utför\r\nabonnenthanteringstjänster i konkurrens med Viasat,\r\nanser att norska televerket har brutit ett tidigare sam-\r\narbetsavtal med Film-Net. Förbudet gäller till dess att\r\nfrågan om avtalsbrottet prövats slutligt.\r\nJag svarar först på frågan om de juridiska möjlig-\r\nheterna att ingripa mot samarbete där konkurrensen\r\nsätts ur spel.\r\nEU:s konkurrensregler innebär - i stark förenkling\r\n- att konkurrensbegränsande avtal mellan företag är\r\nförbjudna om inte undantag medgivits. Ett avtal som\r\när förbjudet enligt EU:s konkurrensregler är ogiltigt.\r\nDet är vidare förbjudet att missbruka en dominerande\r\nställning på marknaden. I den svenska konkurrensla-\r\ngen finns motsvarande bestämmelser.\r\nFöretagen bakom NSD väntas inom kort begära att\r\nEG-kommissionen prövar om det planerade samarbe-\r\ntet strider mot EU:s konkurrensregler. Besked från\r\nkommissionen skall lämnas inom 30 dagar eller, om\r\nkommissionen anser sig behöva pröva saken grundli-\r\ngare, inom ytterligare 90 dagar.\r\nDet kan i detta sammanhang nämnas att EG-\r\nkommissionen i november 1994 fann att ett planerat\r\nbetal-TV-samarbete mellan tre ledande tyska företag\r\nskulle strida mot konkurrensreglerna.\r\nJag svarar nu på de övriga två frågorna.\r\nRegeringen har för avsikt att inom kort inrätta ett\r\nråd för mångfald inom massmedierna. Rådet skall\r\nbl.a. utreda behovet av särskild lagstiftning mot skad-\r\nlig maktkoncentration inom massmedierna, aktivt\r\nfölja medieutvecklingen och delta i och stimulera\r\ndebatt och opinionsbildning när det gäller frågor om\r\nmångfald och maktkoncentration. Rådet kommer\r\nockså att få till uppgift att undersöka möjligheterna\r\ntill frivilliga överenskommelser på mediemarknaden\r\nför att upprätthålla och stärka konkurrens och mång-\r\nfald i medierna.\r\nNorges kulturminister har inbjudit oss övriga nor-\r\ndiska kulturministrar till ett möte i början av nästa\r\nvecka för att diskutera frågor om koncentration och\r\nkonkurrens inom massmedierna. Vid mötet kommer\r\nföreträdare för NSD att ges möjlighet att redogöra för\r\nsina planer.</pre><pre>Anf.  50  LARS LEIJONBORG (fp):\r\nFru talman! Jag ber att på Hadar Cars och mina\r\negna vägnar få tacka för svaret. Hadar Cars har sedan\r\nhan väckte den här interpellationen blivit vald som\r\nledamot i Europaparlamentet och är därför förhindrad\r\natt ta emot svaret.\r\nJag vill först mycket kort sätta in frågan i ett\r\nsammanhang. Från mina och Hadar Cars politiska\r\nutgångspunkter är monopol självfallet alltid bekym-\r\nmersamma och särskilt bekymmersamma när de gäl-\r\nler det fria ordet.\r\nI en passus i början av svaret säger kulturministern\r\nlätt polemiskt att hon är glad att också Folkpartiet\r\nintresserar sig för denna fråga. Den synpunkten beror\r\npå att vi bedömer konkurrenssituationen i Sverige på\r\nde flesta medieområden som hygglig och att vi hittills\r\nhar bedömt det stora problemet i medielandskapet i\r\nSverige vara att de statligt dominerade kanalerna har\r\nhaft alltför stort utrymme. Nu är den situationen för-\r\nändrad, och jag menar att koncentrationsproblemen i\r\nSverige i själva verket har minskat de senaste åren.\r\nVi hade här för ett par månader sedan en litet ani-\r\nmerad diskussion om privatradio. Jag påpekade då att\r\ndet finns ett visst nyspråk i mediedebatten som gör att\r\ndet kanske är svårt för intresserade att följa debatten.\r\nMånga av dem som talar om maktkoncentration vill\r\nnämligen i själva verket minska de alternativa radio-\r\noch TV-stationernas möjligheter och återgå till ett\r\nsystem där de statligt dominerade kanalerna har ett\r\nstörre inflytande, alternativt att man i högre grad\r\nreglerar de privata stationerna.\r\nDärför har debatten ofta förts mellan oss som har\r\nförespråkat en större frihet och dem som under täck-\r\nmantel av kamp mot koncentration i själva verket har\r\nvelat slå vakt om statliga monopol.\r\nDet Hadar Cars tar upp i sin interpellation är nå-\r\ngonting annat, någonting mycket intressant och nå-\r\ngonting mycket viktigt, nämligen en privat aktör som\r\nförsöker åstadkomma något av ett tekniskt monopol.\r\nDetta är naturligtvis någonting synnerligen oroande\r\noch oacceptabelt, om det skulle kunna förverkligas.\r\nSom antyds i svaret kan de TV-innehavare som får\r\nsina program via kabelnäten visserligen ofta ta emot\r\nsatelliter som inte berörs av det vi talar om här, men\r\neftersom kabelutläggningen i Sverige i stort sett har\r\nstagnerat riktas nu det stora intresset mot sådana sa-\r\ntelliter och sådana system som tas emot direkt av\r\nmottagarna via parabolantenner.\r\nDet är på det området där den här idén, NSD,\r\nskulle kunna få ett tekniskt monopol. Som kulturmi-\r\nnistern påpekar är det särskilt allvarligt om en sådan\r\ninnehavare av ett tekniskt monopol också är en aktör\r\nsom håller på med programverksamhet. Därför är det\r\nmycket bra att kulturministern i olika intervjuuttalan-\r\nden har tagit upp det här och varit mycket kritisk mot\r\ndet.\r\nMöjligen är jag aningen förvånad över att svaret i\r\ndag ändå i huvudsak är deskriptivt och inte egentligen\r\ninnehåller någon värdering. Jag har noterat just ordet\r\n\"oroande\", att sådana här tendenser är \"oroande\", och\r\ndet tycker jag i och för sig är bra. Det här är ändå ett\r\ntypexempel på ett område där internationell samver-\r\nkan behövs. För de operatörer som här är aktuella\r\nspelar nationsgränser mycket liten roll. Precis som\r\nnämns i svaret är därför också EU:s agerande av\r\nmycket stort intresse.\r\nJag skulle önska att kulturministern möjligen i ett\r\nytterligare inlägg gav uttryck för en något tydligare\r\nvärdering, att hon sade att detta, om det nu skulle\r\nförverkligas, vilket förhoppningsvis genom dom-\r\nstolsutslag i Norge och i EU-kommissionen inte\r\nkommer att ske, är helt oacceptabelt. Jag skulle också\r\nvilja att kulturministern sade att hon inte bara kommer\r\natt åka till Oslo och att hon inte bara kommer att ta\r\ndel av utslaget från EU-kommissionen, utan att hon\r\nockså på allt sätt aktivt kommer att agera för att såväl\r\npå nordisk basis som inom EU motverka sådana här\r\nrisker.</pre><pre>Anf.  51  Kulturminister  MARGOT\r\nWALLSTRÖM (s):\r\nFru talman! Hadar Cars är att gratulera till nya\r\nuppgifter, och det går naturligtvis lika bra och är\r\nspännande att få diskutera den här frågan med Lars\r\nLeijonborg.\r\nDet är intressant inte minst med tanke på att det\r\ninte var mer än ungefär ett par månader sedan som i\r\nalla fall Folkpartiets representanter här hävdade att\r\ndet egentligen inte var några större problem med att\r\nstarka privatföretag köper sig en dominerande ställ-\r\nning i den privata lokalradion och att man inte såg det\r\nsom någonting \"mycket oroande\". Det kallas väl\r\nlappkast när man gör ett sådant våldsamt kast med ena\r\nskidan och plötsligt byter riktning, och det är nog det\r\njag kommer att tänka på nu. Eller är det månne efter-\r\ntankens kranka blekhet?\r\nI alla fall tycks vi vara överens om att mångfald är\r\nvad vi vill uppnå. Jag strävar definitivt inte bakåt,\r\ntillbaka till någonting som skall framställas som nå-\r\ngon skimrande dröm. Det är i stället så att vi har att\r\nhantera mycket svåra problem och utmaningar för att\r\njust garantera mångfalden i medierna.\r\nMan kan då fråga sig om det är skillnad på ett\r\ntekniskt monopol och ett ekonomiskt. Vid den aktion\r\nsom följde efter det att några partier här i riksdagen\r\nhade fått fram ett uppskov med den föreslagna lagen\r\nmot maktkoncentration när det gäller radiobolagen\r\nköpte ju ett nätverksföretag genom olika bulvaner\r\nhälften av de annonserade tillstånden. Också detta är\r\nnågot som jag tycker är problematiskt.\r\nJag har inga bekymmer alls med att beskriva det\r\nhär, den här typen av bolagsbildningar och den posi-\r\ntion de försöker skaffa sig som \"hot bird\", som det\r\nheter på det här nyspråket, det här mystiska medie-\r\nspråket, som ett mycket stort problem, ett stort sam-\r\nhällsproblem och i längden ett stort demokratiskt\r\nproblem.\r\nDet räcker inte med att man i ord uttrycker detta,\r\nutan det är framför allt vad man gör som är av bety-\r\ndelse. Och så mycket kan jag säga, att söker de inte\r\nsjälva en prövning hos EU, så gör jag det.\r\nI nästa skede gäller det att få fram förslag till åt-\r\ngärder och se över vår egen lagstiftning och hur den\r\neventuellt kan behöva skärpas för att komma till rätta\r\nmed koncentrationstendenser och försök till ytterliga-\r\nre ägar- och maktkoncentration på detta område.\r\nDet är just därför jag har tillsatt detta råd. Dess\r\nuppgift är att både initiera en offentlig debatt kring\r\nden här frågan och att fortlöpande presentera förslag\r\ntill åtgärder. Det kan vara förslag på lagstiftningsom-\r\nrådet, och det arbetet måste ske både i ett nordiskt och\r\ni ett internationellt perspektiv, men det kan också vara\r\nandra förslag till insatser från samhällets sida.\r\nDetta kan se ut som ett behärskat svar. Icke desto\r\nmindre är jag fullt medveten om problemen och pro-\r\nblemens vidd. Jag hoppas att vi är överens om att det\r\ngäller att bevara mångfalden för demokratins och\r\nyttrandefrihetens skull.</pre><pre>Anf.  52  LARS LEIJONBORG (fp):\r\nFru talman! Även om svaret är behärskat litar jag\r\npå att statsrådet obehärskat kommer att motarbeta\r\ndessa tendenser och vid sitt besök hos fru Kleveland i\r\nOslo vara medveten om att den norska regeringen har\r\nlåtit sig rätt mycket imponeras av dessa planer. Jag\r\nhoppas att ni kulturministrar emellan ändå gemensamt\r\ninser att det som håller på att hända - om det skulle få\r\nhända - är någonting ganska allvarligt.\r\nVi skall i och för sig inte tala för mycket om pri-\r\nvatradion. Vi kan återkomma till den i andra sam-\r\nmanhang. Men jag tycker att det är bra att kulturmi-\r\nnistern har tillsatt Koncentrationsrådet, eller vad det\r\nnu skall heta. Margot Wallströms företrädare gav ett\r\nuppdrag åt Pressutredningen att inleda processen att\r\nse över koncentrationsfrågorna, men dessa frågor är\r\nmycket svåra.\r\nJag menar t.ex. att den starka journalistmakten i\r\nSverige i många fall är en garanti för att även en del\r\nkoncentrationstendenser inom pressen inte vad gäller\r\nläsarnas krav på mångfald innebär ett stort problem.\r\nNär man skall analysera huruvida en mediebransch är\r\npräglad av koncentration eller ej kräver det en mycket\r\nnoggrann analys.\r\nI privatradiodebatten hörde jag en gång någon sä-\r\nga, jag tror att det var på TV, att vi har fått fyra mo-\r\nnopol inom privatradion. Det är också rent språkligt\r\nett omöjligt uttryckssätt. Jag menar att vi inom privat-\r\nradion har fått ungefär den mångfald och den\r\nägarspridning som man hade anledning att vänta sig.\r\nJag tycker inte att det är något lappkast, någon te-\r\nlemarkssväng eller något åt det hållet att slå vakt om\r\nde fria radio- och TV-stationernas ställning. Men jag\r\när mycket bekymrad över vad som nu håller på att\r\nske, dvs. att Kinnevik kommer att få en monopollik-\r\nnande ställning när det gäller satellitdistributionen.\r\nJag vill återigen säga att jag hoppas att kulturmi-\r\nnistern i kontakterna med både sina nordiska kolleger\r\noch sina europeiska kolleger i övrigt hårt driver att\r\nsådant skall stoppas.</pre><pre>Anf.  53  Kulturminister  MARGOT\r\nWALLSTRÖM (s):\r\nFru talman! Jag kan garantera att jag skall vara på\r\nmin vakt. Såvitt jag förstår är det också i Danmark på\r\nså sätt att det finns en del oroande tecken på att man\r\nförsöker att ge sig på programproduktion samtidigt\r\nsom man skall ha denna ställning på teknikens områ-\r\nde. Då hamnar man i situationen att det blir koncent-\r\nrationstendenser.\r\nJag håller med om att detta är komplicerat. Det är\r\njust därför som jag vill att rådet skall få ta litet längre\r\ntid på sig för att föra en offenligt debatt kring dessa\r\nfrågor.\r\nMålen kanske var litet för långtgående för de pri-\r\nvata radiostationerna. Avsikten var att släppa fram\r\nmånga röster och att ha en lokal produktion, osv.\r\nMålen var helt klara, men när man använder sig av\r\nsystemet att låta pengarna och ingenting annat be-\r\nstämma blev effekterna icke önskvärda.\r\nVi skall självfallet hålla tummen på dessa pro-\r\nblem. Vi skall också titta ordentligt på vad Pressut-\r\nredningen redan har sammanställt för material. Även\r\ndär kan det vara så att påverkan kan ske på mycket\r\nsubtila sätt.\r\nJag tycker att det har varit en viss aningslöshet i\r\nglädjen att avreglera, privatisera och få till stånd nya\r\nverksamheter. Jag tror att man måste vara oerhört\r\nvaksam, och det kommer också till uttryck i svaret\r\noch i vårt sätt att hantera dessa frågor framöver.</pre><pre>Anf.  54  LARS LEIJONBORG (fp):\r\nFru talman! Möjligen skulle en sammanfattning av\r\ndenna debatt kunna vara att vi tycker helt olika om\r\nprivatradion men helt lika om tendenserna till mono-\r\npolisering av satellitdistributionen.\r\nJag tycker inte att vi som står bakom privatise-\r\nringen inom radio- och TV-området egentligen har\r\nvarit aningslösa. Jag är medveten om de mycket star-\r\nka ekonomiska intressen som finns, men jag tycker att\r\nvi trots det har fått en hygglig mångfald.\r\nDet finns en mycket egendomlig paradox i me-\r\ndieutvecklingen i Sverige. När koncessionen för det\r\nsom nu kallas för TV 4 skulle ges föregicks detta av\r\nmaktkamp på olika sätt där också de politiska partier-\r\nna var inblandade.\r\nOm Margot Wallström erinrar sig förekom det en\r\nidé inom Socialdemokraterna framförd av nuvarande\r\nchefen för Filminstitutet, som då var kommunalråd i\r\nMalmö, och en kollega till honom i Göteborg om ett\r\nprojekt som skulle innebära att den nya markkanalen\r\nskulle ligga utanför Stockholm. Det projektet drevs\r\ntillsammans med just med Kinnevik.\r\nDärmed kom en allians att i ett avgörande skede\r\nuppstå mellan Kinnevik och Socialdemokraterna som\r\nkom att leda till Kinnevik förutom att kontrollera TV\r\n3 nu också är den största enskilda ägaren till TV 4.\r\nDet är naturligtvis mindre lyckat.\r\nJag är beredd att säga att det vore oacceptabelt om\r\nsamma företag också fick kontroll om och när vi får\r\nen ytterligare markkanal. Däri ligger att jag håller\r\nmed Margot Wallström att det behövs ytterligare\r\nlagstiftning på detta område innan detta blir aktuellt.\r\nJag hoppas att Koncentrationsrådet kan ta fram under-\r\nlag för en sådan lagstiftning.\r\nÄven om vi är helt överens om att det som nu i\r\nvärsta fall kan inträffa på satellitområdet är helt oac-\r\nceptabelt har vi nog fortfarande något skilda värde-\r\nringar när det gäller privat radio och TV i övrigt.</pre><pre>Anf.  55  Kulturminister  MARGOT\r\nWALLSTRÖM  (s):\r\nFru talman! Jag vill bara tillägga en enda sak.\r\nNaturligtvis behöver vi inte invänta förslag till ny\r\nlagstiftning. Allt det vi gör och kan påverka framöver,\r\nt.ex. när det gäller en eventuell fjärde kanal för mark-\r\nsändning, bör givetvis inte bidra till att ytterligare\r\nförstärka den ägar- och maktkoncentration som vi ser\r\ni dag.\r\nDet är min bestämda mening att vi skall jobba\r\nmed den inriktningen. Det är självklart.</pre><pre>Överläggningen var härmed avslutad.</pre><pre>11 §  Bordläggning</pre><pre>Anmäldes och bordlades\r\nProposition\r\n1994/95:126 Den framtida trafikadministrativa verk-\r\nsamheten</pre><pre> 12 §  Kammaren åtskildes kl. 16.59.</pre><pre>Förhandlingarna leddes\r\nav tredje vice talmannen från sammanträdets början\r\nt.o.m. ajourneringen kl. 13.44,\r\nav talmannen därefter t.o.m. ajourneringen kl. 14.32\r\noch\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}