{"dokumentstatus":{"dokument":{"hangar_id":"2438904","dok_id":"GE0915","rm":"1990/91","beteckning":"15","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"15","slutnummer":"0","datum":"1990-10-25 00:00:00","systemdatum":"2010-02-17 00:00:00","publicerad":"1990-10-25 00:00:00","titel":"Riksdagens snabbprotokoll 1990/91:15 Torsdagen den 25 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{AFF0E78D-D677-45B5-805C-C98D65699CB6}","dokument_url_text":"http://data.riksdagen.se/dokument/GE0915/text","dokument_url_html":"http://data.riksdagen.se/dokument/GE0915","dokumentstatus_url_xml":"http://data.riksdagen.se/dokumentstatus/GE0915","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:15</div>\r\n<div class=\"sidhuvud_datum\">Torsdagen den 25 oktober</div>\r\n<div class=\"sidhuvud_klockslag\">Kl. 14.30</div>\r\n<hr class=\"sidhuvud_linje\">\r\n<pre>1 § Ledigheter</pre><pre>Talmannen meddelade att ansökan om ledighet för\r\nFN-uppdrag inkommit från</pre><pre>dels Ulla-Britt Åbark (s) för tiden den 10\r\nnovember--den 9 december,</pre><pre>dels Kristina Svensson (s) för tiden den 12\r\nnovember--den 11 december.</pre><pre>Kammaren biföll dessa framställningar.</pre><pre>Talmannen anmälde att Alf Eriksson (s) och\r\nMärtha Berglund (s) skulle tjänstgöra som\r\nersättare för resp. Ulla-Britt Åbark och Kristina\r\nSvensson.</pre><pre>2 § Återkallelse av propositioner, m.m.</pre><pre>Talmannen redovisade att regeringen genom\r\nskrivelse 1990/91:49 återkallat</pre><pre>1. prop. 1989/90:100 bil. 16 (miljö- och\r\nenergidepartementet) litt. C (energi), såvitt avsåg\r\nmom. 1 och 2, med undantag av de frågor som\r\nbehandlats av näringsutskottet i betänkandet\r\n1989/90:90:NU39,</pre><pre>2. prop. 1989/90:125 bil. 11 (miljö- och\r\nenergidepartementet) litt. C (energi), såvitt avsåg\r\nmom. 2 och 5.</pre><pre>Med hänvisning till det anförda anmälde talmannen\r\natt han avskrivit dessa förslag samt de med\r\nanledning av prop. 1989/90:125 väckta motionerna\r\n1989/90:N67, N68 mom. 1, 2, 5 och 8, N69, N70\r\nmom. 1 och 4 samt N71 mom. 1 och 3 delvis.</pre><pre>Skrivelsen lades till handlingarna.</pre><pre>3 § Bordläggning</pre><pre>Anmäldes och bordlades</pre><pre>Proposition</pre><pre>1990/91:46 Nya omprövningsregler vid uppbörd av\r\ninkomstskatter och socialavgifter m.m.</pre><pre>Motionerna</pre><pre>med anledning av skr. 1990/91:21 Hemlig\r\nteleavlyssning vid förundersökning i brottmål\r\nunder 1989</pre><pre>1990/91:Ju5 av Claes Roxbergh m.fl. (mp)</pre><pre>med anledning av prop. 1990/91:22 Ändring i\r\nkonkurslagen m.m.</pre><pre>1990/91:L14 av Elisabet Franzén m.fl. (mp)</pre><pre>med anledning av prop. 1990/91:29\r\nRiksgäldskontorets uppgifter inom\r\nstatsskuldspolitiken och den statliga\r\nfinansförvaltningen</pre><pre>1990/91:Fi1 av Lars Bäckström m.fl. (v)</pre><pre>1990/91:Fi2 av Anne Wibble m.fl. (fp)</pre><pre>1990/91:Fi3 av Lars Tobisson m.fl. (m)</pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 25 oktober</pre><pre>1990/91:63 av Olle Östrand (s) till\r\nkommunikationsministern om kontrollbesiktning\r\nföre försäljning av vissa begagnade bilar för att\r\nminska skadliga bilavgasutsläpp:</pre><pre>I juli månad i år presenterade\r\nmiljöavgiftsutredningen sitt slutbetänkande med\r\nbl.a förslag till höjd försäljningsskatt (accis) för\r\nfabriksnya personbilar. Skattehöjningen är avsedd\r\natt träda i kraft den 1 juli 1992 och endast omfatta\r\npersonbilar som drar mer än 0,9 liter per mil vid\r\nblandad körning. Dessutom skulle från samma\r\ndatum en särskild prestandaavgift utgå för bilar\r\nmed hög motorstyrka i förhållande till sin vikt.\r\nSyftet med förslaget är att nedbringa bl.a.\r\nkoldioxidutsläppen från trafiken. Koldioxiden ger\r\nsom bekant upphov till den s.k. växthuseffekten\r\noch mängden koldioxid i bilens avgaser är relaterad\r\ntill bensinåtgången. Eftersom förslagen endast tar\r\nsikte på kommande bilgenerationer, kommer lång\r\ntid att förflyta innan önskvärd miljöeffekt uppnås.</pre><pre>Om man på kort sikt vill uppnå väsentliga\r\nmiljöförbättringar beträffande den svenska\r\nbilparken måste alltså andra åtgärder vidtas.\r\nNedanstående två av Motormännens riksförbund\r\nframtagna diagram visar utsläppen av skadliga\r\nämnen i avgaserna från bil utan katalysator och\r\nmed katalysator.</pre><pre>d14p6,2 &gt;  Vid utgången av 1989 var drygt 20 % av den i\r\ntrafik varande svenska personbilsparken utrustad\r\nmed katalytisk avgasrening. Vid samma tidpunkt\r\nuppgick det totala antalet personbilar i trafik till\r\nknappt 3,6 miljoner fordon, varav alltså blott\r\n700 000 var utrustade med katalytisk avgasrening.\r\nEnligt uppgift från bilindustrin har intresset att\r\neftermontera katalysatorer i äldre bilar varit\r\nmycket svagt, trots erbjudande om statligt bidrag\r\noch rabatter från bilindustrin.</pre><pre>Vid utgången av 1989 var ca 40 % av den i trafik\r\nvarande svenska personbilsparken tio år eller äldre.\r\n16 % av fordonen var 15 år eller äldre. Mer än en\r\nhalv miljon bilar är alltså äldre än 15 år. Dessa fakta\r\njämfört med uppgifterna i ovanstående två diagram\r\ntorde icke tarva några närmare förklaringar. Vill\r\nman på kort sikt uppnå väsentliga förbättringar\r\nbeträffande den svenska bilparken måste man\r\ndiskutera de äldsta i trafik varande bilarna. Utöver\r\nde kraftiga utsläppen av skadliga ämnen i avgaserna\r\nhar dessa gamla fordon dessutom en väsentligt\r\nhögre genomsnittlig bensinförbrukning än yngre\r\nfordon. Man torde utan överdrift kunna påstå att\r\nde äldsta bilarna förbrukar ca 30 % mer blyad\r\nbensin än vad dagens fabriksnya bilar förbrukar av\r\nblyfri bensin. Skillnaden ur miljösynpunkt är\r\nsålunda synnerligen kraftig om man jämför en\r\ngammal personbil utan katalysator som körs på\r\nblyad bensin och en nyare personbil som körs med\r\nkatalysator.</pre><pre>Som komplement till och förstärkning av\r\nmiljöavgiftsutredningens förslag i dess\r\nslutbetänkande är det sålunda synnerligen\r\nangeläget att åtgärder vidtas för att förnya den\r\näldsta delen av bilparken.</pre><pre>AB Svensk Bilprovning har i ett remissvar på\r\nförslaget om förenklad kontrollbesiktning av yngre\r\nfordon föreslagit en obligatorisk kontrollbesiktning\r\nföre försäljning av begagnade personbilar som är\r\näldre än tio år. Detta förslag har framför allt en\r\nkonsumentskyddande och trafiksäkerhetshöjande\r\neffekt. Förslaget skulle dock onekligen även\r\nmedföra en tidigare utslagning av ur miljö- och\r\nsäkerhetssynpunkt olämpliga fordon.</pre><pre>Mot bakgrund av ovanstående vill jag fråga\r\nkommunikationsministern följande:</pre><pre>Är kommunikationsministern beredd att medverka\r\ntill en obligatorisk kontrollbesiktning före\r\nförsäljning av begagnade personbilar som är äldre\r\nän 10 år?</pre><pre>1990/91:64 av Olle Östrand (s) till miljöministern\r\nom höjning av skrotningspremier för att minska\r\nskadliga bilavgasutsläpp:</pre><pre>I juli månad i år presenterade\r\nmiljöavgiftsutredningen sitt slutbetänkande med\r\nbl.a. förslag till höjd försäljningsskatt (accis) för\r\nfabriksnya personbilar. Skattehöjningen är avsedd\r\natt träda i kraft den 1 juli 1992 och endast omfatta\r\npersonbilar som drar mer än 0,9 liter per mil vid\r\nblandad körning. Dessutom skulle från samma\r\ndatum en särskild prestandaavgift utgå för bilar\r\nmed hög motorstyrka i förhållande till sin vikt.\r\nSyftet med förslaget är att nedbringa bl.a.\r\nkoldioxidutsläppen från trafiken. Koldioxiden ger\r\nsom bekant upphov till den s.k. växthuseffekten,\r\noch mängden koldioxid i bilens avgaser är relaterad\r\ntill bensinåtgången. Eftersom förslagen endast tar\r\nsikte på kommande bilgenerationer, kommer lång\r\ntid att förflyta innan önskvärd miljöeffekt uppnås.</pre><pre>Om man på kort sikt vill uppnå väsentliga\r\nmiljöförbättringar beträffande den svenska\r\nbilparken måste alltså andra åtgärder vidtas.\r\nNedanstående två av Motormännens riksförbund\r\nframtagna diagram visar utsläppen av skadliga\r\nämnen i avgaserna från bil utan katalysator och\r\nmed katalysator.</pre><pre>d14p6,2 &gt;  Vid utgången av 1989 var drygt 20 % av den i\r\ntrafik varande svenska personbilsparken utrustad\r\nmed katalytisk avgasrening. Vid samma tidpunkt\r\nuppgick det totala antalet personbilar i trafik till\r\nknappt 3,6 miljoner fordon, varav alltså blott\r\n700 000 var utrustade med katalytisk avgasrening.\r\nEnligt uppgift från bilindustrin har intresset att\r\neftermontera katalysatorer i äldre bilar varit\r\nmycket svagt, trots erbjudande om statligt bidrag\r\noch rabatter från bilindustrin.</pre><pre>Vid utgången av 1989 var ca 40 % av den i trafik\r\nvarande svenska personbilsparken tio år eller äldre.\r\n16 % av fordonen var 15 år eller äldre. Mer än en\r\nhalv miljon bilar är alltså äldre än 15 år. Dessa fakta\r\njämfört med uppgifterna i ovanstående två diagram\r\ntorde icke tarva några närmare förklaringar. Vill\r\nman på kort sikt uppnå väsentliga förbättringar\r\nbeträffande den svenska bilparken måste man\r\ndiskutera de äldsta i trafik varande bilarna. Utöver\r\nde kraftiga utsläppen av skadliga ämnen i avgaserna\r\nhar dessa gamla fordon dessutom en väsentligt\r\nhögre genomsnittlig bensinförbrukning än yngre\r\nfordon. Man torde utan överdrift kunna påstå att\r\nde äldsta bilarna förbrukar ca 30 % mer blyad\r\nbensin än vad dagens fabriksnya bilar förbrukar av\r\nblyfri bensin. Skillnaden från miljösynpunkt är\r\nsålunda synnerligen kraftig om man jämför en\r\ngammal personbil utan katalysator som körs på\r\nblyad bensin och en nyare personbil som körs med\r\nkatalysator.</pre><pre>Som komplement till och förstärkning av\r\nmiljöavgiftsutredningens förslag i dess\r\nslutbetänkande är det sålunda synnerligen\r\nangeläget att åtgärder vidtas för att förnya den\r\näldsta delen av bilparken. Miljöavgiftsutredningen\r\nframförde i sitt tidigare delbetänkande från\r\noktober 1989 förslag om en väsentligt förhöjd\r\nskrotningspremie med avsikt att stimulera en\r\ntidigare utskrotning av de äldsta personbilarna.\r\nEffekterna av detta skulle bli en snabbare förnyelse\r\nav personbilsparken och därmed en minskning av\r\nutsläppen av skadliga ämnen.</pre><pre>Mot bakgrund av ovanstående vill jag fråga\r\nmiljöministern följande:</pre><pre>Är miljöministern beredd att medverka till en\r\nkraftig höjning av skrotningspremien?</pre><pre>1990/91:65 av Olle Östrand (s) till finansministern\r\nom ökad prisskillnad mellan blyad och oblyad\r\nbensin för att minska skadliga bilavgasutsläpp:</pre><pre>I juli månad i år presenterade\r\nmiljöavgiftsutredningen sitt slutbetänkande med\r\nbl. a. förslag till höjd försäljningsskatt (accis) för\r\nfabriksnya personbilar. Skattehöjningen är avsedd\r\natt träda i kraft den 1 juli 1992 och endast omfatta\r\npersonbilar som drar mer än 0,9 liter per mil vid\r\nblandad körning. Dessutom skulle från samma\r\ndatum en särskild prestandaavgift utgå för bilar\r\nmed hög motorstyrka i förhållande till sin vikt.\r\nSyftet med förslaget är att nedbringa bl.a.\r\nkoldioxidutsläppen från trafiken. Koldioxiden ger\r\nsom bekant upphov till den s.k. växthuseffekten,\r\noch mängden koldioxid i bilens avgaser är relaterad\r\ntill bensinåtgången. Eftersom förslagen endast tar\r\nsikte på kommande bilgenerationer, kommer lång\r\ntid att förflyta innan önskvärd miljöeffekt uppnås.</pre><pre>Om man på kort sikt vill uppnå väsentliga\r\nmiljöförbättringar beträffande den svenska\r\nbilparken måste alltså andra åtgärder vidtas.\r\nNedanstående två av Motormännens riksförbund\r\nframtagna diagram visar utsläppen av skadliga\r\nämnen i avgaserna från bil utan katalysator och\r\nmed katalysator.</pre><pre>d14p6,2 &gt;  Vid utgången av 1989 var drygt 20 % av den i\r\ntrafik varande svenska personbilsparken utrustad\r\nmed katalytisk avgasrening. Vid samma tidpunkt\r\nuppgick det totala antalet personbilar i trafik till\r\nknappt 3,6 miljoner fordon, varav alltså blott\r\n700 000 var utrustade med katalytisk avgasrening.\r\nEnligt uppgift från bilindustrin har intresset att\r\neftermontera katalysatorer i äldre bilar varit\r\nmycket svagt, trots erbjudande om statligt bidrag\r\noch rabatter från bilindustrin.</pre><pre>Vid utgången av 1989 var ca 40 % av den i trafik\r\nvarande svenska personbilsparken tio år eller äldre.\r\n16 % av fordonen var 15 år eller äldre. Mer än en\r\nhalv miljon bilar är alltså äldre än 15 år. Dessa fakta\r\njämfört med uppgifterna i ovanstående två diagram\r\ntorde icke tarva några närmare förklaringar. Vill\r\nman på kort sikt uppnå väsentliga förbättringar\r\nbeträffande den svenska bilparken måste man\r\ndiskutera de äldsta i trafik varande bilarna. Utöver\r\nde kraftiga utsläppen av skadliga ämnen i avgaserna\r\nhar dessa gamla fordon dessutom en väsentligt\r\nhögre genomsnittlig bensinförbrukning än yngre\r\nfordon. Man torde utan överdrift kunna påstå att\r\nde äldsta bilarna förbrukar ca 30 % mer blyad\r\nbensin än vad dagens fabriksnya bilar förbrukar av\r\nblyfri bensin. Skillnaden från miljösynpunkt är\r\nsålunda synnerligen kraftig om man jämför en\r\ngammal personbil utan katalysator som körs på\r\nblyad bensin och en nyare personbil som körs med\r\nkatalysator.</pre><pre>Som komplement till och förstärkning av\r\nmiljöavgiftsutredningens förslag i dess\r\nslutbetänkande är det sålunda synnerligen\r\nangeläget att åtgärder vidtas för att förnya den\r\näldsta delen av bilparken.</pre><pre>Kemikalieinspektionen och statens naturvårdsverk\r\nframförde nyligen ett gemensamt förslag att\r\nväsentligt öka prisskillnaden mellan blyad och\r\noblyad bensin. Effekten av en sådan åtgärd skulle,\r\nom prisskillnaden blir tillräckligt stor, med all\r\nsannolikhet bli ett kraftigt ökat intresse för yngre\r\npersonbilsmodeller som kan framföras på oblyad\r\nbensin.</pre><pre>Mot bakgrund av ovanstående vill jag fråga\r\nfinansministern följande:</pre><pre>Är finansministern beredd att medverka till att öka\r\nprisskillnaden mellan blyad och oblyad bensin?</pre><pre>1990/91:66 av Sten Svensson (m) till socialministern\r\nom utdelning av sprutor till personer som\r\nmissbrukar narkotika intravenöst:</pre><pre>Riksdagen har i sitt beslut med anledning av\r\nsocialutskottets betänkande 1988/89:SoU21\r\ngodkänt en begränsad, noga kontrollerad,\r\nförsöksverksamhet med utbyte av sprutor och\r\nkanyler till narkotikamissbrukare. Avsikten med\r\ndetta är att söka vetenskapligt stöd för metodens\r\nvärde i kampen mot aids.</pre><pre>Mot denna bakgrund vill jag rikta\r\nuppmärksamheten på den verksamhet som nu\r\nbedrivs i Uppsala och som strider mot vad\r\nriksdagen har beslutat. Trots förbud ägnar sig\r\nläkare i Uppsala åt att dela ut sprutor till personer\r\nsom missbrukar narkotika intravenöst, utan att\r\nnågon ansvarig myndighet försöker förhindra\r\ndetta. Denna nonchalans mot de riktlinjer\r\nriksdagen givit är helt oacceptabel!</pre><pre>Min fråga till statsrådet blir därför:</pre><pre>Vad gör regeringen för att begränsa utdelandet av\r\nsprutor till endast de projekt som riksdagen\r\nföreskrivit?</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 24 oktober</pre><pre>1990/91:135 av Charlotte Cederschiöld (m) till\r\nstatsrådet Erik Åsbrink om avdrag för kostnader\r\navseende barntillsyn:</pre><pre>Kostnader för barntillsyn är en nödvändig utgift för\r\ninkomstens förvärvande för förvärvsarbetande\r\nföräldrar. Därför har vi moderater i åratal föreslagit\r\nen avdragsrätt för barntillsynskostnader upp till ett\r\nvisst tak. Detta avvisas av socialdemokraterna som\r\ndärtill har ett tungt ansvar för det bristande utbudet\r\nav barnomsorg i landet.</pre><pre>Denna hållning drabbar särskilt kvinnor, men även\r\nmän och barn. Socialdemokraterna har i stället\r\ninfört ett avdrag för fackföreningsavgift. Enligt\r\npressuppgifter har en fördubbling av detta avdrag\r\noch en avvikelse från skatteomläggningen\r\n''Symmetri'' därtill beslutats av den\r\nsocialdemokratiska kongressen. Avser regeringen\r\natt effektuera kongressens beslut på kort eller lång\r\nsikt?</pre><pre>Mot bakgrund av den socialdemokratiska\r\nprioriteringen, som totalt avviker från den\r\nmoderata och vanliga familjers intressen, vill jag\r\nfråga statsrådet:</pre><pre>Varför är avdrag för fack viktigare än avdrag för\r\nbarn?</pre><pre>1990/91:136 av Göran Ericsson (m) till statsrådet\r\nMaj-Lis Lööw om möjlighet till legitimation för\r\nflyktingar med utländsk sjukvårdsutbildning:</pre><pre>Inom ramen för den tämligen stora\r\nflyktinginvandringen under de senare åren har\r\nmånga läkare, tandläkare, sjuksköterskor och\r\nlaboratorieassistenter kommit till vårt land. Alla\r\ntillhör de yrkesgrupper som efterfrågas och är\r\nviktiga för vårt land. Under 1990 har ett antal\r\nlandsting med läkar-, tandläkar- och\r\nsjuksköterskebrist startat ett projekt som\r\ninnehåller en intensivundervisning i svenska och\r\nmedicinalsvenska samt undervisning om lagar och\r\navtal. Detta är kurser som snabbt leder fram till\r\nsvensk legitimation.</pre><pre>Denna verksamhet är utomordentligt bra.\r\nInblandade myndigheter är emellertid landstingen,\r\nSÖ, AMS och SIV. De landsting som vill driva nya\r\nkurser, exempelvis i Örebro, får från\r\nmyndigheterna svaret att man inte är beredd att gå\r\nin med medel om inte de andra verken tillskjuter\r\npengar. Detta har medfört att verksamheten\r\ntenderar att avstanna genom byråkratiskt krångel.</pre><pre>Myndigheterna tycks sakna kunskap om vem som\r\när ansvarig och landstingen är angelägna om att\r\nfullfölja en verksamhet som ger stora besparingar.</pre><pre>Min fråga är:</pre><pre>Vilken myndighet är i dessa fall ansvarig, och vad\r\navser statsrådet vidtaga för åtgärder så att denna\r\nverksamheten kan samordnas och permanentas till\r\ngagn inte minst för landsting med låg läkartäthet?</pre><pre>1990/91:137 av Rolf Clarkson (m) till\r\nkommunikationsministern om återkallelse av\r\nkörkort:</pre><pre>Ökningen av körkortsåterkallelser har lett till\r\nreaktioner där man har vänt sig mot att detta har\r\nskett utan att hänsyn har tagits till förhållandena i\r\nindividuella fall. Bl.a. har framhållits den betydelse\r\nsom innehav av körkort har för den enskildes\r\nmöjlighet att behålla sitt arbete.</pre><pre>Trafikutskottet har framhållit att\r\nkörkortslagstiftningen enligt förarbetena allmänt\r\nförutsätter en individualiserad bedömning.\r\nKommunikationsministern underströk också i\r\npropositionen att bedömningen av frågan om\r\nkörkortsåterkallelse på grund av\r\nhastighetsöverskridande ''kan -- och bör --\r\nnaturligtvis påverkas av omständigheterna i det\r\nenskilda fallet''. Utskottet har i betänkandena gjort\r\nuttalanden av samma innebörd. Vidare har\r\nutskottet förutsatt att regeringen noga skall följa\r\nfrågan om återkallelse av körkort. En enig riksdag\r\nhar ställt sig bakom dessa uttalanden.</pre><pre>Ökningen av körkortsåterkallelser på grund av\r\nhastighetsöverskridanden tyder emellertid på att\r\nriksdagens syn på användningen av\r\nåterkallelseinstitutet inte beaktas.</pre><pre>Vilka åtgärder avser statsrådet att vidta med\r\nanledning av den praxis som nu tillämpas vid\r\nåterkallelse av körkort?</pre><pre>1990/91:138 av Gunnar Björk (c) till\r\nförsvarsministern om försvarskommitténs fortsatta\r\narbete:</pre><pre>Oklarhet har uppstått om försvarskommitténs\r\nfortsatta arbete.</pre><pre>Jag vill därför fråga:</pre><pre>Gäller fortfarande försvarskommitténs direktiv?</pre><pre>6 § Kammaren åtskildes kl. 14.33</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}