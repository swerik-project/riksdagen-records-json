{"dokumentstatus":{"dokument":{"hangar_id":"2387600","dok_id":"GF094","rm":"1991/92","beteckning":"4","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"4","slutnummer":"0","datum":"1992-10-08 00:00:00","systemdatum":"2005-10-27 13:51:00","publicerad":"1992-10-08 00:00:00","titel":"Riksdagens snabbprotokoll 1991/92:4 Torsdagen den 8 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{81949763-59F6-45B8-8E2F-E33C6CF865C4}","dokument_url_text":"http://data.riksdagen.se/dokument/GF094/text","dokument_url_html":"http://data.riksdagen.se/dokument/GF094","dokumentstatus_url_xml":"http://data.riksdagen.se/dokumentstatus/GF094","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:4</div>\r\n<div class=\"sidhuvud_datum\">Torsdagen den 8 oktober</div>\r\n<div class=\"sidhuvud_klockslag\">Kl. 14.30--16.03</div>\r\n<hr class=\"sidhuvud_linje\">\r\n<pre>1 §  Information från regeringen om aktuella\r\neuropeiska integrationsfrågor</pre><pre>Anf. 1  Statsrådet ULF DINKELSPIEL (m):</pre><pre>Fru talman! Jag vill i dag redogöra för utvecklingen\r\nav Sveriges förbindelse med EG -- detta som en\r\nuppföljning till den information som jag tidigare\r\nlämnat här i riksdagen.</pre><pre>Min redogörelse i dag avser</pre><pre>dels EES-avtalet,</pre><pre>dels EG:s toppmöte i Lissabon i juni och\r\nförberedelserna för förhandlingar om medlemskap\r\ni EG,</pre><pre>dels informationsarbetet.</pre><pre>Med hänsyn till karaktären av den här\r\ninformationen och med talmannens medgivande\r\nkommer redogörelsen att bli något längre än vad\r\nsom är vanligt.</pre><pre>Fru talman! Först EES-avtalet: Avtalet\r\nundertecknades som bekant den 2 maj i år i\r\nOporto. Nu är vi inne i den fas då alla berörda EG-\r\noch EFTA-länder och Europaparlamentet skall\r\nratificera avtalet. Det är med stor tillfredsställelse\r\nsom jag konstaterar att den svenska riksdagen med\r\nbrett stöd uppenbarligen kommer att säga ja till\r\nEES-avtalet och därmed skapa förutsättningar för\r\nratificering av avtalet senare i höst.</pre><pre>Också i övriga EFTA-länder och i EG-länderna\r\nliksom i Europaparlamentet går uppenbarligen\r\nratificeringsprocessen i rätt riktning. Större\r\nosäkerhet knyter sig till den schweiziska\r\nfolkomröstningen om EES-avtalet den 6 december\r\ni år. Men det mesta tyder på att EES-avtalet\r\nplanenligt kommer att träda i kraft vid årsskiftet.</pre><pre>Fru talman! EG är till sin natur en öppen\r\ngemenskap. Detta slås fast i de grundläggande\r\nfördragen, och det bekräftades så sent som vid\r\nEuropeiska Rådets möte i Lissabon i våras. Det\r\nmötet var från svensk synpunkt en klar framgång.\r\nEG-ländernas regeringschefer tog inte bara klar\r\nställning för en utvidgning av EG med intresserade\r\nEFTA-länder. Man sade också klart att detta kunde\r\nske utan föregående institutionella förändringar.\r\nMan slog fast att förhandlingarna skulle kunna\r\ninledas så snart två villkor var uppfyllda: för det\r\nförsta att EG hade nått enighet om budgeten för\r\nden närmaste femårsperioden 1993--97 och för det\r\nandra att Maastrichtavtalet om en europeisk union\r\nhade ratificerats. Förhandlingsförberedelser kunde\r\näga rum dessförinnan. Vidare bekräftades att man\r\neftersträvade en tidig start av förhandlingarna.\r\nSiktet är inställt på att fastställa riktlinjer för\r\nförhandlingarna till Europeiska Rådets möte i\r\nEdinburgh i december.</pre><pre>Europeiska Rådet knöt alltså två villkor till\r\nutvidgningen. Det första var godkännande av\r\nbudgetpaketet, det s.k. Delors II-paketet. Här är\r\nutsikterna till en uppgörelse före årets utgång goda.\r\nLäget är osäkrare beträffande godkännande av\r\nMaastrichtfördraget. Här är läget det att flertalet\r\nEG-länder, närmare bestämt tio, icke tycks ha\r\nnågra problem. Där kan man lugnt räkna med att\r\navtalet kommer att bli ratificerat före årsskiftet.\r\nOsäkerheten knyter sig nu till två länder:</pre><pre>-- Danmark, som efter det negativa utfallet av\r\nfolkomröstningen i juni uppenbarligen inriktar sig\r\npå en särlösning som skall kunna presenteras\r\nväljarna i en ny folkomröstning nästa år,</pre><pre>-- Storbritannien, där den rådande osäkerheten har\r\nföranlett regeringen att tills vidare uppskjuta\r\nparlamentsbehandlingen.</pre><pre>Vi följer nu alla den debatt som pågår om\r\nMaastrichtfördraget. Vi anser att det vore förhastat\r\natt av denna debatt dra slutsatsen att fördraget\r\nkommer att omförhandlas. Detta har också alla\r\nEG-länder bestämt tagit avstånd ifrån. Däremot är\r\ndet enligt min mening sannolikt att man till sist\r\nkommer att enas om tolkningar av och tillägg till\r\nfördraget, t.ex. vad gäller den s.k.\r\nnärhetsprincipen. Storbritannien, som har\r\nordförandeskapet, har kallat till ett extra toppmöte\r\ni Birmingham den 16 oktober, då man kommer att\r\nbehandla dithörande frågeställningar.</pre><pre>För vår del har vi anledning att utgå från att\r\nunionsplanerna kommer att förverkligas och att det\r\när medlemskap i den europeiska unionen som våra\r\nförhandlingar kommer att gälla.</pre><pre>Allt detta kan naturligtvis verka fördröjande på vår\r\negen tidtabell. Mot det står att alla parter är\r\növerens om att en utvidgning av gemenskapen med\r\nintresserade EFTA-länder är ägnad att stärka\r\ngemenskapen. Det framgår inte minst av\r\nkommissionens yttrande över den svenska\r\nmedlemsansökan.</pre><pre>Sammantaget är det regeringens bedömning att det\r\nfortsatt finns goda förutsättningar för att\r\nförhandlingar, föregångna av informella samtal,\r\nskall kunna inledas efter årsskiftet. Detta ligger i\r\nlinje med den svenska tidtabellen som siktar på\r\nförhandlingar under år 1993, riksdagsbehandling\r\noch folkomröstning år 1994 samt inträde i unionen\r\når 1995.</pre><pre>Fru talman! Hur ser då den fortsatta färdplanen\r\nmot medlemskapet ut? I slutet av juli presenterade\r\nEG-kommissionen sitt yttrande, den s.k. avis:n,\r\növer den svenska medlemskapsansökan. Yttrandet\r\ninnebär ett klart positivt ställningstagande till\r\nSverige som medlem.</pre><pre>Såväl regeringskansliets preliminära analyser som\r\nEG-kommissionens yttrande i anledning av den\r\nsvenska medlemskapsansökan visar att Sverige inte\r\nhar anledning att räkna med några grundläggande\r\nsvårigheter att godta EG:s regelverk, vilket är en\r\nförutsättning för medlemskap.\r\nFörhandlingsmaterian är emellertid omfattande,\r\noch framför allt övergångsarrangemang kommer\r\nmed all sannolikhet att aktualiseras för att lösa vissa\r\nfrågor.</pre><pre>Medlemskapsförhandlingarna kommer i första\r\nhand att inriktas på de områden som inte täcks av\r\nEES-avtalet. Jag avser i det följande redovisa de\r\nviktigaste förhandlingsfrågorna samt de mål som\r\nkommer att vägleda oss.</pre><pre>För det första är det övergripande\r\nförhandlingsmålet på jordbruksområdet en\r\nfullständig integrering med EG:s gemensamma\r\njordbrukspolitik från den dag Sverige blir medlem.\r\nUtgångspunkten är att Sverige vid integrationen\r\nskall uppnå så stora positiva samhällsekonomiska\r\neffekter som möjligt, med hänsyn tagen både till\r\nbehovet av en stark och konkurrenskraftig\r\njordbruksnäring och till konsumenternas och\r\nskattebetalarnas intressen. En ambition bör vara\r\natt inga övergångsåtgärder skall behöva tillämpas\r\nsedan Sverige blivit medlem samt att övriga\r\nkonkurrensbegränsande åtgärder undanröjs, i båda\r\nfallen på basis av ömsesidighet.</pre><pre>Målet är att upprätthålla en fortsatt hög\r\nambitionsnivå på det regionalpolitiska området.</pre><pre>Sverige vill också bibehålla den höga ambitionsnivå\r\nsom vi har på bl.a. miljö-, djurskydds- och\r\nhälsoområdet.</pre><pre>När det för det andra gäller den gemensamma\r\nfiskepolitiken är frågan hur stor del av den\r\ngemensamma fiskekvoten Sverige skall tilldelas, i\r\nrelation givetvis till vad Sverige för med sig in i\r\ngemenskapen. Målsättningen är att tillförsäkra\r\nfiskerimöjligheter som motsvarar det traditionella\r\nsvenska fiskemönstret.</pre><pre>För det tredje: anslutningen till EG:s tullunion och\r\ntill den gemensamma handelspolitiken förutses inte\r\nbereda oss några större problem. Vi kommer att\r\ngöra detta med bibehållna ambitioner vad gäller\r\nfrihandel och miljöskydd. På tekoområdet siktar vi\r\npå en frihandelslösning under en övergångsperiod.\r\nVi slår därmed vakt om den liberalisering som vi\r\ngenomfört -- EG kommer vid tidpunkten för vårt\r\ninträde sannolikt inte att ha avskaffat\r\ntekokvoterna.</pre><pre>Vi vill också slå vakt om vår frihandel med de\r\nbaltiska staterna i avvaktan på att EG ingår\r\nmotsvarande frihandelsavtal som Sverige ingått.</pre><pre>För det fjärde: På miljöområdet kommer vi att utgå\r\nfrån att högsta tillämpade ambitionsnivå skall gälla\r\noch alltså slå vakt om väsentliga skyddsnormer när\r\ndet gäller hälsa, miljö och säkerhet. I enlighet med\r\nEES-avtalet skall vi tillsammans med övriga EFTA-\r\nländer och EG verka för att reglerna för kemikalier\r\noch farliga ämnen samt bilavgaser får en\r\ntillfredsställande utformning. EES-avtalets\r\nlösningar på dessa områden måste överföras vid ett\r\nmedlemskap. Jag har i sammanhanget med\r\ntillfredsställelse konstaterat att EG-kommissionen\r\ni sitt yttrande skriver att Sverige väntas bidra till en\r\nhöjning av miljökraven och ett ökat\r\nmiljömedvetande inom olika\r\nverksamhetsområden.</pre><pre>För det femte: Kommissionen efterlyser en\r\nanpassning av de svenska alkoholmonopolen till\r\nEG:s konkurrensregler. Enligt vår mening är\r\nalkoholmonopolen redan anpassade till\r\nRomfördragets bestämmelser, som också intagits i\r\nEES-avtalet. De svenska alkoholmonopolen\r\ndiskriminerar inte mellan olika länder och\r\nleverantörer. De snedvrider således inte handeln.\r\nAlkoholmonopolen grundas på viktiga hälso- och\r\nsocialpolitiska hänsynstaganden. Sverige kommer\r\natt hävda denna linje i förhandlingarna.</pre><pre>För det sjätte: Det svenska snusets vara eller inte\r\nvara kommer närmast upp under EES-avtalet, och\r\nvi har goda förhoppningar att finna en\r\ntillfredsställande lösning som grundas på en\r\ntolkning av EG:s direktiv.</pre><pre>För det sjunde: Alternativa kontrollmekanismer\r\naktualiseras när gränserna öppnas. Självfallet\r\nmåste den aktiva kampen mot narkotika och andra\r\nformer av internationell brottslighet fortsätta.</pre><pre>På det regionalpolitiska området står två frågor i\r\nförgrunden. För det första att få acceptans för\r\nSveriges regionalpolitiska problem och de därav\r\nföranledda nationella stödbehoven --\r\nutvecklingsarbetet i våra regionalpolitiskt\r\nprioriterade regioner försvåras bl.a. av låg\r\nbefolkningstäthet, små lokala marknader, långa\r\navstånd och längst i norr också svåra\r\nklimatförhållanden. För det andra att i största\r\nmöjliga utsträckning få del av EG:s olika fonder.</pre><pre>EG-kommissionen behandlar båda dessa punkter i\r\nprincipiellt positiva ordalag i sitt yttrande, men\r\npåpekar att regionalstödet måste vara förenligt\r\nmed EG:s regelverk. Vår delaktighet i den\r\neuropeiska integrationen innebär ökade\r\nmöjligheter för och nya krav på regionalpolitiska\r\ninsatser.</pre><pre>Frågor som rör de indirekta skatterna är tekniskt\r\nkomplicerade, men Sverige har inga särskilda\r\nsvårigheter att anpassa sig till existerande EG-\r\nregler.</pre><pre>Ett deltagande i den ekonomiska och monetära\r\nunionen, EMU, som är under utveckling, är ett\r\nsvenskt intresse. Det är nämligen Sveriges ambition\r\natt även i framtiden klara de ekonomisk-politiska\r\nkraven och de s.k. konvergenskriterierna inom\r\nEMU. Vad beträffar anpassning av regler liksom\r\nformerna för Sveriges deltagande i det fördjupade\r\nekonomiska och monetära samarbetet kan inga\r\nsäkra slutsatser dock dras förrän större klarhet\r\nvunnits om den fortsatta unionsprocessen inom\r\nEG. Ett internt analysarbete pågår inom\r\nfinansdepartementet i enlighet med riksdagens\r\nriktlinjer.</pre><pre>Arbetsmarknads- och socialpolitiska frågor inkl.\r\njämställdhetsaspekter har givits större vikt i EG\r\nsom följd av Maastrichtöverenskommelsen. EG:s\r\nnuvarande och kommande regler syftar till att lägga\r\nfast ambitiösa miniminivåer, vilket inte hindrar ett\r\nenskilt land från att gå längre än vad minimikraven\r\nföreskriver. Resultatet av mötet i Maastricht har\r\nstärkt oss i vår övertygelse om vikten av att i EG-\r\nsamarbetet lyfta fram den sociala dimensionen.</pre><pre>Vi avser att markera den vikt vi fäster vid de\r\nmöjligheter som Maastrichtfördraget öppnar för en\r\nimplementering av EG-direktiv genom\r\nkollektivavtal.</pre><pre>Sveriges ansökan omfattar även medlemskap i den\r\neuropeiska atomenergigemenskapen, Euratom.\r\nViktiga delar av fördraget tillämpas emellertid inte\r\nlängre, utan skilda slag av praxis har i stället\r\nutvecklats på området. Inför de kommande\r\nmedlemskapsförhandlingarna genomför\r\nregeringskansliet därför noggrann analys av\r\ntraktatens innehåll och tillämpning samt\r\nkonsekvenserna för svenskt vidkommande. Vid\r\nförhandlingarna avser vi verka för att viktiga\r\nsvenska intressen i vad gäller t.ex. hälsoskydd,\r\nsäkerhetskontroll, egendomsrätt och\r\nkärnbränsleförsörjning kan tillgodoses.</pre><pre>På det institutionella området slutligen kommer vi\r\natt sträva efter samma antal röster i EG:s\r\nministerråd som med oss jämförbara länder, liksom\r\nvi kommer att säkra svenska språket som officiellt\r\nspråk och följa praxis i vad gäller arbetsspråk.</pre><pre>När det gäller EG-budgeten har kommissionen på\r\nbasis av 1992 års siffror, dvs. utan hänsyn till\r\nbudgetsreformen Delors II-paketet, preliminärt\r\nuppskattat Sveriges bruttobidrag till ca 15 miljarder\r\nkronor och återflödet till mellan 7 och 8 miljarder\r\nkronor. Om Sverige hade varit medlem redan i år\r\nskulle det svenska nettobidraget enligt dessa\r\nberäkningar alltså uppgå till mellan 7 och 8\r\nmiljarder kronor per år. Hur siffrorna ser ut den\r\ndag Sverige är medlem återstår att se i ljuset av\r\nDelors II-paketet och resultatet av våra\r\nmedlemskapsförhandlingar.</pre><pre>Fru talman! Utgångspunkten för förhandlingarna\r\när att vi har att anpassa oss till EG:s gällande\r\nregelverk. Men självfallet kommer vi inte att spara\r\nnågon möda för att tillvarata våra intressen och\r\nmed kraft verka för de förhandlingsmål som jag har\r\nredogjort för. Ytterligare frågor kan naturligtvis\r\nuppkomma när vi kommer djupare in i\r\nförhandlingsarbetet.</pre><pre>Jag har här inte kommenterat de många områden\r\ndär vi inte förutser några anpassningsproblem, t.ex.\r\njämställdhetsarbetet eller allemansrätten, som\r\nkommer att bestå, sett också ur\r\nmedlemskapsperspektivet. Ej heller har jag berört\r\nde frågor där Sverige kan och vill påverka\r\nutvecklingen i EG -- i formell mening kan vi göra så\r\nförst när vi är medlemmar -- som att verka för ökad\r\nöppenhet i gemenskapens institutioner.</pre><pre>Fru talman! Europeiska unionen innebär att EG-\r\nländerna fördjupar sitt utrikes- och\r\nsäkerhetspolitiska samarbete. Inom denna ram\r\nönskar de utveckla en gemensam utrikes- och\r\nsäkerhetspolitik.</pre><pre>Vid sitt toppmöte i Lissabon i juni godkände EG-\r\nländerna en rapport som anger områden vilka kan\r\nbli föremål för gemensamt agerande. Här nämns\r\nbl.a. ESK-processen, försvaret av mänskliga\r\nrättigheter och andra centrala FN-principer,\r\nnedrustning och rustningskontroll i Europa,\r\nförtroendeskapande åtgärder, icke-spridning av\r\nmassförstörelsevapen eller annan överföring av\r\nvapen och militärteknologi till tredje land.</pre><pre>Från svensk sida har vi gjort klart att det är ett\r\nsvenskt intresse att solidariskt och fullt ut delta i\r\ndetta utrikes- och säkerhetspolitiska samarbete.\r\nUtrikesutskottet har bekräftat denna beredskap i\r\nsitt betänkande från maj i år. De\r\nsamarbetsområden och policy-inriktningar som\r\nförespråkas i Lissabonrapporten sammanfaller i\r\nhög grad med svenska mål och strävanden.</pre><pre>I sitt yttrande om Sveriges medlemskapsansökan\r\nupprepar EG-kommissionen sin rekommendation\r\nfrån Lissabonmötet att nya medlemsländer skall\r\navkrävas specifika och bindande försäkringar om\r\nsin politiska beredskap och rättsliga förmåga att\r\nfullfölja de åligganden som kan uppstå på den\r\ngemensamma utrikesoch säkerhetspolitikens\r\nområden.</pre><pre>Beträffande utvecklingen på sikt av en gemensam\r\nförsvarspolitik och möjligen längre fram ett\r\ngemensamt försvar vill kommissionen ha ytterligare\r\nklarhet om den svenska politiken och visshet om att\r\nden inte skall stå i vägen för en sådan utveckling.</pre><pre>Vi utgår ifrån att inga åtaganden kommer att\r\nbegäras av Sverige som går utöver vad\r\nmedlemsländerna själva har kommit överens om i\r\nMaastricht. Några rättsliga begränsningar har vi\r\ninte. I vad gäller vår politiska beredskap har den,\r\nsom sagt, tydligt deklarerats. Vi har framhållit vårt\r\nstarka intresse av att tillsammans med övriga EG-\r\nländer positivt bidra till en ny säkerhets- och\r\nsamarbetsordning i Europa. Vi kommer med andra\r\nord inte att bli någon bromskloss i utvecklingen på\r\nsikt mot de mål som formulerats i\r\nMaastrichtfördraget på säkerhetspolitikens\r\nområde.</pre><pre>Med den utgångspunkten räknar vi inte med att\r\nnågra särskilda svårigheter skall uppstå för svensk\r\ndel i förhandlingarna.</pre><pre>Fru talman! Riksdagen biföll den 10 juni i år\r\nregeringens förslag om att under budgetåret\r\n1992/93 anslå 50 miljoner kronor för allsidiga\r\ninformationsinsatser i fråga om den europeiska\r\nintegrationen. Medlen skall enligt riksdagens beslut\r\nfinansiera dels regeringskansliets\r\ninformationsverksamhet, dels sådan verksamhet i\r\nenskilda organisationers regi. Riksdagen ansåg det\r\ninte möjligt att från början göra en bedömning av\r\nhur medlem skulle fördelas.</pre><pre>För att ombesörja tilldelningen av medel till\r\nenskilda organisationer inrättades en särskild\r\ndelegation med myndighets ställning. Den\r\ntillfördes i en första omgång 15 miljoner kronor.\r\nDelegationen har -- efter bedömning av inkomna\r\nansökningar från organisationerna -- hemställt att\r\nregeringen ställer ytterligare medel till dess\r\nförfogande. Jag avser att med hänsyn härtill tilldela\r\ndelegationen ytterligare 10 miljoner kronor, dvs.\r\nsammanlagt 25 miljoner kronor.</pre><pre>Inom regeringskansliet inrättades i början av\r\naugusti ett sekretariat för Europainformation, som\r\nskall arbeta med och samordna regeringskansliets\r\ninformation om den europeiska integrationen.\r\nSekretariatet tillfördes till att börja med 15\r\nmiljoner kronor för sin verksamhet.</pre><pre>Sekretariatet kommer dels att tillhandahålla allmän\r\ninformation, t.ex. via olika publikationer, s.k.\r\ngrönböcker, faktablad, föredragsverksamhet och\r\ntelefonservice, dels i enlighet med riksdagens\r\nriktlinjer genomföra riktade insatser mot speciella\r\nmålgrupper, t.ex. kvinnor. Sekretariatet tilldelas nu\r\nytterligare 10 miljoner kronor för denna\r\ninformationsverksamhet, dvs. sammanlagt 25\r\nmiljoner kronor.</pre><pre>Allsidig information om integrationsarbetet och\r\nmedlemskapsperspektivet är av central betydelse.</pre><pre>Fru talman! Det är regeringens strävan i det\r\nfortsatta arbetet att, såsom hittills, nå bred\r\npartipolitisk enighet. Det har ett värde i sig, och det\r\när också en styrka i förhandlingarna -- det vet jag av\r\negen erfarenhet.</pre><pre>Anf. 2  GUDRUN SCHYMAN (v):</pre><pre>Fru talman! Det var en intressant redogörelse. Den\r\nkan sammanfattas i termerna att det är full fart\r\nframåt med hög svansföring enligt det utlagda\r\nspåret, som om ingenting hade hänt. Men nu har\r\ndet hänt en hel del i den här frågan sedan vi skildes\r\nåt i juni.</pre><pre>Dels har det varit en folkomröstning i Danmark,\r\nsom med knapp majoritet sade nej till detta, som\r\nutmålas som något mycket bra. Dels har det varit\r\nen folkomröstning i Frankrike, som med knapp\r\nmajoritet sade ja. Bägge de här\r\nfolkomröstningarna har startat en demokratisk\r\nprocess i EG:s egna medlemsländer, och de börjar\r\nformulera egna alternativ och alternativa\r\nförhållningssätt till den europeiska utvecklingen.\r\nDet är mycket bra.</pre><pre>Jag undrar om det inte skulle vara läge att vi också\r\nhär i den svenska riksdagen tog tiden i anspråk och\r\npassade på att utnyttja den nya situation som har\r\nuppkommit efter folkomröstningarna och efter\r\nvalutasammanbrottet i Europa, att diskutera vilket\r\nförhållningssätt Sverige skall välja. Det finns också\r\nskäl att göra det utifrån de opinionsundersökningar\r\nsom i dag visar mycket klart att en majoritet av den\r\nsvenska befolkningen ställer sig mycket frågande\r\ntill ett utrikes- och försvarspolitiskt samarbete.\r\nMånga ställer sig också mycket frågande till den\r\nekonomiska och monetära unionen.</pre><pre>Vi har just nu tid att utnyttja det uppkomna läget\r\ntill att formulera ståndpunkter, precis på samma\r\nsätt som man gör i det danska parlamentet, i\r\nregeringskretsar och i oppositionen.</pre><pre>Jag skulle vilja ha en kommentar från ministern,\r\nom det är möjligt att föra debatten också i Sveriges\r\nriksdag. Utanför riksdagen är den livlig, som\r\nbekant, men det vore trevligt om debatten, den\r\ndemokratiska processen, kunde avspegla sig i\r\narbetet här i kammaren.</pre><pre>Anf. 3  Statsrådet ULF DINKELSPIEL (m):</pre><pre>Fru talman! Det är alldeles riktigt, som Gudrun\r\nSchyman säger, att vad som har hänt i EG-länderna\r\nkan komma att påverka också våra förhandlingar.\r\nDet mesta tyder på att Maastrichtfördraget\r\nkommer att ratificeras, men jag räknar med att det\r\nblir tillägg, klargöranden och preciseringar till\r\nfördraget, som för vår del kommer att utgöra en\r\nintegrerande del av det avtal som vi så småningom\r\nkommer att ställas inför.</pre><pre>De ändringar som EG kan komma att göra under\r\nresans väg blir också tillämpliga för vår del. I den\r\nmeningen är det fråga om ett rörligt mål, och av det\r\nskälet finns det all anledning för oss att följa\r\nprocessen på nära håll och också ge uttryck för våra\r\negna värderingar. Jag nämnde i mitt anförande en\r\nsådan fråga som öppenheten. Vi kan visserligen\r\ninte, såsom vi skulle ha kunnat göra som medlem,\r\ndelta i beslut om dessa frågor, men vi kan\r\nnaturligtvis på andra vägar framföra våra\r\nsynpunkter. Det gör vi, och det avser vi att fortsätta\r\natt göra.</pre><pre>Anf. 4  PIERRE SCHORI (s):</pre><pre>Fru talman! Om vi skall ha framgång i\r\nförhandlingarna krävs det tydlighet och fasthet,\r\ninte minst inom säkerhetspolitiken, eftersom man\r\ntydligen har avkrävt oss något slags förklaring om\r\nvar vi står i förhållande till EG:s och EU:s\r\nambitioner på detta område. Jag tycker att\r\nstatsrådet tar litet väl lätt på frågan, när han säger\r\natt han inte förutser några större problem i det\r\navseendet.</pre><pre>Ännu lättare tar statsministern på frågan, som inte\r\nens i sin regeringsförklaring kunde förmå sig att tala\r\nom vad som bör gälla för Sverige i samtalen med\r\nBryssel i dessa frågor, nämligen det som riksdagen,\r\ni utrikesutskottet, har kommit överens om, att vår\r\nmilitära alliansfrihet består och att ett svenskt\r\nmedlemskap i den västeuropeiska unionen inte är\r\naktuellt. Jag skulle vara tacksam om statsrådet tog\r\ndessa ord i munnen, vilket ingen\r\nregeringsföreträdare tydligen vill göra, annat än en\r\npassant. Det är viktigt med ett tydligt budskap till\r\nBryssel i detta avseende också från denna\r\nkammare.</pre><pre>Om jag tillåts ställa en annan fråga, fru talman, har\r\nden att göra med statsrådets förestående besök i\r\nLondon, där han skall träffa sin kollega. Det är\r\ntydligen två frågor som står i förgrunden för det\r\nengelska ordförandeskapet när det gäller den\r\nfortsatta processen, och den har betydelse för oss\r\nockså.</pre><pre>Den ena frågan gäller hur man skall hantera just\r\nDanmark efter folkomröstningen. Det är en\r\noerhört viktig fråga för oss, därför att den blir en\r\nmätare på hur man hanterar ett litet land inom EG.</pre><pre>Den andra frågan som står i förgrunden är hur man\r\nskall tolka närhetsprincipen. Jag menar att det\r\nockså är betydelsefullt för oss, när vi står på\r\ntröskeln, att veta vilka beslut som skall fattas i\r\nBryssel, vilka beslut som inte skall fattas i Bryssel\r\noch vilka beslut som skall fattas av resp. land.</pre><pre>Min fråga är: Om statsrådet instämmer i den\r\nbedömningen, är han då beredd att uppmuntra att\r\ndet engelska ordförandeskapet driver de frågorna\r\nmed kraft?</pre><pre>Anf. 5  Statsrådet ULF DINKELSPIEL (m):</pre><pre>Fru talman! Svaret på Pierre Schoris senaste fråga\r\när ett okvalificerat ja.</pre><pre>När det gäller det som Pierre Schori tog upp först,\r\nkan jag bara bekräfta att utrikesutskottets\r\nbetänkande är utgångspunkten för vårt handlande.\r\nDet är med den utgångspunkten, och med\r\nutgångspunkten att EG från oss inte kan begära\r\nnågot mera än vad man begär från sina egna\r\nmedlemsländer -- man kan inte begära att vi skall\r\nvara påvligare än påven själv --, som jag gör\r\nbedömningen att det inte kommer att bli ett\r\nproblem på det här området. Skulle man gå längre\r\ni det avseendet uppstår det ett problem, och jag kan\r\nförsäkra att vi då kommer att stå fast vid den\r\nståndpunkt jag har redovisat och slåss för våra\r\nintressen.</pre><pre>Anf. 6  ANNIKA ÅHNBERG (v):</pre><pre>Fru talman! Jag är mycket glad att statsrådet\r\nDinkelspiel särskilt framhåller de fortsatt höga\r\nambitionerna på miljöområdet för Sveriges del i\r\nmedlemsförhandlingarna. Det noterar jag med stor\r\nglädje.</pre><pre>I övrigt blir jag litet betänksam över den attityd av\r\nproblemfrihet som statsrådet har när det gäller den\r\nfortsatta behandlingen av Maastrichtfördraget. Jag\r\ndelar uppfattningen att det är bra att den sociala\r\ndimensionen stärks. Jag tror också att det behövs\r\nen starkare integration i Västeuropa för att möta\r\nproblemen i Östeuropa. När statsrådet talade lät\r\ndet som att problemet med Maastrichtfördraget i\r\nstort sett var att tidtabellen för de svenska\r\nmedlemskapsförhandlingarna kunde förskjutas,\r\noch inte ens det problemet tycktes vara särskilt\r\nallvarligt.</pre><pre>Det stora problemet är det som vi har sett ge utslag\r\ni två folkomröstningar med mycket svaga resultat,\r\ndet ena ett nej och det andra ett ja, båda på mycket\r\nsvaga majoriteter. Jag tror att situationen är precis\r\ndensamma i Sverige, dvs. att det finns många\r\noklarheter och mycken misstro kring\r\nMaastrichtfördraget. Jag tror inte att den\r\ninställning som människor i vårt land har till\r\nMaastrichtfördraget speglas i den svenska\r\nförhandlingsattityden, när man säger att det inte är\r\nnågra problem för oss.</pre><pre>Vår omröstning kommer också att bli en\r\nomröstning om Maastrichtfördraget, om denna\r\nosäkerhet får fortsätta och de svenska\r\nställningstagandena inte blir tydligare. Jag vill\r\ngärna instämma i att det vore mycket värdefullt för\r\nden fortsatta diskussionen med en riksdagsdebatt\r\ndär partierna klart och tydligt talar om hur man ser\r\npå avtalet och definierar det.</pre><pre>Jag tycker också att det som sades om\r\nsäkerhetspolitiken var otydligt. Jag tror att det\r\nfinns många olika ståndpunkter. Den svenska\r\ninställningen till kärnvapen är, såvitt jag förstår, att\r\nde skall nedrustas. Jag är inte övertygad om att de\r\nkärnvapenmakter som ingår i EG har samma\r\ninställning. Deras inställning är nog att kärnvapen\r\nskall finnas i avskräckande syfte. Kommer det att\r\nvara ett oavvisligt svenskt villkor att kärnvapnen\r\nskall nedrustas? Är det den inställningen man skall\r\nha i det gemensamma säkerhetsarbetet när det\r\ngäller kärnvapnen?</pre><pre>Till sist en kort fråga: Jordbruket skall ställas om...</pre><pre>Anf. 7  TALMANNEN:</pre><pre>Annika Åhnberg har redan överskridit de två\r\nminuter som är längsta tillåtna tid.</pre><pre>Anf. 8  Statsrådet ULF DINKELSPIEL (m):</pre><pre>Fru talman! Man skall nog göra en klar åtskillnad\r\nmellan frågan om vad som kommer att hända med\r\nMaastrichtavtalet och frågan om hur det kan\r\npåverka vår egen tidtabell. Jag har sagt att jag\r\nräknar med att Maastrichtfördraget kommer att\r\nratificeras. Men jag sade samtidigt att jag räknar\r\nmed att det kommer att göras ändringar, tillägg och\r\npreciseringar. Denna bedömning gör jag av just det\r\nskäl som Annika Åhnberg var inne på. Det är\r\nviktigt att inte bara konstatera att det i\r\nmedlemsländerna finns ett dominerande ''ja'' till\r\nMaastrichtfördraget. Det finns nämligen också en\r\nutbredd oro och osäkerhet, och det förekommer\r\nkritik från väldigt många människor i EG:s\r\nmedlemsländer. Mot denna bakgrund räknar jag\r\nmed att EG:s medlemsländer i sitt arbete kommer\r\natt göra sådana modifieringar av\r\nMaastrichtfördraget som kommer att vara en\r\nutgångspunkt för våra egna förhandlingar. I den\r\nmeningen är det fråga om ett rörligt mål.</pre><pre>Visst finns det osäkerhet kring tidtabellen. Jag har\r\ngjort en så god bedömning som jag kan av\r\ntidtabellen, men den kan komma att förändras. Det\r\när jag den första att medge.</pre><pre>När det gäller säkerhetspolitiken tycker jag att jag\r\nhar uttryckt mig kristallklart. Jag har dessutom\r\nbekräftat att utskottets betänkande skall ligga till\r\ngrund för vårt arbete. Däri ligger att vi i\r\nförhandlingarna inte kommer att göra några\r\nutfästelser på försvarsområdet. Det\r\nförsvarsssamarbete som EG-länderna har i dag\r\nligger utanför EG-samarbetet. Det sker inom\r\nramen för NATO.</pre><pre>Anf. 9  BO G JENEVALL (nyd):</pre><pre>Fru talman! För att undvika missförstånd vill jag\r\nsäga att vi helt klart är för en anslutning till EG.</pre><pre>Inte minst mot bakgrund av det genomförda\r\nutskottsarbetet undrar man om det egentligen är\r\nfråga om en förhandling. Är det egentligen inte\r\nbara fråga om samtal? Det råder redan ett\r\nkonsensusförfarande inom den blivande unionen.\r\nHar vi över huvud taget någon möjlighet att\r\npåverka detta? Är vi inte tvungna att säga ja eller\r\nnej?</pre><pre>Anf. 10  Statsrådet ULF DINKELSPIEL\r\n(m):</pre><pre>Fru talman! Bo Jenevall undrade om det över\r\nhuvud taget kommer att bli fråga om förhandlingar.\r\nSvaret är självklart ''ja''. Jag har översiktligt\r\nredovisat ett stort antal frågor där vi har viktiga\r\nsvenska intressen att bevaka i förhandlingar. Det är\r\nintressen som vi kommer att slåss för i\r\nförhandlingarna. Jag har dessutom goda\r\nförhoppningar om att vi skall nå framgång. Det\r\ngäller t.ex. regionalpolitiken och frågan om\r\nåterflödet från EG:s olika fonder. Detta är oerhört\r\nviktigt för oss och för de regioner som berörs. Jag\r\när säker på att förhandlingarna kommer att bli\r\nhårda på den här punkten. Jag skulle kunna nämna\r\nområde efter område. Det förhållandet att vi har\r\ntagit upp vissa frågor som förhandlingsfrågor\r\ninnebär att vi i något avseende måste förhandla\r\nmed Gemenskapen.</pre><pre>Anf. 11  YLVA ANNERSTEDT (fp):</pre><pre>Fru talman! Jag vill ställa en fråga på ett område\r\nsom inte togs upp. Det gäller\r\noffentlighetsprincipen. När vi i\r\nkonstitutionsutskottet hade en utfrågning inför\r\nEES-avtalet fick jag veta att några problem eller\r\nkollisioner inte var för handen i det här\r\nsammanhanget. Men hur blir det med\r\nmedlemskapsförhandlingarna? Vilka problem kan\r\nvi förvänta oss kommer att uppstå när det gäller\r\nbevarandet av offentlighetsprincipen? Vilken\r\nstrategi har regeringen i så fall för att hävda vår\r\noffentlighetsprincip och för att få förståelse för vår\r\ntradition på det här området?</pre><pre>Jag vill även ta upp jämställdheten. Fortfarande\r\nfinns det en stor oro i debatten när det gäller\r\nkvinnornas arbetsmarknad. Anser statsrådet att det\r\nfinns några problem med kvinnornas\r\narbetsmarknad i förhandlingarna om ett\r\nmedlemskap? Vilken strategi har statsrådet för att\r\nsäkerställa att kvinnornas arbetsmarknad i Sverige\r\ninte kommer att påverkas negativt av ett EG-\r\nmedlemskap?</pre><pre>Anf. 12  Statsrådet ULF DINKELSPIEL\r\n(m):</pre><pre>Fru talman! Jag vill komma med ett viktigt\r\nförbehåll när det gäller frågan om\r\noffentlighetsprincipen. Den sittande\r\ngrundlagsutredningen, under Olof Ruins ledning,\r\nskall se över dessa frågor. Ett slutligt\r\nställningstagande till hur man skall behandla dessa\r\nfrågor i förhandlingarna måste anstå tills\r\nutredningen är klar. Det är dock vår bedömning att\r\noffentlighetsprincipen som sådan icke kommer att\r\nruckas i något avseende som en följd av ett EG-\r\nmedlemskap.</pre><pre>Däremot kommer flera områden att dras in i\r\nförhandlingar. De handlingar som hanteras i\r\ninternationella förhandlingar kommer att\r\nunderkastas vår sekretesslagstiftning. Delar av\r\nmaterialet kommer att hemligstämplas. När\r\nSverige har blivit medlem kommer vi att kunna\r\npåverka utvecklingen mer än vi kan göra i dag. Vi\r\nkommer på allt sätt att verka för en ökad öppenhet\r\nfrån EG:s sida när det gäller hanteringen av alla de\r\nförslag och dokument som rör beslutsprocessen\r\ninom EG. På så sätt kan vi verka för största möjliga\r\nöppenhet. Förfarandet med hemligstämplandet av\r\nhandlingar som rör internationella förhandlingar\r\nkänner vi till sedan tidigare. Men eftersom området\r\nblir större blir också problemet större.</pre><pre>Frågan om kvinnorna och EG och då särskilt\r\nsysselsättningen har vi mött i många sammanhang.\r\nBirgit Friggebo och jag har nyligen på Haga\r\ndiskuterat bl.a. dessa frågor med sikte på att se vad\r\nsom kan göras på det här området. Vi vet att\r\nosäkerheten bland kvinnorna när det gäller EG-\r\nsamarbetet är större än hos befolkningen i övrigt.\r\nDet bottnar förmodligen delvis i en oro för\r\nsysselsättningen.</pre><pre>Vi kan konstatera att det finns mycket stora\r\nskillnader mellan olika medlemsländer. Det finns\r\ningenting i EG:s regelkomplex som påverkar denna\r\nfråga. Förhållandena i t.ex. Danmark skiljer sig\r\ninte nämnvärt från förhållanden i Sverige när det\r\ngäller förvärvsfrekvensen. Det är uppenbart att\r\njämställdhetspolitiken och inte minst frågan om de\r\nverksamheter där framför allt kvinnor är sysselsatta\r\när ett utslag av den nationella politiken. Enligt min\r\nbestämda uppfattning kommer ett ekonomiskt\r\nstarkt Sverige -- Sverige blir starkare ekonomiskt\r\ngenom ett medlemskap i EG -- att underlätta att\r\nnetto förbättra sysselsättningen för medborgarna i\r\nallmänhet och kvinnorna i synnerhet. Genom\r\npolitikens utformning på hemmaplan kan vi\r\nnaturligtvis styra detta delvis.</pre><pre>Anf. 13  GÖRAN LENNMARKER (m):</pre><pre>Fru talman! De händelser som har skett i Europa\r\nden senaste tiden, med på sina håll framväxande\r\naggressiv nationalism, och med valutaoro, kan\r\nkomma att leda till protektionistiska strömningar.\r\nVi känner från historien hur lätt det blir reaktioner\r\nsom leder till att man försöker avskärma sig,\r\nminska samarbetet med andra länder.</pre><pre>Mot den bakgrunden är det mycket angeläget att\r\ndet europeiska integrationsarbetet fortsätter med\r\nall kraft. Det är också angeläget för Sverige att\r\nstarkt betona att vi ser integrationsarbetet som en\r\ncentral del i strävan att skapa trygghet och säkerhet\r\ni hela Europa. Därför är det med tillfredsställelse\r\njag konstaterar att den här\r\nförhandlingsuppläggningen finns och att\r\nförhandlingarna förhoppningsvis kommer i gång så\r\nsnart som möjligt.</pre><pre>Det räcker dock inte. Det är viktigt att också\r\nSveriges röst hörs i den europeiska kören, och att vi\r\nnu med kraft betonar Sveriges beredskap och\r\nvillighet att delta och på allt sätt stärka\r\nintegrationsarbetet. Det vore intressant att höra\r\nvad statsrådet har för planer i just det avseendet.</pre><pre>Anf. 14  Statsrådet ULF DINKELSPIEL\r\n(m):</pre><pre>Fru talman! Jag hoppas att det framgår av den\r\nredovisning som jag gav tidigare att Sverige\r\nkommer att verka för frihandel inom EG såsom\r\nmedlem i EG, och att vi inte minst kommer att slå\r\nvakt om de resultat som vi har uppnått på detta\r\nområde i de avseenden där vi går längre än EG. Jag\r\ntänker på frihandelsavtalen med de baltiska\r\nländerna, och jag tänker på tekokvoterna.</pre><pre>Jag vill också säga, som tillägg till det som Göran\r\nLennmarker tog upp, att det finns ett annat område\r\nsom ofta förbises men som enligt min mening har\r\nmycket stor betydelse, inte minst i nuvarande läge,\r\nnämligen GATT-förhandlingarna. Det räcker inte\r\natt driva det europeiska integrationsarbetet. Vi\r\nmåste också verka för en frigörelse av\r\nvärldshandeln på global basis. Det finns nu, under\r\nde närmaste sex månaderna, ett gyllene tillfälle att\r\nslutföra de GATT-förhandlingar som har pågått\r\nunder fem eller sex år. Det skulle sända en riktig\r\nsignal i världsekonomin. Det skulle betyda mycket,\r\ninte bara för de europeiska länderna utan för\r\nvärlden i dess helhet, och inte minst u-länderna, om\r\nvi kunde nå resultat här. Jag försäkrar att vi på den\r\nfronten kommer att göra allt vad vi kan för att driva\r\nfram en tillfredsställande lösning.</pre><pre>Anf. 15  INGELA MÅRTENSSON (fp):</pre><pre>Fru talman! Jag vill ställa en fråga om kärnavfall.\r\nAv det domstolsutslag som gällde Vallonien, som ju\r\ninte ville ta emot miljöfarligt avfall, framgick att\r\nVallonien inte hade möjlighet att protestera mot\r\nskyldigheten att ta emot kärnavfall, eftersom det\r\nbetraktas som varor.</pre><pre>Nu undrar jag om vi enligt EES-avtalet, eller som\r\nEG-medlem, tvingas ta emot avfall från andra\r\nländer. Skulle t.ex. en lag kunna garantera att\r\nSverige inte tvingas ta emot kärnavfall från andra\r\nländer?</pre><pre>Anf. 16  Statsrådet ULF DINKELSPIEL\r\n(m):</pre><pre>Fru talman! Svaret på den frågan är ja. Vi\r\nförbereder en sådan lag. Om jag inte missminner\r\nmig kommer det att läggas fram en proposition\r\nredan under hösten. Avsikten är att klart och tydligt\r\ndeklarera att vi kan säga nej till detta. Det är helt i\r\nenlighet med EG:s regler.</pre><pre>Anf. 17  ELVY SÖDERSTRÖM (s):</pre><pre>Fru talman! Dagens information visar att opinionen\r\nhar tvingat regeringen till reträtt när det gäller\r\nanvändningen av de 50 miljoner som avsatts för\r\ninformationsinsatser om det europeiska\r\nintegrationsarbetet.</pre><pre>Jag vill till att börja med deklarera att vi\r\nsocialdemokrater inte tycker att detta är\r\ntillräckligt. Behoven ute i Folkbildningssverige är\r\nmycket stora, och det var en enhällig riksdag som\r\nuttalade att dessa pengar skulle användas på ett\r\nsådant sätt att det fick en folkbildningskaraktär.</pre><pre>Sedan regeringen nu beslutat att tillskjuta\r\nytterligare 10 miljoner till Fälldindelegationen,\r\ndisponerar regeringen fortfarande 25 miljoner för\r\negna informationsinsatser. Med anledning av detta\r\nhar den socialdemokratiska gruppen i\r\nkonstitutionsutskottet begärt ett utskottsinitiativ,\r\nmen den borgerliga majoriteten har vid dagens\r\nsammanträde avslagit denna begäran.</pre><pre>Regeringen förfogar som sagt fortfarande över 25\r\nmiljoner kronor, och man kan inte undgå\r\nmisstanken att man vill använda dessa pengar för\r\negen del.</pre><pre>Nu undrar jag om statsrådet och regeringen är\r\nberedda att knapra på dessa 25 miljoner och avsätta\r\nytterligare 10 miljoner -- sammanlagt 35 miljoner\r\nkronor -- till Folkbildningssverige. Att behovet är\r\nstort har ju inte minst alla de ansökningar som\r\ninkommit till Fälldindelegationen visat.</pre><pre>Anf. 18  Statsrådet ULF DINKELSPIEL\r\n(m):</pre><pre>Fru talman! Det är inte fråga om någon reträtt. Det\r\när fråga om att jag bl.a. har lyssnat på\r\nFälldindelegationens önskemål. Av den reserv som\r\njag hade på 20 miljoner kronor har jag avsatt\r\nytterligare 10 miljoner kronor till delegationen.</pre><pre>Dessutom har jag tidigarelagt det här beslutet -- det\r\nmedger jag gärna, och det skäms jag inte ett dugg\r\nför. Jag hade siktat på november--december för att\r\nkunna få full överblick över de olika önskemål som\r\nfanns. Nu har jag alltså, inte minst efter önskemål\r\nfrån Fälldindelegationen, tidigarelagt det här\r\nbeslutet och gjort fördelningen 25--25. Det innebär\r\natt de anslag som finns för det här ändamålet är\r\nuttömda.</pre><pre>När det gäller fördelningen mellan de två anslagen\r\nvill jag gärna säga att det inte är något lätt beslut.\r\nBehovet är oändligt på båda sidor. I\r\nregeringskansliets fall är det fråga om 25 miljoner\r\nkronor för att tillgodose alla de önskemål som\r\nframförs från olika håll, inte minst från riksdagen,\r\nom information om alla de frågor som rör både\r\nEES- och EG-problematiken. Inga andra pengar\r\nfinns avdelade för detta ändamål.</pre><pre>Jag kan som exempel peka på att bara ett utskick till\r\nhushållen kostar 6,5 miljoner kronor Det kommer i\r\nvarje fall att aktualiseras före folkomröstningen.</pre><pre>Beträffande bidrag till folkbildningsorganisationer\r\nfår man inte glömma att detta är som toppen på ett\r\nisberg. Jag tror att det är 1,8 miljarder som avsätts\r\nför folkbildningsverksamhet. Det bedrivs en\r\nintensiv verksamhet. Jag får flera gånger i veckan\r\ninbjudningar att komma till Vuxenskolan,\r\nMedborgarskolan och ABF för att tala i olika\r\nkurser som rör EG. Jag välkomnar denna\r\nverksamhet. Den bedrivs inom ramen för de medel\r\nsom dessa organisationer nu har. Nu tillför vi\r\nytterligare medel för det ändamålet. De här två\r\nbeloppen skall ses i relation till varandra i\r\nbeaktande av detta.</pre><pre>Överläggningen var härmed avslutad.</pre><pre>2 §  Information från regeringen om\r\ninvandrarfrågor</pre><pre>Anf. 19  Kulturminister BIRGIT FRIGGEBO\r\n(fp):</pre><pre>Fru talman! FN har den 22 september 1992 beslutat\r\natt inte låta regeringen i Belgrad företräda\r\nJugoslavien i världsorganisationen. Serbien--\r\nMontenegro skall således inte betraktas som\r\nsuccessorstat till det forna Jugoslavien.</pre><pre>Detta beslut föranleder Sverige att suspendera\r\navtal med Jugoslavien. En generell översyn av\r\navtalsläget mellan de båda länderna syftande till\r\nsuspenderande eller uppsägning har påbörjats.\r\nViseringsfrihetsavtalet suspenderas nu också.\r\nDetta har skett efter samråd med övriga nordiska\r\nländer.</pre><pre>Regeringen vill understryka att skyddsbehövande\r\nfrån Bosnien--Hercegovina även i fortsättningen\r\nvid behov skall kunna få en fristad i Sverige. Därför\r\nhar regeringen i dag beslutat att viseringsfrihet skall\r\ngälla gentemot medborgare från Bosnien--\r\nHercegovina. Viseringsfriheten gentemot\r\nSlovenien och Kroatien kvarstår som tidigare.</pre><pre>Innebörden av det upphävda viseringsfrihetsavtalet\r\nblir med stor säkerhet att färre personer från\r\nSerbien--Montenegro kommer att komma till\r\nSverige. I flertalet fall har det emellertid vid\r\nprövningen visat sig att dessa, även om deras\r\nsituation i hemlandet förvisso inte är särskilt\r\nhoppfull, likväl numera inte har tillräckliga skäl för\r\natt enligt utlänningslagen få stanna i Sverige. Bl.a.\r\ntillämpas i praktiken amnesti för män i vapenför\r\nålder i Kosovo som inte inställer sig till\r\nvärnpliktstjänstgöring.</pre><pre>De ansökningar som har tagits upp till prövning har\r\ndärför i regel avslagits.</pre><pre>Det är regeringens bestämda ambition att de\r\nändrade förutsättningarna inte skall innebära\r\nförsämrade villkor för personer med skyddsbehov.</pre><pre>Regeringen kommer därför att instruera\r\nInvandrarverket att vad gäller medborgare från\r\nSerbien-Montenegro som avser att söka asyl i\r\nSverige, och som kan bedömas ha skyddsbehov,\r\ngöra en generös bedömning vid prövningen av\r\nviseringsansökningar.</pre><pre>Fru talman! Låt mig också i detta sammanhang ge\r\nen allmän bakgrund till den aktuella\r\nflyktingsituationen i Sverige.</pre><pre>Under det senaste året har tillströmningen av\r\nasylsökande till Sverige varit större än någonsin\r\ntidigare. Detta får emellertid helt tillskrivas den\r\ntragiska och upprörande utvecklingen i det forna\r\nJugoslavien. Den helt övervägande merparten av\r\nde asylsökande kommer från det forna Jugoslavien.\r\nTillströmningen av asylsökande från andra delar av\r\nvärlden har däremot fortsatt att minska.</pre><pre>I dagsläget finns ca 75 000 asylsökande på\r\nInvandrarverkets slussar och förläggningar. Av\r\ndessa kommer 80 % från det forna Jugoslavien.\r\nDen senaste tiden har det kommit drygt 2 000\r\nasylsökande till Sverige varje vecka.</pre><pre>Invandrarverket har på ett föredömligt sätt\r\nhanterat den stora tillströmningen av asylsökande.\r\nAlla asylsökande som har kommit till Sverige har\r\nfått ett värdigt mottagande.</pre><pre>Genom riksdagens beslut att inrätta en\r\nutlänningsnämnd och genom att denna liksom\r\nInvandrarverket har fått ökade resurser för\r\nhandläggning av asylansökningar, finns i dag större\r\nmöjligheter än tidigare att korta\r\nhandläggningstiden för ansökningarna om asyl i\r\nSverige.</pre><pre>Skälet till att väntetiderna fortfarande är avsevärda\r\nkan till stor del tillskrivas situationen i det forna\r\nJugoslavien. I Bosnien-Hercegovina råder\r\nkrigstillstånd. Förra hösten infördes vad man kallar\r\nverkställighetsstopp för avvisningar till det forna\r\nJugoslavien. Detta verkställighetsstopp har\r\nsuccessivt hävts.</pre><pre>Redan i våras hävdes verkställighetsstoppet vad\r\ngäller Kroatien och Makedonien. Under sommaren\r\nhar Invandrarverket också börjat fatta beslut bl.a.\r\nför asylsökande från Kosovoprovinsen.\r\nInvandrarverket och Utlänningsnämnden har\r\ngenom att följa utvecklingen i området och genom\r\ninformationer från bl.a. FN:s flyktingkommissariat\r\nkunnat konstatera att situationen är sådan att\r\nbeslut om avvisning nu kan fattas till alla delar av\r\ndet forna Jugoslavien utom krigsområdena, t.ex.\r\nBosnien-Hercegovina.</pre><pre>Vid asylprövningen kommer naturligtvis alla\r\nasylsökandes individuella situation att vara\r\navgörande. Mycket stor försiktighet iakttas vid risk\r\nför trakasserier och förföljelse. De personer som\r\nhar flyktingskäl eller flyktingliknande skäl kommer\r\natt få stanna i Sverige.</pre><pre>Beroende på verkställighetsstoppet och det stora\r\nantalet personer som har kommit till Sverige under\r\nden senaste tiden är väntetiden på beslut\r\nfortfarande lång. Även under\r\nverkställighetsstoppet har asylansökningarna\r\nutretts. Skälet till att vi har många asylsökande som\r\ninte kan få sina ansökningar om asyl prövade är\r\nsåledes den mycket besvärliga situationen i det\r\nforna Jugoslavien.</pre><pre>Det är inte bara Sverige som har fått motta ett stort\r\nantal asylsökande. Till bl.a. Österrike, Ungern,\r\nTyskland, Schweiz, Kroatien och Slovenien har ett\r\nmycket stort antal personer sökt sig. Inte sedan\r\nandra världskriget har så många människor varit på\r\nflykt i Europa. Omkring 2,5 miljoner människor\r\nhar tvingats lämna sina hem.</pre><pre>Under flera år har det inom ramen för Europarådet\r\npågått ett arbete i syfte att utforma en gemensam\r\neuropeisk politik för agerande i samband med den\r\nnu aktuella typen av massflyktssituationer. Tyvärr\r\nhar detta arbete hittills inte lett till något konkret\r\nresultat.</pre><pre>Sverige har under det senaste året mycket aktivt\r\narbetat för en mekanism för ett gemensamt\r\nansvarstagande vid massflyktssituationer i Europa.\r\nDet har skett inom den s.k. Wienprocessen i\r\nanslutning till Europarådet, hos FN:s\r\nflyktingkommissarie och i ESK. En informell\r\ninternationell arbetsgrupp under svensk ledning\r\narbetar med utformningen av ett sådant\r\narrangemang.</pre><pre>Regeringen kommer självfallet att fortsätta att\r\nverka för ett samlat europeiskt agerande på det\r\nflyktingpolitiska området. I december i år övertar\r\nSverige ordförandeskapet för den europeiska\r\nsäkerhetskonferensen, ESK. Det ger nya\r\nmöjligheter att driva dessa frågor vidare. Det är\r\nockså vår förhoppning att Sverige skall kunna\r\npåverka EG i dessa frågor.</pre><pre>I sitt anförande vid ESK:s toppmöte i Helsingfors\r\nden 12 juli poängterade statsministern behovet av\r\noch redogjorde för förutsättningarna för en\r\nsameuropeisk politik inom detta område.</pre><pre>På bl.a. svenskt initiativ kallade FN:s\r\nflyktingkommissarie till en konferens den 29 juli\r\nom den jugoslaviska flyktingsituationen. Resultatet\r\nblev att staterna kraftigt fördömde den etniska\r\nrensningen och att UNHCR fick ett ökat\r\nekonomiskt bistånd från de deltagande länderna till\r\ninsatser för att ge skydd och bistå hjälpbehövande\r\noch flyktingar i det forna Jugoslavien. Syftet är att\r\nmöjliggöra för flyktingarna att stanna i närområdet\r\noch att de skall kunna återvända hem när läget så\r\ntillåter.</pre><pre>Sverige har under detta år bidragit med 80 miljoner\r\nkronor. FN har presenterat en ny appell inför\r\nvintern. Det finns fortfarande stora behov av\r\ninsatser såväl via UNHCR som bilateralt.\r\nRegeringen kommer att föreslå att ytterligare 150\r\nmiljoner kronor inom biståndsramen avsätts för\r\ninsatser i krigets närområde. Detta kommer att\r\nmeddelas UNHCR i Genève i morgon.</pre><pre>Vår flyktingpolitik skall föras i en anda av\r\ninternationalism och humanitet. Vi kan bara i ringa\r\nomfattning själva påverka hur många människor\r\nsom söker sig hit. Antalet asylsökande är avhängigt\r\nav situationen i resp. länder.</pre><pre>Men det är också viktigt att de resurser som avsätts\r\nför flyktingmottagandet används så effektivt som\r\nmöjligt.</pre><pre>Till årsskiftet kommer en särskild utredare att\r\npresentera förslag om hur flyktingmottagningen\r\nskall kunna effektiviseras och utföras mer\r\nkostnadseffektivt. Förslag lämnas också om hur\r\nlånga väntetider på förläggningarna skall kunna\r\nmotverkas och hur bl.a. frivilligorganisationerna\r\nskall kunna engageras.</pre><pre>Regeringen har genom krisuppgörelsen kommit\r\növerens med Socialdemokraterna om en sänkning\r\nav dagbidraget till asylsökande. Regeringen har i\r\ndag fattat beslut om att dagbidraget för asylsökande\r\nskall sänkas med 10 kronor för vuxna asylsökande.\r\nFör barn är sänkningen något mindre. Familjer\r\nmed fler än två barn kommer att få vidkännas en\r\nstörre sänkning av dagbidraget. Sänkningen\r\nkommer att träda i kraft den 1 december.</pre><pre>Målet för flyktingpolitiken är att ge människor\r\nskydd undan förföljelse och förtryck.\r\nAsylprövningen bör således i första hand ta sikte på\r\nskyddsbehovet. Det var bakgrunden till att\r\nregeringen avskaffade den s.k. väntetidspraxisen\r\nvid årsskiftet.</pre><pre>Handläggningstiderna för asylsökande från andra\r\nländer än det forna Jugoslavien har nu minskat\r\navsevärt. Den s.k. treterminsregeln, som innebär\r\natt barnfamiljer får uppehållstillstånd om de väntat\r\nså länge att barnen hunnit gå tre terminer i svensk\r\nskola, kommer därför att bli aktuell endast i ett\r\nmycket begränsat antal fall frånsett de f.d.\r\njugoslaverna.</pre><pre>Tillämpningen av treterminsregeln på alla\r\nbarnfamiljer från det forna Jugoslavien kommer att\r\nfå till följd att denna undantagsregel kommer att få\r\nkaraktären av huvudregel. Regeringen har mot\r\ndenna bakgrund i dag beslutat att låta den s.k.\r\ntreterminsregeln i utlänningsförordningen utgå.\r\nAtt treterminsregeln upphör hindrar inte att det\r\nkan finnas enstaka familjer som på grund av lång\r\nvistelsetid och faktisk anknytning i det individuella\r\nfallet kan få tillstånd att stanna av humanitära skäl.\r\nMen några tidsrelaterade schablonregler skall inte\r\ntillämpas.</pre><pre>Fru talman! Jag har inför riksdagen velat redovisa\r\nen samlad bild av regeringens flyktingpolitik.\r\nGrunden är att människor som söker skydd skall få\r\ndet i vårt land. Vi arbetar för ett gemensamt\r\neuropeiskt ansvar och för att UNHCR effektivt\r\nskall kunna ge skydd och humanitär hjälp i\r\nkrisområden. Samtidigt skall flyktingmottagandet\r\nhär hemma vara effektivt och humant.</pre><pre>Anf. 20  GULLAN LINDBLAD (m):</pre><pre>Fru talman! Det var bra att riksdagen fick denna\r\nsamlade redovisning rörande flyktingpolitiken.</pre><pre>Vi i socialförsäkringsutskottet var förvånade och\r\nbesvikna över att vi inte fann ett enda förslag i dessa\r\nmycket brännande och heta frågorna i den\r\npropositionsförteckning som överlämnades till\r\nriksdagen den 5 oktober. Jag har även i annat\r\nsammanhang ställt ett par frågor till\r\ninvandrarministern, och vi har därför möjlighet att\r\ndiskutera frågorna vidare.</pre><pre>Om jag har förstått saken rätt kommer det att råda\r\nviseringsplikt för människor som kommer från det\r\nforna Jugoslavien, frånsett medborgare från\r\nBosnien-Hercegovina, Slovenien och Kroatien.\r\nDetta har Invandrarverket begärt länge. På\r\nInvandrarverket har man fullständigt knäat under\r\nuppgifterna.</pre><pre>Socialförsäkringsutskottet gjorde ett enigt\r\nuttalande den 13 augusti om behovet av tillfälliga\r\nuppehållstillstånd för asylsökande framför allt från\r\nBosnien-Hercegovina. Men detta bör även kunna\r\ngälla människor som kommer från det forna\r\nSovjetunionen. Jag undrar om vi relativt omgående\r\nkan vänta oss ett sådant förslag, som såvitt vi vet är\r\nunder utarbetande? Att det ena har hänt förskjuter\r\ninte behovet av det andra.</pre><pre>Det är bra att vi arbetar i internationell anda och att\r\nvi gör det med medmänsklighet. Detta tror jag att\r\nsamtliga i denna kammare kan slå fast. Det är också\r\nviktigt att vi säger att vi inte tar hit några flyktingar,\r\nvilket vi möter i debatten, utan att de kommer hit,\r\noch då har vi skyldighet att ta emot dem enligt de\r\nlagar och regler som vi har.</pre><pre>Det är viktigt att vi tar emot de människor som har\r\nde största skyddsbehoven. Jag vill därför ställa en\r\nfråga till invandrarministern. Är det ändå inte dags\r\natt vi gemensamt sätter oss ned i en parlamentarisk\r\nutredning och ser över hela utlännings-  och\r\nflyktinglagstiftningen? Vi i Sverige har faktiskt inte\r\nmöjlighet att ta emot så många flyktingar som vi har\r\nfått göra under det senaste året. Det kanske blir\r\n100 000 innan detta år är till ända.</pre><pre>Anf. 21  Kulturminister BIRGIT FRIGGEBO\r\n(fp):</pre><pre>Fru talman! När det gäller frågan om de tillfälliga\r\nuppehållstillstånden lät socialförsäkringsutskottet i\r\nsomras via ett pressmeddelande meddela att man\r\nville att denna fråga skulle utredas. Sedan sade\r\nsocialförsäkringsutskottet att man väntade på\r\nförslag i riksdagen under hösten om\r\nflyktingpolitiken.</pre><pre>Regeringen har i dag fattat en rad beslut, och de\r\nkommer i vissa avseenden att anmälas senare för\r\nkännedom till riksdagen. Men det har inte funnits\r\nnågot formellt behov av att föra dessa frågor till\r\nriksdagen för beslut.</pre><pre>Beträffande frågan om de tillfälliga\r\nuppehållstillstånden finns det ett förslag färdigt.\r\nFrågan bereds. Något slutligt politiskt\r\nställningstagande har inte gjorts om detta skall\r\nföras till riksdagen eller inte. Jag har tagit upp\r\nfrågan i det flyktingpolitiska rådet, där\r\nflyktingorganisationerna, våra myndigheter och\r\nsamtliga riksdagspartier är företrädda. Resultatet\r\nav denna överläggning var att man var övervägande\r\nkritisk till att införa ett särskilt institut för den\r\nsituation som råder i Jugoslavien i dag. Men något\r\nslutligt ställningstagande har inte gjorts.</pre><pre>Frågan om tillfälliga uppehållstillstånd och en\r\neventuellt kommande situation i Sovjetunionen\r\nutreds av Per-Erik Nilsson. Han förväntas lägga\r\nfram sina förslag under hösten. Det är naturligtvis\r\nmin avsikt att i görligaste mån lägga fram förslag i\r\nriksdagen utifrån den utredningen.</pre><pre>Anf. 22  MAUD BJÖRNEMALM (s):</pre><pre>Fru talman! Det var en intressant redogörelse om\r\nflyktingpolitiken som Birgit Friggebo gav. Det är\r\nmånga punkter i den som jag skulle vilja diskutera.\r\nJag förutsätter därför att Birgit Friggebo kommer\r\natt delta i den allmänpolitiska debatten nästa vecka\r\noch diskutera flyktingpolitiken.</pre><pre>Det är bra att regeringen äntligen vidtar åtgärder\r\nför att begränsa den stora asylinströmningen, även\r\nom jag förstår att det för en folkpartist måste vara\r\nett beslut under galgen. Det verkar också som om\r\nregeringen inför visumtvång därför att Danmark\r\nhar gjort det och därför att Norge diskuterar det.\r\nDanmark har under det första halvåret i år tagit\r\nemot lika många asylsökande som Sverige gör per\r\nvecka.</pre><pre>Jag tycker att Birgit Friggebo ger en glättad bild av\r\nverkligheten och de problem som finns. 75 000\r\nmänniskor är inskrivna på våra\r\nflyktingförläggningar, varav drygt 55 000 kommer\r\nfrån det forna Jugoslavien. Inför vintern vet vi inte\r\nvad som kommer att hända. Invandrarverket har\r\nsagt att man kan ta fram ytterligare 30 000 bäddar,\r\nså att det den sista december finns 100 000 bäddar.\r\nSedan vet man inte vad som kommer att ske. Även\r\nom verket arbetar föredömligt börjar man närma\r\nsig gränsen för vad man klarar av.</pre><pre>Min fråga till Birgit Friggebo är: Vilka planer har\r\nregeringen för tiden efter den sista december? Kan\r\nregeringen tänka sig att ta upp en diskussion med\r\növriga nordiska länder om att göra en fördelning av\r\nde asylsökande?</pre><pre>Anf. 23  Kulturminister BIRGIT FRIGGEBO\r\n(fp):</pre><pre>Fru talman! Beträffande den allmänpolitiska\r\ndebatten har jag framfört önskemål till kammaren\r\nom att flyktingpolitiken tas upp under onsdag\r\neftermiddag, eftersom det skulle underlätta mina\r\nmöjligheter att delta i den debatten. Jag lovar\r\nemellertid att göra vad jag kan för att kunna delta i\r\nden.</pre><pre>Utgångspunkten för beslutet om upphävande av\r\nviseringsfrihetsavtalet är FN:s beslut om att\r\nSerbien-Montenegro inte är successorstat till det\r\nforna Jugoslavien. Med detta beslut har vi velat\r\nminska skadeverkningarna av detta FN-beslut\r\ngenom viseringsfriheten gentemot Bosnien-\r\nHercegovina för att tydliggöra det som visserligen\r\ntidigare redan har gällt i praktiken, nämligen att\r\nmänniskor som söker skydd här i Sverige från det\r\nkrigsområdet skall kunna få skydd här. Vi ger också\r\nalldeles särskilda instruktioner till Invandrarverket\r\nnär det gäller personer som kan befaras behöva\r\nskydd och som kommer bl.a. från Kosovo. En\r\nsådan ordning känner vi i Sverige till från tidigare,\r\nbl.a. när det gäller flyktingar från Chile. Hela syftet\r\när att säkerställa att de människor som riskerar\r\ntrakasserier och förföljelse, vilket förekommer i\r\nKosovo, skall kunna få skydd om de söker sig till\r\nSverige.</pre><pre>Maud Björnemalm frågade vad som kommer att\r\nhända efter den sista december. De beslut som nu\r\nfattas av Invandrarverket och av\r\nUtlänningsnämnden mot bakgrund av den\r\nförändrade situation som råder i dag, inte minst när\r\ndet gäller krigsvägrarna, innebär ju att man\r\nkommer att kunna verkställa fler avvisningar till\r\nSerbien-Montenegro. I praktiken råder det amnesti\r\nför krigsvägrarna. Detta är en successiv utveckling\r\nsom vi genom studier på platsen har kunnat\r\nkonstatera.</pre><pre>Det beslut om viseringstvång beträffande Serbien-\r\nMontenegro och Makedonien kommer med\r\nnödvändighet, det sade jag också i mitt\r\ninledningsanförande, att innebära att färre\r\npersoner som inte har ett primärt skyddsbehov\r\nkommer att söka sig hit.</pre><pre>Anf. 24  BERITH ERIKSSON (v):</pre><pre>Fru talman! Jag vill också tacka kulturministern för\r\nden här informationen. Den var välkommen.</pre><pre>1951 fick vi FN:s flyktingkommission, och alltsedan\r\ndess har denna fungerat bra. Nu är det en ny\r\nsituation med nya typer av flyktingar och\r\nflyktingorsaker i Europa. Det behövs därför nya\r\ninstrument för att hantera dessa saker. Det är ett\r\nproblem som är gemensamt för hela Europa. Saker\r\nhänder väldigt snabbt. Det är ju inte bara från det\r\nforna Östeuropa som man kan befara stora\r\nflyktingströmmar. Under den senaste tiden inger\r\nockså det som händer i Turkiet stor oro. Det finns\r\nobehagliga likheter med händelserna i Jugoslavien.</pre><pre>Kulturministern redogjorde för att man i det här\r\narbetet i Europarådet inte har haft någon större\r\nframgång. Jag undrar om ESK-processen är en\r\nframkomligare väg och hur pass allvarligt\r\nregeringen arbetar på den linjen. Har man\r\nexempelvis utsett någon huvudman för det arbetet?</pre><pre>Till sist vill jag fråga: Vad händer egentligen med\r\nasylsökande från Kosovo?</pre><pre>Anf. 25  Kulturminister BIRGIT FRIGGEBO\r\n(fp):</pre><pre>Fru talman! Jag delar Berith Erikssons uppfattning\r\nom att den här typen av massflyktssituationer\r\nberoende på krig, miljökatastrofer eller andra\r\nkatastrofer inte bara är hänförliga till Östeuropa,\r\noch då inte bara till Jugoslavien.</pre><pre>Det här visar på behovet av ett mycket aktivt arbete\r\nför att säkerställa mänskliga rättigheter, för att\r\nsäkerställa regelverk som gör att man kan få en\r\nekonomisk tillväxt och över huvud taget bättre\r\nlevnadsförhållanden för människorna i dessa\r\nländer.</pre><pre>Som jag redovisade har vi från svensk sida sedan\r\ndecember förra året varit mycket aktiva för att få\r\nfram någon form av europeisk mekanism för ett\r\ngemensamt ansvarstagande för sådana här\r\nsituationer. Det finns alltså en arbetsgrupp som\r\nSverige leder.</pre><pre>Det gäller nu att hitta ett internationellt forum som\r\när lämpligt för att processa en sådan här mekanism.\r\nEtt sådant forum är ESK, som har visat sig vara\r\nsnabb i hanteringen när det gällt att komma fram\r\ntill gemensamma ståndpunkter. ESK:s beslut har\r\nutan stora byråkratiska omgångar också\r\nrespekterats av de deltagande länderna.</pre><pre>Huvudmän för det här får anses vara\r\nutrikesministern och statsministern, som också har\r\nengagerat sig i dessa frågor.</pre><pre>Anf. 26  IAN WACHTMEISTER (nyd):</pre><pre>Fru talman! Bättre sent än aldrig, kan man säga om\r\ndetta. Man kan dock fråga sig varför ingenting\r\ngjordes tidigare, då det kom så många förslag och\r\nlarmsignaler.</pre><pre>Sedan vill jag påpeka att det inte är Jugoslaviens fel\r\natt Sverige under den här tiden har tagit emot\r\nungefär fem gånger fler asylsökande och flyktingar\r\nän resten av Norden. Felet ligger hos svensk\r\nflyktingpoltik. Man tog ju t.o.m. bort luciabeslutet\r\noch sände sedan ut fullständigt felaktiga signaler.</pre><pre>Jag har en fråga vad gäller den ekonomiska sidan:\r\nVad gör man när det gäller kostnaderna för\r\nflyktingmottagningen med de mellanhänder, med\r\ndet geschäft som pågår och med det skrämmande\r\nslöseri som nu visar sig? Det handlar om enorma\r\nsummor. Vi återkommer till detta i den\r\nallmänpolitiska debatten. Men är det några\r\nåtgärder på gång?</pre><pre>Och sedan en annan sak: Är Birgit Friggebo\r\ninförstådd med den allmänna politiken att vi i\r\nSverige skall hjälpa människor där de, inte vi, är?</pre><pre>Nästa fråga: Vad säger ministern om en\r\nhopslagning av flykting- och invandrarpolitiska\r\nfrågor med biståndsfrågor i ett departement, i ett\r\nutskott och hos en minister?</pre><pre>Till sist: Jag tillstyrker också vad Gullan Lindblad\r\ntidigare sade, nämligen att vi nu i en bred\r\nparlamentarisk utredning måste se över hela\r\nflykting-  och utlänningslagstiftningen.</pre><pre>Anf. 27  Kulturminister BIRGIT FRIGGEBO\r\n(fp):</pre><pre>Fru talman! Ian Wachtmeister säger att det är\r\nSveriges, inte Jugoslaviens, fel att människor söker\r\nsig hit. Det är ett mycket uppseendeväckande\r\nuttalande mot bakgrund av det förtryck och det\r\nvåld som finns och som innebär att människor\r\ntvingas lämna sina hem. De allra flesta har sökt sig\r\ntill stater och länder i krigets närhet. Några har sökt\r\nsig till Sverige. Vi har internationella förpliktelser\r\natt när människor kommer hit ge dem skydd. Detta\r\nskall vi i Sverige fortsätta med. Det är med glädje\r\nsom jag kan konstatera att det i många uttalanden i\r\ndenna kammare finns en bred anslutning för en\r\nsådan politik.</pre><pre>Vidare säger Ian Wachtmeister att det gavs en\r\nsignal genom att vi upphävde det s.k. 13 december-\r\nbeslutet. Men det lustiga är att efter den signal som\r\ndå gavs har antalet asylsökande från andra länder\r\nutom Jugoslavien halverats. Det beror på\r\nutvecklingen i vår omvärld, där krigshärdar har\r\nblivit fredsområden och där många länder i dag tar\r\nde första stegen på demokratins svåra väg, där man\r\ninför flerpartisystem, där man har val och där man\r\ntidigare hade diktatorer. Det visar mycket tydligt\r\npå att det är händelserna i vår omvärld som är den\r\nursprungliga och grundläggande orsaken till att\r\nmänniskor söker sig bort från sina hem.</pre><pre>När det gäller kostnaderna för\r\nförläggningsverksamheten redovisade jag att en\r\nutredning tillsatts, som kommer att lägga fram\r\nförslag vid årsskiftet beträffande en effektiviserad\r\nmottagningsverksamhet. Invandrarverket har nu\r\nomförhandlingar av en del avtal. Man har en ny\r\norganisation för upphandling. Dessutom har\r\nInvandrarverket självt gjort utredningar, där man\r\nkonstaterar fel och brister. Det är en bra\r\nutgångspunkt för möjligheterna att få en\r\neffektivare verksamhet. Det är bra att man i denna\r\nkammare håller tummen på ögat när det gäller\r\nslöseri. Men det intressanta när det gäller Ny\r\ndemokrati är att det i stort sett är en enda post i\r\nbudgeten som man ständigt granskar.</pre><pre>Jag har ingen anledning att här i kammaren\r\nredovisa synpunkter på hur regeringen organiserar\r\nsitt departementala arbete. Jag redovisade här i\r\nmin anmälan att vi i morgon i Genève hos UNHCR\r\nkommer att bidra med ytterligare 150 miljoner\r\nkronor för insatser i närområdet. Sverige är en av\r\nde största bidragsgivarna beträffande\r\nflyktingkommissariatens arbete i olika flyktingläger\r\nvärlden runt -- i Somalia, i Afghanistan, i\r\nKambodja osv. Därför finns det en koppling mellan\r\nu-hjälpspolitik och humanitärt bidrag till olyckliga\r\nmänniskor i flyktingläger runt om i vår olyckliga\r\nvärld.</pre><pre>Jag ber om ursäkt för att jag inte gav Gullan\r\nLindblad svar direkt på den fråga som också Ian\r\nWachtmeister nu aktualiserar, nämligen frågan om\r\nen parlamentarisk utredning om\r\nutlänningslagstiftningen beträffande asylreglerna.\r\nJag har tidigare i olika sammanhang sagt att\r\nparallellt med det internationella arbete som vi med\r\nkraft bedriver för att få fram något slags europeisk\r\nmekanism vid massflyktssituationer bör en\r\nparlamentarisk utredning genomlysa\r\nutlänningslagens regler om asyl.</pre><pre>Anf. 28  IAN WACHTMEISTER (nyd):</pre><pre>Herr talman! Jag vill bara påpeka att vi i Ny\r\ndemokrati vill föra en mycket human politik och\r\nförsöka se till att man hjälper fler. Men vi i Sverige\r\nhar inte gjort det, utan vi har hjälpt fel människor\r\ndärför att vi har haft fel politik. Politiken har icke\r\nvarit framgångsrik, och man backar nu från den. Då\r\nskall man inte försöka skylla på oss.</pre><pre>Faktum är att Sverige öppnade sig och att fem\r\ngånger fler har kommit hit än som kommit till de\r\nnordiska länderna.</pre><pre>Sedan några ord om de fel och brister vid\r\nupphandlingen som man nu skall undersöka. Jag\r\nvill bara påpeka att sannolikt rör det sig i denna\r\nklantiga hantering med bristande affärsmässighet\r\nom belopp i miljardklassen.</pre><pre>Vad gäller de frågor som vi i Ny demokrati tar upp\r\nvill jag påpeka att vi har tagit upp en mängd frågor\r\ni denna kammare. Om ministern hade varit här i går\r\nt.ex. kunde hon ha hört att det är så. Det handlar\r\nom en mängd frågor, alltså inte bara om denna.\r\nDäremot är den här frågan lämplig att ta upp i det\r\nhär fallet.</pre><pre>Anf. 29  PIERRE SCHORI (s):</pre><pre>Herr talman! Jag börjar med att instämma i vad\r\nBirgit Friggebo sade i sin första replik till Ian\r\nWachtmeister. Birgit Friggebo sade att hon gav en\r\nsamlad bild av regeringens flyktingpolitik. En bit\r\nfattas ändå, tycker jag, och det är då fråga om\r\nkampen mot okunskap och fördomar, kampen mot\r\nrasistiska tendenser och främlingsfientlighet i vårt\r\neget samhälle men också i vår egen riksdag, som\r\nföregående talare här har gett uttryck för.</pre><pre>Därför skulle jag vilja fråga statsrådet: Vilka planer\r\nhar statsrådet och hennes regering på att medverka\r\ni den viktiga kampen mot fördomar och för\r\nsolidaritet och upplysning i vårt eget land i dessa\r\nfrågor?</pre><pre>Anf. 30  Kulturminister BIRGIT FRIGGEBO\r\n(fp):</pre><pre>Herr talman! För det första har vi en viktig fråga\r\ngemensam. Den handlar naturligtvis om att bedriva\r\nopinionsbildning. Vi måste bemöta felaktigheter\r\noch fördomar. Vi måste även sprida kunskap om\r\nverkligheten, inte minst sådan den ter sig i vår\r\nomvärld, och om sådant som skapar\r\nflyktingströmmar till vårt land.</pre><pre>För det andra är det viktigt att de människor som\r\nkommer hit känner sig trygga här, så att de inte\r\nutgör en orsak till att andra människor känner\r\nfrämlingsfientlighet. En sådan viktig fråga är\r\nmöjligheterna att lära sig det svenska språket, att\r\nkunna kommunicera också med oss svenskar och\r\natt kunna uttrycka inte bara tankar, utan också\r\nkänslor tillsammans med oss svenskar. Jag tror att\r\nvi i alltför hög grad har brustit när det gällt att se\r\nbehoven av att alla de som har tillåtelse att stanna\r\nhär i Sverige skall kunna lära sig svenska. Det gäller\r\nvåra ungdomar, men också kvinnorna.</pre><pre>För det tredje är det viktigt att vi kan understödja\r\nolika projekt som gör att invandrare och svenskar\r\nkan mötas. De tio miljoner som riksdagen avsatte i\r\nvåras för åtgärder mot främlingsfientlighet och\r\nrasism har inriktningen att framför allt\r\ninvandrarungdomar och svenska ungdomar på\r\nolika sätt skall kunna mötas för att få ökad\r\nförståelse för varandra.</pre><pre>Jag är av den absoluta övertygelsen att kunskap\r\nmotverkar fördomar. Många av de yttringar, de\r\nbrev och andra informationer som jag får ifrån\r\nmänniskor som är rädda för invandrarna har sin\r\ngrund i okunskap.</pre><pre>Anf. 31  MAJ-LIS LÖÖW (s):</pre><pre>Herr talman! Låt mig först understryka att det\r\nfaktiskt alltid är ursprungslandets fel att människor\r\nkänner sig tvingade att ge sig av. Även om det\r\nskulle visa sig att man inte har så starka skäl att man\r\nfår flyktingstatus här i landet, är det ofta en\r\nfullkomligt orimlig diskriminering eller en\r\nminoritetspolitik som ligger bakom.</pre><pre>Jag vill fråga invandrarministern: Om det över\r\nhuvud taget var tänkbart för en folkpartistisk\r\ninvandrarminister att införa ett visumtvång, hade\r\ndet inte varit lyckligare att göra detta något\r\ntidigare? Min utgångspukt för frågan är inte riktigt\r\ndensamma som Ian Wachtmeisters. Jag är mer\r\nbekymrad över de människor som kanske har gjort\r\nsig av med allt de hade hemma för att få råd att ge\r\nsig av till Sverige. Nu blir de sittande här i åratal,\r\ndärför att vi har byggt upp obalanser i behandlingen\r\nav flyktingärendena. Vi hamnar nu i en så\r\nansträngd situation att vi t.o.m. måste ge upp\r\ntreterminsregeln, vilket jag tycker är en\r\nfruktansvärd kapitulation riktad mot humaniteten.\r\nJag vill bara fråga Birgit Friggebo: I valet mellan att\r\nha infört visumtvång litet tidigare och att för\r\nbarnens skull slippa ge upp treterminsregeln, vad\r\nhade Birgit Friggebo valt?</pre><pre>Anf. 32  Kulturminister BIRGIT FRIGGEBO\r\n(fp):</pre><pre>Herr talman! Det som är sanning i dag kanske inte\r\nvar sanning i går. Verkligheten förändras. Vi hade\r\nverkställighetsstopp beträffande Kosovo fram till\r\nsommaren. Då kom det besked från\r\nflyktingkommissarien om att man bedömde att det\r\nfanns personer som lämnade Kosovo som inte hade\r\ndet primära skyddsbehov som innebar att\r\nflyktingkommissarien ville rekommendera att\r\nländerna höll sina gränser öppna. Då, först då,\r\nbörjade invandrarverket att fatta avvisningsbeslut.</pre><pre>Så sent som i måndags fattade Utlänningsnämnden\r\nett beslut beträffande krigsvägrare. Det kommer\r\nnaturligtvis att vara praxisstyrande också för\r\nInvandrarverkets beslutsfattande. Man\r\nkonstaterar, på grund av de informationer som man\r\nhar skaffat sig genom resor i området och andra\r\ninformationer, att amnestiregler numera i\r\npraktiken tillämpas för krigsvägrare. Det är\r\nbakgrunden till att Invandrarverket nu har börjat\r\nfatta belsut här i Sverige.</pre><pre>Det är den osäkra situationen i Kosovo som har\r\nvarit grunden till att man inte tidigare har fattat\r\nbeslut. Vi vet att det fortfarande finns människor i\r\nKosovo som trakasseras och förföljs, och som kan\r\nkomma att ha ett skyddsbehov. I den mån vi från\r\nSveriges sida kan hjälpa till genom att nu tillämpa\r\ngenerösa viseringsregler skall vi göra det.</pre><pre>Anf. 33  MAJ-LIS LÖÖW (s):</pre><pre>Herr talman! Det har varit möjligt även tidigare att\r\nge Invandrarverket sådana instruktioner, om det\r\növer huvud taget behövs. Jag tror att man vet, att\r\npersoner med starka skyddsbehov skall ha en\r\nchans, även om de inte har ett visum med sig när\r\nde kommer till gränsen. Man skall bevilja visum om\r\nmänniskor kommer till en svensk representation\r\nnågonstans utomlands och har ett starkt\r\nskyddsbehov.</pre><pre>Det hade också tidigare varit möjligt att införa en\r\nsådan här visumregel, med dessa mycket starka\r\nbegränsningar eller instruktioner.</pre><pre>Anf. 34  Kulturminister BIRGIT FRIGGEBO\r\n(fp):</pre><pre>Herr talman! Det jag redovisade tidigare var\r\nbeslutssituationen här i Sverige. Dagens beslut om\r\natt införa viseringstvång har ju sin grund i FN-\r\nbeslutet. Där konstaterar man att Serbien-\r\nMontenegro inte är successorstat till det forna\r\nJugoslavien. Därmed uppkommer frågan om att gå\r\nigenom samtliga de bilaterala avtal som vi har med\r\ndet forna Jugoslavien. Viseringsavtalet är ett av de\r\navtalen.</pre><pre>Överläggningen var härmed avslutad.</pre><pre>3 §  Ledigheter</pre><pre>Förste vice talmannen meddelade att Karl-Göran\r\nBiörsmark (fp) ansökt om ledighet för FN-uppdrag\r\nunder tiden den 17 oktober--den 16 november.</pre><pre>Kammaren biföll denna ansökan.</pre><pre>Förste vice talmannen anmälde att Lola Björkquist\r\n(fp) skulle tjänstgöra som ersättare för Karl-Göran\r\nBiörsmark.</pre><pre>Förste vice talmannen meddelade att Mona Saint\r\nCyr (m) ansökt om ledighet för FN-uppdrag under\r\ntiden den 21 oktober--den 20 november.</pre><pre>Kammaren biföll denna ansökan.</pre><pre>Förste vice talmannen anmälde att Anna Lindgren\r\n(m) skulle tjänstgöra som ersättare för Mona Saint\r\nCyr.</pre><pre>4 §  Hänvisning av ärende till utskott</pre><pre>Föredrogs och hänvisades</pre><pre>Proposition</pre><pre>1992/93:7 till socialförsäkringsutskottet</pre><pre>5 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:10 Film- och videoavtalet och statens stöd\r\ntill filmkulturell verksamhet</pre><pre>1992/93:21 Det svenska elsäkerhetsarbetet</pre><pre>1992/93:27 Ändrad handels- och\r\nföreningsregistrering</pre><pre>1992/93:41 Kapital för tillväxt</pre><pre>1992/93:43 Ökad konkurrens i kommunal\r\nverksamhet</pre><pre>Motionerna</pre><pre>med anledning av prop. 1991/92:174 Förslag till lag\r\nom krigsmateriel</pre><pre>1992/93:U1 av Birgitta Hambraeus (c)</pre><pre>1992/93:U2 av Stefan Attefall och Rose-Marie\r\nFrebran (kds)</pre><pre>1992/93:U3 av Lars Werner m.fl. (v)</pre><pre>1992/93:U4 av Maj Britt Theorin m.fl. (s)</pre><pre>1992/93:U5 av Robert Jousma (nyd)</pre><pre>1992/93:U6 av Ingela Mårtensson (fp)</pre><pre>1992/93:U7 av Hans Göran Franck m.fl. (s)</pre><pre>1992/93:U8 av Pierre Schori m.fl. (s)</pre><pre>6 § Anmälan om interpellation</pre><pre>Anmäldes att följande interpellation framställts</pre><pre>den 8 oktober</pre><pre>1992/93:5 av Lars-Erik Lövdén (s) till\r\njustitieministern om åtgärder mot den ekonomiska\r\nbrottsligheten:</pre><pre>Den ekonomiska brottsligheten är ett stort och\r\nväxande problem i det svenska samhället. Den är\r\npå väg att nå en omfattning som är direkt\r\nsamhällsfarlig. Eko-brotten kostar skattebetalarna\r\ntiotals miljarder kronor årligen. Någon säker och\r\nbestämd uppgift om den exakta omfattningen finns\r\ninte men att det är fråga om mycket stora belopp\r\nstår alldeles klart. Enligt en nyligen gjord\r\nuppskattning kan det i värsta fall handla om så\r\nmycket som 60 miljarder kronor. Bakom det\r\nfinansiella systemets kollaps finns också\r\ntvivelaktiga ekonomiska transaktioner.</pre><pre>Bakom många av de 17 400 bolagskonkurser som\r\ninträffat under 1991 låg det ekonomiska brott. De\r\nsärskilda branschstudier som Brottsförebyggande\r\nrådet genomfört visar också på en omfattande\r\nekonomisk brottslighet.</pre><pre>Den ekonomiska brottsligheten orsakar stora\r\nskadeverkningar för såväl samhället som för\r\nenskilda medborgare. Bolagskonkurserna under\r\nförra året ledde till att 50 000 personer blev\r\narbetslösa. Eko-brottsligheten utgör också ett hot\r\nmot en sund marknadsekonomi. Konkurrensen\r\nsnedvrids så att seriösa företagare får mycket svårt\r\natt klara sig. I den nuvarande ekonomiska krisen är\r\ndetta ett särskilt allvarligt problem.</pre><pre>Den ekonomiska brottsligheten har tagit sig allt\r\nallvarligare och svårbemästrade former. Samtidigt\r\nhar samhällets och då särskilt polisens resurser för\r\ndenna brottsbekämpning allvarligt försämrats.</pre><pre>Regeringen har hittills visat ett uppenbart ointresse\r\nför frågan. Regeringen har uttryckligen undantagit\r\neko-brottsligheten som prioriterat område. I\r\nregeringsdeklarationen berörs inte heller med ett\r\nord den allvarliga situationen. Genom sin politik\r\nger regeringen i praktiken eko-brottslingarna ökat\r\nsvängrum.</pre><pre>Redan den 7 januari i år redovisade Riksåklagaren\r\noch Rikspolisstyrelsen en rapport om den\r\nekonomiska brottsligheten och lämnade en rad\r\nförslag till åtgärder. Förslagen innefattar ändringar\r\ni lagstiftningen, bättre arbets- och\r\nutredningsmetoder, utbildningsinsatser och förslag\r\ntill slagkraftigare organisation. Det krävs också en\r\nförstärkning av resurserna. För att uppnå en\r\nacceptabel nivå på brottsbekämpningen föreslås i\r\nrapporten att polisen tillförs ca 50 miljoner kronor.</pre><pre>Trots att mer än nio månader har gått sedan\r\nregeringen fick rapporten har några verksamma\r\nåtgärder från regeringens sida ännu inte vidtagits.\r\nSituationen har under denna tid ytterligare\r\nförvärrats. Detta ger ett intryck av en total ovilja\r\nfrån regeringens sida att ingripa mot denna\r\nallvarliga och samhällsfarliga brottslighet.</pre><pre>Mot bakgrund härav vill jag ställa följande frågor\r\ntill justitieminister Gun Hellsvik:</pre><pre>1.  Kommer regeringen att vidta några åtgärder i\r\nsyfte att skärpa kampen mot eko-brottsligheten?</pre><pre>2.  Avser regeringen att föreslå ökade resurser till\r\npolisen för bekämpning av den ekonomiska\r\nbrottsligheten?</pre><pre>3.  Anser regeringen att det krävs bättre styrmedel\r\nför polisens resursanvändning i syfte att säkerställa\r\nen tillfredsställande nivå på eko-\r\nbrottsbekämpningen?</pre><pre>4.  Vilka lagstiftningsåtgärder avser regeringen\r\nföreslå riksdagen i syfte att effektivisera eko-\r\nbrottsbekämpningen?</pre><pre>7 § Anmälan om frågor</pre><pre>Anmäldes att följande frågor framställts</pre><pre>den 8 oktober</pre><pre>1992/93:10 av Agne Hansson (c) till\r\njustitieministern om åtgärder för att underlätta\r\nenskildas skuldsanering:</pre><pre>Ökande arbetslöshet och stigande räntor gör de\r\nskuldsatta än mer utsatta. Det gäller inte minst\r\nmånga barnfamiljer som bor i ett eget hus med\r\nstora lån och som redan lever med en snäv\r\nekonomisk marginal. Antalet exekutiva auktioner\r\npå småhus ökar kraftigt.</pre><pre>En vettig skuldsanering kan för många i en akut\r\nsituation vara en viktig och avgörande åtgärd för att\r\nkomma vidare utan att berövas tryggheten i\r\nboendet eller i den hushållsekonomiska situationen\r\ni övrigt. Med hänsyn till det utsatta läge den\r\nenskilde har gentemot kreditgivare och andra\r\naktörer på marknaden kunde ett stöd från\r\nstatsmakternas sida för en skuldsanering vara en\r\nvärdefull hjälp.</pre><pre>Med hänvisning till det anförda vill jag fråga\r\njustitieministern:</pre><pre>Vilka åtgärder är regeringen beredd vidtag för att\r\nunderlätta en skuldsanering för enskilda hushåll\r\noch individer?</pre><pre>1992/93:11 av Göthe Knutson (m) till\r\njustitieministern om översyn av påföljderna för\r\nförskingring:</pre><pre>Angående Högsta domstolens friande från\r\nfängelsedom.</pre><pre>Stjäl ett par hundra tusen ur butikskassan ett par år\r\noch Du behöver bara betala tillbaka pengarna om\r\nDu blir upptäckt och får upp målet i Högsta\r\ndomstolen (HD)!</pre><pre>Detta är den faktiska innebörden av HD:s utslag i\r\nett uppmärksammat förskingringsmål som lett till\r\nfällande domar på tio månaders fängelse i både\r\ntingsrätt och hovrätt. Men HD ansåg att den\r\nförskingrande butikschefen ''lever under ordnade\r\nförhållanden'' och skall därför slippa fängelse. Inte\r\nens böter blev det!</pre><pre>Visst är det upprörande! Och visst är det ett\r\nsabotage mot handelns ansträngningar att höja den\r\ninterna säkerheten! Samtidigt kan man räkna med\r\natt allmänhetens förtroende för rättsväsendet starkt\r\nförsämras när rikets högsta rättsvårdande instans\r\ninte dömer ut minsta straff för ett grovt\r\nförskingringsbrott.</pre><pre>Avser justitieministern göra en översyn av aktuella\r\nlagrum i syfte att förhindra domslut som så\r\nuppenbart strider mot allmän rättsuppfattning?</pre><pre>1992/93:12 av Gullan Lindblad (m) till\r\njustitieministern om straffsatserna för våldtäkt:</pre><pre>Med bestörtning har inte minst Sveriges kvinnor\r\ntagit del av domen i ett våldtäktsmål nyligen. En 13-\r\nårig flicka hade utsatts för våldtäkt.\r\nVåldtäktsmannen fick lagens lindrigaste straff\r\ndärför att flickan såg äldre ut än hon var. Med detta\r\nenskilda fall som utgångspunkt vill jag ställa\r\nföljande fråga:</pre><pre>Vilka åtgärder avser justitieministern vidta för att\r\npå något sätt skärpa straffsatserna i sådana\r\närenden?</pre><pre>1992/93:13 av Gullan Lindblad (m) till\r\nkulturministern om flyktingmottagandet m.m.:</pre><pre>Flyktingpolitiken är livligt omdebatterad och\r\nregeringen har aviserat vissa åtgärder. En särskild\r\nutredare ser över vissa frågor, bl.a. rätten att\r\növerklaga avvisnings/utvisningsbeslut. Detta är\r\nbra. Den extraordinära flyktingsituationen och\r\nsåväl kostnaderna för flyktingmottagandet som\r\nInvandrarverkets orimligt hårda arbetsbelastning\r\nger skäl att ifrågasätta om inte en parlamentarisk\r\nutredning borde tillsättas för översyn av hela\r\nflyktingmottagandet liksom\r\nutlänningslagstiftningen.</pre><pre>Kommer kulturministern att tillsätta en\r\nparlamentarisk utredning rörande\r\nflyktingmottagandet och utlänningslagstiftningen?</pre><pre>1992/93:14 av Gullan Lindblad (m) till\r\nkulturministern om flyktingpolitiken:</pre><pre>Vid genomgång av propositionsförteckningen\r\nfinner jag till min förvåning inte en enda\r\nproposition anmäld från Kulturdepartementet vad\r\ngäller flyktingfrågorna. Socialförsäkringsutskottet\r\nhar bl.a. förväntat sig en proposition om s.k.\r\ntillfälliga uppehållstillstånd.</pre><pre>När kommer regeringens förslag till förändringar\r\nrörande flyktingpolitiken?</pre><pre>1992/93:15 av Wiggo Komstedt (m) till\r\nkulturministern om skadegörelser på\r\nflyktingförläggningen i värmländska Koppom:</pre><pre>Vilka åtgärder har statsrådet vidtagit mot de\r\nflyktingar som slog sönder en flyktingförläggning i\r\nvärmländska Koppom?</pre><pre>1992/93:16 av Hugo Bergdahl (fp) till\r\njustitieministern om straffsatserna för våldtäkt:</pre><pre>Domstolarnas utmätning av straff bygger på våra\r\nlagar och samhällsets värderingar om hur brottsliga\r\ngärningar skall bedömas. Dessa värderingar ändras\r\ni takt med samhällsutvecklingen och ofta får vi\r\nerfara att allmänhetens rättsmedvetande inte\r\növerensstämmer med lagstiftarens. Det senaste\r\nexemplet på detta är den bedömning som en\r\ndomstol nyligen gjorde av en våldtäkt mot en\r\nminderårig.</pre><pre>Tilltron till samhällets rättsvårdande uppgifter\r\nkräver att lagstiftaren löpande omprövar hur olika\r\nbrott skall bedömas i straffhänseende. Detta kräver\r\ni allmänhet mer eller mindre omfattande ändringar\r\nav lag- eller motivtext.</pre><pre>Jag vill mot denna bakgrund fråga\r\njustitieministern:</pre><pre>Vilka åtgärder avser regeringen att vidta för att\r\nbättre än i dag anpassa lagstiftningen till det\r\nallmänna rättsmedvetandet?</pre><pre>1992/93:17 av Arne Kjörnsberg (s) till\r\narbetsmarknadsministern om samrådet mellan\r\nregeringen och Socialdemokraterna vid eventuella\r\nframtida ändringar i arbetslagstiftningen:</pre><pre>I ''Protokoll över uppgörelse mellan regeringen och\r\nSocialdemokratiska arbetarepartiet'' daterat\r\n22.9.1992 står det under F. Övrigt punkt 4: ''Ev.\r\nförändringar av arbetsrätten föregås av samråd i\r\nförtroendefull anda''.</pre><pre>I SAF-tidningen nr 27, 1992 kan man i en artikel\r\nmed rubriken ''Få förbättringar för företagarna''\r\nbland annat läsa: ''Enligt\r\narbetsmarknadsdepartementet och\r\nstatsrådsberedningen innebär passusen att\r\nregeringen endast måste resonera med\r\nsocialdemokraterna innan nya lagförslag\r\npresenteras. -- Kommer partierna inte överens står\r\ndet fortfarande regeringen fritt att lägga fram\r\nförslag till förändringar, säger Göte Ekström,\r\nstatssekreterare på\r\narbetsmarknadsdepartementet''.</pre><pre>Har arbetsmarknadsministern samma uppfattning\r\nom innebörden i den träffade överenskommelsen\r\nsom den statssekreteraren redovisar i nämnda\r\nartikel?</pre><pre>1992/93:18 av Ylva Annerstedt (fp) till\r\nkommunikationsministern om Interrailkortens\r\nframtid:</pre><pre>Angående Interrailkortens framtid. Interrailkort\r\nhar funnits länge och kan sägas vara ett mycket\r\nlyckat exempel på europeiskt samarbete. Nu har\r\nemellertid Frankrike, Spanien, Italien och Portugal\r\nsagt upp avtalet från 1 januari 1993 med argumentet\r\natt de fick ta för stor del av kostnaderna.</pre><pre>Försvinner Interrailkortet är det ett nederlag för\r\noss alla i Europa. Att både ungdomar och\r\npensionärer har haft denna billiga möjlighet att\r\nkomma ut och se sig omkring har varit ett viktigt\r\ninslag i arbetet med att skapa ett medborgarnas\r\nEuropa.</pre><pre>Endast genom en brandkårsutryckning kunde man\r\nskjuta avskaffandet ett år framåt. Hotet kvarstår\r\nalltså och endast genom samarbete kan kortet\r\nräddas. Krafter inom EG-parlamentet försöker\r\nfinna vägar att subventionera kortet, men insatser\r\nfrån andra än EG-medlemmar behövs också.</pre><pre>Med anledning härav skulle jag vilja fråga\r\nkommunikationsministern:</pre><pre>Vilka åtgärder är Sveriges regering beredd att vidta\r\nför att Interrailkortet skall kunna räddas kvar?</pre><pre>1992/93:19 av Wiggo Komstedt (m) till\r\nmiljöministern om miljöavgiften för vissa lastbilar:</pre><pre>Den 1 januari 1993 införs en ny skatt på lastbilar\r\növer 3,5 tons totalvikt. Det har betecknats som en\r\nmiljöavgift. Efter den 1 januari 1993 måste alla de\r\naktuella fordonen utrustas med den mest\r\nmiljövänliga motor som för närvarande finns i\r\nvärlden. Ändock beläggs fordonen med något som\r\ni praktiken är en straffskatt. I vissa andra länder gör\r\nman tvärtom. Där ger staten rabatt till dem som\r\nsatsar på miljövänliga motorer.</pre><pre>Svensk åkerinäring befinner sig i en hårt pressad\r\nsituation. Detta beroende av både nedgången här\r\nhemma och konkurrensen från utländska\r\nåkeriföretag. Investeringarna sjunker dramatiskt,\r\nvilket i sin tur skapar sysselsättningsproblem för\r\nsvensk bilindustri.</pre><pre>Är regeringen beredd att ompröva det\r\nsysselsättningsfientliga beslut som fattades under\r\ndet tidigare socialdemokratiska styret?</pre><pre>1992/93:20 av Ingbritt Irhammar (c) till statsrådet\r\nAlf Svensson om den turkiska regeringens respekt\r\nför de mänskliga rättigheterna:</pre><pre>Den turkiska koalitionsregeringen, som tillträdde\r\nför ett år sedan, lovade vid sitt tillträde att värna\r\nrespekten för mänskliga rättigheter i landet och\r\ninföra demokratisering av det turkiska samhället.\r\nRapporter från bland annat Amnesty International\r\noch Human Rights Foundation of Turkey (HRFT)\r\nvisar att dessa löften inte har infriats. Enligt en\r\nnyligt publicerad rapport från HRFT konstateras\r\ngrova kränkningar av de mänskliga rättigheterna\r\nunder första halvåret i Turkiet. HRFT gör den\r\nbedömningen att antalet dödade under första\r\nhalvåret når en nivå, som påminner om situationen\r\nvid militärkuppen 1980. I dokumentet konstateras\r\natt 1 038 personer under årets första sex månader\r\nhar dödats vid tortyr, husrazzior, av okända\r\ngärningsmän, av säkerhetsstyrkor m.m. Tortyren\r\nfortsätter att användas systematiskt. Journalister\r\nhar mördats och tidskrifter och tidningar\r\nkonfiskeras.</pre><pre>Mot denna bakgrund vill jag fråga statsrådet:</pre><pre>Ämnar den svenska regeringen agera för att utöva\r\npåtryckningar mot den turkiska regeringen att\r\nrespektera de mänskliga rättigheterna?</pre><pre>1992/93:21 av Eva Johansson (s) till statsrådet\r\nBeatrice Ask om klasstorleken i grundskolan:</pre><pre>Det kommer nu allt tätare besked om att\r\nkommunerna planerar att öka elevantalet per klass\r\nsom en besparingsåtgärd. 35 elever per klass är\r\ninget ovanligt i framtidsbedömningarna.</pre><pre>I debatten före valet förde Moderaterna ofta fram\r\nkrav om färre elever i varje klass. Det var inte\r\novanligt att detta presenterades som ett löfte till\r\nväljarna.</pre><pre>Mot denna bakgrund vill jag fråga skolministern\r\nföljande:</pre><pre>Vilka åtgärder vill skolministern vidta för att\r\nmotverka allt större klasser i grundskolan?</pre><pre>1992/93:22 av Rune Evensson (s) till\r\nkommunikationsministern om TELI i Västerås:</pre><pre>Den framtida verksamheten vid TELI\r\nFöretagssystem i Vänersborg är föremål för\r\nprövning. 150 anställda har varslats om\r\nuppsägning. De anställda är oroade för företagets\r\nframtida utveckling. En löntagarkonsult har\r\ngranskat utvecklingsmöjligheterna och föreslagit\r\nalternativ. På TELI i Vänersborg finns i dag ett\r\nstort kunnande och kompetens. Dessa resurser bör\r\ni en framtida utveckling tas tillvara och\r\nvidareutvecklas.</pre><pre>Då viss osäkerhet råder om detta vill jag fråga\r\nkommunikationsministern:</pre><pre>Vill kommunikationsministern medverka till att\r\nden kompetens, den tradition, det kunnande och de\r\nresurser som i dag finns på TELI i Vänersborg tas\r\ntillvara i den framtida utvecklingen?</pre><pre>8 §  Kammaren åtskildes kl. 16.03</pre><pre>Förhandlingarna leddes</pre><pre>av talmannen från sammanträdets början t.o.m. 2 §\r\nanf. 27 (delvis) och</pre><pre>av förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}