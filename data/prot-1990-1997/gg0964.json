{"dokumentstatus":{"dokument":{"hangar_id":"2387719","dok_id":"GG0964","rm":"1992/93","beteckning":"64","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"64","slutnummer":"0","datum":"1993-02-18 00:00:00","systemdatum":"2005-10-27 13:55:11","publicerad":"1993-02-18 00:00:00","titel":"Riksdagens snabbprotokoll 1992/93:64 Torsdagen den 18 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{906BD59A-C970-4869-9633-F91D649ED844}","dokument_url_text":"http://data.riksdagen.se/dokument/GG0964/text","dokument_url_html":"http://data.riksdagen.se/dokument/GG0964","dokumentstatus_url_xml":"http://data.riksdagen.se/dokumentstatus/GG0964","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:64</div>\r\n<div class=\"sidhuvud_datum\">Torsdagen den 18 februari</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 §  Avsägelser</pre><pre>Andre vice talmannen meddelade att Ingvar\r\nJohnsson (s) avsagt sig uppdraget att vara suppleant\r\ni utbildningsutskottet.</pre><pre>Kammaren biföll denna avsägelse.</pre><pre>Andre vice talmannen meddelade att Margareta\r\nViklund (kds) avsagt sig uppdraget att vara\r\nsuppleant i socialutskottet.</pre><pre>Kammaren biföll denna avsägelse.</pre><pre>2 §  Anmälan om kompletteringsval till vissa\r\nutskott m.m.</pre><pre>Andre vice talmannen meddelade dels att\r\nsocialdemokratiska riksdagsgruppen på grund av\r\nuppkomna vakanser anmält Ingvar Johnsson som\r\nledamot i konstitutionsutskottet efter Odd\r\nEngström, Inger Lundberg som ledamot i\r\nutbildningsutskottet efter Ingvar Johnsson, Ines\r\nUusmann som ledamot i trafikutskottet efter Birger\r\nRosqvist, Sven-Gösta Signell som ledamot i\r\nkrigsdelegationen efter Birger Rosqvist, Maj-Lis\r\nLööw som ledamot i den svenska delegationen till\r\nGemensamma parlamentarikerkommittén EG-\r\nSverige efter Odd Engström samt Krister\r\nÖrnfjäder som suppleant i utbildningsutskottet\r\nefter Inger Lundberg och som suppleant i\r\ntrafikutskottet efter Ines Uusmann, dels att\r\nkristdemokraterna gruppkansli anmält Fanny\r\nRizell som suppleant i socialutskottet efter\r\nMargareta Viklund.</pre><pre>Andre vice talmannen förklarade valda till</pre><pre>ledamot i konstitutionsutskottet</pre><pre>Ingvar Johnsson (s)</pre><pre>ledamot i utbildningsutskottet</pre><pre>Inger Lundberg (s)</pre><pre>ledamot i trafikutskottet</pre><pre>Ines Uusmann (s)</pre><pre>ledamot i krigsdelegationen</pre><pre>Sven-Gösta Signell (s)</pre><pre>ledamot i den svenska delegationen till\r\nGemensamma parlamentarikerkommittén EG-\r\nSverige</pre><pre>Maj-Lis Lööw (s)</pre><pre>suppleant i socialutskottet</pre><pre>Fanny Rizell (kds)</pre><pre>suppleant i utbildningsutskottet</pre><pre>Krister Örnfjäder (s)</pre><pre>suppleant i trafikutskottet</pre><pre>Krister Örnfjäder (s)</pre><pre>3 §  Justering av protokoll</pre><pre>Justerades protokollet för den 12 februari.</pre><pre>4 §  Hänvisning av ärende till utskott</pre><pre>Föredrogs och hänvisades</pre><pre>Proposition</pre><pre>1992/93:165 till utrikesutskottet</pre><pre>5 §  Svar på interpellation 1992/93:74 om de nya\r\nmilitära insatserna mot Irak</pre><pre>Anf. 1  Utrikesminister MARGARETHA AF\r\nUGGLAS (m):</pre><pre>Herr talman! Hans Göran Franck ställer i sin\r\ninterpellation en rad frågor till mig med anledning\r\nav den missilattack som USA med allierat stöd den\r\n17 januari riktade mot Bagdad.</pre><pre>Interpellanten frågar vilket aktuellt beslut som\r\nfattats i FN:s säkerhetsråd som legitimerar USA:s\r\nattack mot Bagdad. Han frågar vidare vilka belägg\r\nsom finns för att en kärnvapenanläggning i Irak\r\nträffats och vilka risker som finns för\r\ncivilbefolkningen då man sätter in\r\nkryssningsrobotar mot en kärnvapenanläggning.</pre><pre>Hans Göran Franck vill också veta hur en fredlig\r\nlösning kan uppnås genom militära aktioner av det\r\nslag som USA och sedermera andra västmakter\r\nföretagit och om regeringen stöder detta agerande.\r\nSlutligen ställs frågan huruvida det finns andra\r\nutvägar och metoder för att uppnå fred i regionen.</pre><pre>Jag har tolkat interpellationen så, att frågorna bör\r\nbesvaras med utgångspunkt i den nämnda\r\nmissilattacken.</pre><pre>Herr talman! Förenta Staterna genomförde den 17\r\njanuari en attack med kryssningsrobotar mot en\r\nanläggning i Zaafaraniyah söder om Bagdad. Målet\r\nvar kopplat till Iraks nukleära program. Attacken\r\nstöddes av andra medlemmar i koalitionen mot\r\nIrak.</pre><pre>Den amerikanska missilattacken mot Bagdad\r\ngenomfördes sedan Irak upprepade gånger\r\nnonchalerat säkerhetsrådets krav på att FN:s\r\nsärskilda kommission, UNSCOM, obehindrat\r\nskulle få utföra sin uppgift att eliminera Iraks\r\nkapacitet för framställning av\r\nmassförstörelsevapen. Irak vägrade låta\r\nUNSCOM:s inspektörer använda eget flyg från\r\nBahrain och att garantera deras säkerhet. Man bröt\r\ndärmed mot den resolution som reglerar villkoren\r\nför vapenstilleståndet och den särskilda\r\nkommissionens verksamhet -- 687 -- och två\r\nefterföljande resolutioner.</pre><pre>Säkerhetsrådet förklarade vid två möten, den 8 och\r\nden 11 januari, att Iraks fortsatta hinder för\r\nUNSCOM:s verksamhet utgjorde ett oacceptabelt\r\nbrott mot resolution 687 och varnade för\r\nkonsekvenserna om detta fortsatte. UNSCOM:s\r\nordförande Rolf Ekéus förklarade för rådets\r\nordförande att de irakiska hindren för UNSCOM\r\ninnebar att kommissionen inte kunde utföra sin\r\nuppgift enligt resolution 687.</pre><pre>President Bush gav order om missilattacken utan\r\natt ytterligare beslut fattats av säkerhetsrådet. Man\r\nansåg att redan antagna resolutioner var till fyllest.\r\nSom Vita huset framhöll, är det enligt\r\nvapenstilleståndsresolutionen nödvändigt att\r\neliminera Iraks kapacitet för massförstörelsevapen\r\nför att upprätta fred och säkerhet i området. Detta\r\nargument förstärks av det faktum, att president\r\nSaddam Husseins försök att hindra UNSCOM:s\r\nverksamhet var del i Iraks allt tydligare obstruktion\r\npå bred front mot FN:s resolutioner. Från svensk\r\nsida noteras denna obstruktion i ett uttalande av\r\nkabinettssekreteraren den 18 januari om\r\nmissilattacken.</pre><pre>Herr talman! Efter vad vi förstått var anläggningen\r\nen fabrik för tillverkning av mekaniska\r\nkomponenter som krävs för att anrika uran. Ingen\r\nvid anläggningen skall ha dödats vid attacken. Som\r\nkänt träffades ett hotell i Bagdad av en missil som\r\nuppges ha skjutits ned av irakiskt luftvärn med\r\nrapporterade dödsoffer som följd.</pre><pre>Före attacken hade internationella\r\natomenergiorganet (IAEA), i samarbete med FN:s\r\nspecialkommission, inspekterat anläggningen fem\r\ngånger. Bedömningen var att fabriken helt klart\r\nhade kapacitet för tillverkning av komponenter för\r\nurananrikning, men att den vid tiden för\r\ninspektionerna ej användes för sådan\r\nframställning. Sålunda synes ingen risk för\r\nradioaktivt utsläpp i samband med attacken ha\r\nförelegat.</pre><pre>IAEA:s generaldirektör har rapporterat till FN:s\r\ngeneralsekreterare att IAEA:s inspektioner i Irak\r\nlett till ett successivt avslöjande av ett brett upplagt\r\nnukleärt program. Detta program syftade till\r\nframställning av anrikat uran och utveckling av\r\nkärnvapenkapacitet. Generaldirektören framhåller\r\ni sin rapport att tvivel kvarstår huruvida den bild\r\nsom framkommit är komplett.</pre><pre>Herr talman! Hans Göran Franck frågar på vilket\r\nsätt en fredlig lösning kan uppnås genom militära\r\naktioner av det slag som USA och andra västmakter\r\nföretagit.</pre><pre>Svaret är att en fredlig lösning uppnås genom att\r\nIrak uppfyller bestämmelserna i säkerhetsrådets\r\nresolutioner.</pre><pre>Sverige står helt och hållet bakom dessa. De\r\nallierade aktionerna mot Irak bör betraktas som led\r\ni världssamfundets ansträngningar att förmå Irak\r\natt uppfylla säkerhetsrådets resolutioner. Det finns\r\nen bred internationell förståelse för behovet att\r\nmarkera att Iraks vägran att uppfylla dessa är\r\noacceptabel.</pre><pre>Genom denna vägran kvarstår det främsta hindret\r\nför fred. Irak måste alltså fullt ut uppfylla\r\nsäkerhetsrådets resolutioner.</pre><pre>Anf. 2  HANS GÖRAN FRANCK (s):</pre><pre>Herr talman! Jag tackar utrikesministern för svaret.\r\nSom framgår av det genomförde USA en attack\r\nmed kryssningsrobotar mot Irak den 17 januari.\r\nDen 12 januari gjorde säkerhetsrådet ett uttalande\r\ndär Irak fördömdes. Det fattades inga beslut om\r\nmilitär eller annan bestraffning. En rad\r\nmedlemmar i säkerhetsrådet förklarade sedermera\r\natt det hade varit bättre om amerikanerna avstått\r\nfrån att profilera sig innan säkerhetsrådet hade haft\r\nen chans att diskutera problemet.</pre><pre>Den 20 januari kritiserade Frankrike USA för\r\nrobotangreppet mot Irak. Den franska regeringen\r\nhade informerat att anledningen till att Frankrike\r\ninte medverkade i angreppet var att det gick utöver\r\nsäkerhetsrådets resolutioner.</pre><pre>EG-kommissionen anslöt sig till de västländer som\r\nhade uttryckt olust och oro över den senaste tidens\r\nräder mot Irak. Också Italien har uttryckt oro. De\r\narabländer som stödde USA-alliansen under kriget\r\ni Persiska viken för två år sedan har denna gång inte\r\nställt sig bakom USA:s aktioner.</pre><pre>Utrikesministern hänvisar till ett uttalande av\r\nkabinettssekreteraren den 18 januari om\r\nmissilattacken. Det talades då inte om obstruktion\r\neller visades någon förståelse för att med\r\nkryssningsrobotar vilja angripa en\r\nkärnvapenanläggning.</pre><pre>Något belägg för att en sådan anläggning har\r\nträffats anges inte i interpellationssvaret. Däremot\r\nförklaras i svaret att ifrågavarande anläggning har\r\ninspekterats minst fem gånger och att den inte då\r\nanvändes för framställning av urananrikning. Om\r\nanläggningen hade träffats av kryssningsrobotar\r\noch om den hade haft den användning som uppgavs\r\nfrån amerikanskt militärt håll, är det uppenbart att\r\nbefolkningen skulle ha utsatts för allvarliga risker\r\noch faror. Det har av allt att döma inte skett. Men\r\nkonsekvenserna av bombattacken är tillräckligt\r\nallvarliga för civilbefolkningen, som har drabbats\r\nav okänt antal dödsfall och betydande krigsskador.</pre><pre>FN:s säkerhetsråd har beslutat att förlänga de\r\nfredliga sanktionerna mot Irak. FN-resolutionerna\r\nhar inte respekterats fullt ut, bl.a. vad gäller\r\nskrotningen av massförstörelsevapen, som anses\r\nvara den viktigaste anledningen till att\r\nsanktionerna förlängs.</pre><pre>Det är dock enligt min mening angeläget att alla\r\nansträngningar görs för att på fredlig väg uppnå\r\nmålsättningarna i dessa resolutioner. Det ligger inte\r\nheller inom FN:s mandat, vilket framhållits från\r\nflera håll och bl.a. av den franske utrikesministern\r\nRoland Dumas.</pre><pre>Jag delar den uppfattning som Financial Times gav\r\nuttryck för i januari, att militära aktioner endast\r\nspelar Saddam Hussein i händerna. Det är\r\ncivilbefolkningen, oavsett vilken folkgrupp de\r\ntillhör, som drabbas fruktansvärt hårt av den\r\nnuvarande situationen. Det är angeläget att Sverige\r\npå allt sätt ger ett verksamt stöd till\r\ncivilbefolkningen, framför allt till barn och gamla, i\r\nform av medicin, sjukvårdsartiklar och livsmedel.\r\nDet är också av stor vikt att Sverige på allt sätt\r\nstöder de demokratiska krafterna i Irak och utanför\r\nlandet, och ger ett verksamt stöd till dem som är på\r\nflykt inom Irak och som tvingas att lämna landet.</pre><pre>Slutligen vill jag begagna tillfället att på nytt vädja\r\nför att de svenska medborgarna Christer\r\nStrömgren, Leif Westerberg och Stefan Wilborg,\r\nsom är fångar i ett irakiskt fängelse, friges.</pre><pre>Anf. 3  BENGT HURTIG (v):</pre><pre>Herr talman! Den här attacken sker ju under en\r\nutveckling i Irak som är allt annat än\r\nuppmuntrande.</pre><pre>Sedan det förra kriget slutade och sanktionerna har\r\nfortsatt, har civilbefolkningen drabbats oerhört\r\nhårt. Barndödligheten härjar i landet och har\r\nmångdubblats. Tillgången på rent dricksvatten\r\nförsämras stadigt och bristen på livsmedel såsom\r\nspädbarnsmjölk etc. är fortfarande ett stort\r\nproblem, liksom tillgången till mediciner. Enligt\r\nUnicefs beräkningar räknar man i år med att upp\r\nemot 100 000 små barn kommer att dö på grund av\r\nsituationen i landet. Naturligtvis har den irakiska\r\nbefolkningen liksom annan arabisk befolkning\r\nsvårt att förstå att FN först sanktionerar en\r\nödeläggelse av landet och sedan ger hjälp för att\r\nlindra de skador som man har åstadkommit.</pre><pre>Vattenförsörjningssystemet blev ödelagt genom de\r\nomfattande bombningarna i januari och februari\r\n1991. Det har inte gått att reparera på grund av den\r\ndel av sanktionen som drabbar tillförseln av\r\nreparationsutrustning och pumpar m.m.\r\nVattenförsörjningssystemet är också förstört\r\ngenom att man har bombat kemiska fabriker,\r\nmejerier och textilfabriker. Därigenom har farliga\r\nkemikalier spridits ut i vattentäkter.</pre><pre>Inom ramen för sanktionerna bör man se till att\r\nutrustning kommer in så att vattenverk och\r\nfiltreringsanläggningar kan repareras. På så sätt blir\r\ntillgången till färskvatten större för\r\ncivilbefolkningen.</pre><pre>De antagna resolutioner som hänvisas till i\r\ninterpellationssvaret har redan från början\r\nifrågasatts när det gäller den folkrättsliga grunden.\r\nDebatten om FN:s och USA:s agerande efter det\r\nförra kriget var ju rätt omfattande. Risken är\r\nuppenbar att denna typ av bombningar stärker\r\nopinionen i hela arabvärlden mot väst och för\r\nSaddam Hussein. Detta inger olust och oro. Man\r\nmåste försöka undvika att USA använder FN:s\r\naktioner som stöd för en stormaktspolitik, vilken\r\nlångsiktigt också kan skada USA. Jag hade nog\r\nförväntat mig ett något mer utförligt resonemang\r\nom just problematiken i samband med\r\nbombningarna.</pre><pre>Anf. 4  INGELA MÅRTENSSON (fp):</pre><pre>Herr talman! Jag vill passa på att ställa några frågor\r\ntill utrikesministern. Det gäller framför allt de\r\nresolutioner som tidigare har antagits, då\r\nsäkerhetsrådet gav ett mandat till en grupp\r\nmedlemsländer att bevara fred och skapa stabilitet\r\ni regionen -- jag känner inte till de exakta\r\nformuleringarna. Mandatet att skapa fred och\r\nstabilitet var ganska öppet. Det är inte heller\r\ntidsbegränsat. Hur går diskussionerna i FN om det\r\nuppdrag som alliansen har fått? Tänker man\r\ntidsbegränsa uppdraget? Eller är det fortfarande\r\nfritt fram för alliansen att bedöma vilka aktioner\r\nsom behöver göras i området? Som tidigare sades\r\nhär har det förts diskussioner kring detta beslut.\r\nPågår det nu någon aktiv diskussion?</pre><pre>I svaret hänvisades till att president Bush inte ansåg\r\natt man behövde fatta några nya beslut, eftersom\r\ndet redan fanns antagna resolutioner. Jag utgår då\r\nfrån att det bl.a. var den här resolutionen som\r\nåsyftades.</pre><pre>Jag ställer mig på intet sätt bakom Iraks agerande.\r\nAnledningen till att uppdraget gavs till alliansen var\r\natt Irak invaderade Kuwait. Iraks agerande i\r\nregionen var helt oacceptabelt. Däremot har jag en\r\nannan uppfattning om hur man skall agera för att\r\nuppnå fred. Jag tror att det är väldigt svårt att med\r\nmilitära medel skapa stabilitet i området. Man bör\r\ni stället stödja de demokratiska initiativ som där har\r\ntagits. Jag tänker då framför allt på den kurdiska\r\ndelen i Irak, där också FN-alliansen har ett uppdrag\r\nsom löper på sex månader i taget. Det gör\r\nnaturligtvis att det känns otryggt för kurderna. Om\r\nFN-alliansen ger sig av därifrån, vet man inte vad\r\nSaddam Hussein kommer att göra, om han återigen\r\ntänker ockupera området. Här finns fortfarande\r\nmånga öppna frågor om hur man skall agera. Men\r\ndet viktiga är att man stöder demokratiska\r\nprocesser och att man med fredliga medel försöker\r\natt uppnå större stabilitet i regionen.</pre><pre>Anf. 5  MARGARETHA AF UGGLAS\r\n(m):</pre><pre>Herr talman! Som framgick av mitt\r\ninterpellationssvar har Irak otvetydigt brutit mot\r\nbestämmelserna i resolution 687 om vapenvilan.\r\nEtt stort antal inspektioner har avslöjat Iraks\r\nmöjligheter att utveckla kärnvapen och andra\r\nmassförstörelsevapen. Inspektionerna får därför\r\ninte hindras, utan de måste fortgå till dess att Iraks\r\npotential för dessa massförstörelsevapen har\r\nredovisats och eliminerats. Därför -- och det är i\r\nviss mån ett svar till Ingela Mårtensson -- förs\r\nkontinuerligt diskussioner i säkerhetsrådet om\r\nuppfyllandet av resolutionerna.</pre><pre>President Saddam Hussein har obstruerat mot\r\nsäkerhetsrådets övriga resolutioner, däribland\r\nresolution 688 om förtryck av nationella\r\nminoriteter som ett hot mot internationell fred och\r\nsäkerhet i regionen. Vi betraktar därför de\r\nallierades åtgärder, vilka avser såväl hela aktionen\r\nmot Irak som missilattacker mot Bagdad som led i\r\nansträngningarna att förmå Irak att uppfylla det\r\ninternationella samfundets krav.</pre><pre>Eftersom civilbefolkningens situation har kommit\r\npå tal här, tycker jag att det är viktigt att notera att\r\nmedicin och olika former av humanitär hjälp inte\r\nomfattas av FN:s sanktioner, utan det finns\r\nmöjlighet att tillföra civilbefolkningen detta.</pre><pre>Jag vill till Ingela Mårtensson säga att\r\nsäkerhetsrådet har kontinuerliga diskussioner. Jag\r\nnämnde två datum som föregick denna\r\nhändelseutveckling, den 8 och den 11 januari, då\r\nman diskuterade hindren för UNSCOM:s\r\nverksamhet, då även svensken Rolf Ekéus\r\nrapporterade om dessa hinder. Det förs alltså en\r\nkontinuerlig diskussion.</pre><pre>Anf. 6  HANS GÖRAN FRANCK (s):</pre><pre>Herr talman! Det råder ingen oenighet om vikten\r\nav att uppfylla säkerhetsrådets resolutioner fullt ut.\r\nVad diskussionen här har rört sig om, inte bara i\r\ndagens debatt utan också i säkerhetsrådet, är\r\nmedlen.</pre><pre>Jag vill erinra om att den japanske ordföranden i\r\nSäkerhetsrådet, Hatano, vid mötet den 12 januari\r\nsade att han inte kunde förutse något omedelbart\r\nbruk av våld från FN:s sida. Trots att situationen\r\nvar sådan och något inte sägs i beslutet, tog USA\r\nsaken i egna händer.</pre><pre>Det är enligt min mening alldeles klart att om man\r\nskall tillgripa så drastiska åtgärder som det var fråga\r\nom i detta fall, att man t.o.m. ville sikta in sig på en\r\nkärnvapenanläggning, kan ju det inte ske utan att\r\nsäkerhetsrådet prövar saken på nytt och fattar ett\r\nnytt beslut. Därför är den franska kritiken mycket\r\nvälgrundad i detta fall.</pre><pre>Jag tar också fasta på det uttalande som\r\nkabinettssekreteraren gjorde. Han sade: Jag tar\r\nfasta på att Iraks ambassadör till säkerhetsrådets\r\nordförande framfört att Irak kommer att upphöra\r\nmed intrången på Kuwaits territorium och tillåta\r\nFN-flyg att flyga över Irak. Detta inger\r\nförhoppningar om att konflikten inte skall trappas\r\nupp ytterligare.</pre><pre>De tvistefrågor som det rörde sig om var trots allt av\r\nbegränsad natur. Jag vill inte på något sätt uttrycka\r\nnågot försvar för att Irak agerade på detta sätt. Men\r\natt tillgripa dessa drastiska medel står inte på något\r\nsätt i proportion till de överträdelser som gjordes\r\noch som påtalades i detta fall.</pre><pre>Enligt Svenska Dagbladet förklarade en högt\r\nuppsatt amerikansk försvarstjänsteman att\r\nattacken den 17 januari riktade sig just mot den\r\nkärnvapenanläggning som nämns i\r\nutrikesministerns svar.</pre><pre>De direkta tvistefrågor som föranledde attacken\r\nhar nu av allt att döma lösts, och FN-inspektörerna\r\nkan fortsätta sitt arbete. Och intrången på Kuwaits\r\nterritorium har av allt att döma också upphört.</pre><pre>Det finns därför enligt min mening anledning att ha\r\nen nyanserad uppfattning om den här saken. Det är\r\nmycket angeläget att nu agera kraftfullt för en\r\nlösning med fredliga medel och att agera för att\r\ncivilbefolkningen inte skall få ett förlängt lidande.\r\nDet är få länder som har drabbats så hårt.</pre><pre>Anf. 7  BENGT HURTIG (v):</pre><pre>Herr talman! Iraks agerande är självfallet i många\r\nsammanhang oacceptabelt. Det gäller både\r\ninvasionen av Kuwait, förtrycket av minoriteter,\r\nkvarhållandet av de tre svenska ingenjörerna\r\nliksom försöken att sabotera FN:s uppfyllande av\r\nsanktionerna. Dessa sanktioner har lett till en\r\nkraftig sänkning av den irakiska\r\nbruttonationalprodukten och är naturligtvis en\r\nplåga för det irakiska samhället. Men det finns\r\ninslag i dessa sanktioner som gör att\r\ncivilbefolkningens lidanden blir onödigt stora.</pre><pre>Jag tror att det är viktigt att småstater försöker slå\r\nvakt om Förenta nationerna och inte låta dess\r\nresolutioner utnyttjas på det sätt som har skett.\r\nDärför hade det kanske varit önskvärt att man från\r\nsvensk sida hade intagit en hållning som liknar den\r\nsom har redovisats från Frankrike och andra länder\r\nnär det gäller denna typ av våldsåtgärder.</pre><pre>Anf. 8  INGELA MÅRTENSSON (fp):</pre><pre>Herr talman! Jag skulle vilja återgå till den\r\nresolution -- jag kan tyvärr inte numret på den --\r\nsom antogs hösten 1990 i samband med\r\nKuwaitkrisen, då alliansen bestående av ett visst\r\nantal FN-stater fick i uppdrag att skapa fred i\r\nområdet. Finns det någon begränsad tid för det\r\nmandat som de fick eller är det fortfarande lika\r\nöppet som det var från början? Jag skulle vilja ha\r\nen kommentar om detta.</pre><pre>När det gäller sanktionerna mot Irak, tycker jag att\r\ndet är mycket tragiskt att det i den del där man\r\nförsöker utveckla en demokrati, i den kurdiska\r\ndelen, slår dessa sanktioner mycket hårt mot\r\nkurderna. Det är bl.a. sanktioner som FN har\r\nproklamerat mot Irak, som också slår mot den\r\nkurdiska delen. Dessutom bojkottar också den\r\nirakiska regimen den kurdiska delen, så att det inte\r\när möjligt att utveckla demokrati. Jag tycker att\r\nman därigenom förhindrar en demokratisk\r\nutveckling. Därför finns det skäl att lyfta dessa\r\nsanktioner mot Irak, åtminstone om de skall\r\npåverka kurderna på det sätt som sker. Finns det\r\nenligt utrikesministern någon möjlighet att dessa\r\nsanktioner kommer att hävas?</pre><pre>Anf. 9  Utrikesminister MARGARETHA AF\r\nUGGLAS (m):</pre><pre>Herr talman! En mycket viktig beståndsdel i\r\nvapenstilleståndsresolutionen 687 var just att Iraks\r\nkapacitet att tillverka massförstörelsevapen skulle\r\noskadliggöras. Detta skulle ske just för att\r\ngarantera en fortsatt säkerhet eller för att hjälpa till\r\natt undanröja fortsatta hot mot säkerheten i\r\nregionen. Det är syftet. Det är den regionala\r\nsäkerheten som FN-koalitionen har ett mandat att\r\nvärna.</pre><pre>I den händelseutveckling som vi nu diskuterar är\r\nhuvudfrågan Iraks obstruktion mot denna\r\nresolution. Jag menar alldeles bestämt att det är\r\nviktigt att FN-inspektionerna kan fortsätta. Det\r\nfinns annars en risk att kärnvapentillverkning kan\r\nupptas om inspektionerna inte kan fortgå. Under\r\nden här händelseutvecklingen har det otvivelaktigt\r\nvarit på det sättet att Irak har obstruerat mot FN:s\r\narbete och FN-inspektionerna.</pre><pre>Beträffande mandatdiskussionen runt de olika\r\nresolutionerna, menar jag, vilket också framgick av\r\nmitt svar, att USA-alliansen har handlat i enlighet\r\nmed tidigare mandat från säkerhetsrådet. Sedan\r\nkan man samtidigt säga att en särskild resolution\r\nsom specificerar lämpliga medel att uppfylla\r\nresolution 687 hade varit till hjälp för att undvika\r\ntolkningstvister och diskussion. Det kan vi\r\nkonstatera.</pre><pre>Anf. 10  HANS GÖRAN FRANCK (s):</pre><pre>Herr talman! Det var bra att utrikesministern sade\r\ndet senaste om att frågan borde ha behandlats på\r\nnytt och att det borde ha fattats ett nytt beslut. Jag\r\nmenar att Sverige och andra länder i fortsättningen\r\nbör verka i en sådan riktning att detta inte\r\nupprepas. Det undergräver nämligen förtroendet\r\nför FN och dess säkerhetsråd.</pre><pre>Jag delar utrikesministerns uppfattning att det är av\r\nstörsta vikt att alla massförintelsevapen i Irak\r\nelimineras. Det handlar om säkerheten för hela den\r\nregionen. Det har alldeles tydligt också varit\r\nproblem för inspektörerna. Efter att ha lyssnat till\r\nvad de säger, och då inte minst till Rolf Ekéus, utgår\r\njag från att det här åtminstone tills vidare är\r\nundanröjt.</pre><pre>Jag upprepar ännu en gång: Att sätta in\r\nkryssningsrobotar mot en kärnvapenanläggning\r\neller anläggning för kärnkraft är helt oförsvarligt.\r\nEn hel region utsätts för mycket stora risker och\r\nfaror, och inte heller det får förekomma i\r\nfortsättningen.</pre><pre>Även på den punkten borde man från svensk sida\r\nha sagt att detta inte är acceptabelt, även om en\r\nannan uppfattning skulle förekomma om militära\r\nmedel. Jag anser inte att det är proportionerligt att\r\nvidta så drastiska åtgärder som ändå vidtagits på\r\ngrund av de två frågor som var uppe till diskussion\r\noch som kritiserades.</pre><pre>Anf. 11  Utrikesminister MARGARETHA AF\r\nUGGLAS (m):</pre><pre>Herr talman! Låt mig säga att min slutsats är att\r\nbästa chansen att få fred i regionen nu är att\r\nsäkerhetsrådets resolutioner helt uppfylls.</pre><pre>Överläggningen var härmed avslutad.</pre><pre>6 §  Svar på interpellation 1992/93:60 om\r\nkonventionen om inhumana vapen, m.m.</pre><pre>Anf. 12  Utrikesminister MARGARETHA AF\r\nUGGLAS (m):</pre><pre>Herr talman! Margareta Viklund har frågat mig</pre><pre>-- om regeringen kommer att ta kontakter med\r\nandra länder i FN för att få till stånd en\r\növersynskonferens av konventionen om inhumana\r\nvapen och därmed dess minprotokoll,</pre><pre>-- om regeringen kan ställa till förfogande\r\nytterligare ekonomiska, teknologiska och\r\npersonella resurser för minröjning i de värst\r\ndrabbade länderna,</pre><pre>-- om regeringen anser att Sverige har ett särskilt\r\nansvar för minröjning i de länder där svenska\r\nminor, och minor med svenska sprängämnen,\r\nfortfarande utgör fara för civilbefolkningen och</pre><pre>-- om regeringen kommer att på något sätt agera för\r\nett internationellt exportstopp av antipersonella\r\nminor.</pre><pre>Vad gäller frågan om Sverige är berett att verka för\r\nen konferens för att se över 1981 års\r\nvapenkonvention vill jag säga att Sverige sedan\r\nmånga år har verkat för just detta. Syftet är att\r\ntäcka in nya vapenkategorier, vars användning bör\r\nförbjudas eller begränsas. Den tidigare\r\nfolkrättsdelegationen inom Utrikesdepartementet\r\nhar tagit fram förslag som gäller laservapen och\r\nsjöminor.</pre><pre>Delegationen har också noga följt utvecklingen\r\nbeträffande landminor. Detta arbete prioriteras\r\nockså inom den sammanslagna nedrustnings- och\r\nfolkrättsdelegationen.</pre><pre>Under höstens generalförsamling i FN visade flera\r\nländer ett intresse för att så snart som möjligt kalla\r\nin en konferens för att se över konventionen.\r\nFrankrike nämnde i detta sammanhang särskilt\r\nminfrågan. Från svensk sida avser vi att under\r\nvåren låta våra folkrättsjurister konsultera med ett\r\nantal huvudstäder för att få till stånd en FN-\r\nresolution under nästa generalförsamling om att\r\nkalla in en översynskonferens. En sådan konferens\r\nskulle kunna överväga nya regler om förbud eller\r\nbegränsningar i användningen av såväl land- som\r\nsjöminor, brandvapen och laservapen.</pre><pre>Beträffande minröjning i de värst drabbade\r\nländerna kan framhållas att Sverige under de\r\nsenaste åren deltagit i minröjningsprogram i\r\nKambodja och Afghanistan.</pre><pre>Jag kan vidare informera om att Röda korset i fjol\r\nerhöll 600 000 kronor från SIDA för ett\r\nminröjningsprogram i Kambodja. Jag kan också\r\nnämna för kammarens information att regeringen i\r\ndag har beslutat anslå 30 mkr till Moçambique för\r\nminröjning.</pre><pre>I Afghanistan har Sverige stött FN:s\r\nAfghanistankoordinator, Unoca (Office of the\r\nCoordination of the United Nations Humanitarian\r\nand Economic Assistance Programmes relating to\r\nAfghanistan). Unoca erhöll från Sverige under\r\nbudgetåret 1990/91 5 mkr. Under innevarande\r\nbudgetår har man erhållit ytterligare 5 mkr för\r\nminröjningsarbetet i Afghanistan.</pre><pre>Vi anser att Unocas arbete är mycket viktigt och en\r\nförutsättning för ett bra resultat av hjälparbetet\r\nsärskilt vad gäller rehabilitering av flyktingar i\r\nAfghanistan.</pre><pre>Frågan om ytterligare ekonomiskt stöd för\r\nminröjning avgörs i varje enskilt fall. Medel för\r\nminröjning i icke-programländer tas i så fall ur\r\nkatastrofanslaget.</pre><pre>Sverige har begränsade möjligheter, vad gäller\r\nsåväl teknologisk kompetens som personell\r\nkapacitet, att bistå med minröjning under de\r\nspeciella förhållanden som råder i den typ av länder\r\nsom det oftast är fråga om. Regeringen välkomnar\r\ndärför internationellt samarbete genom FN, varvid\r\nSverige är berett att bidra till finansiering.</pre><pre>Margareta Viklund har vidare frågat om regeringen\r\nanser att Sverige har ett särskilt ansvar för\r\nminröjning i de länder där svenska minor, och\r\nminor med svenska sprängämnen, fortfarande\r\nutgör fara för civilbefolkningen.</pre><pre>Det finns inte något dokumenterat fynd av någon\r\nsvensk antipersonell mina i något av de länder som\r\nanges i interpellationen. Antipersonella minor har\r\nfrån Sverige endast exporterats till ett annat land --\r\nett europeiskt land, varifrån de inte\r\nvidareexporterats.</pre><pre>Det har i en rapport från Svenska freds- och\r\nskiljedomsföreningen påståtts att svenska\r\nstridsvagnsminor påträffats i Afghanistan. Detta\r\npåstående föranledde Krigsmaterielinspektionen,\r\nKMI, att år 1991 fråga Unoca om organisationen i\r\nsitt minröjningsarbete funnit några svenska minor.\r\nI Unocas svar den 17 december 1991 sägs att dess\r\nchef för minröjningen i Afghanistan, efter att ha\r\nkontaktat alla sina medarbetare i\r\nminröjningsprogrammet, meddelat att ''inget av\r\nUnocas organ eller dess arbetsgrupper någonsin\r\npåträffat eller hört påståenden om att någon\r\nsvensktillverkad mina använts i Afghanistan''.</pre><pre>Det förhållandet att Sverige exporterar\r\nsprängmedel till ett begränsat antal länder innebär\r\ninte att vi kan ta ansvar för försäljningen och\r\nanvändningen av produkter som tillverkas av\r\nsådant sprängmedel. Ansvaret för försäljningen av\r\nfärdiga minor och annan ammunition åvilar det\r\nföretag och det land där denna tillverkning sker och\r\ninte underleverantörer av ingående komponenter.</pre><pre>Margareta Viklund har slutligen frågat om Sveriges\r\nregering är beredd att på något sätt agera för ett\r\ninternationellt exportstopp av antipersonella\r\nminor. Vi är, som jag tidigare poängterat, beredda\r\natt verka för nya regler om förbud eller\r\nbegränsningar i användningen av bl.a. landminor.\r\nOm de konsultationer och diskussioner som nu\r\npågår visar att ett internationellt exportstopp för\r\nantipersonella minor kan förväntas bli ett effektivt\r\nmedel i en sådan process är vi självklart beredda att\r\nagera för att få en sådan åtgärd till stånd.</pre><pre>Anf. 13  MARGARETA VIKLUND (kds):</pre><pre>Herr talman! Först ber jag att få tacka\r\nutrikesminister Margaretha af Ugglas för svaret på\r\nmin interpellation. Jag är glad över de i många\r\navseenden positiva svar som utrikesministern har\r\nlämnat på frågor som det i praktiken inte är så lätt\r\natt hantera. Det gäller oavsett om de avhandlas i\r\nsammanträdesrum där samtal om krig och fred förs\r\neller i sådana sammanhang där man får ta de\r\nyttersta konsekvenserna av i detta fall landminors\r\nplacering, spridning och kamouflering. I praktiken\r\nhandlar det om nöd, liv och död.</pre><pre>Dagens krig förs inte på slagfält och i mer eller\r\nmindre förutsedda former utan drabbar tredje part,\r\ncivilbefolkningen, på ett oerhört ohyggligt sätt. Det\r\när många gånger kvinnor och barn som inte bär\r\nvapen som drabbas. Jag tänker bl.a. på de\r\nsystematiska våldtäkterna i det forna Jugoslavien\r\noch på alla antipersonella minor som finns spridda\r\növer hela världen och som den här interpellationen\r\nhandlar om.</pre><pre>Jag är glad över utrikesministerns information/\r\nlöfte om att Sverige skall verka för att en\r\növersynskonferens om inhumana vapen kommer\r\ntill stånd i FN:s regi. Det vore bra om man vid den\r\nkonferensen, som nämndes, också kan besluta om\r\nnya regler med, helst, förbud mot användning av\r\nlandminor och också av brandvapen och\r\nlaservapen. Naturligtvis gäller ett sådant förbud\r\nockså sjöminor.</pre><pre>Vi i Sverige kan inte ensamma ta på oss eller lösa\r\nhela världens problem. Men vi har möjligheter att\r\npå internationell nivå samarbeta med de flesta av\r\nvärldens länder. Därför tycker jag att det är bra\r\nmed regeringens öppning, om jag tolkat svaret rätt,\r\nockså mot ett utvidgat internationellt samarbete\r\ngenom FN när det gäller minröjning och\r\nteknologisk kompetens.</pre><pre>Min positiva syn på interpellationssvaret gäller\r\nockså löftet om att Sverige, utöver vad som redan i\r\ndag sker, skall bidra med ytterligare medel -- det\r\nhar vi tydligen i dag redan gjort -- för gemensamma\r\noch integrerade internationella satsningar när det\r\ngäller minröjning.</pre><pre>Beträffande svenska landminor i andra länder\r\nmåste jag naturligtvis tro på utrikesministerns ord\r\natt sådana minor inte förekommer där, även om\r\nbeskedet från KMI, som utrikesministern hänvisar\r\ntill, gällde t.o.m. år 1991 -- således inte vad som\r\neventuellt kan ha konstaterats senare.</pre><pre>Men många frivilliga organisationer i olika länder\r\nhar kommit med annan information.</pre><pre>Om jag tolkar utrikesministerns ord rätt, medger\r\nutrikesministern åtminstone att det kan förekomma\r\nsvenska sprängämnen i landminor i andra länder.\r\nDet är illa nog, tycker jag, även om vi inte juridiskt,\r\nfolkrättsligt eller på annat sätt kan ställas till svars\r\nför det. Det känns inte bra från moralisk och etisk\r\nsynpunkt.</pre><pre>Jag tycker också att det är bra att utrikesministern\r\när beredd att verka för exportstopp för\r\nantipersonella vapen.</pre><pre>Sammanfattningsvis är jag tacksam för de på många\r\nsätt positiva besked som utrikesministern har\r\nlämnat i interpellationssvaret om planerade och\r\npågående aktiviteter för att minska och få bort de\r\nantipersonella minorna i världen.</pre><pre>Landminor eller antipersonella minor är ett enormt\r\nproblem i många delar av världen. De slår hårt mot\r\ncivilbefolkningen. De finns även kvar på fält, åkrar,\r\ni skog och mark, och i hus hörde jag i går, efter det\r\natt fredsavtal har slutits och hindrar på så sätt\r\nåteruppbyggnad av krigshärjade områden. Vägar\r\noch åkermark blir obrukbara, eller kan brukas bara\r\ntill priset av fruktansvärda lidanden. Några länder\r\när i dag så infekterade av landminor att människor\r\nsvälter, medan bördig åkermark ligger obrukbar\r\nomkring dem. Det är fruktansvärt.</pre><pre>Antipersonella minor vållar ett oerhört lidande för\r\nmiljoner människor i tredje världens länder.\r\nPlastminor som ser ut som leksaker exploderar i\r\nhänderna på barn och kvinnor som samlar ved.\r\nBönder som arbetar ute på fälten förlorar armar\r\noch ben när minor helt utan förvarning exploderar.\r\nDetta är ett oerhört allvarligt problem. Det vore\r\nhumant att få stopp på det.</pre><pre>I dag uppskattar man att det finns över tio miljoner\r\nminor i Afghanistan, kanske lika många i\r\nKambodja och över en miljon i Somalia. I\r\nNicaragua beräknar man att det finns en mina per\r\nvar trettionde invånare kvar i terrängen. I Kuwait\r\nfinns bortåt en miljon minor, för att nämna några\r\nexempel. Det finns mängder även på andra håll i\r\nvärlden.</pre><pre>Det stora flertalet av dagens minor är inte heller\r\nutrustade med någon form av självförstörande\r\nmekanism, som oskadliggör dem efter en viss tid.\r\nDe flesta är dessutom tillverkade av oförstörbart\r\nmaterial, så de kan inte förgöras av rost eller\r\nliknande angrepp. De blir kvar i marken med\r\noförminskad förmåga att explodera. Vad värre är,\r\ndagens massproducerade plastminor är svåra att\r\nupptäcka med minsökare.</pre><pre>Vi svenskar är kända för att vara ganska fredliga.\r\nVårt land är en fredlig nation. Vi agerar i många\r\ninternationella sammanhang för fredens sak. Det\r\nkänns positivt. Det skulle vara bra om Sverige\r\nockså i FN, och kanske även i ESK, kan bli en\r\nspjutspets för ett arbete som syftar till att stoppa\r\nanvändandet av antipersonella vapen och att rensa\r\nvärlden från de vapnen. Men vi måste också vara\r\nöppna för ett bilateralt arbete i detta sammanhang.\r\nLyckas vi med det som vi har diskuterat här, med\r\ndet som står i det svar som jag har fått, tror jag att\r\nvi har gjort ett bra arbete. Men det är ett tufft jobb.</pre><pre>Anf. 14  BENGT HURTIG (v):</pre><pre>Herr talman! Jag tycker att det var utmärkt att\r\ndenna interpellation ställdes. Det var i stora\r\nstycken ett bra svar, som visade att Sverige agerar i\r\nde här frågorna.</pre><pre>Man kan notera att de länder som drabbas av\r\neländet med de antipersonella minorna är u-länder.\r\nFörutom att de har drabbats av fattigdom och krig,\r\ndrabbas de även av minorna. Tillverkningen av\r\nminorna sker i huvudsak i i-länder.</pre><pre>Minorna är konstruerade så att de utlöses och\r\nexploderar även när små barn trampar på dem eller\r\nhandskas med dem. Det behövs ganska litet tryck\r\nför att en del av dem skall explodera. Som\r\nMargareta Viklund sade kan splitter från de här\r\nminorna vara svårt att upptäcka med hjälp av\r\nröntgen.</pre><pre>Jag kan inte se att det finns någon som helst\r\nanledning att i krigssituationer använda den här\r\ntypen av minor. Därför är det enda rimliga att man\r\ninte bara förbjuder export, utan att man också helt\r\nenkelt förbjuder tillverkning och användning av de\r\nhär minorna. Det borde vara den enda rimliga\r\nåtgärden i internationella sammanhang, liksom\r\näven för varje enskilt land.</pre><pre>I svaret ifrågasätts Freds- och\r\nskiljedomsföreningens påstående om svenska\r\nminor i Afghanistan. Såvitt jag minns var det vid\r\ntvå tillfällen under 80-talet som ryska militärer\r\ninformerade om att de hade hittat sådana minor.\r\nAmbassadör Torsten Örn informerades också om\r\ndetta. Här står uppgift mot uppgift.</pre><pre>Bofors ingår i ett konsortium för att utveckla en ny\r\ngeneration minor tillsammans med britterna. De\r\nkallas Mines in the Next Century. Enligt brittiska\r\nuppgifter ingår här antipersonella minor som skall\r\nfungera som s.k. scattering mines. De är avsedda\r\natt fällas från flygplan eller skjutas ut med artilleri.</pre><pre>Jag tycker att det vore värdefullt att få klarhet om\r\ni vad mån svenska företag, i det här fallet Bofors,\r\nmedverkar i detta. Här står också uppgift mot\r\nuppgit.</pre><pre>I slutet av interpellationssvaret sägs att om det visar\r\nsig att ett internationellt exportstopp för\r\nantipersonella minor förväntas bli effektivt, är vi\r\nberedda att agera för det. Man måste ändå\r\nförutsätta att man kan göra detta stopp så effektivt\r\nsom det någonsin går. En sådan här reservation\r\nbehövs inte. Det är klart att vi rätt upp och ner\r\nmåste agera för ett exportstopp och kanske även ett\r\nförbud mot tillverkning och användning. Varför\r\ninte besluta om ett exportstopp för den här typen av\r\nminor från Sverige, om de eventuellt förekommer.</pre><pre>Anf. 15  INGER KOCH (m):</pre><pre>Herr talman! Jag tänkte bara ta upp en enda sak i\r\ndet svar som utrikesministern har lämnat. Det är\r\nflyktingproblemet.</pre><pre>Flyktingproblemet är ett stort problem för\r\nvärldssamfundet, därför måste vi göra allt för att\r\nunderlätta för flyktingarna att återvända till sina\r\nhemländer. Men minorna utgör ett stort bekymmer\r\noch är ett hinder i många fall. Margareta Viklund\r\nhar utförligt belyst just de problemen.</pre><pre>Nästan en tredjedel av flyktingarna i de pakistanska\r\nlägren har redan kunnat återvända till sitt land,\r\nAfghanistan. Minröjningen går emellertid mycket\r\nsakta och är ett stort problem. FN:s\r\ngeneralsekreterare kommer därför i dagarna att gå\r\nut med en ny appell bland medlemsländerna för de\r\nafghanska flyktingarna. Här betonar man särskilt\r\nminproblemet och vädjar om mer pengar för\r\nminröjning. Syftet är naturligtvis att möjliggöra för\r\nde afghanska flyktingarna att återvända snabbare.</pre><pre>Jag hoppas att regeringen kommer att se positivt på\r\ndenna vädjan. Jag noterar utrikesministerns\r\npositiva besked om Moçambique. Det är\r\nglädjande, för även där är problemen stora. Jag\r\nhoppas som sagt att så småningom få ett positivt\r\nbesked även om insatserna i Afghanistan på det här\r\nområdet.</pre><pre>Anf. 16  INGELA MÅRTENSSON (fp):</pre><pre>Herr talman! Jag instämmer i det de tidigare talarna\r\nhar sagt om att detta är en mycket viktig fråga. Jag\r\när också mycket tacksam för att vi får ett så positivt\r\nsvar här i kammaren, och att Sverige verkligen\r\nförsöker agera på detta område.</pre><pre>Minor är ett gissel för väldigt många människor ute\r\ni världen. De har tidigare varit drabbade av krig,\r\noch när kriget äntligen tar slut kvarstår minorna.\r\nIngen vet riktigt var de befinner sig.</pre><pre>Utrikesministern säger att Sverige har begränsade\r\nmöjligheter i fråga om teknologisk kompetens att\r\nbistå med minröjning. Jag tycker att det är\r\nmärkligt. När man utvecklar så sofistikerade\r\nvapen, borde man också ha en mer sofistikerad\r\nminröjning, så att man verkligen kan röja undan\r\ndessa minor. Jag tycker att det borde finnas samma\r\nintresse för att göra sig av med minorna som det\r\nfinns för att döda människor. Hur det skall gå till\r\nvet jag inte. Men man borde stimulera utveckling\r\nav teknologi för att röja undan minorna.</pre><pre>Olika länder har nämnts. Jag har själv varit i\r\nKurdistan. I den irakiska delen finns också dessa\r\nproblem. Där ligger fortfarande mängder av minor,\r\noch de är ett gissel för civilbefolkningen.</pre><pre>Jag tycker att det är väldigt bra att Sverige arbetar\r\nför att få till stånd en översynskonferens under FN:s\r\nbeskydd där man tar upp det här med inhumana\r\nvapen. Då skulle jag vilja ta upp en litet annorlunda\r\nfråga. Det gäller plastkulor, som ju inte är\r\nregistrerade som inhumana vapen. Den här frågan\r\nhar jag tagit upp någon gång tidigare med en\r\ntidigare utrikesminister. Man har sagt att det är\r\nsvårt. Men om det nu blir en översynskonferens,\r\nborde man också ta upp frågan om plastkulorna, för\r\nde är inga humana vapen. Det är framför allt barn\r\nsom drabbas av sådana. De används både av\r\nEngland mot befolkningen i Nordirland och av\r\nIsrael mot palestinier. Människor har dött av dessa\r\nkulor. De är avsedda som kravallvapen som\r\negentligen inte skall skjutas över knähöjd. Så är\r\ninte fallet, utan de används faktiskt direkt mot\r\nbefolkning, vilket medför stora skador och som sagt\r\ndödsfall.</pre><pre>Om en konferens kommer till stånd, tycker jag att\r\ndet vore bra om man också tog upp frågan om\r\nförbud mot eller begränsningar i användningen av\r\nplastkulor.</pre><pre>Anf. 17  Utrikesminister MARGARETHA AF\r\nUGGLAS (m):</pre><pre>Herr talman! Jag tycker att interpellanten\r\nMargareta Viklund i sitt inlägg väl beskrev krigets\r\nfasansfulla efterbörd, som dessa minor\r\nrepresenterar. Jag tycker att det är en maning till\r\ngemensamma ansträngningar för att få till stånd\r\ndels en översynskonferens, dels internationella\r\nregler avseende förbud mot eller begränsningar i\r\nanvändningen av minor.</pre><pre>Ett antal konkreta frågor har ställts till mig som jag\r\nskall försöka att besvara. En handlade om Unoca,\r\nsom gav oss besked i december 1991 om situationen\r\ni Afghanistan. Unoca har enligt beskedet åtagit sig\r\natt i fortsättningen hålla frågan aktuell och\r\nåterkomma till svenska regeringen om man finner\r\nnågra svenska minor. Det är alltså ett åtagande att\r\nhålla oss underrättade. Vi har inte fått någon\r\nrapport om att svenska minor skulle ha påträffats.</pre><pre>Sedan till Ingela Mårtenssons fråga. Vad jag\r\negentligen ville säga i mitt svar var att Sverige inte\r\nsjälvt som nation kan åta sig minröjning på alla\r\nolika ställen. Det vore fel, därför att minröjning är\r\nett väldigt komplicerat och tidsödande arbete som\r\nmåste göras i nära samverkan med befintlig\r\nlokalbefolkning. Själva minröjningen utförs kanske\r\nbättre av andra i nationell regi. Däremot bidrar\r\nSverige, som jag redovisade i svaret, finansiellt till\r\nminröjningen. Vi skulle gärna vilja se att\r\ninternationella organ som FN och Röda korset fick\r\nen större roll vad gäller minröjningen.</pre><pre>Bengt Hurtig frågade mig om en uppgift om att\r\nBofors skulle vara engagerat i något projekt som\r\nheter Mines in the Next Century. Jag har just fått\r\nuppgiften från den sakkunnige att något svenskt\r\ndeltagande i detta för närvarande inte sker. Man\r\nkan väl också konstatera att om Sverige och andra\r\nländer lyckas få till stånd en internationell\r\nkonvention om förbud mot eller begränsningar i\r\nanvändningen av minor är det någonting som också\r\nkommer att omfatta svenska tillverkare av sådana.</pre><pre>Jag vill ändå föra in den synpunkten i debatten --\r\njag tror att den är viktig för oss svenskar -- att vi\r\nmåste komma ihåg att minor också används\r\ndefensivt, stridsvagnsminor osv. Vi vet att minor\r\nnär det gäller försvaret av norra Sverige -- det är\r\nBengt Hurtig säkert väl medveten om -- spelar en\r\nväsentlig roll för arméns möjligheter att hejda ett\r\nfientligt anfall. Vi får inte glömma bort den sidan\r\nav saken.</pre><pre>Anf. 18  BENGT HURTIG (v):</pre><pre>Herr talman! Jag tycker att det är litet märkligt att\r\nUnocas organ och dess arbetsgrupp aldrig har hört\r\npåståendet om att en svensktillverkad mina använts\r\ni Afghanistan. Jag måste säga att jag, utan att ha\r\nvarit involverad i en sådan arbetsgrupp, faktiskt\r\nhört och läst om det. Det var någon gång i mitten\r\nav 80-talet som sådana uppgifter förekom.</pre><pre>Jag är inte motståndare till att man använder\r\nstridsvagnsminor, de kan behövas i norra Sverige.\r\nMen nu talar vi om antipersonella minor. Om\r\nSverige inte tillverkar eller exporterar den typen av\r\nminor, kan det väl inte heller innebära några större\r\nproblem att förbjuda dem i Sverige?</pre><pre>Anf. 19  Utrikesminister MARGARETHA AF\r\nUGGLAS (m):</pre><pre>Herr talman! Jag vet inte om Unoca har hört\r\npåståendet; det lär man ha gjort, eftersom man fick\r\nen förfrågan från svenska myndigheter om hur det\r\nstod till och sedan gick ut med en förfrågan till sina\r\negna minröjare i Afghanistan. Vi har inte fått något\r\nbesked om svenska minor har påträffats. Det är\r\nsakförhållandet.</pre><pre>Låt oss nu försöka arbeta vidare med att få en\r\növersynskonferens och internationella regler. Jag\r\ntror att det är den rätta vägen, förutom att hjälpa\r\ntill i minröjningsarbetet.</pre><pre>Överläggningen var härmed avslutad.</pre><pre>Ajournering</pre><pre>På förslag av andre vice talmannen beslöt\r\nkammaren kl. 12.56 att ajournera förhandlingarna\r\ntill kl. 14.30, då frågestunden skulle börja.</pre><pre>7 §  Muntliga frågor till regeringen</pre><pre>Anf. 20  TALMANNEN:</pre><pre>Jag hälsar statsminister Carl Bildt,\r\narbetsmarknadsminister Börje Hörnlund,\r\nstatsrådet Alf Svensson, finansminister Anne\r\nWibble och näringsminister Per Westerberg\r\nvälkomna till denna månads frågestund.</pre><pre>Statsministern besvarar övergripande\r\nallmänpolitiska frågor. Frågorna till övriga statsråd\r\nförutsätts beröra deras ansvarsområden inom\r\nregeringen.</pre><pre>Får jag erinra om att frågorna skall vara korta och\r\nhelst bestå av endast ett par meningar.</pre><pre>Jag får också erinra de ärade ledamöterna om\r\nvikten av att vänta på att mikrofonerna blir\r\ninkopplade innan frågorna ställs.</pre><pre>Avdragsrätt för reparationer</pre><pre>Anf. 21  LENNART NILSSON (s):</pre><pre>Fru talman! Jag skulle vilja ställa en fråga till\r\nfinansministern med utgångpunkt från att det finns\r\nen del motioner om avdragsrätten för reparationer,\r\ni samband med att man försöker lösa en del av\r\nproblemen med byggsysselsättningen.</pre><pre>Anser finansministern att det stämmer överens\r\nmed den skatteomläggning som man gjort upp om?</pre><pre>Anf. 22  Finansminister ANNE WIBBLE\r\n(fp):</pre><pre>Fru talman! Det gläder mig att Lennart Nilsson\r\nmånar om skattereformen. Det skulle vara bra om\r\nhan gjorde det i mera grundläggande frågor vad\r\ngäller inkomstskattens utseende.</pre><pre>Jag tycker att det är angeläget att man har en politik\r\ngentemot ombyggnadsverksamheten som utnyttjar\r\ndagens lediga resurser så, att man får en\r\ntidigareläggning av en hel del aktivitet. Det pågår\r\nmånga diskussioner i detta syfte. Det förslag\r\nLennart Nilsson nämner är ett av dem som\r\ndiskuteras.</pre><pre>Betygsutredningens förslag</pre><pre>Anf. 23  EWA HEDKVIST PETERSEN (s):</pre><pre>Fru talman! I måndags meddelade statsministern\r\natt Betygsberedningens förslag skall omarbetas\r\nfrån grunden. I tisdags fick vi höra av skolministern\r\natt det inte blir någon ny betygsberedning.</pre><pre>Därför måste jag fråga statsministern om besked:\r\nBlir det en ny betygsberedning?</pre><pre>Anf. 24  Statsminister CARL BILDT (m):</pre><pre>Fru talman! Nej. Vad jag har sagt är, att med\r\nanledning av de remissvar som kommit in och den\r\nkritik som riktats mot de konkreta förslag\r\nBetygsutredningen lagt fram sker nu en\r\nomarbetning av förslaget. Denna omarbetning sker\r\ninom regeringskansliet. Förslag kommer att läggas\r\npå riksdagens bord enligt den tidsplan som är\r\nmeddelad i propositionsförteckningen.</pre><pre>Anf. 25  EWA HEDKVIST PETERSEN (s):</pre><pre>Fru talman! Statsministern sade verkligen att det\r\nskulle göras en grundlig omarbetning av\r\nBetygsberedningens förslag. Det ges minsann ingen\r\nstörre klarhet från regeringen ger ifrån sig i denna\r\nfråga. Det tycker jag är beklagligt.</pre><pre>Det finns så många människor -- elever, lärare,\r\nföräldrar -- som är mycket intresserade av denna\r\nfråga och tycker den är viktig. Det får inte vara så\r\natt regeringen sprider oklarhet. Vi måste få veta\r\nvilken handläggning som skall ske. Det är mycket\r\nviktigt för många människor i Sverige.</pre><pre>Anf. 26  Statsminister CARL BILDT (m):</pre><pre>Fru talman! Det är en självklarhet att så är fallet.\r\nMen det ligger också i sakens natur, att när en\r\nutredning har presenterat ett förslag och när\r\nremissvaren har kommit in skall man inom\r\nregeringskansliet göra en bearbetning av detta.</pre><pre>På grundval av de synpunkter som har kommit in\r\nfinns det anledning att göra en omarbetning på ett\r\nantal olika punkter. Att denna omarbetning sker\r\nmed grundlighet är för mig en självklarhet. Vi\r\narbetar grundligt i denna regering.</pre><pre>Vad gäller utgångspunkterna för denna\r\nomarbetning är det tre principer som är oerhört\r\nviktiga.</pre><pre>Först och främst behöver vi ett nytt betygssystem.\r\nDet nuvarande fungerar inte. Det har inte\r\nförankring hos lärare, inte hos elever och inte i\r\nverkligheten.</pre><pre>Vi skall ha ett betygssystem som mäter kunskaper --\r\nvad man kan och inte kan, inte hur man förhåller\r\nsig till andra.</pre><pre>Sedan skall vi ha ett betygssystem som ger utrymme\r\nför fler betygssteg än vad som nu är fallet. Då får vi\r\nett bättre och mer rättvist betygssystem, som är en\r\ndel av arbetet med att successivt skapa Europas\r\nbästa skola. Detta arbete bedrivs med stor\r\ngrundlighet.</pre><pre>Miljöministerns uttalande i dansk TV</pre><pre>Anf. 27  THAGE G PETERSON (s):</pre><pre>Fru talman! Energiminister Olof Johansson har i en\r\ndansk intervju sagt att Danmark bör förhala\r\nbyggandet av Öresundsbron så länge inte\r\nBarsebäcksverket har stängts.</pre><pre>Olof Johansson har sedermera till TT sagt att det\r\nhela var ett skämt.</pre><pre>Jag har två frågor till statsministern:</pre><pre>1. Tycker statsministern att det är lämpligt att\r\nSveriges energiminister skämtar om människors\r\noro för kärnkraften?</pre><pre>2. Hoppas möjligen statsministern att Olof\r\nJohanssons uttalade motstånd mot det kommunala\r\nskattestoppet också är ett skämt?</pre><pre>Anf. 28  Statsminister CARL BILDT (m):</pre><pre>Fru talman! Låt mig säga till Thage Peterson -- jag\r\nhar haft synpunkter på denna fråga tidigare -- att\r\njag bara vill uttrycka den allmänna förhoppningen\r\natt skämt inte blir det dominerande inslaget i\r\nförbindelserna mellan Sverige och Danmark. Ett\r\noch annat åt ömsesidigt håll kan väl vara litet\r\nuppiggande, men det får inte bli så att hela\r\nrelationen reduceras till skämt.</pre><pre>När detta är sagt vill jag gärna tillägga att Thage\r\nPetersons referat av vad Olof Johansson har sagt\r\ninte är riktigt korrekt. Att det fanns en skämtsam,\r\nfinurlig underton i en del av svaren är alldeles\r\nriktigt. Det tycker jag inte skadar, men det får inte\r\nbli det dominerande inslaget i relationen.</pre><pre>Den andra frågan rör egentligen ett helt annat\r\nämne. För att inte ytterligare förlänga debatten kan\r\njag i korthet svara: Nej.</pre><pre>Anf. 29  THAGE G PETERSON (s):</pre><pre>Fru talman! Referatet är korrekt. Uttalandet av\r\nOlof Johansson är värre än så. Han\r\nrekommenderade danska regeringen att använda\r\nÖresundsförbindelsen som en politisk press mot\r\nden regering som han själv tillhör.</pre><pre>Statsministerns svar är något oklart, och jag måste\r\nfaktiskt fråga: Betyder detta att statsministern och\r\nregeringen står bakom Olof Johanssons danska\r\nuttalanden? Svaret bör kunna ges som ja eller nej.</pre><pre>Anf. 30  Statsminister CARL BILDT (m):</pre><pre>Fru talman! Skämt låter sig inte alltid recenseras i\r\nså enkla begrepp som Thage Peterson tror.</pre><pre>Vad jag reagerade mot var Thage Petersons referat\r\nav Olof Johanssons uttalande, när Thage Peterson\r\nsäger att Olof Johansson har skämtat med\r\nmänniskors oro inför kärnkraften.</pre><pre>Det har han inte gjort i den utskrift som även jag\r\nhar sett. Vad som där diskuteras är framför allt\r\nÖresundsförbindelsen. Sedan anknyts till en\r\nskämtverksamhet vad gäller Barsebäck som inte\r\nhar inletts av den svenska regeringen.</pre><pre>I fråga om Öresundsförbindelsen har den svenska\r\nregeringen en mycket tydlig politik. Vi har ett avtal\r\nsom är ingånget med Danmark. Detta respekterar\r\nvi. I detta ingår en miljöprövning. Det pågår nu ett\r\narbete med den. Koncessionsnämnden kommer\r\nmed sitt utlåtande inom kort. Därefter sker en\r\nprövning av en internationell expertpanel under\r\napril. Sedan väntar vi på att Vattendomstolen skall\r\nkomma med sitt utlåtande, någon gång under\r\nsommaren.</pre><pre>Det är detta det handlar om.</pre><pre>Kapitalförsörjningen</pre><pre>Anf. 31  DAN ERIKSSON i Stockholm\r\n(nyd):</pre><pre>Fru talman! Jag har en fråga till finansministern.\r\nHon har börjat tala om problemen med\r\nräntemarginalerna. Ett annat problem är\r\nkapitalförsörjningen.</pre><pre>Min fråga är: Hur ser finansministern på\r\nkapitalförsörjningen i framtiden?</pre><pre>Anf. 32  Finansminister ANNE WIBBLE\r\n(fp):</pre><pre>Fru talman! Frågan om kapitalförsörjningen är\r\noerhört viktig, och det är bl.a. för att den skall\r\nfungera väl som regeringen gör betydelsefulla och\r\nomfattande insatser inom banksystemet. Vi måste\r\nupprätthålla möjligheterna för banksystemet att\r\ntillgodose näringslivets berättigade anspråk inom\r\nkapitalförsörjningen.</pre><pre>Låt mig också nämna det beslut som riksdagen har\r\nfattat om riskkapitalbolag, som har sin roll att spela\r\ni samband med kapitalförsörjningen.</pre><pre>Krisuppgörelsens fördelningspolitiska effekter</pre><pre>Anf. 33  JOHAN LÖNNROTH (v):</pre><pre>Fru talman! Enligt färska beräkningar från\r\nKonsumentverket innebär höstens krispaket för i år\r\natt en höginkomsttagarfamilj med två försörjare\r\noch två barn med 45 000 kr i sammantagen\r\nmånadsinkomst förlorar ungefär 2 % av sin\r\nbruttoinkomst. En låginkomsttagarfamilj, också\r\nmed två försörjare och två barn, som har 23 000 kr\r\ni sammantagen månadsinkomst förlorar 4 %, dvs.\r\ndubbelt så mycket, av sin månadsinkomst.</pre><pre>Jag vill veta om regeringen anser att det här är\r\nrimligt, och om inte, vad man tänker göra för att se\r\ntill att de beslut som vi fattar nu i vår inte får\r\nliknande skeva fördelningspolitiska effekter. Jag\r\nfrågar statsministern eller finansministern.</pre><pre>Anf. 34  Statsminister CARL BILDT (m):</pre><pre>Fru talman! Jag har inte sett de beräkningarna, och\r\ndet har inte heller finansministern gjort. Man får\r\nalltså titta litet på beräkningsunderlaget.</pre><pre>Krisuppgörelserna konstruerades för att uppnå\r\nframför allt mera långsiktiga mål, vilka var att\r\nförsöka få bort det strukturella underskottet i de\r\noffentliga finanserna, för att bereda vägen för\r\nsuccessivt lägre ränta och på det sättet få fram\r\ninvesteringar och se till att vi kan återvända till\r\nnågon typ av full sysselsättning under de närmaste\r\nåren.</pre><pre>Om vi tittar på olika fördelningspolitiska studier,\r\nfinner vi att det nog inte är någonting som slår så\r\nsnett som arbetslösheten. Att bekämpa\r\narbetslösheten med denna typ av ekonomisk politik\r\när, från alla tänkbara utgångspunkter, en långsiktigt\r\nriktig fördelningspolitik.</pre><pre>Anf. 35  JOHAN LÖNNROTH (v):</pre><pre>Fru talman! Statsministern och jag är helt överens\r\nom det, men om man vill bekämpa arbetslösheten\r\nkan jag inte förstå varför det är långsiktigt rimligt\r\natt göra en given nedskärning så snett fördelad som\r\nKonsumentverkets utredning visar att de här\r\nkrispaketen är.</pre><pre>Vi är alltså helt överens om att vi skall minska\r\nbudgetunderskottet och bekämpa arbetslösheten,\r\nmen det finns ingen rimlig anledning att det skall\r\nfördelas på ett sådant sätt att de som har de lägsta\r\ninkomsterna får bära de största bördorna.</pre><pre>Anf. 36  Statsminister CARL BILDT (m):</pre><pre>Fru talman! Det är utmärkt att vi är överens om att\r\nbekämpning av budgetunderskottet, främst genom\r\nbesparingar i de offentliga utgifterna, är ett\r\nverksamt instrument för att vi åtminstone\r\nlångsiktigt skall kunna se till att återupprätta full\r\nsysselsättning. Om vi har den gemensamma basen,\r\nfinns det åtskilligt som vi kan göra gemensamt i\r\nriksdagen.</pre><pre>Jag kan inte ta ställning till dessa kalkyler, då jag\r\ninte har sett dem. Kalkyler kan göras på olika sätt,\r\nmed olika antaganden och ge olika resultat. Men\r\njag vill upprepa, att när krispaketen kom till var de\r\nframför allt inriktade på att uppnå den långsiktiga\r\neffekten, dvs. en möjlighet till återgång till full\r\nsysselsättning. Den är positiv för alla.</pre><pre>A-kasseersättning till anhöriga till egenföretagare</pre><pre>Anf. 37  MARIANNE ANDERSSON (c):</pre><pre>Fru talman! Jag har en fråga till\r\narbetsmarknadsministern. Vi nås ständigt av\r\nsignaler om att anhöriga till företagare vägras A-\r\nkassa trots att de haft anställning utanför företaget\r\noch betalat till A-kassan, kanske under många år.\r\nEnligt vad jag förstår, finns det inget lagligt stöd för\r\nett sådant agerande, och ändå sker det.</pre><pre>Jag skulle vilja ha ett klargörande från\r\narbetsmarknadsministern just på den här punkten,\r\natt det inte skall vara så.</pre><pre>Anf. 38  Arbetsmarknadsminister BÖRJE\r\nHÖRNLUND (c):</pre><pre>Fru talman! Det finns en hel del problem i dagens\r\narbetslöshetsförsäkring. Det gäller både\r\negenföretagare och anhöriga till egenföretagare\r\nsom är anställda i familjeföretag. Det gäller också\r\ndem som vill ta kortvariga arbeten på\r\narbetsmarknaden under en arbetslöshetsperiod\r\nosv. Det största problemet är finansieringen.</pre><pre>Jag kommer att få ett förslag från en\r\nutredningsman, som har kontakt med\r\narbetsmarknadens parter. Förslaget kommer i\r\nmånadsskiftet mars-april. Jag har för kännedom\r\nsänt över en del av de många brev som kommer till\r\nmig i denna fråga, så jag vet att den kommer att\r\nnoga beaktas både av parterna och naturligtvis av\r\nutredningsmannen, som skall lägga fram förslaget.</pre><pre>Dessutom vill jag säga att anhöriga till\r\negenföretagare självfallet skall behandlas rättvist,\r\nefter de regler som just nu gäller.</pre><pre>Statligt ägande av försvarsindustrin</pre><pre>Anf. 39  INGELA MÅRTENSSON (fp):</pre><pre>Fru talman! Jag skulle vilja ställa en fråga till\r\nnäringsministern. Jag läste i tidningen att\r\nregeringens representant hade haft kontakt med\r\nIndien angående vapenaffärer och att man då hade\r\nframhävt det positiva att försvarsindustrin nu var\r\nstatligt ägd.</pre><pre>Jag undrar om det är näringsministerns åsikt att\r\nförsvarsindustrin bör vara statligt ägd.</pre><pre>Anf. 40  Näringsminister PER WESTERBERG\r\n(m):</pre><pre>Fru talman! Svaret är nej. Vi anser inte att det finns\r\nbehov av att försvarsindustrin är statligt ägd.\r\nTvärtom finns det när det gäller Celsius Industrier\r\nmycket starka motiv för att detta bolag är\r\nmarknadsnoterat, för att det skall kunna delta i den\r\nomfattande omstrukturering av såväl svensk som\r\neuropeisk försvarsindustri som nu går mycket\r\nsnabbt. Om företaget inte är marknadsnoterat och\r\ndärmed delvis privatägt, har man i praktiken icke\r\nmöjlighet att delta i den omstruktureringen.</pre><pre>Sjuk- och arbetsskadeförsäkringarna</pre><pre>Anf. 41  BIRGITTA DAHL (s):</pre><pre>Fru talman! Ett av de viktigaste inslagen i höstens\r\nkrisuppgörelser var överenskommelsen om att\r\nreformera sjuk- och arbetsskadeförsäkringen och\r\natt detta arbete skall beredas av en parlamentarisk\r\nberedning för att ge erforderlig bredd också i det\r\nframtida genomförandet.</pre><pre>Min fråga till statsministern är: Anser\r\nstatsministern, mot bakgrund av det\r\nsamhällsekonomiska läget, att det är viktigt att\r\ndetta arbete kommer i gång?</pre><pre>Anf. 42  Statsminister CARL BILDT (m):</pre><pre>Fru talman! Ja, det är självfallet viktigt, inte minst\r\nmot bakgrund av att detta är en relativt omfattande\r\nberedningsverksamhet, där det finns åtskilliga\r\nfrågetecken som måste rätas ut. Det är någonting\r\nsom skall sättas i sjön, om uttrycket tillåts, från\r\nmitten av 1990-talet, men det hindrar inte att vi\r\nbehöver rejält med beredningstid för att titta på de\r\nolika aspekterna av detta.</pre><pre>Svaret är alltså entydigt ja.</pre><pre>Anf. 43  BIRGITTA DAHL (s):</pre><pre>Fru talman! Jag har en följdfråga. Kan\r\nstatsministern tala om varför det har dröjt fem\r\nmånader utan att något har hänt? Ingen kontakt har\r\ntagits med oss. Vi har inte fått något bud om att det\r\nskall ske. Vad beror det på att det har dröjt så\r\nlänge?</pre><pre>Anf. 44  Statsminister CARL BILDT (m):</pre><pre>Fru talman! Visst har det tagits kontakt. Vi har\r\nlöpande kontakter inom ramen för olika typer av\r\nsamrådsförfarande, och tidtabellen för samrådet i\r\nde här sammanhangen har berörts. Om jag inte\r\nmissminner mig, togs denna fråga uppe här i\r\nkammaren i samband med att socialministern hade\r\nmöjlighet att yttra sig i dessa frågor för bara några\r\nveckor sedan.</pre><pre>Det är också ett beredningsarbete på gång när det\r\ngäller de konkreta direktiven, och de kommer att\r\nbli föremål för sedvanligt samråd med\r\nSocialdemokraterna innan beredningen tillsätts.</pre><pre>Anf. 45  BIRGITTA DAHL (s):</pre><pre>Fru talman! Vi skickade redan före jul in förslag,\r\nsom vi ännu inte har fått någon som helst respons\r\npå. I torsdags sade socialministern att vi inom kort\r\näntligen skulle ha kontakt. Det skulle vara\r\nintressant att höra statsministern uttolka uttrycket\r\n''inom kort''.</pre><pre>Anf. 46  Statsminister CARL BILDT (m):</pre><pre>Fru talman! Det vore mig främmande att försöka\r\ntolka socialministern i alla detaljer, men kontakt\r\nkommer att tas inom kort. Det papper som skall bli\r\nföremål för samråd såg jag för någon dag sedan, så\r\ndet kan bara vara fråga om ''inom kort''.</pre><pre>Kollektiv bestraffning av kommuner</pre><pre>Anf. 47  DAN ERICSSON i Kolmården\r\n(kds):</pre><pre>Fru talman! Jag läste i tidningen i dag att\r\nFinansdepartementet har en idé om statlig reglering\r\nav kommunernas skatteutrymme, efter det att det\r\nkommunala skattestoppet har hävts. Idén går ut på\r\natt se kommunerna som kollektiv och i praktiken\r\ninte längre som självständiga kommuner.</pre><pre>Med anledning av det här vill jag fråga\r\nfinansministern om hon har för avsikt att lägga fram\r\nförslag om statliga kollektiva bestraffningsåtgärder,\r\nsom drabbar hela kommunsektorn, om någon\r\nkommun har varit olydig.</pre><pre>Anf. 48  Finansminister ANNE WIBBLE\r\n(fp):</pre><pre>Fru talman! Jag tycker att det är oerhört viktigt att\r\ndiskutera hur det samhällsekonomiska utrymmet\r\noch den kommunala verksamheten skall gå att\r\nförena även efter det att det kommunala\r\nskattestoppet tas bort. Det är därför en mycket\r\nväsentlig frågeställning hur man skall hantera\r\ndetta.</pre><pre>Jag tillhör inte dem som tror att en kollektiv\r\nbestraffning är det mest angelägna. Det är ett\r\nförslag som har förts fram i debatten, och det är\r\nviktigt att man bereder alla de underlag som finns\r\nmed. Jag tror att det är mera rimligt att man hittar\r\nnågon annan teknik för att förmå den kommunala\r\nsektorn att ta litet mera gemensam hänsyn till andra\r\ndelar av kommunsektorn och övriga delar av\r\nsamhällsekonomin utan någon form av kollektiv\r\nbestraffning. Det är inte helt enkelt att hitta en\r\nsådan teknik, vilket Dan Ericsson i Kolmården\r\nsäkert vet. Finansdepartementet arbetar med flera\r\nandra tekniker än den som åberopas i frågan.</pre><pre>Personalinskränkningar i försvaret</pre><pre>Anf. 49  BRITT BOHLIN (s):</pre><pre>Fru talman! Min fråga riktar sig till\r\narbetsmarknadsministern.</pre><pre>Försvarsministern har nyligen gett armén\r\nklartecken att skicka ut 900 civilanställda i försvaret\r\ni arbetslöshet och i stället ersätta dem med\r\nvärnpliktiga. Pliktutredningen som nyss har gjort\r\nfärdigt sitt uppdrag har sett över den här frågan och\r\nkommit fram till att det inte leder till någon\r\nsamhällsekonomisk vinst och att det inte heller är\r\nviktigt ur försvarssynpunkt att genomföra detta.\r\nAnser arbetsmarknadsministern att det är en rimlig\r\nåtgärd? Avser arbetsmarknadsministern att ge sitt\r\nstöd till vårt förslag, som innebär att dessa 900\r\ncivilanställda kan behålla sitt jobb?</pre><pre>Anf. 50  Arbetsmarknadsminister BÖRJE\r\nHÖRNLUND (c):</pre><pre>Fru talman! Det måste pågå ett\r\nrationaliseringsarbete i försvaret. Försvaret har fått\r\nsina ramar, och det skall räcka till bra vapen, ett\r\nantal försvarsenheter osv. Det går således inte att\r\nha kvar folk som på sikt inte skall finnas kvar.\r\nMycket har också kommit vid fel tidpunkt. Tänk\r\nom t.ex. produktivitetsarbetet skulle ha gått med\r\nden fart det går i dag under överhettningsåren på\r\n1980-talet, när företag och andra sökte folk. Nu har\r\nvi en bekymmersam situation. Men om dessa 900\r\nskall gå över till andra åtgärder, behöver det inte\r\nvara fel att inskolning till andra åtgärder påbörjas\r\nnu.</pre><pre>Jag kan inte kommentera exakt vad som är rätt och\r\nfel. Jag vill dock understryka kraftigt att det vidtas\r\nen serie åtgärder. Parterna tar nu ett mycket stort\r\nansvar för 1993 och 1994, som medför att samhället\r\nsom sådant snarast återgår till en fullgod ordinarie\r\narbetsmarknad.</pre><pre>Den aviserade kretsloppspropositionen</pre><pre>Anf. 51  MARGARETA WINBERG (s):</pre><pre>Fru talman! Min fråga riktar sig till statsministern.</pre><pre>Regeringen har sedan länge utlovat en\r\nkretsloppsproposition. Det var från början\r\nmeningen att den skulle komma den 18 december,\r\nmen så blev det inte. Senare har miljöministern\r\nutlovat den till månadsskiftet januari/februari. Så\r\nblev det inte heller. Det har blivit en lagrådsremiss.\r\nEnligt Dagens Nyheter i dag har detta förslag\r\ntydligen fastnat, inte bara hos lagrådet utan också i\r\nregeringen. Eftersom detta var ett stort nummer --\r\ninte minst från Centerpartiets sida, och\r\nförmodligen från hela regeringen -- vill jag fråga när\r\nden utlovade kretsloppspropositionen kommer.\r\nVad är anledningen till att det inte går att få fram\r\nett förslag i regeringen?</pre><pre>Anf. 52  Statsminister CARL BILDT (m):</pre><pre>Fru talman! Jag ber att få tacka Margareta\r\nWinberg, eftersom den ger mig möjlighet att reda\r\nupp en del av de konstigheter som man ibland läser\r\nom i tidningarna. Det gäller t.ex. Dagens Nyheter,\r\nsom i dag tar upp denna fråga.</pre><pre>Sakläget är att vad som utlovades och levererades\r\nföre jul var en lagrådsremiss. Margareta Winberg\r\nsäger att det blev en lagrådsremiss. Men det är\r\nfaktiskt så att det skulle bli en lagrådsremiss. Det\r\nrör sig om en komplicerad och viktig lagstiftning,\r\nsom skall gå till Lagrådet. Den har varit där, och det\r\nhar inkommit synpunkter från Lagrådet. De är i allt\r\nväsentligt grundligt beredda i regeringskansliet.</pre><pre>Nu pågår en mycket viktig process, dvs. en\r\nförhandlingskontakt mellan regeringskansliet,\r\nMiljödepartementet och handelns organisation om\r\nhuruvida det är möjligt att åstadkomma ett frivilligt\r\nsystem när det gäller återlämning och\r\nåteranvänding av nickel-kadmiumbatterier eller\r\nom vi skall gå direkt på det som regeringen annars\r\nkommer att gå på, nämligen ett system med en\r\navgift för att säkerställa detta. Detta är hela den idé\r\nsom kretslopspropositionen är uppbyggd på. Vi\r\nskall återfå återanvändning.</pre><pre>Detta är ett genuint systemskifte, så till vida var det\r\nrätt i tidningen. Det finns en trappa av olika typer\r\nav åtgärder. Vi är beredda att vidta hårdare och\r\nhårdare åtgärder om vi inte uppnår resultat. Men vi\r\nsträvar efter att uppnå resultat med mjuka\r\nåtgärder. Därför är det mycket viktigt -- låt mig\r\ngärna använda detta tillfälle för att sätta litet press\r\npå handeln -- att det sker framsteg vid de samtal\r\nsom nu sker mellan Miljödepartementet och\r\nhandeln om ett fungerande återvinningssystem för\r\nnickel-kadmiumbatterier. Går inte det, kommer\r\nregeringen att lägga fram propositionen med den\r\nbatteriavgift som ursprungligen var förutsedd.\r\nDessa förhandlingar har pågått i drygt en vecka. De\r\nkan pågå ett tag till. Det viktiga är inte tidsplanen.\r\nDet viktiga är faktiskt resultatet. Här åstadkommer\r\nvi ett systemskifte till förmån för en\r\nkretsloppsanpassad miljöpolitik.</pre><pre>Anf. 53  MARGARETA WINBERG (s):</pre><pre>Fru talman! Skall jag då uppfatta det så att\r\nproblemet är nickel-kadmiumbatterierna och inte\r\nde 75 % tidningspapper, 60 % plast och 90 %\r\nreturglas som också tycks ingå i lagrådsremissen?</pre><pre>Hur lång tid är ''ett tag till''?</pre><pre>Anf. 54  Statsminister CARL BILDT (m):</pre><pre>Fru talman! Den sista frågan kan jag inte riktigt\r\nsvara på, eftersom det rör sig om en\r\nförhandlingsprocess som nu pågår. Men det skall\r\ninte ta så lång tid. Vi tänker inte låta oss fördröjas\r\nalltför länge. Men jag vill säga att det är resultatet\r\nsom är det viktiga. Om vi kan uppnå ett bra resultat\r\ni förhandlingarna med handelns organisationer,\r\nsom innebär att de är beredda att åtaga sig ett\r\nfungerande återanvändningssystem utan att det\r\nbehövs avgifter, är det bra. Det är bra ur\r\nmiljöpolitisk synpunkt och från alla tänkbara\r\nutgångspunkter. Det skall inte falla på någon\r\ntidsmässig stupstock. Tidsmarginalen är dock inte\r\noändlig. Det rör sig om någon vecka eller så i\r\nförhandlingarna, utgår jag ifrån.</pre><pre>När det gäller de övriga punkterna, utan att jag\r\nhängde med i alla Margareta Winbergs\r\nprocentsatser, vill jag säga att denna fråga är den\r\nmest ''utstående''. Den är viktig, och jag hoppas att\r\nvi skall uppnå en lösning i de förhandlingar som nu\r\npågår med handelns organisation. Jag tackar för\r\nmöjligheten att reda ut en del konstigheter i\r\nmassmedia.</pre><pre>Allmänhetens förtroende för SIDA</pre><pre>Anf. 55  LENA HJELM-WALLÉN (s):</pre><pre>Fru talman! Biståndsministern har här tidigare i\r\nkammaren uttalat sitt förtroende för SIDA som en\r\neffektiv biståndsmyndighet. Det har skett efter den\r\nmycket onyanserade kritik som har riktats mot\r\nverket. Min fråga är vad biståndsministern ämnar\r\ngöra för att återupprätta allmänhetens förtroende\r\nför SIDA och därmed för biståndet.</pre><pre>Anf. 56  Statsrådet ALF SVENSSON (kds):</pre><pre>Fru talman! Jag har mycket svårt att tro att\r\nallmänhetens förtroende för biståndet skulle stå\r\noch falla med en serie artiklar i tidningen\r\nExpressen. Det finns åtskilliga artiklar i annan\r\npress som har gått i en annan riktning.</pre><pre>Jag utgår ifrån att riksdagsledamöter som tycker att\r\nvi skall fortsätta med biståndet -- jag vet att det är\r\nde allra flesta -- hjälper till att förmedla kunskap\r\nom de många projekt som är utomordentligt\r\nlyckade. Det finns en tendens till att det är de\r\nprojekt som inte är så bra som det ständigt flaggas\r\nför i media. Folk kan därför få för sig att många\r\nprojekt inte lyckas.</pre><pre>Som Lena Hjelm-Wallén och vi andra vet så\r\nutomordentligt väl så misslyckas en del projekt i\r\nSvea rike och en del i u-länder. Men på det hela\r\ntaget har vi utifrån OECD:s organisation DAC,\r\nsom bedömer bistånd, fått ett mycket gott betyg för\r\nvårt svenska bistånd.</pre><pre>Sanktionerna mot Sydafrika</pre><pre>Anf. 57  KARIN FALKMER (m):</pre><pre>Fru talman! Jag vill ställa en fråga till statsministern\r\nangående Sydafrikasanktionerna, särskilt mot\r\nbakgrund av den sysselsättningssituation som vi i\r\nSverige upplever. När näringsutskottet besökte\r\nKommerskollegium fick vi information om att ett\r\nhundratal ärenden ligger och väntar på besked om\r\ndispens. Det gäller både stora och små företag.</pre><pre></pre><pre>Dessutom finns det åtskilliga företag i Sverige som\r\nväntar på ett besked i denna fråga och som inte har\r\nsökt dispens. Detta betyder att det skulle kunna\r\nskapas arbetstillfällen i Sverige när denna fråga\r\nlöses.</pre><pre>Konflikten i Sydafrika i dag står inte mellan vit och\r\nsvart. Den står mellan svart och svart.\r\nDemokratiseringsprocessen är i gång. När kan vi se\r\nett förslag om upphävande av sanktionerna mot\r\nSydafrika?</pre><pre>Anf. 58  Statsminister CARL BILDT (m):</pre><pre>Fru talman! Jag har fått en interpellation från Hans\r\nGöran Franck i detta ämne. Jag skall försöka\r\nbesvara interpellationen så snabbt som möjligt.</pre><pre>Det är regeringens förhoppning att sanktionerna\r\nskall kunna upphävas så snabbt som det över huvud\r\ntaget är möjligt. Riksdagen har bundit\r\nupphävandet av sanktionerna till vissa förändringar\r\nsom måste äga rum i Sydafrika. De förändringarna\r\nrycker nu allt närmare.</pre><pre>Den överenskommelse som av allt att döma har\r\ningåtts mellan ANC:s och regeringens\r\nförhandlingsdelegationer i slutet av förra veckan\r\nvälkomnas av oss. Detta innebär att marken har\r\nbörjat beredas för ett snabbt och fullständigt\r\navskaffande av de svenska sanktionerna. Det här är\r\nframför allt kopplat till utvecklingen i Sydafrika,\r\ninte det svenska arbetsmarknadsläget. Men när vi\r\nnår dit fram -- och alla hoppas vi ju att det skall gå\r\nså snabbt som möjligt -- blir det också positiva\r\neffekter för sysselsättningen i Sverige.</pre><pre>TELI:s fabrik i Vänersborg</pre><pre>Anf. 59  INGVAR JOHNSSON (s):</pre><pre>Fru talman! Televerket planerar att lägga ned\r\nTELI:s fabrik i Vänersborg. Nedläggningen\r\nplaneras trots att företaget går med vinst och har\r\nutvecklingsmöjligheter. En sådan nedläggning\r\ninnebär således att över 500 personer blir arbetslösa\r\ni onödan i en redan hårt drabbad region. Därför har\r\nde anställda, representanter för kommunen,\r\nlandshövdingen osv. vädjat till regeringen att\r\nstoppa nedläggningen.</pre><pre>Tänker statsministern medverka till att stoppa\r\nnedläggningen av TELI:s fabrik i Vänersborg?</pre><pre>Anf. 60  Statsminister CARL BILDT (m):</pre><pre>Fru talman! Jag är tacksam för förtroendet att svara\r\npå alla frågor.</pre><pre>Som den svenska konstitutionen är upplagd skall\r\nstatsministern inte ingripa i enskilda företags\r\nbeslut. Däremot har jag erfarit att\r\nkommunikationsministern -- som är något närmare\r\ndenna del av den offentliga verksamheten än vad\r\njag är -- har varit på plats och talat med de\r\nanställda. De besked som han har gett på den\r\npunkten gäller.</pre><pre>Anf. 61  INGVAR JOHNSSON (s):</pre><pre>Fru talman! Jag beklagar att svaret inte var mer\r\npositivt. Hela fyrstadsregionen håller på att\r\nförblöda. Det är viktigt att säga att regeringen i sin\r\nhelhet har ett ansvar som ägare för att staten inte\r\nförvärrar situationen ytterligare genom att lägga\r\nned TELI.</pre><pre>Jag vädjar än en gång till statsministern att\r\nmedverka till att stoppa nedläggningen av TELI i\r\nVänersborg.</pre><pre>Anf. 62  Statsminister CARL BILDT (m):</pre><pre>Fru talman! Denna vädjan framförs i fullt\r\nmedvetande om att ingen regering i detta land kan\r\ningripa aktivt i företags beslut. Det är en oberoende\r\nstyrelse som fattar dessa beslut. Så måste det vara,\r\noch så skall det vara.</pre><pre>Sedan kan vi ha synpunkter och känna ansvar för\r\nde arbetsmarknadspolitiska konsekvenserna.\r\nKommunikationsministern har varit på plats och\r\ntalat med företrädare för de anställda. Men att\r\nhävda att regeringen skall ingripa gentemot det ena\r\neller det andra företaget är tyvärr att bygga en\r\npolitik på illusioner. Sådant skall man inte inge\r\nmänniskor förhoppningar om.</pre><pre>Ungdomspraktikplatserna</pre><pre>Anf. 63  MARTIN NILSSON (s):</pre><pre>Fru talman! Jag skulle vilja ställa en fråga till\r\narbetsmarknadsministern angående de rapporter\r\nsom har kommit från AMS om de\r\narbetsmarknadspolitiska åtgärderna och de s.k.\r\nförlorade jobben. Det har kommit en rapport om\r\natt 12 000 jobb har försvunnit. Det går att diskutera\r\nvad orsakerna till detta är. Men helt klart är att det\r\nfinns en risk att olika arbetsmarknadspolitiska\r\nåtgärder leder till en situation där det blir mer\r\nlönsamt för företag att anställa folk inom ramen för\r\narbetsmarknadspolitiska åtgärder. Ett sådant\r\nsystem är helt uppenbart\r\nungdomspraktikplatserna. Företag betalar där inte\r\nnågon ersättning för att ha folk anställda under\r\ndenna utbildningsform.</pre><pre>Vilka åtgärder avser regeringen att vidta för att\r\nundvika att arbetsmarknadspolitiska insatser\r\nanvänds som ett instrument för att plocka bort jobb\r\ni stället för att skapa bättre möjligheter till framtida\r\njobb?</pre><pre>Anf. 64  Arbetsmarknadsminister BÖRJE\r\nHÖRNLUND (c):</pre><pre>Fru talman! Om de arbetsmarknadspolitiska\r\nåtgärderna når 6 % av arbetskraften framåt våren,\r\när det inte till 100 % så att det inte ger små\r\nföljdverkningar här och där.</pre><pre>Innan ungdomspraktikplatserna infördes prövade\r\nvi att dela lönekostnaderna mellan företag och\r\nstaten. Det ledde till att alla som då hade garantier\r\ngick in i primärkommunerna. Företagen tog i stort\r\nsett ingenting.</pre><pre>Nu finns det 90 000 ungdomar ute på\r\nungdomspraktik. Två tredjedelar finns i\r\nnäringslivet. Där skapas de nya jobben. En\r\ntredjedel av ungdomarna finns i den offentliga\r\nverksamheten. Det här är positiva siffror.</pre><pre>Det är inte lätt att veta vad som är rätt och fel i\r\nrapporten från Arbetsmarknadsverket. Jag\r\nkommer över huvud taget att mycket noga gå\r\nigenom allt som rör arbetsmarknaden med\r\nArbetsmarknadsverkets ledning innan\r\nkompletteringspropositionen läggs fram för\r\nriksdagen i vår.</pre><pre>Försvarsprisindex</pre><pre>Anf. 65  STURE ERICSON (s):</pre><pre>Fru talman! Finansministern sade i december i\r\nriksdagen att ingen skulle tillåtas kompensera sig\r\nför kronans depreciering. Nu anpassas basbeloppet\r\nför pensionärer osv. Men försvarsprisindex justeras\r\ninte. Tänker finansministern ta initiativ till att även\r\nförsvaret, inte bara pensionärer, handikappade och\r\nstuderande, får bära bördorna för kronans kursfall?</pre><pre>Anf. 66  Finansminister ANNE WIBBLE\r\n(fp):</pre><pre>Fru talman! Det väsentliga är att ingen enskild\r\nindivid via förhandlingar eller förmåner av andra\r\nslag kan kompensera sig för en förlust som hela\r\nfolkhushållet har fått känna av.</pre><pre>I budgetpropositionen är det formulerat att de\r\nbasbeloppsanknutna förmånerna inte kommer att\r\nräknas upp med den del av prisökningen som beror\r\npå kronans sjunkande värde. Detta påverkar inte\r\nförsvarsprisindex, som är ett led i en mycket\r\nomfattande och långsiktig försvarsplanering. Det\r\nskulle få oöverstigliga och svårberäknade följder\r\nom en sådan förändring gjordes.</pre><pre>Det är angeläget att i möjligaste mån undvika\r\nalltför långtgående indexeringar i de beslut som\r\nkommer att fattas framöver. När det gäller\r\ndeprecieringseffekten är förslaget i\r\nbudgetpropositionen det enda rimliga.</pre><pre>Anf. 67  STURE ERICSON (s):</pre><pre>Fru talman! Det gläder mig att finansministern går\r\nemot nya indexeringar. Vi beslutade tidigare om en\r\nsådan ny indexering som gäller den s.k.\r\nteknikfaktorn. Den kommer att kosta över 8\r\nmiljarder kronor efter 1997. Tänker\r\nförsvarsministern ta initiativ för att åtminstone\r\ndenna nya indexering inte skall träda i kraft?</pre><pre>Anf. 68  Finansminister ANNE WIBBLE\r\n(fp):</pre><pre>Fru talman! Jag uppfattade inte att det var en fråga\r\ntill mig. Den var närmast ställd till\r\nförsvarsministern. Jag får be Sture Ericson att\r\nupprepa frågan. Försvarsministern är nämligen inte\r\ni kammaren.</pre><pre>Anf. 69  STURE ERICSON (s):</pre><pre>Fru talman! Jag tror inte att sådana stora\r\nstatsutgifter kan godkännas utan att\r\nfinansministern är inblandad.</pre><pre>Det gäller alltså den nya teknikfaktor som\r\nbeslutades för mindre än ett år sedan. Det kommer\r\natt innebära en kostnad för finansministern på över\r\n8 miljarder kronor efter 1997. Vore det inte dags att\r\nse över dessa nya indexeringar, om nu politiken är\r\natt undvika indexeringar?</pre><pre>Anf. 70  Finansminister ANNE WIBBLE\r\n(fp):</pre><pre>Fru talman! När det gäller nästa försvarsperiod\r\nåterstår det en rad av beslut att fatta. Det är\r\nsjälvklart att alla ansträngningar kommer att göras\r\nför att få ett försvar och en försvarsutgift som är på\r\nbästa sätt anpassad till den säkerhetspolitiska\r\nsituationen i det läge som då råder.</pre><pre>Som jag tidigare har sagt finns det inom regeringen\r\nett allmänt önskemål att ha så få indexeringar som\r\nmöjligt. Denna fråga kommer därför säkert att\r\nberöras, men det är alldeles för tidigt att nu ta\r\nställning till hur försvarsbeslutet för nästa\r\nförsvarsperiod exakt kommer att se ut.</pre><pre>Investmentbolaget Atle</pre><pre>Anf. 71  ARNE KJÖRNSBERG (s):</pre><pre>Fru talman! Jag vill ställa en fråga till\r\nnäringsministern. Jag har här ett kalendarium\r\ninnehållande tre sidor offentliga uppgifter om vad\r\nsom har hänt i vad som har kallats Atlegate. Av\r\ndetta kalendarium framgår -- i alla fall som jag\r\ntolkar det -- att företrädare för\r\nNäringsdepartementet har spelat med båda parter,\r\nbåde med Atle och Bure. Nu vet jag att\r\nnäringsministern kommer att säga att\r\nFinansinspektionen ser över detta. Men, herr\r\nnäringsminister, detta är en politisk fråga. Ni sitter\r\nmitt i smeten eller smörjan -- vilket av orden som\r\npassar bäst får näringsministern själv avgöra. Min\r\nkorta och enkla fråga är: Vore det inte lika bra att\r\nnäringsministern först som sist lade alla kort på\r\nbordet vad gäller Näringsdepartementets agerande\r\ni denna fråga?</pre><pre>Anf. 72  Näringsminister PER WESTERBERG\r\n(m):</pre><pre>Fru talman! Näringsdepartementet har inga kort att\r\nlägga på bordet. Det är här fråga om två aktiebolag\r\nsom har sin huvudsakliga ägarkrets bland privata\r\nsvenska företag. Det har i enlighet med tidigare\r\ndirektiv från riksdagen skett en utskiftning av\r\nägandet motsvarande två tredjedelar.</pre><pre>När det gäller tillsynen på detta område vill jag säga\r\natt det är företagen som har privatiserats och inte\r\nrättsskipningen. Den sker med den tillsyn som skall\r\nske av statsmaktens utsedda organ,\r\nFinansinspektionen.</pre><pre>Anf. 73  ARNE KJÖRNSBERG (s):</pre><pre>Fru talman! Statsrådets statssekreterare sitter i\r\nstyrelsen för Atle. Statsrådets statssekreterare har\r\nenligt offentliga uppgifter informerats. Herr\r\nnäringsminister, vore det inte lika bra att lägga upp\r\nkorten på bordet direkt?</pre><pre>Anf. 74  Näringsminister PER WESTERBERG\r\n(m):</pre><pre>Fru talman! Som jag tidigare sade finns det inga\r\nkort att lägga upp på bordet. Det är fråga om\r\nmotstående uppgifter mellan ordföranden i Atle\r\noch VD:n i ett annat bolag. De har haft olika\r\nuppfattningar om vad som har skett. Det är inte\r\nfråga om något annat.</pre><pre>Frågan utreds skyndsamt och utredningen kommer\r\natt vara klar om några veckor. Det finns all\r\nanledning att låta rättsskipningen vara en allmän\r\nföreteelse som sker i Finansinspektionens hägn i\r\nstället för att försöka göra den till en privatsak.</pre><pre>Överläggningen var härmed avslutad.</pre><pre>8 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:159 Stöd och service till vissa\r\nfunktionshindrade</pre><pre>1992/93:162 Ändrad associationsform för\r\nverksamheten vid Försvarets mediecenter</pre><pre>Redogörelse</pre><pre>1992/93:RJ1 Styrelsens för stiftelsen Riksbankens\r\nJubileumsfond berättelse över fondens verksamhet\r\noch förvaltning under år 1992</pre><pre>9 §  Anmälan om interpellationer</pre><pre>Anmäldes att följande interpellationer framställts</pre><pre>den 17 februari</pre><pre>1992/93:81 av Georg Andersson (s) till\r\narbetsmarknadsministern om regionalpolitiken:</pre><pre>I regeringsförklaringarna 1991 och 1992 har\r\nförsäkrats att ''hela Sverige skall leva''. Värdet av\r\ndessa försäkringar börjar alltmer att ifrågasättas.\r\nOrsakerna härtill är flera.</pre><pre>Det dominerande problemet är den snabbt ökande\r\narbetslösheten i hela landet. Det har fått till följd\r\natt alla regioner kräver extra ordinära insatser.\r\nSpännvidden mellan arbetslöshetstalen i de olika\r\nlänen har visserligen minskat, men de har i alla län\r\nnu gått upp till tidigare helt otänkbara nivåer.\r\nArbetslösheten är liksom tidigare högst i\r\nskogslänen.</pre><pre>En nedrustning av industrin pågår. Den drabbar\r\ninlandsregionerna hårdast. Där är\r\nindustristrukturen fortfarande ung och skör. Nu\r\nbryts den snabbt ned. Och som alltid går det fortare\r\natt riva ned än att bygga upp. De företag som nu\r\navvecklas kan det bli mycket svårt att åter bygga\r\nupp. Vi vet nämligen att när konjunkturen vänder\r\nkommer uppgången först i storstadsområdena. Det\r\nkan då ånyo uppstå ett sug efter arbetskraft från\r\nskogslänen med åtföljande urholkning av\r\nbefolkningsunderlaget.</pre><pre>Den hittills förda regeringspolitiken har inte\r\nmedverkat till att hejda den negativa utvecklingen.\r\nTvärtom -- flera av regeringens åtgärder har\r\npåskyndat en utarmning av regionalpolitiken. Jag\r\nvill peka på några sådana exempel.</pre><pre>1. En stark offentlig sektor behövs framför allt i de\r\nindustriellt svaga regionerna. Där spelar den\r\noffentliga sektorn relativt sett större roll än i andra\r\nregioner för att upprätthålla sysselsättning och\r\nservice. Regeringens angrepp på den offentliga\r\nsektorn har därför starkt negativa regionalpolitiska\r\neffekter. Neddragningarna i den kommunala\r\nverksamheten drabbar kvinnornas sysselsättning\r\nhårdast. Detta kommer att försvåra\r\narbetsmarknadsläget för kvinnor särskilt allvarligt i\r\nglesbygderna.</pre><pre>2. En försvagad kommunal ekonomi leder bl.a. till\r\nnedläggning av glesbygdsskolor.\r\nGlesbygdsdelegationen har i en larmrapport\r\nredovisat att ca 70 skolor i glesbygdsområdet nu\r\nhotas. Skolministern hänvisar till möjligheten att\r\nstarta egna privatskolor. Men det blir i allmänhet\r\nännu dyrare för kommunerna.</pre><pre>3. Regeringens bostadspolitik har lett till ett\r\ntotalstopp för byggande utanför de större\r\ntätorterna. Även ombyggnadsverksamheten har nu\r\nlamslagits på grund av regeringens åtgärder. Detta\r\när starkt hämmande på den regionala utvecklingen.</pre><pre>4. Den av regeringen ideologiskt motiverade\r\navregleringen och bolagiseringen inom post, tele,\r\nflyg- och järnvägstrafiken innebär ett allvarligt hot\r\nmot de glesare befolkade områdena. En\r\nstimulerande konkurrens kan uppnås endast i de\r\nbefolkningstätaste orterna, medan avregleringen i\r\nallmänhet betyder sämre service och högre\r\nkostnader i glesbygderna. Den senaste\r\nillustrationen till detta är utvecklingen inom\r\nflygtrafiken där SAS nu annonserar nedläggning av\r\nflera olönsamma linjer.</pre><pre>5. Naturtillgångar i form av skog, vattenkraft och\r\nmalm har stor betydelse för sysselsättningen i\r\nskogslänen. Regeringens ambitioner att sälja ut\r\ndessa tillgångar har genom krisuppgörelsen med\r\nSocialdemokraterna kunnat hejdas. Men hotet\r\nkvarstår om en realisation av dessa tillgångar vilket\r\nskulle kunna medföra ökad otrygghet för de\r\nanställda i dessa näringar. Den senaste tidens varsel\r\ninom Vattenfall ger föraningar om vad denna\r\nutveckling skulle komma att innebära också inom\r\nandra verksamhetsområden. Regeringens\r\navveckling av stödet till gruvprospekteringen är ett\r\nannat exempel som visar svåra lokala konsekvenser\r\nför sysselsättningen.</pre><pre>Mot denna bakgrund vill jag ställa följande frågor\r\ntill arbetsmarknadsministern:</pre><pre>1. Vilka åtgärder är arbetsmarknadsministern\r\nberedd att vidta för att förhindra den snabba\r\navveckling av industriföretag som nu sker i stora\r\ndelar av skogslänen?</pre><pre>2. Är arbetsmarknadsministern beredd att särskilt\r\nbeakta vikten av en fungerande offentlig sektor i\r\nglesbygderna?</pre><pre>3. Vill arbetsmarknadsministern förhindra\r\nbolagisering och avreglering som försämrar service\r\noch sysselsättning i de glest befolkade områdena?</pre><pre>1992/93:82 av Sten Andersson i Malmö (m) till\r\nkulturministern om asyl- och flyktingpolitiken:</pre><pre>Den svenska flyktingpolitiken framstår för många\r\nsom svårförståelig i jämförelse med andra\r\neuropeiska länder. Sakligt är densamma mycket\r\nsvår att försvara och förklara för medborgarna.\r\nDessutom har åsiktsskillnaderna i flyktingfrågan\r\nmellan politiskt beslutande organ och deras\r\nuppdragsgivare, väljarna, med åren blivit allt\r\nstörre. Detta kan innebära en minskad förståelse\r\noch respekt för den representativa demokratin.</pre><pre>Våra nordiska grannländer har en mer restriktiv\r\npolitik än Sverige och Tyskland har beslutat att\r\nskärpa sin flyktinglagstiftning. Vid en oförändrad\r\nsvensk flyktingpolitik innebär detta ett utökat tryck\r\nmot vårt land av asylsökande utlänningar, vilka\r\nsjälvfallet söker sig till det land där man har störst\r\nmöjlighet att få asyl.</pre><pre>Är statsrådet beredd medverka till en förändring i\r\nasyl- och flyktingpolitiken så att den får samma\r\ninnehåll och förutsättningar som den som gäller i\r\nvåra närmaste grannländer?</pre><pre>1992/93:83 av Hans Göran Franck (s) till\r\nutrikesministern om Mellanöstern:</pre><pre>Framsteg har uppnåtts i förhandlingarna i den\r\narabisk/israeliska konflikten. Men dessa framsteg\r\när alltför begränsade med hänsyn till den tid som\r\nförflutit och vikten av en snar fredlig lösning.</pre><pre>Det är av stor betydelse att Israel upphävt\r\nförbudslagstiftningen beträffande kontakter med\r\nanhängare av PLO. Det bör öppna vägen för dialog\r\noch förhandlingar mellan Israel och PLO, vilket är\r\nnödvändigt för att en stabil och varaktiv fred skall\r\nkunna uppnås.</pre><pre>Den palestinsk-/israeliska konflikten har lett till ett\r\nstort antal dödsoffer sedan början av intifadan.\r\nEnligt israeliska källor har 943 palestinier dödats av\r\nde väpnade israeliska styrkorna (januari 1993).\r\nEnligt andra europeiska källor rör det sig om mer\r\nän 1 400.</pre><pre>Under samma period uppger israeliska\r\nmyndigheter att 126 israeliska soldater och civila\r\ndödats. Förutom de nyligen (december 1992) 418\r\ndeporterade palestinierna, har 1 276 deporterats\r\nfrån sina hem i de ockuperade områdena sedan juli\r\n1967.</pre><pre>Det finns ca 12 000 palestinier som är administrativt\r\nfrihetsberövade i Israel och de ockuperade\r\nområdena. Frihetsberövandena har skett med en\r\npolitisk bakgrund, utan åtal och rättegång inför\r\ndomstol.</pre><pre>Nya bosättningar i de ockuperade områdena har\r\nminskat avsevärt men inte upphört, trots att de\r\nuppenbart står i strid med internationell rätt.</pre><pre>Även skolor och universitet har öppnats i avsevärd\r\nomfattning, men alltjämt hålls ett antal\r\nutbildningsanstalter stängda.</pre><pre>De framsteg som gjorts efter regeringsskiftet i\r\nIsrael är välkomna, men långt ifrån tillräckliga.</pre><pre>Israels säkerhet och fortbestånd skall givetvis ges\r\nerforderliga garantier liksom det palestinska folket\r\nhar ett legitimt intresse av att tillförsäkras\r\nsjälvbestämmande och ett eget hemland.</pre><pre>Genom kränkningar av folkrätt och mänskliga\r\nrättigheter motverkas dessa intressen och en\r\nframtida fredlig samexistens mellan israeler och\r\npalestinier försvåras eller äventyras.</pre><pre>Sverige bör medverka till att framsteg görs i\r\nfredsprocessen, bl.a. genom att problemen om\r\nmänskliga rättigheter får en lösning. Någon MR-\r\ngrupp har ännu inte skapats i anslutning till de\r\nmultilaterala samtalen vid\r\nMellanösternkonferensen.</pre><pre>Med hänvisning till det anförda får jag fråga\r\nutrikesministern Margaretha af Ugglas.</pre><pre>1. På vilket sätt vill regeringen verka för att uppnå\r\nframsteg i fredsprocesen?</pre><pre>2. Vilka åtgärder vill regeringen vidta för att alla\r\npolitiskt frihetsberövade friges genom allmän\r\namnesti, att alla deporterade fritt får återvända till\r\nsina hem, att bosättningarna stoppas och alla\r\nutbildningsenheter öppnas i ockuperade områden?</pre><pre>3. Är regeringen beredd att ta något medlande\r\ninitiativ för att söka lösa problemen om mänskliga\r\nrättigheter i Mellanöstern genom en MR-grupp i\r\nsamband med Mellanösternkonferensen?</pre><pre>10 §  Kammaren åtskildes kl. 15.14.</pre><pre>Förhandlingarna leddes</pre><pre>av andre vice talmannen från sammanträdets\r\nbörjan t.o.m. ajourneringen kl. 12.56 och</pre><pre>av talmannen därefter till sammanträdet slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}