{"dokumentstatus":{"dokument":{"hangar_id":"2387681","dok_id":"GF0945","rm":"1991/92","beteckning":"45","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"45","slutnummer":"0","datum":"1991-12-13 00:00:00","systemdatum":"2005-10-27 13:53:49","publicerad":"1991-12-13 00:00:00","titel":"Riksdagens snabbprotokoll 1991/92:45 Fredagen den 13 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{13D109AA-9751-4FDE-9F44-32B1AC1BF2FA}","dokument_url_text":"http://data.riksdagen.se/dokument/GF0945/text","dokument_url_html":"http://data.riksdagen.se/dokument/GF0945","dokumentstatus_url_xml":"http://data.riksdagen.se/dokumentstatus/GF0945","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:45</div>\r\n<div class=\"sidhuvud_datum\">Fredagen den 13 december</div>\r\n<div class=\"sidhuvud_klockslag\">Kl. 9.00--14.23</div>\r\n<hr class=\"sidhuvud_linje\">\r\n<pre>1 §  Svar på interpellation 1991/92:47 om\r\nhjälpen till de baltiska staterna</pre><pre>Anf. 1  Utrikesminister MARGARETHA AF\r\nUGGLAS:</pre><pre>Fru talman! Henrik S Järrel har ställt följande\r\nfrågor till statsrådet Alf Svensson.</pre><pre>1. Vilka praktiska, konkreta åtgärder förbereder\r\nregeringen för att vi på bästa sätt skall bistå våra\r\ngrannar i Baltikum?</pre><pre>2. Hur ser tidsplanen ut för Sveriges\r\nbiståndsinsatser till de baltiska staterna under\r\ninnevarande mandatperiod?</pre><pre>Arbetet inom regeringen är så fördelat att det är jag\r\nsom skall svara på interpellationen, eftersom\r\nCentraloch Östeuropafrågor kommer att ligga\r\nunder min domvärjo inom departementet.</pre><pre>Fru talman! Våra baltiska grannländer står inför en\r\nenorm uppgift. De skall liksom de andra länderna i\r\nCentral- och Östeuropa skapa ett demokratiskt\r\nstyrelseskick och utveckla marknadsekonomiska\r\nstrukturer. Samtidigt skall de befästa sin nationella\r\nsuveränitet. Det innebär bl.a. att man från början\r\nmåste bygga upp en självständig förvaltning och\r\nskaffa sig kunnande och kompetens på alla de\r\nsamhällsområden som förut styrts från Moskva.\r\nDet innebär också att man måste bryta sig ur sitt\r\nnärmast totala ekonomiska beroende av\r\nrepublikerna i Sovjetunionen. Allt detta måste\r\nklaras, samtidigt som man på t.ex. energiområdet\r\nutsätts för störningar som hotar den omedelbara\r\nförsörjningen.</pre><pre>Uppgiften kräver stora ansträngningar av de\r\nbaltiska folken. Vi måste visa solidaritet. Vi måste\r\nbåde ge eget stöd och mobilisera internationellt\r\nstöd för de baltiska staterna.</pre><pre>Detta krävs av oss som grannar och medmänniskor.\r\nSamtidigt är det uppenbart att Sverige också har ett\r\nstarkt eget intresse av att förändringen i Baltikum\r\nblir framgångsrik och genomförs så smidigt som\r\nmöjligt.</pre><pre>Den nyligen vunna självständigheten har ställt de\r\nbaltiska staterna inför en rad akuta praktiska\r\nproblem. Flera av dessa problem hänger samman\r\nmed att de saknar konvertibel valuta. Att vinna\r\ninträde i och delta i internationella organisationers\r\nverksamhet -- och därmed få tillgång till deras\r\nstöd -- är bara möjligt om man kan betala för sig i\r\nkonvertibel valuta. Att öppna ambassader\r\nutomlands kräver också valuta. En suverän stat\r\nmåste också hålla sig med en viss gränsbevakning,\r\nsköta flygledning, ha en räddningstjänst m.m.\r\nSådant kräver utbildad personal.</pre><pre>Detta är exempel på uppgifter som måste klaras\r\nmer eller mindre omgående. Sverige har, i flera fall\r\ntillsammans med övriga nordiska länder, gett\r\nbidrag till baltiskt deltagande i internationella\r\nmöten. Regeringen undersöker nu möjligheterna\r\natt skyndsamt göra ytterligare insatser till stöd för\r\nde baltiska staterna. Utrikesutskottets initiativ till\r\nförmån för skyndsamma åtgärder -- ett beslut som\r\nantogs av riksdagen i går -- är mycket glädjande, då\r\nmöjligheterna nu öppnas för regeringen att kunna\r\ngöra sådana insatser.</pre><pre>Ett brett samarbete mellan företag, institutioner,\r\norganisationer och enskilda i Sverige och i de\r\nbaltiska staterna växer nu fram. Jag hoppas att vi\r\nsnart kommer att ha direkta kontakter på alla\r\nsamhällsområden på det sätt som är normalt mellan\r\ngrannländer. Det statliga stödet till Baltikum bör\r\ntjäna som en stimulans till andra insatser och\r\ndärmed ta till vara det breda engagemang för de\r\nbaltiska länderna som finns i vårt land.</pre><pre>Det bilaterala svenska stödet till reformprocessen i\r\nCentral- och Östeuropa är i första hand inriktat på\r\nvårt närområde. De baltiska staterna har prioritet.</pre><pre>Kunskapsöverföring är redan en dominerande del\r\nav vårt samarbete med de baltiska staterna. Det är\r\nden form av stöd som under många år framåt bör\r\nges högsta prioritet. Stöd behövs på alla\r\nsamhällsområden. Regeringen kommer att i\r\nbudgetpropositionen lämna förslag om ökade\r\ninsatser. Strävan är att nå ett brett engagemang\r\ngenom en decentralisering och en smidig hantering\r\nav verksamheten.</pre><pre>De internationella organisationerna på det\r\nfinansiella och ekonomiska området har under det\r\nsenaste året utvecklat verksamheter och program\r\nmed särskild inriktning på de central- och\r\nösteuropeiska ländernas behov.</pre><pre>Sverige verkar aktivt för att man i dessa\r\norganisationer särskilt skall uppmärksamma de\r\nbaltiska ländernas läge. I den s.k. G24-gruppen,\r\nindustriländernas organ för att samordna stödet till\r\nCentral- och Östeuropa, har denna vecka på\r\nsvenskt och nordiskt initiativ ett möte ägnats\r\nsärskilt åt de baltiska ländernas situation och\r\nbiståndsbehov. Genom mötet har nu en god grund\r\nlagts för samordning av det internationella stödet\r\ntill Baltikum.</pre><pre>I budgetpropositionen kommer regeringen att\r\npresentera förslag som syftar till fortsatta insatser\r\nför att främja de internationella organisationernas\r\nengagemang för de baltiska staterna.</pre><pre>Extraordinära insatser kommer att behövas för att\r\nstödja de baltiska staternas betalningsbalans och\r\ninförandet av egna valutor. Vi bör spela en\r\npådrivande roll för att mobilisera internationella\r\nresurser och också vara beredda att svara för en del\r\nav det finansiella stödet. Regeringen kommer att ta\r\nupp denna fråga i budgetpropositionen.</pre><pre>Med hänsyn till den mycket svåra ekonomiska\r\nsituationen i de baltiska länderna måste vi också\r\nhålla en hög beredskap för katastrofinsatser,\r\nhumanitärt bistånd och annan nödhjälp.</pre><pre>Fru talman! Sammanfattningsvis kommer\r\nregeringen att</pre><pre>-- skyndsamt bereda ett beslut om akuta\r\nstödinsatser,</pre><pre>-- i budgetpropositionen lämna förslag om ökade\r\ninsatser för kunskapsöverföring och förslag om\r\ninsatser för att främja de internationella\r\norganisationernas engagemang och förslag om\r\nfinansiellt stöd,</pre><pre>-- upprätthålla hög beredskap för katastrofinsatser,\r\nhumanitärt bistånd och annan nödhjälp.</pre><pre>Tack, fru talman.</pre><pre>Anf. 2  HENRIK S JÄRREL (m):</pre><pre>Fru talman! Jag vill först och främst tacka\r\nutrikesministern för ett ganska omsorgsfullt svar på\r\nmin interpellation, vilket möjligen kan hänga\r\nsamman med att vi under den senaste tiden har haft\r\nen debatt om Baltikumstödet. Det har också\r\nkommit larmrapporter om hur det ser ut på sjukhus\r\noch andra inrättningar i t.ex. Lettland. Det råder\r\ninga tvivel om att det finns ett skriande behov. En\r\nannan förklaring kan vara att regeringsförklaringen\r\nmycket tydligt markerar ett särskilt intresse för de\r\nbaltiska staterna. Det är glädjande att den nya\r\nborgerliga regeringen vill intensifiera vårt\r\nbiståndsarbete i närområdet och bland våra\r\ngrannländer.</pre><pre>Fru talman! Utrikesministerns svar andas sympati\r\noch det har en human underton. Man vill så att säga\r\nta fasta på det mycket goda och breda intresse som\r\nfinns i vårt land för att stödja våra baltiska\r\nbroderfolk. Här handlar det om att ge ett nationellt\r\nstöd och också -- som utrikesministern antydde --\r\natt försöka samordna ett internationellt\r\nbiståndsarbete. Vidare kan man kanske dela upp\r\nstödet i omedelbara hjälpåtgärder och hjälp på litet\r\nlängre sikt.</pre><pre>Jag lyssnade i morse till Eko-nyheterna, där det\r\nantyddes att svensk humanitär biståndshjälp till\r\nBaltikum är ganska liten -- det angavs en siffra på\r\n15 milj. kr., vilket är ett förvånansvärt lågt belopp\r\nom man jämför med vissa EG-staters humanitära\r\nbistånd.</pre><pre>Precis som utrikesministern gläder också jag mig åt\r\nutrikesutskottets initiativ, som det i går beslutades\r\nom här i riksdagen. Man skall med prioritet anvisa\r\nvissa medel ur det anslag som skulle gå till andra\r\nändamål för att i stället använda pengarna just till\r\ndet baltiska stödet och Östeuropastödet.</pre><pre>Fru talman! Jag efterlyser ändå litet mera konkreta\r\noch praktiska anvisningar från regeringen om hur\r\nman tänker lägga upp detta bistånd.\r\nUtrikesministern pekar själv på två utomordentligt\r\nviktiga förutsättningar för ett verkningsfullt\r\nbistånd, nämligen en konvertibel valuta och en\r\nlångsiktig kunskapsöverföring. Jag biträder den\r\nuppfattningen.</pre><pre>I övrigt får vi kanske vänta tills\r\nbudgetpropositionen kommer för att se vilka\r\nkonkreta och mera praktiska förslag till\r\nstödåtgärder som regeringen vill sätta in för\r\nBaltikum. Jag kan avslöja att jag fick inspirationen\r\ntill den här interpellationen efter några dagars\r\nrundresa i Lettland för några veckor sedan. Jag\r\nmåste säga att jag återvände därifrån nedstämd. Jag\r\nvar ganska betryckt när jag kom hem. Huvudsyftet\r\nmed resan var att studera den baltiska sjukvården.\r\nJag kan försäkra kammarens ledamöter och\r\nutrikesministern att den nivå baltisk, och i det här\r\nfallet lettisk, sjukvård befinner sig på mest\r\nmotsvarar svensk 20- och 30-talsstandard. Här finns\r\nett skriande behov av läkemedel, av inte minst\r\nmedicinsk utbildning, av sanitära hjälpinsatser för\r\nsjukhushygienen och för bredspektrumantibiotika\r\noch andra sådana saker. Bl.a. besökte jag en\r\nbarnklinik, och jag kan vitsorda att det intryck som\r\nvi de senaste dagarna har fått ta del av i\r\nmassmedierna på intet sätt jävar det intryck som jag\r\nfick. Det var ganska skrämmande.</pre><pre>Jag skulle vilja att regeringen ägnade också\r\nsjukvården ett intresse. Sjukvården nämns inte i\r\nutrikesministerns svar. Men jag tror att Sverige kan\r\ngöra en utomordentlig insats genom att stå till tjänst\r\nmed sjukvård och sjukvårdskunnande. Jag kan i det\r\nhär sammanhanget nämna att ortopedkirurgiska\r\nklinikerna vid Sabbatsbergs sjukhus och S:t Görans\r\nsjukhus under en tioårsperiod har haft ett utbyte\r\nmed framför allt centralortopedkirurgiska\r\nsjukhuset i Riga. Man har förmedlat\r\noperationsteknik och operationskunnande och\r\näven tagit emot lettiska och ryska läkare för\r\nutbildning. Jag vet att det också finns ett intresse av\r\natt arbeta vidare med de här frågorna, men man\r\nbehöver ett visst ekonomiskt stöd för detta.</pre><pre>För egen del måste jag säga att jag beträffande\r\nprinciperna för det svenska biståndet i Baltikum\r\nbedömer att det är utomordentligt viktigt att i första\r\nhand satsa på hjälp till självhjälp. Vi får inte med\r\nnågot slags överlägsenhetsattityd tvinga balterna\r\natt anta våra system eller förslag till lösningar. De\r\nmåste själva få välja, och vi måste ge dem\r\nalternativ. Det gäller att bygga upp nya strukturer\r\noch att inte konservera gamla. Man får inte i\r\nonödan byråkratisera och formalisera det svenska\r\nbiståndet.</pre><pre>Det är också klart, fru talman, att många i vårt land\r\nvill hjälpa utan att riktigt veta hur hjälpen skall\r\nkanaliseras. Jag skulle vilja fråga utrikesministern\r\noch regeringen om man på något sätt kan biträda\r\nmed att organisera en hjälpcentral eller på annat\r\nsätt försöka att, utan att onödigtvis byråkratisera\r\nbiståndet, samla upp alla de krafter som gärna vill\r\nbiträda de baltiska staterna i det här\r\nsammanhanget. Tack så länge!</pre><pre>Anf. 3  MARGARETA GARD (m):</pre><pre>Fru talman! Banden mellan Baltikum och Sverige\r\när starka. Det kan främst avläsas genom de stora\r\nfrivilliga insatserna för Baltikums folk, insatser som\r\ngörs runt om i vårt land.</pre><pre>På grund av den långvariga ockupationen av\r\nbaltländerna under ett planekonomiskt system har\r\nländerna utarmats, och de mest elementära\r\nbehoven är långt ifrån tillfredsställda. En\r\nuppvärmd bostad är inte längre en självklarhet.\r\nUnder veckoslutet stängs energiverket i Tallinn och\r\nde flesta lägenheterna där blir utan värme, detta på\r\ngrund av att oljeleveranserna från Sovjet har\r\nupphört. En ung pojke från Tallinn som givits\r\ntillfälle till studiebesök i min hemstad uttryckte sin\r\ninnerliga önskan om en mild vinter för att man\r\nnågorlunda skall kunna klara värmen i bostäderna.</pre><pre>Det är min förhoppning att Sverige på något sätt\r\nkan hjälpa till för att lindra den uppkomna\r\nsituationen. Jag vill vädja till utrikesministern att se\r\nvad Sverige kan hjälpa till med i den mycket svåra\r\nsituation som Tallinborna befinner sig i.</pre><pre>Ett omfattande hjälparbete har genom personliga\r\nkontakter byggts upp i Dalarna. Allt från medicinsk\r\nutrustning till kopieringsmaskiner har samlats in,\r\noch alltefter det att vädjanden kommer från\r\nEstland sätts olika insamlingskampanjer i gång.</pre><pre>Problemet har blivit transporterna till Estland.\r\nInsamlingarna har övergått till alltmer skrymmande\r\nsaker som sjukhussängar och cyklar, och då räcker\r\ndet inte längre att transportera med minibussar.\r\nErikshjälpen har sträckt en hjälpande hand genom\r\natt upplåta plats i långtradarbilarna som går till\r\nEstland för deras räkning. Problemet är nu att\r\nbehovet av transporter har ökat betydligt, och\r\nErikshjälpen saknar pengar för att kunna\r\ntransportera i tillräcklig utsträckning. Detta\r\ninnebär att de högst nödvändiga saker som finns\r\nlagrade inte kommer i väg till Estland.</pre><pre>Jag riktar därför en vädjan till utrikesministern, att\r\nom det finns några möjligheter, bistå Erikshjälpen\r\nmed pengar för transporter till Baltikum. Det vore\r\nen stor och god insats.</pre><pre>Min förhoppning är att statens anslag till stöd åt\r\nBaltikum är så flexibelt att insatser av det slag som\r\njag har berört skall kunna ges. Jag hoppas att\r\nutrikesministern är villig att ge mig ett svar på de\r\nangelägna frågorna.</pre><pre>Anf. 4  PEETER LUKSEP (m):</pre><pre>Fru talman, ärade ledamöter! Det som stod i\r\nutrikesministerns svar var mycket glädjande. Även\r\ntidigare deklarationer vittnar om en stor förståelse\r\nför de problem som Baltikum kommer att råka ut\r\nför.</pre><pre>Jag vill ändå fästa uppmärksamheten på en sak.\r\nPengar i en budget är inte detsamma som hjälp som\r\nnår fram. Jag har under min tid i riksdagen upplevt,\r\noch jag har faktiskt också hört det från många\r\nriksdagskolleger, att man mycket ofta får\r\npåstötningar från människor som tar initativ för att\r\nhjälpa Baltikum och som är beredda att med sin\r\negen arbetsinsats eller med saker och pengar hjälpa\r\ntill. Men de behöver kompletterande stöd av våra\r\nbiståndsmyndigheter. Man får emellertid inte något\r\nsvar på sina frågor. Personligen kan jag säga att jag\r\nfår tre telefonsamtal eller brev per dag med\r\npåstötningar från privatpersoner, organisationer,\r\nmyndigheter och företag. De är bekymrade över att\r\nde kanske ett halvår har försökt få någon reaktion.\r\nI vissa fall har det dröjt bortåt ett år. Man får inte\r\nhöra någonting, handläggare slutar, det kommer\r\ninga svar -- varken ja eller nej.</pre><pre>Jag tror att biståndet till Baltikum och Östeuropa\r\nskiljer sig totalt från biståndet till tredje världen.\r\nFörhållandena i mottagarländerna är olika. Det är\r\nen annan typ av samhällen. En betydligt bredare\r\nkrets av människor kan ta initativ i de baltiska\r\nmottagarländerna. De kan sätta sig i förbindelse\r\nmed det svenska samhället. På samma sätt finns det\r\ni Sverige, på grund av närheten, oerhört många fler\r\nmänniskor som personligen är engagerade och som\r\nhar möjlighet att själva resa till platsen och som får\r\negna kontakter, t.ex. yrkesmässiga och liknande\r\nkontakter. Jag tror inte att våra nuvarande\r\nbiståndsmyndigheter är dimensionerade för\r\nbiståndet till Baltikum. Det är en vädjan från min\r\nsida till utrikesministern att regeringen mycket\r\nsnart tar itu med detta stopp i rören när det gäller\r\nBaltikumbiståndets handläggning som jag tycker\r\nfinns i dag.</pre><pre>Anf. 5  PÄR GRANSTEDT (c):</pre><pre>Fru talman! Också jag vill uttrycka glädje över det\r\npositiva svar som den här interpellationen har fått.</pre><pre>Jag vet att det finns ett starkt intresse från\r\nregeringens sida att få fart på hjälpen till Baltikum.\r\nJag har förstått att vi kan påräkna att de resurser\r\nsom kommer att avdelas för östbistånd kommer att\r\nöka ganska ordentligt. Och vad som inte är mindre\r\nglädjande är att det inte kommer att ske på\r\nbekostnad av vår hjälp till tredje världens fattiga\r\nländer, vilket jag också tycker är en avsevärd\r\nförbättring jämfört med den tidigare regeringens\r\npolitik.</pre><pre>Jag vill också betona brådskan. Jag hade tillfälle att\r\ndiskutera energisituationen i Baltikum för ett par\r\nveckor sedan i en frågedebatt här i kammaren. Och\r\njag kan bara konstatera att situationen sedan dess\r\nhar förvärrats. Precis som nämndes här hotas nu\r\nvärmeförsörjningen i Tallinn och även på andra\r\nställen. Tillgången på bensin till bilar är dålig,\r\nflygplatser stängs, osv. Hela samhället riskerar att\r\ngå i stå.</pre><pre>Jag vet nu att regeringen undersöker\r\nförutsättningarna för att få till stånd snabb hjälp på\r\nenergisidan. Jag skulle därför vilja ha en\r\nkommentar om hur långt man har kommit. I detta\r\nsammanhang brådskar det verkligen. Det brådskar\r\näven när det gäller andra humanitära insatser. Vi\r\nmåste snabbt komma ur planerings- och\r\nförberedelsestadiet och verkligen se till att det sker\r\nganska massiva insatser. Det är naturligtvis en hel\r\ndel som redan görs, men insatserna behöver få en\r\nbetydligt större omfattning än vad de hittills har\r\nhaft.</pre><pre>Anf. 6  HADAR CARS (fp):</pre><pre>Fru talman! Under många år var det få av oss som\r\nvågade tro att vi någon gång skulle få uppleva en\r\nperiod då det fanns en möjlighet för ett land som\r\nSverige att hjälpa ett oberoende och fritt Estland,\r\nett oberoende och fritt Litauen och ett oberoende\r\noch fritt Lettland. Detta var en dröm som man\r\nnärde men vars realism knappast framstod som\r\nsärskilt tydlig. Vi minns personer som Birger\r\nNerman, Bertil Ohlin och andra som försökte hålla\r\ndetta hopp om ett oberoende Baltikum levande för\r\noss. Nu har den situation kommit då det finns ett\r\noberoende Baltikum som verkligen behöver vår\r\nhjälp och som behöver de i mycket hög grad och\r\nsnabbt. Jag tror att alla i denna kammare delar\r\nförhoppningen om att den svenska regeringen nu\r\nskall visa att den, nu när den har fått denna\r\nmöjlighet, också skall begagna sig av den och ge en\r\nhjälpande hand till de länder som vi under så många\r\når har talat så mycket om, tänkt så mycket på, men\r\ninte kunnat göra mycket för.</pre><pre>I sitt svar pekar utrikesministern på Baltikums\r\nomedelbara behov av konvertibel valuta för att\r\nklara sina infrastrukturer, sätta upp ambassader,\r\nvara med i organisationer, osv. Andra talare har i\r\ndebatten tagit upp behoven av omedelbara och\r\nsnabba sociala hjälpinsatser. Jag har ingenting att\r\ninvända mot något av det. Men jag vill även peka\r\npå att målet långsiktigt måste vara att underlätta för\r\nde baltiska staterna att få en självbärande ekonomi,\r\natt få i gång en ekonomisk utveckling som kan\r\ngenerera de exportinkomster som ger dem både\r\nden nödvändiga valutan för nödvändig import och\r\nför att klara infrastrukturen.</pre><pre>De satsningar som vi kan göra måste också ha till\r\nsyfte att ge de baltiska staterna förutsättningar att\r\npå egen hand gå vidare och att bygga upp en\r\nekonomi. Det är en fantastiskt svår uppgift som de\r\nhar att gå över från det planekonomiska systemet\r\ntill att bygga upp ett helt annat system när de för\r\nnärvarande förfogar över så knappa resurser.</pre><pre>Fru talman! Jag vill också peka på att vi har flera\r\ngrannländer kring Östersjön. Det är riktigt att\r\nBaltikum står oss mycket nära. Men låt oss för den\r\nskull inte glömma bort att också Polen är ett\r\nområde kring Östersjön, där det behövs\r\nbetydelsefulla insatser från svensk sida. Det\r\nhandlar för min del inte om att jag anser att man\r\nskall försöka föra över en del av de resurser som nu\r\nkan vara föreslagna för Baltikum till Polen. Men\r\njag tror att vi skall eftersträva en rimlig fördelning\r\nmellan de olika områdena. Polen är också ett land\r\nsom långsiktigt är viktigt för oss, där inte minst\r\nkraven på att vi ställer upp och underlättar en\r\növergång till en annan och självbärande ekonomi\r\nställs högt, och dessa krav måste vi vara beredda att\r\nmöta.</pre><pre>Anf. 7  Utrikesminister MARGARETHA f446 &gt; AF\r\nf423 &gt; UGGLAS (m):</pre><pre>Fru talman! Jag har känt samma otålighet som\r\nmånga talare här i kammaren i dag över att det har\r\nvarit så trögt med den svenska hjälpen till Central-\r\noch Östeuropa, så trögt med den svenska hjälpen\r\ntill Baltikum. Och jag kan bara säga att det är en av\r\nden nya regeringens absolut bestämda avsikter och\r\nsträvan att nu få litet fart på våra insatser.</pre><pre>Självfallet känner vi, i likhet med talarna här,\r\nmycket starkt för den utsatthet som de baltiska\r\nfolken har i dag. Och när vi gör besök i Estland,\r\nLettland och Litauen får vi denna mycket starka\r\nkänsla för de mycket stora svårigheter som möter\r\nde baltiska folken när de nu både skall befästa sin\r\ndemokrati, utveckla sina länder och komma loss\r\nfrån centralstyrningen.</pre><pre>Jag vill svara på några av de frågor som jag har fått.\r\nJag tror att både interpellanten Henrik S Järrel och\r\nPeeter Luksep talade om att det var stopp i rören,\r\natt det skulle bli fart, osv.</pre><pre>Regeringen har redan utnämnt en särskild\r\nsamordnare för hjälpen till Central- och\r\nÖsteuropa, nämligen ambassadören i Tokyo, Ove\r\nHeyman. Han kommer att påbörja detta arbete vid\r\nårsskiftet. Och i och med att han kommer i gång\r\ntror jag att detta kommer att betyda väldigt mycket\r\nför att vi skall få fart på samarbetet.</pre><pre>Budgetpropositionen, som jag tyvärr inte i detalj\r\nkan gå in i här i dag, innehåller flera förslag som jag\r\ntror kommer att tillgodose bl.a. vad Henrik S Järrel\r\nvar inne på, nämligen vart människor skall vända\r\nsig, hur de skall få svar, osv. Det blir en av\r\nÖsteuropasamordnarens huvuduppgifter att se till\r\natt vi kan bygga upp en organisation och att vi får\r\ninstrument så att det går litet fortare. Min\r\nförhoppning är att vi kommer att lyckas med detta.</pre><pre>Som jag ser det är den stora styrkan i det svenska\r\nsamhällets möjligheter att bistå Baltikum i dag att\r\nvi har den bredd på intresset, denna stora lust att\r\ngöra insatser. Detta gäller alla möjliga områden.\r\nDet kan gälla sjukvården, televerkssidan,\r\nenergisidan, osv. Överallt finns det ett intresse. Vad\r\nstaten kan göra är att vara smörjmedel och att\r\nibland kunna ställa upp med små medel för att\r\nhjälpa organisationer att komma i gång.</pre><pre>Margareta Gard tog upp Erikshjälpen. Den är\r\naktuell även när det gäller nödhjälpen till Sankt\r\nPetersburg. Om Erikshjälpen skulle sakna medel\r\nför att klara angelägna transporter till Estland bör\r\nden vända sig till SIDA. Men det finns nu även\r\nmöjligheter att få medel från katastrofanslaget. Då\r\när det biståndsavdelningen som kan hjälpa till med\r\ndet. Dit bör därför Erikshjälpen vända sig.</pre><pre>Jag vill till Pär Granstedt när det gäller energisidan\r\ngärna säga att uppgifterna växlar litet grand. Men\r\njust nu är det mycket svårt. Och vi kan faktiskt\r\nockså konstatera att det uppenbarligen är brist på\r\ndrivmedel. Även från det sönderfallande\r\nSovjetunionen får vi rapporter om att det saknas\r\ndrivmedel. Men en delegation åker nästa vecka till\r\nEstland och Lettland för att bedöma katastrofläget.\r\nEn delegation är alltså på väg dit, och regeringen är\r\nberedd att därefter göra omedelbara insatser.</pre><pre>Regeringen mottager utrikesutskottets initiativ och\r\nriksdagens beslut att friställa vissa medel från\r\nmultilaterala anslag med stor tillfredsställelse. Det\r\nger oss nu möjlighet att även göra kortsiktiga,\r\nomedelbara insatser till stöd för de baltiska\r\nstaterna. Den möjligheten hade vi inte haft annars,\r\nav rent budgettekniska skäl. Detta är den ena\r\nmöjligheten vi har.</pre><pre>Den andra möjligheten är katastrofanslaget. Det är\r\ndå biståndsavdelningen som är huvudansvarig för\r\natt få i gång de insatserna. Det kommer vi också att\r\nanvända. Detta är vad vi kan göra på kort sikt.</pre><pre>På längre sikt kommer budgetpropositionen med\r\nmycket konkreta förslag. Dem blir det sedan\r\nmöjlighet för kammaren att ta ställning till. Jag tror\r\natt vi på så sätt kommer att få en möjlighet att\r\narbeta vidare på ett bra sätt. Jag hoppas på detta.</pre><pre>Anf. 8  MARGARETA GARD (m):</pre><pre>Fru talman! Jag vill tacka utrikesministern för\r\nsvaret på de frågor jag ställde. Jag tyckte att det var\r\nmycket tillfredsställande. Jag hoppas att jag kan gå\r\nvidare hem till Dalarna och säga att vi kan fortsätta\r\natt samla in de angelägna saker som fattas för ett\r\nrimligt liv i Estland. Jag skall vidarebefordra de\r\nuppgifter som jag har fått av utrikesministern i dag.</pre><pre>Jag vill framföra mitt tack.</pre><pre>Anf. 9  PÄR GRANSTEDT (c):</pre><pre>Fru talman! Jag vill också tacka för de ytterligare\r\nkommentarer som jag fick, inte minst när det gäller\r\nfrågan om energisituationen i Estland.</pre><pre>Det är bra att en delegation far över i nästa vecka\r\noch att man har en hög beredskap för att göra\r\ninsatser. Det är klart att jag skulle ha önskat att vi\r\nhade legat ännu bättre till i tiden. Det är som sagt\r\nett par veckor sedan som jag tog upp frågan här i\r\nriksdagen. Visst hade det varit bra om vi hade\r\nkunnat ordna energileveranser till Tallinn redan till\r\nden veckända som vi nu står inför, eftersom vi vet\r\natt en stor del av Tallinns bostäder kommer att stå\r\nutan värme.</pre><pre>Men det finns naturligtvis alltid en tröghet i den\r\nprocess man drar i gång. Det kan inte hjälpas. Det\r\när i alla fall tacknämligt att vi nu kan påräkna\r\nkraftfulla svenska insatser.</pre><pre>Överläggningen var härmed avslutad.</pre><pre>2 §  Svar på interpellation 1991/92:59 om\r\nsanktionspolitiken mot Sydafrika</pre><pre>Anf. 10  Utrikesminister MARGARETHA f446 &gt; AF\r\nf423 &gt; UGGLAS (m):</pre><pre>Fru talman! Pär Granstedt har frågat mig om jag är\r\nberedd att verka för att frågan om stödet från\r\nSydafrika till terrorverksamhet i Moçambique\r\nbeaktas vid övervägande om att avveckla\r\nsanktionerna mot Sydafrika.</pre><pre>Den terror Renamo bedrivit och fortfarande\r\nbedriver i Moçambique är ohygglig. Renamos\r\nterror stöddes från början av Sydafrika och\r\nutgjorde ett led i detta lands destabiliseringspolitik\r\ngentemot sina grannländer.</pre><pre>Syftet med Renamos verksamhet, som är inriktad\r\npå terror, är oklart. Själv har Renamo uppgivit sig\r\nha som politiska mål att få till stånd demokrati och\r\nflerpartisystem i Moçambique. Trots att\r\nMoçambiques regering och parlament på senare\r\ntid reformerat landets politiska system, fortsätter\r\nRenamos attacker. De förhandlingar som sedan en\r\ntid pågår i Rom har endast givit mycket begränsade\r\nresultat. Att förhandlingarna fortfarande pågår och\r\ninte brutit samman inger likafullt visst hopp att det\r\nskall vara möjligt att finna en formel för fred.\r\nSverige ger sitt fulla stöd till fredsansträngningarna.\r\nFör Moçambique, som är ett av jordens allra\r\nfattigaste länder, är fred av avgörande betydelse för\r\nlandets framtid.</pre><pre>Genom det s.k. Nkomati-avtalet våren 1984\r\nförband sig Sydafrika att inte stödja Renamo.\r\nSydafrika har dock erkänt att man sedan dess\r\nbegått brott mot avtalet. Det finns emellertid inga\r\nbelägg för att Sydafrikas regering i dag bryter mot\r\növerenskommelsen. Inte heller Moçambiques\r\nregering hävdar att så skulle vara fallet. Däremot\r\nkan det inte uteslutas att det finns grupper i\r\nSydafrika som ger stöd till Renamo. Det kan vidare\r\ninte anses klarlagt att Renamos verksamhet är helt\r\nberoende av stöd från Sydafrika. Det har gjorts\r\ngällande att kretsar i andra länder ger sådant stöd.</pre><pre>När det gäller den svenska Sydafrikapolitiken vill\r\njag erinra om att målet för denna är att medverka\r\ntill ett avskaffande av apartheid och till införande\r\nav ett demokratiskt samhällssystem i Sydafrika. I\r\n1989 års FN-deklaration om apartheid och dess\r\ndestruktiva konsekvenser för södra Afrika\r\nunderströks vikten av att omvärlden inte lättar på\r\nexisterande åtgärder förrän det föreligger klara\r\nbelägg för djupgående och oåterkalleliga\r\nförändringar i Sydafrika. De nordiska\r\nutrikesministrarna har enats om att det är\r\nutvecklingen i Sydafrika som är avgörande för\r\nbeslut om upphävande av sanktionerna. FN-\r\ndeklarationen och det nordiska ställningstagandet\r\nhar legat till grund för den svenska regeringens\r\nbeslut at företa vissa uppmjukningar i\r\nSydafrikapolitiken, främst i fråga om\r\nvisumreglerna och besöksutbytet. Det är vår\r\nförhoppning att utvecklingen i Sydafrika snart skall\r\ngöra det möjligt för oss att uphäva de ekonomiska\r\nsanktionerna mot Sydafrika.</pre><pre>Jag vill understryka vikten av att omvärlden inte nu\r\nså att säga flyttar målstolparna gentemot Sydafrika.\r\nDen utveckling som skett de senaste två åren har\r\nvarit dramatisk. Den har förvisso mörka drag. Det\r\nbrutala våldet i landet är både djupt tragiskt och\r\noroande. Men i sina huvuddrag är utvecklingen\r\nändå löftesrik. Detta intryck har förstärkts av dels\r\ndet fredsavtal som bl.a. regeringen, ANC och\r\nInkatha undertecknade den 14 september, dels det\r\nförberedande möte inför konferensen om ett\r\ndemokratiskt Sydafrika, som nyligen hölls i\r\nJohannesburg. Konferensens första plenarsession\r\navses äga rum den 20--21 december. Det är ingen\r\nproblemfri tid som förestår i Sydafrika. Men de\r\nsamtal om en ny författning för landet som vi så\r\nlänge hoppats på tycks nu äntligen komma i gång.</pre><pre>Jag vill i sammanhanget också påminna om den\r\nväsentliga förbättring som inträtt i relationerna\r\nmellan Sydafrika och dess grannar. Jag har svårt att\r\ntro att denna utveckling skulle ha kommit till stånd\r\nom grannländerna vore övertygade om att\r\nSydafarikas regering fortfarande bedriver aktiv\r\ndestabiliseringspolitik gentemot ett av dem.</pre><pre>Regeringens Sydafrikapolitik ligger således fast.\r\nDet är utvecklingen inne i Sydafrika som är\r\navgörande för beslut om upphävande av våra\r\nsanktioner mot Sydafrika. Det är min förhoppning\r\natt den delegation som regeringen gett i uppdrag att\r\nbesöka Sydafrika för att skaffa ett fördjupat\r\nunderlag för beslut om Sydafrikapolitiken skall\r\nkomma åter med en rapport som gör det möjligt för\r\noss att upphäva sanktionerna mot Sydafrika.</pre><pre>Anf. 11  PÄR GRANSTEDT (c):</pre><pre>Fru talman! Jag ber att få tacka utrikesministern för\r\nsvaret på min interpellation. Jag noterar att vi ser\r\nmed samma allvar på situationen i Moçambique.\r\nDen mycket långvariga terrorverksamhet, till stor\r\ndel inspirerad från Sydafrika, som har bedrivits i\r\nMoçambique har varit oerhört destruktiv för detta\r\nland och mer eller mindre omöjliggjort all positiv\r\nekonomisk och även politisk utveckling. Den\r\nkorruptionsskandal som vi nu ser rullas upp i\r\nMoçambique, vilken även drabbar relationerna\r\nmellan Sverige och Moçambique, är ett exempel\r\npå konsekvenserna av att destruktiva krafter har\r\nfått verka så länge i det landet. Detta är däremot\r\nnaturligtvis inte på något sätt någon ursäkt för de\r\nmänniskor i Moçambique som plundrar sitt eget\r\nland genom att försnilla biståndsmedel, om nu\r\ndetta visar sig vara verklighet.</pre><pre>Man kan förmodligen inte längre hävda att den\r\nsydafrikanska regeringen aktivt stöder Renamo.\r\nDet är i varje fall svårt att få belägg för någonting\r\nsådant, precis som utrikesministern påpekade.\r\nDäremot är det helt klart att tillkomsten och\r\nuppbyggnaden av Renamo till stor del var en del av\r\nden sydafrikanska destabiliseringsverksamheten\r\ngentemot grannstaterna. Denna\r\ndestabiliseringsverksamhet var en integrerad del av\r\nSydafrikas politik för att kunna upprätthålla\r\napartheid i landet. Det finns alltså ett mycket starkt\r\nsamband mellan den sydafrikanska\r\ndestabiliseringspolitiken i grannländerna och\r\napartheidsystemet i själva Sydafrika. Det innebär\r\natt det inte går att göra en alltför tydlig boskillnad\r\nmellan dessa båda grenar av politiken.</pre><pre>I dag är av allt att döma den sydafrikanska\r\nledningen inne på att försöka avskaffa apartheid.\r\nMan kan, som sagt var, förmodligen inte hävda att\r\nde aktivt stöder Renamo. Däremot kan man utan\r\nvidare konstatera att Sydafrika inte gör vad som\r\nstår i dess makt för att stoppa ett resursflöde till\r\nRenamo. Det finns mycket starka indikationer på\r\natt det går resurser från Sydafrika till Renamo, som\r\nde sydafrikanska myndigheterna ganska lätt skulle\r\nkunna stoppa, om man ville.</pre><pre>Här kan man se en viss parallell till det interna\r\nvåldet i Sydafrika. Jag tror inte att man, i varje fall\r\ninte med säkerhet, kan hävda att den sydafrikanska\r\nregeringen uppmuntrar det interna våldet i\r\nSydafrika. Men man gör uppenbarligen inte vad\r\nsom står i ens makt för att stoppa det. Det är alltså\r\nsamma typ av politik. Man låter det ske. Jag tror\r\nockså att man här kan se ett samband mellan den\r\nsydafrikanska regeringens benägenhet att låta\r\nvåldet i Sydafrika florera och dess benägenhet att\r\nlåta våldet i Sydafrikas grannskap florera. Även här\r\nfinns det alltså ett klart samband mellan den\r\nsydafrikanska regeringens politik när det gäller den\r\ninre situationen i Sydafrika och dess politik\r\ngentemot grannstaterna.</pre><pre>Jag delar förhoppningen att vi snart skall kunna\r\nlyfta sanktionerna mot Sydafrika. Jag tror att det\r\nfinns förutsättningar för det. Det finns anledning\r\natt följa utvecklingen mycket noga. Jag har\r\nförståelse för utrikesministerns synpunkter att man\r\ninte bör flytta målstolparna och att det måste var\r\nutvecklingen inne i Sydafrika som avgör i vilken\r\ntakt vi kan aveckla sanktionerna.</pre><pre>Samtidigt har den här terrorverksamheten i\r\nMoçambique mycket allvarliga konsekvenser för\r\nhela denna region. Den riktar sig också, kan man\r\nsäga, mot svensk politik, eftersom Sverige är en\r\nstor biståndsgivare i Moçambique. Våra\r\nansträngningar att hjälpa till vid\r\nuppbyggnadsarbeten i Moçambique försvåras\r\nallvarligt av Renamos verksamhet. Det finns därför\r\nanledning för oss att också inför den sydafrikanska\r\nregeringen framhålla vilken vikt vi lägger vid att\r\nSydafrika gör allt vad man kan för att stoppa ett\r\nresursflöde över gränsen till Renamo i\r\nMoçambique. Vi har också anledning att göra det\r\ntydligt att Sydafrikas politik på det här området har\r\nbetydelse för relationerna mellan Sverige och\r\nSydafrika.</pre><pre>Det är alltså min förhoppning, fru talman, att en\r\nsådan svensk inställning kommer att klargöras för\r\nde sydafrikanska myndigheterna. Detta är alltså,\r\nenligt min uppfattning, en viktig fråga också när det\r\ngäller relationerna mellan Sverige och Sydafrika.</pre><pre>Anf. 12  LARS MOQUIST (nyd):</pre><pre>Fru talman! Pär Granstedt tar upp frågan om\r\nRenamogerillans samröre med Sydafrika. Det har\r\ntidigare belagts att regimen i Sydafrika haft ett\r\nfinger med i spelet när det gällt Renamogerillans\r\naktioner i Moçambique. Att Sydafrika under\r\nsenare tid har kunnat förknippas med\r\nRenamogerillans verksamhet har -- vad jag vet --\r\ninte tillfredsställande kunnat verifieras.</pre><pre>Jag finner det därför oklokt, och kanske inte heller\r\nrättvist, att måhända grundlösa beskyllningar mot\r\nSydafrika om stöd till Renamogerillan i\r\nMoçambique skulle leda till fortsatta sanktioner\r\nmot ett Sydafrika som onekligen är på rätt väg när\r\ndet gäller demokratifrågor och avskaffandet av\r\napartheid. Flera länder har nu fullt normala\r\nförbindelser med Sydafrika. Jag tänker bl.a. på\r\nStorbritannien. Finland har upphävt import- och\r\nexportförbudet, Norge har beslutat att upprätta\r\ndiplomatiska förbindelser, EG har sedan ett år\r\ntillbaka avskaffat förbudet mot investeringar i\r\nSydafrika. Ja, listan skulle kunna göras lång över\r\nhur allt fler länder nu normaliserar förbindelserna\r\nmed Sydafrika.</pre><pre>Det som Sverige nu behöver göra är att normalisera\r\nförbindelserna med Sydafrika och i varje fall\r\nomedelbart häva det svenska investeringsförbudet.\r\nVi har ju visat omvärlden vår uppfattning om den\r\nsydafrikanska apartheidpolitiken och hanteringen\r\nav demokratifrågorna. Att då ta Sydafrika i örat ett\r\ntag till anser jag är fel signal både till Sydafrika och\r\ntill omvärlden. Medan Sverige mästrar Sydafrika,\r\npassar industrinationerna runt om i världen på att\r\netablera handels- och industriförbindelser med\r\nSydafrika. Vi står bredvid med den moraliska\r\npekpinnen och bara tittar på när svensk industri --\r\ngenom fortsatta sanktioner -- får ett allt större\r\nhandikapp i förhållande till våra konkurrentländer.</pre><pre>Nej, normalisera förbindelserna. Upphäv det\r\nsvenska förbudet att investera i Sydafrika. Men gör\r\ndet nu.</pre><pre>Efter det att jag skrev mitt anförande har jag fått\r\ndel av utrikesministerns svar. Beträffande\r\nSydafrikas samröre med Renamogerillan är det\r\nintressant att konstatera att utrikesministern och\r\njag tydligen har samman syn på det nuvarande\r\nförhållandet mellan Renamogerillan och Sydafrika.</pre><pre>Utrikesministern konstaterar i slutet på sitt svar att\r\nen delegation skall besöka Sydafrika för att på ort\r\noch ställe ta del av situationen i Sydafrika. Den här\r\ndelegationen är välgörande liten, men den består av\r\nfyra företrädare för regeringen och en för\r\noppositionen -- en socialdemokrat. Varför Ny\r\nDemokrati inte beretts plats i delegationen förstår\r\njag inte. Tycker utrikesministern att det är ett\r\nkorrekt och demokratiskt sätt att Ny Demokrati\r\nutesluts från den här delegationen när vi bara har\r\nett mandat mindre än kds? Jag vill inte här föreslå\r\natt vi skall få den plats som kds har, men mot\r\nbakgrund av att regeringen är företrädd med fyra\r\ndelegater finner jag handläggningen både\r\nodemokratisk och felaktig. Jag hoppas att jag själv\r\neller någon annan företrädare för Ny Demokrati\r\nbereds plats i Sydafrikadelegationen.</pre><pre>Anf. 13  Utrikesminister MARGARETHA f446 &gt; AFf423 &gt; \r\nUGGLAS (m):</pre><pre>Fru talman! Renamos terror mot civilbefolkningen\r\ni Moçambique måste på det skarpaste fördömas.\r\nDet står också klart att Sydafrika har ett ansvar för\r\nföljderna av landets tidigare destabiliseringspolitik\r\nmot grannländerna, däribland Moçambique. Jag\r\ntror att det på den punkten råder fullständig enighet\r\nmellan mig och Pär Granstedt.</pre><pre>Vad diskussionen gäller är alltså om vi bör koppla\r\nsamman våra överväganden om upphävande av\r\nsanktionerna mot Sydafrika med det stöd till\r\nRenamo som kan komma från vissa kretsar i\r\nSydafrika. Detta skulle innebära att ett nytt krav\r\nmåste uppfyllas av Sydafrika innan sanktionerna\r\nkan hävas. Landets regering skulle sannolikt\r\nuppfatta en sådan åtgärd som en bekräftelse på dess\r\nmisstanke att omvärlden aldrig kommer att vara\r\nnöjd med vad Sydafrika gör. När ett krav är\r\nuppfyllt, kommer genast ett nytt i dess ställe.</pre><pre>Jag vill erinra om att en koppling av det slag som\r\ninterpellanten föreslår inte återfinns i vare sig FNs\r\ndeklaration från december 1989, som antogs\r\nenhälligt, eller exempelvis beslutet från samväldets\r\ntoppmöte i oktober i år. De krav som där riktas mot\r\nden sydafrikanska regeringen för att sanktionena\r\nskall hävas gäller inrikespolitiska förändringar i\r\nSydafrika, inte relationerna med grannländerna.\r\nOckså de villkor som ANC ställer upp för att\r\nsanktionena skall kunna hävas avser förändringar\r\ninne i Sydafrika, något som tydligt framgick av\r\nANC-ledaren Nelson Mandelas anförande i FNs\r\napartheiddebatt i veckan.</pre><pre>Slutligen kan jag nämna att det förslag till\r\nresolution om samfällda åtgärder för avskaffande\r\nav apartheid som FNs generalförsamling väntas\r\nanta i dag går ut på att omvärlden uppmanas att se\r\növer befintliga restriktioner mot Sydafrika i ljuset\r\nav en utveckling i positiv riktning, såsom avtal om\r\növergångsarrangemang och överenskommelse om\r\nen ny demokratisk författning.</pre><pre>Det är således, som också de nordiska länderna har\r\nframhållit, utvecklingen inne i Sydafrika som är\r\navgörande för beslut om upphävande av\r\nsanktionerna. I sydafrika inleds om exakt en vecka\r\nde första samtalen om en demokratisk författning\r\nför landet. Det stärker mig i min förhoppning om\r\natt utvecklingen i Sydafrika snart skall leda till att\r\nSverige kan avskaffa sina sanktioner.</pre><pre>Avslutningsvis, fru talman, vill jag gärna till Lars\r\nMoquist säga att det är helt naturligt att de partier\r\nsom ingår i en koalitionsregering vill vara med i en\r\nsådan delegation. Samtidigt har det gjorts\r\növerväganden om att delegationen inte skall bli\r\nalltför stor. Sådana avvägningar måste alltid göras.\r\nDärför har delegationen fått det utseende den har.\r\nDet är inte bara det parti som Lars Moquist\r\nrepresenterar som inte är med utan också ett annat\r\nriksdagsparti. Det har att göra med att det har varit\r\nen avvägning mellan att få delegationen\r\nrepresentativ och att inte göra den för stor. Det är\r\nsvar på frågan.</pre><pre>Anf. 14  PÄR GRANSTEDT (c):</pre><pre>Fru talman! Också med anledning av Lars Moquists\r\ninlägg vill jag påminna om att jag inte har hävdat\r\natt den sydafrikanska regeringen aktivt skulle\r\nstödja Renamo. Det framgår även av min\r\ninterpellation att jag inte anser att det finns belägg\r\nför ett sådant påstående. Det kan naturligtvis inte\r\nuteslutas, men det finns absolut inget belägg för\r\ndet.</pre><pre>Däremot är det uppenbart att den sydafrikanska\r\nregeringen inte gör vad som står i dess makt för att\r\nförhindra en ström av stöd till Renamo från\r\nsydafrikanskt territorium. Såvitt jag förstår\r\nföreligger det en folkrättslig skyldighet för\r\nSydafrika att se till att inte dess territorium används\r\nsom bas för aggression mot ett grannland, vilket\r\nman nog kan säga här är fallet.</pre><pre>Jag inser naturligtvis att det måste vara situationen\r\ninne i Sydafrika som är avgörande för frågan om\r\nsanktionernas upphävande. Eftersom aggressionen\r\nmot Moçambique trots allt har sina rötter i och är\r\nen integrerad del av apartheidpolitiken, tycker jag\r\nändå att det är rimligt att också den här frågan finns\r\nmed i diskussionerna med Sydafrika och att man\r\nklargör att vi i Sverige ser med väldigt stort allvar\r\npå att inte Syafrika förmår att stoppa ett stöd till\r\nRenamo från det sydafrikanska territoriet, även om\r\ndet skulle vara privata källor som finansierar\r\nstödet.</pre><pre>Anf. 15  LARS MOQUIST (nyd):</pre><pre>Fru talman! Jag är inte särskilt nöjd med\r\nutrikesministerns svar på frågan varför Ny\r\nDemokrati inte är företrätt i delegationen till\r\nSydafrika. Jag hoppas att man tar beslutet under\r\nomprövning. Jag tycker i och för sig att det är\r\nmycket bra att det är en liten delegation som åker\r\ntill Sydafrika. Ändå tycker jag att det är en obalans,\r\nnär man skall bedöma och ta ställning till dessa\r\nfrågor, att det är fyra representanter för regeringen\r\noch bara en för oppositionen. Jag hoppas som sagt\r\natt det blir en omprövning och att Ny Demokrati\r\nverkligen kommer med i delegationen.</pre><pre>Anf. 16  Utrikesminister MARGARETHA f446 &gt; AF\r\nf423 &gt; UGGLAS (m):</pre><pre>Fru talman! Jag har redan för Pär Granstedt\r\nredovisat min principiella inställning i frågan, men\r\njag vill omnämna för kammaren att en alldeles färsk\r\nbedömning från den svenska ambassaden i Mobutu\r\när att Renamo, som man benämner som en\r\nterrormaskin, numera är en av utländska\r\nintressenter tämligen oberoende organisation. Det\r\när alltså den färskaste bedömningen, från i går, av\r\nden svenska ambassaden i Mobutu.</pre><pre>Överläggningen var härmed avslutad.</pre><pre>f401 &gt; 3 §  Svar på interpellation 1991/92:46 om rätten till\r\nlikvärdig skolutbildning</pre><pre>Anf. 17  Statsrådet BEATRICE ASK (m):</pre><pre>Eva Johansson har frågat mig om hur jag tänker\r\ngarantera att barn med särskilda behov samt barn\r\nsom bor i glesbygd och invandrarbarn\r\ntillförsäkras en likvärdig utbildning i det aviserade\r\nsystemet, där de offentliga bidragen följer eleven.</pre><pre>Låt mig inledningsvis erinra om att riksdagen när\r\ndet gäller principerna för det nya styrsystemet för\r\nskolan har övergivit tanken om att verksamhetens\r\ninnehåll och resultat kan styras genom\r\nstatsbidragssystemet. Det nya statsbidraget är ett\r\nfinansiellt stöd till verksamheten, men det är ett\r\nkommunalt ansvar att utbildningen genomförs i\r\nenlighet med de mål och riktlinjer som har\r\nfastställts av regering och riksdag. Skolverket\r\nansvarar för uppföljning och utvärdering av\r\nverksamheten. Självfallet gäller denna ordning\r\noberoende av de enskilda skolornas\r\norganisationsform.</pre><pre>Jag vill också påminna om de ställningstaganden\r\nsom 1990/91 års riksmöte redan har gjort. De\r\ninnebär bl.a. förstärkta möjligheter för elever och\r\nföräldrar att själva välja skola på grundskolenivå\r\nfr.o.m. läsåret 1992/93. Från denna tidpunkt skall\r\nnämligen kommunerna fördela\r\nverksamhetsbidrag till resp. skola oberoende av\r\norganisationsform. Riksdagen uttalade också att\r\nkommunen så långt det är praktiskt och\r\nekonomiskt möjligt skall tillgodose föräldrars och\r\nelevers önskan om placering vid viss skola.</pre><pre>Rätten för föräldrar och elever att själva välja den\r\nutbildning som passar de egna behoven bäst\r\nbehöver, enligt min mening, stärkas ytterligare.\r\nJag avser därför att lämna förslag som innebär att\r\nbidraget för en skolpliktig elev skall följa eleven\r\noberoende av skolval -- så länge skolan är godkänd\r\nför skolpliktens fullgörande. Därigenom ges\r\nföräldrar och elever en verklig frihet att själva\r\nvälja utbildning med hänsyn till de individuella\r\nbehoven och önskemålen.</pre><pre>Den konkurrens och profilering som följer av ökad\r\nvalfrihet kommer att innebära en stimulans för\r\nkvaliteten inom hela skolsystemet, såväl i tätort\r\nsom i glesbygd. Valfriheten utgör således, enligt\r\nmin mening, en förutsättning för stärkt kvalitet på\r\nutbildning över huvud taget, vilket kommer att\r\ngynna alla elever i skolan.</pre><pre>Mitt svar till Eva Johansson är därför att elevers\r\nrätt till en likvärdig utbildning skall framgå av de\r\nnationella styrdokumenten. Kommunerna har\r\ndärefter i uppgift att fördela tillgängliga resurser\r\npå skolområdet efter elevernas val, dvs. att\r\noffentliga och fristående skolor skall behandlas på\r\nsamma sätt. Det innebär inte att krontalet per elev\r\nnödvändigtvis skall vara detsamma. Att elever\r\nmed särskilda behov erfordrar extra resurser\r\ngäller oavsett vem som är huvudman för den\r\nenskilda skolan. Jag utgår från att det är\r\nnödvändigt att ge kommunerna viss möjlighet att\r\nfördela medel efter lokala förutsättningar,\r\nförutsatt att olika huvudmän behandlas lika.</pre><pre>Diskussionen om den närmare utformningen av\r\nbidragssystemet vill jag för min del vänta med till\r\ndess att vi har berett frågan färdigt.</pre><pre>Anf. 18  EVA JOHANSSON (s):</pre><pre>Fru talman! Jag tackar skolministern för svaret på\r\nmin interpellation om skolpeng. Min avsikt med\r\ninterpellationen var att försöka få reda på vad\r\nskolpeng är eller skall bli. Jag får många frågor av\r\noroliga elever, föräldrar och inte minst skolans\r\npersonal. Jag har hittills tvingats säga precis som\r\ndet är att jag inte vet.</pre><pre>Skolministern synes tycka att frågan är tidigt\r\nställd. Men det tycker inte jag. Det är nog snarare\r\nså att skolministern är sent ute, om hon med ett\r\nbeslut i riksdagen vill påverka hur kommunerna\r\nskall handskas med skolans resurser. Det kan inte\r\nvara skolministern obekant att flera kommuner,\r\nmånga med moderatledning, nu står i färd med att\r\nfatta beslut om införande om skolpeng. De gör det\r\ninom ramen för de regler som gäller i dag. Såvitt\r\njag förstår rör det sig i mycket hög grad om att\r\nutveckla möjligheterna att välja skola enligt det\r\nriksdagsbeslut som redan är fattat.</pre><pre>Det underlag jag har sett bl.a. i Stockholm är\r\nlindrigt uttryckt magert. Det är bara några rader\r\npå ett papper som mynnar ut i ett beslut om\r\nskolpeng. Så där finns inte mycket vägledning att\r\nfå.</pre><pre>Det skulle vara intressant om skolministern ville\r\nutveckla detta något. Kommunerna känner sig\r\ntydligen inte förhindrade att utveckla ett system\r\nmed rätt för eleverna och föräldrarna att välja\r\nskola inom det befintliga systemet och där\r\nresurserna självfallet följer med. Behöver riksdag\r\noch regering fatta ytterligare ett beslut i frågan?</pre><pre>Min andra fråga gällde de löften som moderaterna\r\noch för den delen även en del andra borgerliga\r\npolitiker ställde ut i valrörelsen och deras\r\nformulering. Jag var på många torgmöten där\r\nman utlovade ''en påse pengar'' till varje elev för\r\natt han eller hon skall kunna gå och köpa sig en\r\nutbildning där han eller hon vill. Jag vet att det var\r\nmånga som trodde på det här. Det är också säkert\r\nen och annan som lade sin röst på moderaterna\r\njust därför. Blir det så, skolministern? Blir det en\r\npåse pengar, eller är hela frågan reducerad till det\r\nsom debatten nu handlar om, nämligen om ökade\r\nmöjligheter att välja en annan skola än den\r\nnärmaste i mån av plats?</pre><pre>Är det detta frågan gäller, kan jag garantera\r\nBeatrice Ask att det finns betydligt enklare, mera\r\nobyråkratiska och framför allt smakligare sätt att\r\nklara det än att sätta prislapp på våra ungar. För\r\njust detta är det otäcka inslaget i moderaternas\r\nprat om skolpeng.</pre><pre>Skolminstern skiver i sitt svar: ''Det innebär inte\r\natt krontalet per elev nödvändigtvis skall vara\r\ndetsamma.'' Om det inte är nödvändigt, är det\r\nenligt skolministern önskvärt? Om det inte är\r\nönskvärt med lika stor påsar uppkommer frågan:\r\nVem skall avgöra hur mycket det skall finnas i\r\nvarje elevs påse? I dag fördelas resurserna lokalt\r\nmellan olika skolor, och på skolorna fördelas de i\r\ndet praktiska vardagsarbetet i klassrummet.\r\nResurserna följer barnen.</pre><pre>Den skola som inte har några elever får självfallet\r\nheller inga resurser.</pre><pre>Det här är ett försök från moderaternas sida,\r\ntycker jag, att visa upp en bild av en skola som inte\r\nanvänder resurserna väl. Jag kan garantera,\r\nBeatrice Ask, att varje skola använder resurserna\r\nväl, för de är så knappa att man är tvungen att ta\r\nvara på varje öre.</pre><pre>Men nu skall det tydligen bli så att någon sitter och\r\nprismärker barnen, bestämmer hur mycket var\r\noch en skall få med sig när han skall ut och köpa\r\nsin plats i skolan. Var ligger det enligt\r\nskolministern för värde i ett sådant system?</pre><pre>Jag kan inte låta bli att ställa frågan? Mot\r\nbakgrund av den debatt som ägde rum här i\r\nkammaren om prismärkning av varor i affärerna,\r\nvarför moderaterna tycker illa om prislappar på\r\nknäckebröd och hushållspapper men tycker att det\r\nfinns ett värde i prislappar på våra barn.</pre><pre>Vi har äntligen fått ett enkelt statsbidragssystem\r\nsom med ett minimum med byråkrati, just därför\r\natt det är så decentraliserat, motsvarar ganska\r\nhögt ställda krav på fördelning av resurserna på\r\nrättvisst sätt. Tror skolministern att ett system där\r\nvarje barn skall ha en egen prislapp, en egen påse,\r\nkommer att bli lika enkel att hantera? Riskerar vi\r\ninte tvärtom att få en väldig byråkrati, om påsarna\r\nskall vara av olika typ?</pre><pre>Det här förslaget verkar vara hämtat från ''Den\r\nnya välfärden'', som i en liten skrift beskriver hur\r\nsystemet borde vara; det är bara sådana faktorer\r\nsom direkt kan hänföras till den enskilde eleven,\r\noch är möjliga att mycket tydligt definiera, som\r\nskall ge mer pengar i påsen.</pre><pre>Är det också skolministerns åsikt? Vad tror i så fall\r\nBeatrice Ask att det kan få för praktiska\r\nkonsekvenser i vardagsarbetet i klassrummet? Om\r\nhon menar någonting med att varje barn skall ha\r\nsin egen påse med sig och faktiskt också få del av\r\nskolans resurser i förhållande till påsens storlek,\r\ndå begriper jag inte hur vardagsarbetet i\r\nklassrummet kommer att se ut. Hur skall man då\r\nkunna ta hänsyn till att barn behöver olika\r\nmycket -- och att barn behöver olika mycket -- och\r\natt barn behöver olika mycket i olika situationer?\r\nDet går inte att en gång för alla vid terminens\r\nbörjan slå fast hur mycket resurser en elev kan\r\nbehöva ha under läsåret.</pre><pre>Detta är några ytterligare frågor som\r\nskolministerns svar har gett upphov till.</pre><pre></pre><pre>Anf. 19 CHRISTER LINDBLOM (fp):</pre><pre>Fru talman! I regeringsdeklarationen slås fast att\r\nalla skall ges rätt att fritt välja skola. För mig som\r\nliberal innebär denna valfrihet flera olika saker.\r\nDen innebär rätten att välja mellan olika skolor\r\ninom den egna kommunen men också rätten att\r\nvälja en skola i en annan kommun om elev och\r\nföräldrar skulle tycka detta vara lämpligt.\r\nValfriheten innebär också rätten att välja mellan\r\nskolor med olika organisationsformer, enskilt\r\ndrivna -- som stiftelse -- eller offentligt drivna.</pre><pre>En sådan rättighet förverkligas främst genom\r\nkommunala beslut, men skolministern har också i\r\nsitt svar meddelat regeringens avsikt att säkerställa\r\nrätten att välja skola genom vissa statliga\r\nbestämmelser. Detta är glädjande, för jag tror att\r\nmånga kommuner behöver både vägledande regler\r\noch stöd från centralt håll vid genomförandet av en\r\nsådan valfrihetsreform.</pre><pre>Behovet av just denna valfrihetsreform är stort inte\r\nbara inom grundskolan utan även inom\r\ngymnasieskolan. Det finns exempel på kommuner\r\nsom förvägrar elever att välja en gymnasieskola i en\r\nannan kommun, om den egna kommunen anser sig\r\nkunna erbjuda en likvärdig utbildning.</pre><pre>Låt mig ge ett sådant exempel. I Surahammars\r\nkommun finns endast grundskola, och\r\ngymnasieeleverna därifrån har brukat gå i Fagersta.\r\nNu har Surahammars och Hallstahammars\r\nkommuner, som för övrigt båda har\r\nsocialdemokratisk majoritet, fattat ett\r\nprincipbeslut om att bilda ett kommunalförbund.\r\nSom en följd härav kommer alla gymnasieelever att\r\nhänvisas till Hallstahammar. Detta innebär t.ex. att\r\nelever från Virsbo, som ligger i Surahammars norra\r\nkommundel, kommer att få mycket längre -- nästan\r\nfördubblad -- resväg. Dessutom förvägras man\r\nrätten att välja en skola som man kanske känner till\r\ngenom äldre syskon eller andra tidigare elever.\r\nRisken är stor att studiemotståndet hos redan\r\nsvagmotiverade elever ökar på grund av det ökade\r\navståndet till skolan. Dessa beslut har fattats över\r\nelevernas och föräldrarnas huvuden och är\r\ntypexempel på motsatsen till en flexibel skolpolitik,\r\npräglad av mångfald och valfrihet.</pre><pre>Eva Johansson nämner i sin interpellation barn i\r\nglesbygd, och för dem är det ju tveklöst problem\r\nmed likvärdigheten i utbildningen. Det blir med\r\nsjälvklarhet så, att gymnasier i mindre orter inte\r\nkan ha den bredd på sina tillval, t.ex. smala språk\r\noch möjligheter till individuella program, som ett\r\ngymnasium med större elevunderlag har. Inte desto\r\nmindre är det en rättvisefråga att även\r\nglesbygdselever skall kunna välja ett annat\r\ngymnasium, med de linjer och tillvalsmöjligheter\r\nsom den enskilde eleven önskar. Även i större\r\nkommuner med flera gymnasieskolor kan det\r\nfinnas tendenser till revirtänkande. I och med det\r\nsamlade sektorsbidraget till kommunernas\r\nutbildning finns också en risk att man blir mer\r\nrestriktiv med interkommunala ersättningar för\r\ngymnasieelever som önskar studera i andra\r\nkommuner.</pre><pre>Jag noterar med tillfredsställelse att skolministern\r\nmed självklarhet slår fast något som kanske i och\r\nför sig är en självklarhet, nämligen att elever med\r\nsärskilda behov måste tilldelas extra resurser\r\noavsett vem som är huvudman för den aktuella\r\nskolan. I den allmänna debatten kan man ibland\r\nhöra motståndarna till enskilt drivna skolor göra\r\ngällande att dessa skulle ''plocka russinen ur kakan''\r\noch därmed inte ta sitt ansvar för elever med\r\nsärskilda behov. Som jag ser det är det mycket klart\r\natt om det är några som valfriheten är särskilt viktig\r\nför, så är det barn med olika typer av handikapp.\r\nFriska och trygga barn kan lätt anpassa sig i en\r\nstandardiserad värld, men det kan inte barn med\r\nhandikapp.</pre><pre>Av skolministerns interpellationssvar framgår att\r\ndet offentliga bidraget för de skolpliktiga eleverna\r\nskall föreslås följa varje elev, men däremot sägs\r\ninget om gymnasieeleverna.</pre><pre>Jag vill därför fråga skolministern: Avser\r\nregeringen att även reglera eller garantera\r\ngymnasieelevers rätt att fritt välja en annan skola\r\nän den som den egna kommunen anvisar?</pre><pre>Anf. 20 EWA HEDKVIST PETERSEN (s):</pre><pre>Fru talman! Det viktiga för mig som\r\nsocialdemokrat och norrbottning är att barn och\r\nungdomar, oavsett var de bor i vårt land -- eller i\r\nmitt vidsträckta län -- skall få en bra skolutbildning.\r\nIngen skall få sämre utbildning för att han bor sju\r\nmil från centralorten i kommunen.</pre><pre>Detta har vi faktiskt också lyckats uppnå i\r\nSverige. Det är det vi är världsberömda för -- att\r\nbarn får en bra utbildning oavsett var de bor i\r\nlandet. Vi som bor i ett glesbygdslän vet att detta\r\nfaktiskt är sant. Socialdemokratisk skolpolitik har\r\nvärnat även om våra barn -- om alla barns rätt till\r\nen likvärdig skola.</pre><pre>Och det är så här vi vill ha det i fortsättningen. Vi\r\nvill ha förutsättningar att driva skolor även på\r\nlandsbygden och i glesbygden. Men då måste vi ha\r\npengar till det. Statsbidraget måste medverka till\r\natt även kommuner med långa avstånd och få elever\r\nkan ge en bra utbildning till alla elever.</pre><pre>Detta tog vi också hänsyn till när vi ändrade\r\nstatsbidragssystemet förra året här i riksdagen på\r\nsocialdemokratiskt initiativ. Statsbidragssystemet\r\nbehovsanpassades helt enkelt. Det var ett bra\r\nbeslut för glesbygd, för barn med särskilda behov\r\noch för invandrarbarn.</pre><pre>Men nu vet vi inte hur det blir i fortsättningen.\r\nModeraterna i utbildningsdepartementet och den\r\nborgerliga regeringen har flaggat för ett\r\nskolpengssystem i det offentliga skolväsendet. Det\r\nsägs i regeringsförklaringen att de offentliga\r\nbidragen i princip skall följa eleven. Jag hade\r\nhoppats att i dag, i skolministerns\r\ninterpellationssvar, få min oro stillad när det gäller\r\nrätten till likvärdig skola även i glesbygden i det här\r\nmoderata skolpengssystemet.</pre><pre>Tyvärr kan jag inte säga att jag har fått några\r\nlugnande besked av skolministern. Hennes svar är\r\nmycket oprecist och luddigt, och det reser många\r\nnya frågor -- det har vi hört tidigare. Jag tycker att\r\nhon hänger sig åt flum, när hon säger att\r\nkonkurrens stimulerar i glesbygd. Det är bara\r\nretorik för att krydda anrättningen.</pre><pre>Jag står nu här för att kräva svar. Jag vill veta om\r\näven barn i glesbygd kan räkna med en likvärdig\r\nskola i fortsättningen i moderata system. Eller\r\ninnebär ert kommande system att skolpengen skall\r\nvara lika för alla elever, oavsett om de bor i\r\nglesbygd eller ej? Den frågan har ställts tidigare här\r\ni kammaren, och inga svar har getts. Vad skulle det\r\ni så fall få för konsekvenser?</pre><pre>Jag frågar därför att det oroar mig att skolministern\r\ni sitt svar inte vill erkänna att statsbidraget har\r\nbetydelse för möjligheten att skapa en likvärdig\r\nskola i landet. Hon säger bara att statsbidraget inte\r\nskall styra verksamhetens innehåll och resultat. Då\r\nmåste jag påpeka för skolministern att statsbidraget\r\nsjälvfallet har betydelse för att alla barn skall få en\r\nlikvärdig skola oavsett var de bor.</pre><pre>Det kostar mer pengar att driva en skola med 30\r\nelever i glesbygd än en med 500 elever i tätort. En\r\nkommun med många byskolor har högre kostnader.\r\nSkulle skolpengen bli lika för alla elever oavsett var\r\nde bor, innebär det självfallet stora negativa\r\nkonsekvenser för de här barnen och kommunerna.</pre><pre>Den socialdemokratiska regeringen skrev förra året\r\ni propositionen att en förutsättning för att en över\r\nlandet likvärdig skola skall kunna uppnås är att alla\r\nkommuner har så långt möjligt likvärdiga\r\nekonomiska förutsättningar för verksamheten i\r\nskolan.</pre><pre>Nu vill jag veta om skolministern håller med om att\r\nstatsbidragets storlek och utformning har betydelse\r\nför glesbygdskommunernas möjligheter att erbjuda\r\nlikvärdig skolutbildning. Jag vill ha ett svar,\r\nBeatrice Ask.</pre><pre>Det oroar mig också att Beatrice Ask i sin\r\nhänvisning till riksdagens beslut inte betonar att\r\nriksdagen i våras beslutade att närhetsprincipen är\r\nviktig när elever skall fördelas på skolor i\r\nkommunen. Elevens val skall vara grunden. Det\r\nhar riksdagen beslutat. Men kommunen måste\r\nockså kunna ta hänsyn till andra elevers val när den\r\nbeslutar hur skolorganisationen skall se ut. Det är\r\nju så ibland att olika elevers intressen kolliderar.</pre><pre>Riksdagen har betonat då att kommunen måste\r\nkunna väga olika behov mot varandra.\r\nNärhetsprincipen var en viktig del av\r\nriksdagsbeslutet, men det utlämnar Beatrice Ask i\r\nsitt svar. Är det möjligen så att skolministern\r\nkommer att strunta i närhetsprincipen även i en\r\nkommande proposition och alltid låta valet av skola\r\ngå före? Då måste jag fråga vad statsrådet tror\r\nhänder i glesbygden.</pre><pre>För att förekomma skolministern är mitt svar att\r\nskolor som är viktiga för bygden då kan tvingas att\r\nlägga ned. Då undrar man om det verkligen är\r\ndithän vi skall komma. Det är i sanning ett mycket\r\nstelt och fyrkantigt system som skolministern\r\naviserar. Jag ser många problem när den bistra\r\nverkligheten inte låter sig inordnas i\r\nskolpengsmodellerna. För regeringen verkar det\r\nbara vara en fråga om ideologi i stället för praktisk\r\nverklighet.</pre><pre>Jag föreslår att vi står fast vid de beslut som vi\r\nfattade förra året här i riksdagen. De besluten\r\nförenade olika intressen och medför vi även kan\r\ntackla olika förhållanden i vårt stora avlånga land.\r\nI det statsbidragssystem och den skola vi redan har\r\nbestämt oss för, sammanflätar vi elevernas och\r\nföräldrarnas möjligheter att välja skola, skolornas\r\nmöjligheter att profilera sig och kommunernas\r\nmöjlighet att planera ett skolväsende som\r\ntillgodoser alla elevers behov av en bra skola i\r\nnärheten av sitt hem. Jag vill fråga skolministern:\r\nVarför vill ni riva upp principen om en skola för alla\r\ni hela landet?</pre><pre>Anf. 21 JAN BJÖRKMAN (s):</pre><pre>Fru talman! En likvärdig skola för alla elever är ett\r\nav de mest centrala målen för vår skolpolitik. Att\r\nge alla elever goda förutsättningar att klara sitt\r\nskolarbete och dessutom instrumenten att senare ta\r\nsig fram i samhälls- och arbetslivet är angeläget. Att\r\nge föräldrar och elever ett ökat inflytande över\r\nskolan är också angeläget. Kring detta finns en stor\r\nsamstämmighet. Många har känt oro inför det\r\nmoderata resonemanget om skolpengen. Innebär\r\ndetta en lika stor summa för alla? Får man inte\r\nchans att stödja svaga elever? Lika skolpeng för alla\r\nkan ju verka rättvist, men det ger inte alla elever\r\nsamma förutsättningar, beroende på den enskilde\r\nelevens utgångsläge.</pre><pre>I sitt svar framhåller statsrådet att krontalet per\r\nelev inte nödvändigtvis skall vara detsamma. Det är\r\nbra. Snarare är det ju så att krontalet inte kan vara\r\ndetsamma. Skall man skapa en likvärdig skola\r\nkräver detta med nödvändighet att man får\r\nmöjlighet att ge extra stöd åt elever som har behov\r\nav detta.</pre><pre>Statsbidraget skall inte styra verksamhetens\r\ninnehåll och resultat, säger statsrådet. Samtidigt\r\nkommer man inte ifrån att statsbidraget i dag är\r\nbehovsstyrt och tar hänsyn till kommunernas\r\nspeciella förutsättningar. Kommer detta att vara\r\nfallet även i fortsättningen? Hur går det annars för\r\nt.ex. kommuner med många flykting- och\r\ninvandrarbarn?</pre><pre>Att ge invandrarbarnen likvärdiga förutsättningar\r\ninnebär t.ex. att tillgodose behov av extra stöd i\r\nsvenska. Detta betyder också i viss mening att de\r\neleverna blir dyrare. Dessutom erbjuds\r\ninvandrarelever hemspråksundervisning för att\r\nvidmakthålla och utveckla kunskaperna i det språk\r\nsom barnet använder dagligdags i hemmet. Denna\r\nundervisning skall också, enligt\r\nregeringsdeklarationen, värnas. Vad händer då\r\nmed dessa elever i ett skolpengssystem? Kan skolor\r\nvälja bort invandrarbarn? Ökar inte riskerna för\r\nsegregation?</pre><pre>Dagens Nyheter behandlade detta med\r\nsegregationsrisken i sin ledare den 3 december där\r\nman skrev: ''Höga skolavgifter exempelvis kan\r\nanvändas som ett sätt att sålla fram barn med\r\nvälsituerade och engagerade föräldrar. -- -- --\r\nRätten att välja skola ska inte vara en rätt att betala\r\nför att de egna barnen ska slippa skolkamrater som\r\nkommer från en svår hemmiljö.</pre><pre>Av samma skäl bör skolorna inte hur som helst få\r\nvälja vilka barn de ska ta emot.''</pre><pre>Låt mig tillägga att det för mig som socialdemokrat\r\när lätt att instämma i detta. Hur ser statsrådet på\r\ndenna problematik?</pre><pre>I regeringsdeklarationen anges, som sagts här\r\ntidigare, att de offentliga bidragen i princip skall\r\nfölja eleven. Någon skall då prissätta den enskilde\r\neleven, t.ex. eleven med behov av\r\nstödundervisning i svenska och undervisning i sitt\r\nhemspråk. I och för sig kan man ju undra vem som\r\nskall prissätta eleven, men det kan vi just nu lämna\r\ndärhän. Prismärkningen kan emellertid innebära\r\nproblem när det gäller den enskildes integritet. Hur\r\nrimmar det med regeringsdeklarationens ord om\r\natt ''den personliga integriteten inte får kränkas''.</pre><pre>Till detta kommer att prismärkning på\r\ninvandrarbarn kan bidra till att bejaka stämningar\r\nsom vi i denna kammare i andra sammanhang är\r\növerens om att bekämpa. Det känns angeläget att\r\nfå statsrådets principiella syn på dessa\r\nproblemställningar kring invandrarbarn och deras\r\nställning i ett skolpengssystem.</pre><pre>Anf. 22 Statsrådet BEATRICE ASK (m):</pre><pre>Fru talman! Jag är inte säker på att jag hinner\r\nbesvara alla frågor i ett anförande, eftersom det var\r\nmånga frågor som togs upp.</pre><pre>Först vill jag slå fast att det inte har diskuterats att\r\nriva upp beslutet om statsbidrag. Det sektorsbidrag\r\nsom är infört, det är infört. Det är ganska bra.\r\nDäremot tror jag inte att man skall, vare sig man är\r\nsocialdemokrat eller något annat, slå sig för bröstet\r\noch säga att det är otroligt bra för t.ex.\r\ninvandrarelever. Det finns kommuner med många\r\ninvandrarelever som trots de justeringar som\r\ngjordes faktiskt fick mindre pengar än vad de\r\ntidigare fick för just detta ändamål. Systemet är inte\r\nså perfekt.</pre><pre>Sedan tycker jag att det ibland är mycket bra att ha\r\nkommunal erfarenhet. Det är viktigt att riksdagen\r\ninser att den tid när man styrde verksamheten och\r\ngaranterade likvärdighet med statsbidragen är\r\növer. Statsbidragen till skolverksamheten har\r\nminskat år för år. Vill vi -- och det vill vi -- garantera\r\nen likvärdig utbildning av hög kvalitet i alla våra\r\nskolor, kommer vi att få arbeta mycket mer med de\r\nnationella målen, utvärdering och mycket annat.\r\nDe statsbidrag som finns är inte ointressanta. De\r\njämnar ut en och annan skillnad, men överdriv inte\r\nbetydelsen av dem. Om ni tittar i en kommunal\r\nbudget får ni se hur mycket de räcker till.</pre><pre>Som utgångspunkt för den här diskussionen är\r\nviktigt att inte leva i föreställningen att vi är\r\nperfekta när det gäller att ordna en likvärdig\r\nutbildning i alla Sveriges skolor. Vi har många\r\nmycket bra skolor, men om man har varit ute i\r\nmånga skolor vet man också att det finns skolor\r\nsom fungerar mindre bra. Det finns inte bara\r\nekonomiska skäl till detta. Det finns exempel på\r\nkommuner där det är svårt att rekrytera behöriga\r\nlärare. Det finns även andra problem som gör att\r\ndet finns bekymmer. Detta är någonting som vi\r\nskall arbeta med. Den debatt som vi kommer att\r\nföra om läroplanen kommer mycket att handla om\r\nhur man skall försöka att bearbeta det bekymret.</pre><pre>Sedan undrade Eva Johansson vad en skolpeng är\r\noch vad vi menar med det. Det innebär inte, vilket\r\nmånga socialdemokrater fått för sig, att man skall\r\nskicka en check hem till folk i brevlådan. Det är inte\r\npoängen. Poängen med en skolpeng är att de medel\r\nsom man är beredd att anslå för en elev följer med\r\neleven till den skola eleven och dennes föräldrar\r\nhar valt, oavsett huvudman för skolan. Riksdagen\r\nvar mycket tydlig i sitt beslut i våras när den slog\r\nfast principerna för detta.</pre><pre>Nu undrar Eva Johansson varför vi skall komma\r\nmed en proposition. För att följa upp riksdagens\r\nbeslut måste vi för det första ändra i bl.a. en del\r\nförordningar. Jag är för det andra mycket väl\r\nmedveten om de problem som är förknippade med\r\ndet här liksom om den oro och osäkerhet som finns\r\ni kommunerna. En av de viktiga avsikterna med\r\nden här propositionen är att föra resonemang för\r\noch emot olika praktiska lösningar.</pre><pre>Det finns också en utredning -- faktiskt tillsatt av\r\nden förra regeringen -- som ser på en del av de\r\nfrågor som dyker upp när man ändrar system. Det\r\nhandlar om avgifterna, som någon tog upp, om\r\nnärhetsprincipen, om hur man tar hänsyn till elever\r\nmed speciella behov osv.</pre><pre>Det är naturligtvis -- det har regeringen aldrig\r\nförnekat -- mer komplicerat än vad man kan tro att\r\nbyta system. Vi menar allvar med att alla barn skall\r\nha en rimlig och rättvis möjlighet att välja skola. Vi\r\nmåste då också visa litet omsorg om detaljerna och\r\nfölja upp de principbeslut som riksdagen har fattat\r\nmed förslag och resonemang.</pre><pre>Hur skall då detta system se ut? Det är riktigt, som\r\npåpekades här tidigare, att man i många kommuner\r\nnu söker olika varianter. Det finns i princip två\r\nsystem för att tillmötesgå elever med särskilda\r\nbehov. Det ena är att man fördelar de resurser som\r\nman har tillgängliga -- det statliga sektorsbidraget\r\noch de kommunala medlen -- per elev. Eleverna får\r\ndärvid delas upp i kategorier med hänsyn till olika\r\ntyper av särskilda behov. Detta system finns i\r\nBelgien, Holland och en del liknande länder. Det är\r\ninte något jättebra system.</pre><pre>I det andra systemet fördelar man medel upp till en\r\nviss nivå och behåller därutöver enligt olika\r\nkriterier en del medel centralt i kommunen.</pre><pre>Det här kommer att vara litet besvärligt, men det\r\nberor inte på att vi skall ta bort skillnaden mellan\r\noffentliga och privata skolor, utan det är i sig en\r\nsvår problematik. Jag skulle inte, med erfarenhet\r\nav att hantera hittillsvarande bidragssystem och\r\nkommunal skolbudget, vilja påstå att jag är säker\r\npå att vi i dag alltid träffar rätt när det gäller att\r\nfördela medel för barn med särskilda behov.</pre><pre>Den förstärkningsresurs som tidigare fanns hade\r\nuppgiften att vara till för barn med särskilda behov.\r\nVi gjorde i Stockholm på mitt initiativ en del\r\nutredningar, och det visade sig då att\r\nförstärkningsresursen, som var till för att man varje\r\når skulle kunna möta de behov som fanns hos vissa\r\nelever, inte alls användes på det sättet. Det gjordes\r\ni stället en slentrianmässig fördelning, likadan år\r\nför år, och denna stämde inte alls med behoven.</pre><pre>Jag tror att den diskussion som nu måste föras i\r\nkommunerna är oerhört angelägen. Den har\r\negentligen ingenting att göra med skillnaden mellan\r\noffentliga och privata skolor.</pre><pre>Det ställdes också en som jag tycker väsentlig fråga\r\nom gymnasiet. Jag får återkomma till den, eftersom\r\nmin taletid just nu är ute.</pre><pre>Anf. 23 EVA JOHANSSON (s):</pre><pre>Fru talman! Jag vill först konstatera att jag tror att\r\nvi är tämligen ense -- det visar också debatten och\r\nbesluten i riksdagen i våras -- om att det är bra om\r\nelever och föräldrar så långt det är möjligt med\r\ntanke på de platser som finns tillgängliga kan få\r\nvälja att gå i den skola som man av olika skäl kan\r\ntycka är bäst. Också Beatrice Ask har sagt att den\r\nsom bor närmast en skola skall kunna ha första tjing\r\npå en plats där.</pre><pre>Jag måste mot den bakgrunden återigen ställa\r\nfrågan till Beatrice Ask: Vad är det ytterligare som\r\nhon vill uppnå med prismärkningssystemet för våra\r\nbarn? Finns det något annat värde i prislappen på\r\nbarnen än just möjligheten att välja utbildning?\r\nDen frågan kan man nämligen mycket väl hantera\r\nutan prislappar. Det behövs ingen byråkratisk\r\nomgång, där någon skall sitta och väga det ena\r\nbarnet mot det andra, för att valfriheten skall\r\nkunna upprätthållas.</pre><pre>Beatrice Ask sade att det är bra att ha kommunal\r\nerfarenhet när man diskuterar skolfrågor. Ja, det\r\ntror också jag. Jag tycker dessutom att det är\r\nvärdefullt att ha erfarenhet både av att vara\r\nordförande i en kommunal skolstyrelse och av att\r\nvara förälder. Jag har under de år som jag varit\r\ndetta lärt mig ofantligt mycket om hur skolans\r\nvardag ser ut och vad som är viktigt i det\r\nsammanhanget. Därav min fråga om hur det\r\npraktiskt skall gå till när resurser skall fördelas. Det\r\nallra viktigaste stället där resurser fördelas i dag är\r\ni den lokala skolan, faktiskt ute i klassrummet, när\r\nlärare och elevvårdspersonal tar ställning till elever\r\nsom behöver extra mycket hjälp.</pre><pre>Jag har hört på många torg och kan även läsa i\r\ninterpellationssvaret att olika elever kan ha olika\r\nstora penningpåsar med sig till skolan. Oavsett om\r\ndet rör sig om en påse, en check eller någon rad på\r\nett papper från skolkontoret till skolan, skall någon\r\nskicka med en summa pengar för en utpekad elev.\r\nMenar man något med detta, borde det också\r\nåterspeglas i verksamheten i klassrummet. Den\r\neleven skall för läsåret eller den period det gäller få\r\nmotsvarande resurser. Jag förstår då inte hur lärare\r\noch elevvårdspersonal på skolorna tillsammans\r\nmed elever och föräldrar skall kunna ta hänsyn till\r\nsådant som faktiskt händer. Det är ju inte status\r\nquo, helt oförändrade förhållanden, i ett klassrum\r\nunder ett läsår, utan de förändras varje dag.</pre><pre></pre><pre>Anf. 24 EWA HEDKVIST PETERSEN (s):</pre><pre>Fru talman! Jag tycker att det är bra att Beatrice\r\nAsk nu ger besked om att beslutet om\r\nstatsbidragssystemet ligger fast. Jag vet hur viktigt\r\nstatsbidragssystemet är för skolor i hela landet.\r\nMen jag kan därför inte hålla med Beatrice Ask när\r\nhon vill tona ned systemets betydelse för den\r\nlikvärdiga skolan över hela landet. Det faktum att\r\njag vet hur viktiga nu gällande behovskriterier för\r\nframräkningen av statsbidraget är gör att jag tycker\r\natt statsbidragssystemet betyder mycket för\r\nlikvärdigheten.</pre><pre>Jag har tagit fram en del siffror på vad grundskolan\r\nkostar i olika delar av landet. I mitt hemlän finns\r\ndet mycket stora variationer. I t.ex. Överkalix\r\nkostar en grundskoleelev ungefär 64 000 kr. per år,\r\nmen i Boden i samma län är kostnaden ungefär\r\n48 000 kr. Jag har också sett på kostnaderna i några\r\nandra kommuner som kanske många här har\r\nanknytning till: Olofström 53 000 kr., Upplands\r\nVäsby 46 000 kr. och Härjedalen 63 000 kr.</pre><pre>Beroende på olika förhållanden i landet är det alltså\r\nmycket stora skillnader i kostnader för\r\ngrundskoleeleverna. Detta speglas i\r\nstatsbidragssystemet, som därmed har stor\r\nbetydelse för likvärdigheten. Det är, som sagt, bra\r\natt Beatrice Ask vill värna om det. Men kommer\r\nBeatrice Ask också att värna om de behovskriterier\r\nsom i dag finns i statsbidragssystemet? Kommer\r\nhon t.ex. också att värna om glesbygdsfaktorerna,\r\nsåsom hur många elever som finns per\r\nkvadratkilometer?</pre><pre>Anf. 25 JAN BJÖRKMAN (s):</pre><pre>Fru talman! Statsrådet nämnde här i sitt anförande\r\natt vi inte skall inbilla oss att vi inom det system som\r\nvi har i dag är perfekta på att anordna likvärdig\r\nutbildning. Det är säkerligen korrekt att det finns\r\nbrister och saker som man kan förbättra, men min\r\nutgångspunkt är då att det är viktigt att vi inte\r\nbidrar genom systemförändringar till att försämra\r\nsituationen. De åtgärder som vi här vidtar bör i\r\nstället stärka skolan och likvärdigheten i\r\nutbildningen. Jag har därför en rädsla för\r\nskolpengen.</pre><pre>Jag vill vidare säga till Beatrice Ask att också jag\r\nhar erfarenhet från kommunal\r\nskolstyrelseverksamhet, om också inte i en\r\nkommun av Stockholms storlek utan från en av dem\r\nsom Ewa Hedkvist Petersen här nämnde,\r\nOlofström. Olofström är å andra sidan en typisk\r\ninvandrarkommun. Det är mot den bakgrunden\r\nsom jag gärna vill höra Beatrice Asks syn på\r\ninvandrarbarnens villkor i ett nytt\r\nskolpengssystem, och jag hoppas att få göra det.</pre><pre>Anf. 26 Statsrådet BEATRICE ASK (m):</pre><pre>Fru talman! Först fick jag frågan om man med\r\nstatsbidraget också i framtiden skulle ta hänsyn till\r\nregionala variationer och behov. Ja, alldeles\r\nsjälvklart. Det står faktiskt i\r\nregeringsdeklarationen att hela Sverige skall leva.\r\nHur det skulle se ut om vi inte hade skolor i hela\r\nlandet, begriper inte jag. Det är helt nödvändigt.</pre><pre>Preciseringen, detaljutformningen av skolpengen\r\nblir en kommunal fråga. Vi har ett statligt\r\nbidragssystem som ser ut på ett visst sätt, och det\r\nblir i kommunen det måste förverkligas. Jag vill\r\ngärna säga att när vi skriver en proposition kring\r\ndet här är inte avsikten att i detalj exakt tala om hur\r\nsystemet skall vara. Vi kommer att ange\r\nprinciperna, för jag utgår ifrån att det finns lokal\r\nvariationer och lokala behov, och jag har fullt\r\nförtroende för kommunalpolitikers förmåga att\r\nhitta rätt i systemet.</pre><pre>Varför skall man sätta prislappar på barnen? Det\r\ndär är ju egentligen en debatt som jag tycker är\r\nganska tillgjord. Det måste då finnas en ofantlig\r\nkritik mot det försök till nya statsbidrag som den\r\nförra regeringen faktiskt initierade och som\r\nriksdagen också fattat beslut om. Vad man gör är\r\nju att lägga ut pengar per elev och lägga till andra\r\nfaktorer.</pre><pre>Jag delar nog uppfattningen med tidigare\r\nskolministrar att vi i Sverige gör stora satsningar på\r\nutbildning, men det är ett allvarligt bekymmer att\r\ndet fortfarande är mediokert med prislappar inom\r\nsystemet. Vi vet inte riktigt hur pengarna använts.\r\nVi är inte riktigt säkra på vad det faktiskt kostar,\r\nom man vill ge ett autistiskt barn den bästa\r\nundervisningen.</pre><pre>Då kan det sägas att det kan förstärka fördomar,\r\nom man talar om att det kostar litet mer att hjälpa\r\ninvandrarbarn, som kommit hit när de är ganska\r\ngamla, att lära sig svenska ordentligt. Jag är inte så\r\nsäker på det. Jag tror att det är väldigt bra att\r\nmotverka fördomar genom faktiska\r\nkonstateranden. Nog måste väl vi politiker kunna\r\nstå upp för särskilt stöd till ungdomar och barn med\r\nolika behov.</pre><pre>Jag fick också en fråga om gymnasiet. När man\r\nfattade beslut om den nya gymnasieskolan och i en\r\ndel andra sammanhang har man gett elevens val\r\nstörre tyngd. Finns det nationella program i\r\nhemkommunen eller har hemkommunen valt att\r\nträffa avtal med en annan kommun, hänvisas\r\neleven dit i första hand. Det finns inga lagliga\r\nhinder för en elev att välja en annan kommuns\r\ngymnasieskola, men det finns inte heller någon\r\nskyldighet för hemkommunen, om den redan har\r\nden önskade utbildningen, att ställa upp och betala\r\nkostnaderna.</pre><pre>När det däremot gäller nationella program eller\r\ngrenar på nationella program som hemkommunen\r\ninte erbjuder, har eleven rätt att välja en skola\r\nockså i en annan kommun. Eleven skall dessutom\r\nav den andra kommunen behandlas på samma\r\nvillkor som de egna eleverna. Och elevens\r\nhemkommun får naturligtvis stå för fiolerna.</pre><pre>Men det finns en liten brist här naturligtvis, och\r\nnästa steg blir väl att fundera över om man skall\r\nutvidga elevens rätt att välja. Jag har mycket stor\r\nsympati för det, men jag vet samtidigt att\r\nförändringarna nu ställer rätt stora krav på\r\nkommunerna och att det finns en viss oro.</pre><pre>Visar det sig att många kommuner, av\r\nlokalpatriotiska eller andra skäl, inte har förståelse\r\nför hur viktigt det är att följa elevers och föräldrars\r\nval och inte kan åstadkomma vettiga\r\nsamverkansavtal så att önskemålen kan tillgodoses,\r\nmåste vi naturligtvis vara beredda att gå vidare och\r\nfatta beslut om ett åläggande för kommunerna. Jag\r\ntycker att det är alldeles självklart att kommunen,\r\nom en elev önskar gå i en annan skola, försöker\r\nupprätta en överenskommelse med den kommun\r\ndet då gäller.</pre><pre>Sedan är det naturligtvis också självklart att en\r\nkommun i första hand måste se till sina egna elevers\r\nbehov, i enlighet med de regler som gäller i dag.\r\nDet tycker jag är rätt viktigt att kommunerna kan\r\ngöra.</pre><pre>Anf. 27 EVA JOHANSSON (s):</pre><pre>Fru talman! Nu sade skolministern att det är\r\nkommunerna som i stor utsträckning skall utforma\r\nsystemet, och det gläder mig. Det borde då också\r\nvara så att kommunerna har möjligheter även\r\nframgent att arbeta för att uppnå valfrihet och\r\nrättvisa i resursfördelningen utan att införa det\r\nsystem med prismärkning av barn som Beatrice\r\nAsk varmt förespråkar och som hon inte har kunnat\r\nförklara för mig vad det egentligen ligger för värde\r\ni.</pre><pre>Om syftet med det är en rättvis fördelning, valfrihet\r\noch ökat inflytande för elever och föräldrar i\r\nskolan, då kan det uppnås på mycket bättre, mindre\r\nbyråkratiskt och mycket smakligare sätt än med det\r\nhär prismärkningssystemet.</pre><pre>Jag tror innerst inne, Beatrice Ask, att hela tanken\r\nfaktiskt vilar på en uppfattning om att alla barn är\r\nlika eller att de i vart fall har lika stora behov. Då\r\nblir tanken begriplig. Då går det att förstå den. Men\r\nden tanken har ju den svagheten att den utgår ifrån\r\nfel utgångspunkter. Verkligheten ser faktiskt\r\nannorlunda ut, och det är min bestämda\r\nuppfattning att skolan aldrig någonsin får gå\r\ntillbaka till att bli en skola som försöker göra alla\r\nbarn lika och behandla alla barn som om de hade\r\nsamma förutsättningar.</pre><pre>Det är nödvändigt, och det är vår skolas stora\r\nstyrka att den faktiskt har förmått göra det i så hög\r\ngrad som nu sker, att skolan visar att den ser varje\r\nelev som en egen individ.</pre><pre>Fru talman! Jag tror att förslaget om skolpeng i\r\nsjälva verket är ett hugskott som föddes i någon av\r\nmoderaternas många kampanjorganisationer inför\r\nvalet. Det var nog ganska effektivt på torgmötena,\r\ndet tror jag, men det klarar inte konfrontationen\r\nmed verkligheten. Därför skulle jag vilja ge ett råd\r\ni all vänskaplighet till skolministern: Ge upp hela\r\nden här grejen, den är fel från början till slut!</pre><pre>Ibland måste man nog faktiskt inse att det är bättre\r\natt skippa en omöjlig tanke innan den har hunnit\r\ndrabba en massa människor. Blås av det här och var\r\ni stället med och arbeta för en skola med ökad\r\nvalfrihet och rättvis resursfördelning som tar sin\r\nutgångspunkt i våra barns behov! För det behövs\r\ninte den här prismärkningen.</pre><pre>Våra barn har aldrig bett om prismärkningen.\r\nFöräldrarna har aldrig bett om den heller. Vad de\r\nvill ha är mer att säga till om och tillräckliga\r\nresurser och, som sagt var, en rättvis fördelning som\r\ntar hänsyn till alla barn.</pre><pre>Anf. 28 EWA HEDKVIST PETERSEN (s):</pre><pre>Fru talman! Jag gläder mig naturligtvis åt att också\r\nskolministern utropar att hela landet skall leva och\r\natt hon vill betona att det är en viktig del av\r\nregeringsförklaringen. Jag hoppas att få se på\r\nmånga områden att regeringspolitiken verkligen\r\nmedverkar till detta. Nu har jag vissa reservationer\r\ninför att det gäller regeringens hela politik, men jag\r\ntycker att det är bra att skolministern vill ta det här\r\nansvaret.</pre><pre>Skolministern sade också att skolpengen kommer\r\natt vara en kommunal fråga. För några veckor\r\nsedan hörde jag Stockholms skolchef prata om\r\nskolpengssystemet. Han framhöll många problem\r\nsom kunde ses vid införandet av ett sådant system.\r\nDe problem han talade om kan också gälla\r\nglesbygdskommuner.</pre><pre>Han sade t.ex. att lokalkostnaderna måste\r\nuteslutas, eftersom skolor har olika kostnader för\r\nlokaler. Elevers olikhet måste man också ta hänsyn\r\ntill. I glesbygd är olikheten ofta lång skolväg och\r\nbehovet av en skola i närheten av hemmet.</pre><pre>En tredje reservation han hade var att behoven\r\nmåste styra fördelningen av pengar. Det har vi talat\r\nmycket om här, och det gäller också i högsta grad i\r\nglesbygden.</pre><pre>Skolpengssystemet kommer, precis som Eva\r\nJohansson sade, att konfronteras med en verklighet\r\nsom inte är så lätt att anpassa till det systemet. Det\r\nallvarligaste tycker jag är att det finns risk för\r\nprismärkning. Den risken finns även i små\r\nkommuner, i kommuner där man har många små\r\nskolor. Där kommer prismärkningen att innebära\r\natt man tvingas sätta olika prislappar, beroende på\r\nt.ex. långa skolvägar. Det här är inte bra. Det är för\r\növrigt den enda konsekvensskolpengssystemet\r\nkommer att få i många av kommunerna, dvs. just\r\natt man tvingas sätta prislappar. Det ger mer\r\nadministration.</pre><pre>Skolpeng är för moderaterna och den borgerliga\r\nregeringen en ideologisk fråga. Förslaget formades\r\nnågonstans, och sedan har skolpengen\r\nkonfronterats med verkligheten. Beatrice Ask\r\ntvingas konfronteras med frågor, och hon och\r\nmoderaterna tvingas till reträtt gång på gång när\r\nverkligheten visar att skolpengssystemet inte kan\r\nläggas in i modeller. Det bidde en tumme.</pre><pre>En stor del av den socialdemokratiska skolpolitiken\r\när mycket väl anpassad och kommer att finnas kvar\r\ni fortsättningen. Jag tycker att det är bra. Jag vet\r\natt den socialdemokratiska skolpolitiken, med det\r\nstatsbidragssystem som finns med möjlighet att\r\nvälja skola, med skyldighet att ta hänsyn till\r\nnärheten när man väljer skola och med möjlighet\r\natt profilera skolor, är bra och väl anpassad för\r\nföräldrar och elever. Jag tycker att den politiken\r\nskall få stå fast. Det är mitt råd till skolministern.</pre><pre>Anf. 29 CHRISTER LINDBLOM (fp):</pre><pre>Fru talman! Jag noterar med tacksamhet att\r\nskolministern är beredd att bevaka utvecklingen i\r\nkommunerna vad gäller gymnasieskolan, även om\r\nhon inte är beredd att ge några regler nu. Jag tror\r\natt en vägledning och ett tillkännagivande från\r\nregeringen skulle vara av värde.</pre><pre>Jag ser det som ett bekymmer att det är svårt att\r\ngenomföra de individuella programmen överallt.\r\nMen det gäller i många fall också förstahandsvalet\r\nför en del gymnasieelever. En del kurser kan bli\r\nfulltecknade, och några elever blir över. Av den\r\nanledningen hänvisas de till ett annat program. Det\r\när naturligtvis också olyckligt.</pre><pre>De socialdemokratiska representanterna har här\r\nvältaligt värnat om närhetsprincipen. Men den\r\nprincipen åsidosattes i det exempel jag gav. Det är\r\nkanske den allvarligaste invändningen mot det fria\r\nvalet för gymnasieeleverna. Det fria valet hotas i de\r\nsmå orterna ute i glesbygden. Eleven kan ha\r\nnärmare till ett visst gymnasium men inte bli\r\nhänvisad dit.</pre><pre>När det gäller sektorsbidraget är det viktigt att\r\npåpeka att det också finns lokala variationer inom\r\nkommunerna som måste tillgodoses. Precis som\r\nstatsrådet påpekar går det inte att uppfyllde så\r\nmånga av de lokala behoven i kommunerna med\r\ncentrala tilldelningar.</pre><pre>Prismärkning är ett fruktansvärt obehagligt\r\nuttryck. Men låt mig ändå använda det. Jag anser\r\natt prismärkningen kan användas offensivt i\r\nkommunerna. Svaga elever, handikappade elever\r\noch invandrarelever kan stöttas mer offensivt med\r\nen medveten uppskrivning av de resurser som ges\r\ntill eleven.</pre><pre>Jag tror att den idé som statsrådet diskussionsvis\r\ngav, nämligen att ett högkostnadsskydd behålls på\r\nskolstyrelsenivå, kan skapa en likvärdighet för alla\r\nelever.</pre><pre>Talmannen anmälde att Eva Johansson anhållit att\r\ntill protokollet få antecknat att hon inte ägde rätt\r\ntill ytterligare inlägg.</pre><pre>Anf. 30 JAN BJÖRKMAN (s):</pre><pre>Fru talman! Det positiva med denna debatt är\r\nBeatrice Asks besked om att beslutet om\r\nstatsbidragen står fast.</pre><pre>Jag vill komma tillbaka till problemen med\r\nintegriteten i ett skolpengssystem med prissatta\r\nelever. Beatrice Ask säger i en bisats att vi inte skall\r\nvara rädda för att redovisa den faktiska kostnaden.\r\nDet är naturligtvis självklart. Den faktiska\r\nkostnaden för invandrarundervisningen vet vi\r\nredan i dag. Det är ingen hemlighet för Beatrice\r\nAsk eller för mig.</pre><pre>Jag vill markera att vi i dag inte pekar ut kostnaden\r\nför den enskilde eleven. Det kan i sig utgöra ett\r\nproblem i framtiden. Beatrice Ask ser inte samma\r\nrisk med det som jag gör. Jag drar då slutsatsen att\r\ndet inte bådar gott för framtiden då moderaterna\r\nskall försöka genomföra sina idéer kring\r\nskolpengen.</pre><pre>Anf. 31 Statsrådet BEATRICE ASK (m):</pre><pre>Herr talman! Regeringen tänker inte bara försöka\r\ngenomföra idén, vi kommer att genomföra den. För\r\nmig är det en oerhört viktig ideologisk fråga att\r\nförverkliga principen om en skolpeng. De inlägg\r\nsom har gjorts här förvånar mig. Men ingenting\r\nskall ju förvåna en här i världen.</pre><pre>Det som har bekymrat mig och många andra med\r\nborgerligt sinnelag under åren, är den orättvisa som\r\nsocialdemokraterna har stått för när det gäller\r\nsynen på offentliga och fristående skolor. Med\r\nhjälp av statsbidraget har en segregation skapats\r\ndär bara den som har mycket pengar har haft råd\r\natt välja ett alternativ, och man har försökt strypa\r\nframväxten av alternativ. Det var sent påkommet\r\natt inse betydelsen av Waldorf- och\r\nMontessoripedagogiken. Nu ändras attityden, och\r\njag är oerhört tacksam för det.</pre><pre>En annan sak som har tagit mycket lång tid för\r\nsocialdemokraterna är att komma till insikt om hur\r\nviktigt det är att elever och föräldrar kan välja\r\nskola. Det är dessa två delar som präglar tanken\r\nbakom en skolpeng. Däremot tror varken jag eller\r\nnågon annan borgerlig politiker att det går att\r\ninföra detta pang bom och hur enkelt som helst, och\r\ndet inte finns några bekymmer.</pre><pre>Det finns många problem, och jag har tagit upp\r\ndem tidigare. Skoldirektören i Stockholm, Sven-\r\nÅke Johansson, arbetar med en utredning kring de\r\naspekter, bekymmer och svårigheter som uppstår\r\nnär man skall byta fot i systemet. Jag tror att det är\r\noerhört värdefullt att det blir en saklig granskning\r\ndär man ser till olika typer av kommuner och\r\nsvårigheterna där. Det är ett av skälen till att jag har\r\naviserat att det skall komma en proposition på\r\nområdet för att reda ut begreppen. Avsikten är att\r\ndet här skall bli bra.</pre><pre>Det här är en mycket stor ideologisk fråga. Det är\r\ninget som har hittats på i en kampanj. Förslaget har\r\nvuxit fram med utgångspunkt i ideologiska\r\ndiskussioner och är oerhört centralt.</pre><pre>Nu säger en del att det kommer reservationer,\r\nundantag osv. Ja, den risken finns om man går för\r\nlångt. Jag tror, och det var samma övertygelse som\r\nlåg i statsbidragssystemet, att vi behöver skapa fler\r\nschabloner, avbyråkratisera osv. Det kommer att\r\nvara ambitionen när vi skall se över problemen.\r\nDetta är en ideologisk fråga.</pre><pre>Överläggningen var härmed avslutad.</pre><pre>4 § Svar på interpellation 1991/92:57 om vissa\r\nstatliga verks regionala förvaltningar</pre><pre>Anf. 32 Arbetsmarknadsminister BÖRJE\r\nHÖRNLUND (c):</pre><pre>Herr talman! Leo Persson har ställt ett antal frågor\r\ntill mig som rör beslut om vissa statliga verks\r\nregionala förvaltningar. Bakgrunden är att posten,\r\nteleverket och vägverket har beslutat att\r\nomorganisera sina regionala förvaltningar. För\r\nKopparbergs läns del innebär besluten att man för\r\nsamtliga tre verk kommer att ingå i regioner med\r\nregionförvaltningarna lokaliserade i orter utanför\r\ndet egna länet. Antalet sysselsatta i de tre verken i\r\nKopparbergs län beräknas därmed minska med ca\r\n250 personer.</pre><pre>Leo Persson har vidare frågat mig om jag avser att\r\nkompensera bortfallet av sysselsättningstillfällen\r\ninom nämnda verk samt om jag avser att anvisa\r\nytterligare medel till Dalarnas förfogande för\r\nåtgärder för att dämpa effekterna av den nu\r\nrådande lågkonjunkturen.</pre><pre>Jag har för några veckor sedan här i kammaren\r\nredovisat min syn på de frågor som Leo Persson\r\nställer. Bakgrunden var den gången att\r\nomstruktureringen av de statliga verk som Leo\r\nPersson nämner, innebär att antalet arbetstillfällen\r\nminskar också i Norrbottens län. Jag skall gärna\r\nredogöra för vad jag då sade.</pre><pre>De statliga affärsverken liksom vissa andra\r\nmyndigheter har mycket viktiga uppgifter sett från\r\nregionalpolitiska utgångspunkter. De svarar för\r\nbetydande delar av den infrastruktur som är\r\nnödvändig för att näringsliv och boende skall kunna\r\nutvecklas i alla delar av landet. De ger också arbete\r\nåt ett stort antal människor runt om i landet.</pre><pre>När det gäller verkens serviceuppgifter, dvs. att\r\nbygga och underhålla väg- och telenäten och att\r\nsvara för post- och teletjänster, är det riksdag och\r\nregering som formulerar mål och anger riktlinjer.\r\nPå denna punkt har regeringen i\r\nregeringsförklaringen framhållit att satsningar på\r\nbättre infrastruktur är avgörande för den regionalt\r\nspridda sysselsättningen.</pre><pre>När det sedan gäller de organisatoriska formerna,\r\nregionindelning m.m. för den verksamhet som\r\nbedrivs så är det frågor som resp. verk självt\r\nbestämmer över. Både postverket och televerket är\r\npå olika områden utsatta för konkurrens.\r\nRiksdagen har också fastställt vissa effektivitets-\r\noch avkastningskrav. Det innebär att verken måste\r\nse över sin organisation och söka effektiva\r\narbetssätt. I det avseendet skiljer sig den statliga\r\nverksamheten inte från privat eller kommunal\r\nverksamhet. Det leder bl.a. till att olika\r\nverksamheter kan bedrivas med färre antal\r\nanställda än tidigare utan att man gör avkall på de\r\nprimära servicemålen. Vi kan inte i längden bedriva\r\nen orationell offentlig verksamhet enbart av\r\nsysselsättningsskäl. Verksamheten blir då för dyr.\r\nPersonalminskningarna berör alla delar av landet,\r\näven om vissa orter påverkas mera än andra.</pre><pre>Regeringen för samtal med privata tjänsteföretag\r\nom förläggning av verksamheter till orter som\r\nbehöver bredda sin arbetsmarknad. Jag ser det som\r\nnaturligt att regeringen på motsvarande sätt tar upp\r\nsådana diskussioner även med de statliga\r\naffärsverken och vissa andra myndigheter.</pre><pre>Slutligen vill jag på Leo Perssons fråga om medel\r\ntill Dalarna för att dämpa effekterna av\r\nlågkonjunkturen erinra om att regeringen i\r\ntilläggsbudget I har föreslagit och redovisat en rad\r\nstimulansåtgärder. Arbetsmarknadssstyrelsen\r\nföreslås få ca 3,6 miljarder kronor. Dessa medel\r\nkommer, på sedvanligt sätt, att fördelas av AMS\r\nutifrån länens arbetsmarknadsproblem. I\r\npropositionen föreslås även att Kopparbergs län\r\ntillförs medel för infrastrukturprojekt och till\r\nstatligt byggande. Vidare har regeringen nyligen\r\nbeslutat att AMS får disponera 1,2 milj.kr. för att\r\nförstärka arbetsförmedlingen i Avesta.</pre><pre>Regeringen följer mycket noga\r\narbetsmarknadsläget i landet och är, vilket också\r\nbetonas i regeringsförklaringen, beredd att utnyttja\r\nvarje del i den samlade arbetsmarknadspolitiska\r\nmedelsarsenalen för att hindra arbetslöshetens\r\nsociala konsekvenser och för att skapa en bättre\r\nberedskap för den uppgång i sysselsättningen som\r\nkommer.</pre><pre></pre><pre>Anf. 33 LEO PERSSON (s):</pre><pre>Herr talman! Jag vill framföra ett tack för svaret.\r\nMen jag vill också nu passa på och be\r\narbetsmarknadsministern om ursäkt för att jag inte\r\nfanns på plats vid frågestunden förra tisdagen. Jag\r\nvar nämligen på utskottsresa i Blekinge, och det\r\ngick tydligen inte att få godkänt att Odd Engström\r\nskulle ta emot svaret. Reglerna lär tala om att man\r\nskall vara sjuk innan man får någon ersättare, och\r\ndet var därför. Jag ber om ursäkt för det.</pre><pre>Jag vill nog ändå påstå att jag tycker att det svar\r\nsom arbetsmarknadsministern lämnar på min\r\ninterpellation känns litet tunt. Var finns de\r\nregionalpolitiska bedömningarna? Svaret liknar\r\nmer ett svar som skulle ha levererats av\r\nkommunikationsministern.</pre><pre>I svaret saknas den regionalpolitik som\r\narbetsmarknadsministern tidigare som\r\ncenterriksdagsman vurmat för -- att hela Sverige\r\nskall leva. Jag tycker att arbetsmarknadsministern\r\nskall leva upp till denna devis. Det är viktigt, och\r\njag håller med om att hela Sverige skall leva.</pre><pre>En mer grundlig studie bör göras av de totaleffekter\r\nsom blir följden av ett ohämmat flyttande av\r\nregionenheter ut ur Kopparbergs län. Jag vill påstå\r\natt de samråd som bör föregå sådana beslut har\r\nvarit mycket bristfälliga, om det över huvud taget\r\nhar förekommit några. Det finns angivet i\r\nverksförordningar och förordningarna för\r\nlänsstyrelserna hur dessa samråd skall hanteras.\r\nFörordningarna är utfärdade av regeringen.</pre><pre>Jag vill upprepa mina två första frågor ännu en\r\ngång, då jag finner att arbetsmarknadsministern\r\negentligen inte har svarat på dem. Den första\r\nfrågan löd: Anser arbetsmarknadsministern det rätt\r\natt överlåta lokaliseringsbesluten på de statliga\r\nverken i sådana fall där staten tidigare medverkat\r\ntill utlokalisering av s.k. kvalificerad verksamhet\r\njust av regionalpolitiska skäl? Jag tänker då på\r\nvägverket i Borlänge och andra utlokaliseringar\r\nsom skett, banverket osv.</pre><pre>Jag kan ändra formuleringen i min andra fråga och\r\nställa den så här: Vidhåller\r\narbetsmarknadsministern att tillräckligt samråd\r\nexisterar vid analys av sysselsättningseffekterna då\r\nflera verk samtidigt i egna organisationsbeslut\r\nomlokaliserar sin verksamhet? Utan samråd med\r\nlänsstyrelserna blir det mycket konstigt. Jag vill\r\npåstå att man inte följer de förordningar som finns.</pre><pre>Vad avser mina två sista frågor i interpellationen\r\nvore det önskvärt om arbetsmarknadsministern\r\nnågot bättre kunde precisera på vilket sätt just\r\nKopparbergs län kommer att få del av\r\narbetsmarknadsmedel som aviseras. Vad som kan\r\nkonstateras är att Kopparbergs län fått mindre\r\nåtgärdsmedel än jämförbara län med likartad\r\narbetslöshetssituation. Från augusti månad har\r\nman haft en ännu sämre utveckling än övriga\r\nskogslän, även om jag vill påstå att det som satsas i\r\nde övriga skogslänen också är otillräckligt. Det\r\nvore bra om arbetsmarknadsministern kunde\r\nprecisera sig, så att vi vet hur vi skall klara den\r\ndjupa arbetsmarknadskris som nu råder i\r\nKopparbergs län.</pre><pre>Det måste till ordentliga regionalpolitiska insatser.\r\nBl.a. skall byggverksamheten stimuleras. Andra\r\nåtgärder är nu helt nödvändiga, så att det börjar\r\nrulla igen. De statliga verkens bidrag av nya\r\narbetssökande kommer inte att göra det enklare.</pre><pre>Jag läste i Dagens Nyheter i dag om postens\r\nframtida omstrukturering. Det är oroande.\r\nVisserligen säger man att man skall utreda hur det\r\nskall bli med lantbrevbärarnas situation. Jag vill\r\nändå till arbetsmarknadsministern redan nu skicka\r\nmed att vi skall vara rädda om lantbrevbärarna ute\r\ni glesbygden. Möjligheten att tillfredsställa mångas\r\nkrav på en grundservice och trygghet bygger på\r\ndenna verksamhet. Jag är orolig för om man tänker\r\nplocka bort denna verksamhet.</pre><pre>Visst kan man hitta lösningar i vissa bygder, där en\r\naffär kan räddas med utökning av olika\r\nkombinationer av service. Vi har ju apotek,\r\nsystembolag och andra verksamheter som fungerar.\r\nDet stöttar naturligtvis vissa glesbygdsbutiker. Det\r\när jag helt medveten om. Men vi får inte glömma\r\nbort hur viktigt det är att lantbrevbärarnas\r\nfunktioner tas till vara också i framtiden.</pre><pre>Jag vill vädja till arbetsmarknadsministern att\r\nkänna det regionalpolitiska ansvaret för\r\npostverkets verksamhet i glesbygden.</pre><pre>Anf. 34 AXEL ANDERSSON (s):</pre><pre>Herr talman! Mitt lilla anförande måste med\r\nnödvändighet börja med geografi för att sedan gå\r\növer till mer principiella frågeställningar.</pre><pre>Leo Perssons interpellation berör Kopparbergs län.\r\nJag bor och verkar i ett angränsande skogslän,\r\nGävleborgs län. I dag ståtar vi med den inte särskilt\r\ntrivsamma rollen som nr 1 i landet när det gäller\r\narbetslöshet, hur man än räknar. När det gäller de\r\nyngre är arbetslösheten mycket stor och inom vissa\r\nbranscher oerhört besvärande.</pre><pre>Vi har i vårt län, Gävleborgs län, drabbats mycket\r\nhårt av lågkonjunkturen kombinerad med en\r\nstrukturomvandling, ja, en strukturkris. Detsamma\r\ngäller också några andra län.</pre><pre>När det gäller de statliga verken, som Leo Persson\r\nnämner i sin interpellation, befinner vi i Gävleborg\r\noss i precis samma situation som man gör i Dalarna.\r\nSamtliga tre verks regionkontor har lokaliserats ut\r\nur länet. Jag vill påstå att situationen hos oss i\r\nGävleborg är än mer besvärande -- här är det en och\r\nsamma kommun, residensstaden och länets största\r\nkommun Gävle, som drabbats. Inom kort tid har\r\n480 arbetstillfällen försvunnit genom de här tre\r\nverkens utlokalisering.</pre><pre>Den senaste utflyttningen -- den av postverkets\r\nregionkontor, som flyttade från Gävle till\r\nUppsala -- skedde i rekordfart sistlidna sommar.\r\nUnder sommaren har de flesta människor här i\r\nlandet semester, och det gick ganska opåtalat förbi\r\nända fram till augusti, då det visade sig att beslutet\r\nredan var fattat och möjligheterna att göra\r\nnågonting åt det var obefintliga.</pre><pre>Huvudorten för det nya, större regionkontoret för\r\nposten blev Uppsala, som är en expansiv ort i\r\nStockholms omedelbara närhet. Den ort som man\r\nhade att välja på -- Gävle -- har precis motsatt\r\nutvecklingskurva, nämligen en starkt negativ\r\nsådan.</pre><pre>Förutom att Gävle blivit av med de arbetsplatser\r\nsom jag redan har nämnt strukturomvandlar\r\nskogsindustrin, där Stora är det senaste exemplet;\r\n400 arbetstillfällen inom Gävle kommun\r\nförsvinner, också här på mycket kort tid.</pre><pre>Man kan då fråga sig, arbetsmarknadsministern:\r\nVar finns det regionalpolitiska ansvaret hos\r\npostverkets ledning? Anser statsrådet att\r\npostverkets ledning handlagt den här frågan i\r\nenlighet med det regionalpolitiska ansvar verket\r\nålagts av riksdagen? Jag avser då det faktum att\r\nman valde Uppsala, som klarar sig mycket bra ändå\r\noch expanderar, i stället för Gävle, som har rakt\r\nmotsatt och negativ utveckling.</pre><pre>Anf. 35 SIGGE GODIN (fp):</pre><pre>Herr talman! Leo Persson och Axel Andersson har\r\nbeskrivit för arbetsmarknadsministern hur det ser\r\nut i några skogslän. Jag behöver inte fylla på den\r\nbeskrivningen -- arbetsmarknadsministern vet ju\r\nmycket väl hur det ser ut i samtliga skogslän.</pre><pre>Låt mig säga att jag helt och hållet delar\r\nregeringens syn på hur de statliga verken skall agera\r\ni de här frågorna. Jag har begärt ordet bara av en\r\nsärskild anledning, nämligen den artikel i DN i dag\r\nsom Leo Persson hänvisade till -- den handlar om\r\npostens verksamhet och planer på att ta bort massor\r\nav postkontor.</pre><pre>Försök har gjorts att finna alla tänkbara och\r\notänkbara lösningar för att behålla postservicen i\r\nglesbygden. Bl.a. har banker velat ta över\r\nverksamheten, men finansinspektionen har då sagt\r\nnej med hänvisning till risken att man blandar ihop\r\nkassorna! Däremot har finansinspektionen\r\ningenting emot att posten bedriver\r\nbankverksamhet -- då blandar man tydligen inte\r\nihop kassorna.</pre><pre>Det här är en ganska märklig syn på hur man kan\r\nlösa problemet med servicen i glesbygden, framför\r\nallt postservicen. Av det skälet har riksdagen\r\nbifallit en motion som jag och Isa Halvarsson\r\nväckte under vårriksdagen. Där står vi i dag och\r\nväntar på ett besked från regeringen om när det\r\nkommer en proposition som gör det möjligt för\r\neventuella bankkontor ute i glesbygden att åta sig\r\nden här arbetsuppgiften.</pre><pre>Jag skulle vilja säga att det är oerhört viktigt för\r\nsysselsättningen, för småföretagen i våra\r\nglesbygder, att det verkligen finns framför allt en\r\npostservice som gör skäl för namnet. Det räcker\r\ninte alltid med lantbrevbärare -- de är alldeles\r\nutmärkta för pensionärer och liknande, men för\r\nandra, som har sin sysselsättning på annan ort och\r\ninte kan bevaka den möjligheten, måste det finnas\r\nett postkontor i närheten. Min fråga till\r\narbetsmarknadsministern är: Är regeringen beredd\r\natt snarast lägga fram ett sådant förslag att man kan\r\nlösa problemet med förhållandet mellan bankerna\r\noch posten?</pre><pre>Dessutom vill jag tillägga att det är väldigt viktigt\r\natt pröva alla vägar för att lösa de här problemen,\r\noch då får inte statliga myndigheter lägga hinder i\r\nvägen.</pre><pre>Men det här brådskar. Artikeln i dag anger hur man\r\nfrån postverket ser på det. Vi här i riksdagen kan\r\ndå faktiskt inte sitta och rulla tummarna och vänta\r\npå att regeringen någon gång fram på våren skall\r\nkomma med ett förslag.</pre><pre>Dessutom vill jag säga att man skulle uppskatta om\r\nbrev besvarades, inte av\r\narbetsmarknadsdepartementet i det här fallet utan\r\nav finansdepartementet. Men tydligen tycker man\r\ndär inte att det är så viktigt, eftersom det bara gäller\r\nen glesbygdsfråga.</pre><pre>Anf. 36 Arbetsmarknadsminister BÖRJE\r\nHÖRNLUND (c):</pre><pre>Herr talman! Först några ord till Leo Persson och\r\nAxel Andersson.</pre><pre>Jag har verkligen full förståelse för att ni, var och\r\nen för sig, kämpar för era län och era orter, som\r\nnaturligtvis har det rätt besvärligt i den här\r\nlågkonjunkturen.</pre><pre>Omorganisationen av tre statliga verk har ju pågått\r\nunder en längre tid. Tidigare regering var mycket\r\nväl medveten om den diskussion som pågick men\r\ningrep inte. När allt är klappat och klart kan man\r\ninte ingripa på det sätt som det verkar som om ni\r\nönskar, bl.a. med hänsyn till det uppdrag som\r\nriksdagen har givit dessa centrala verk.</pre><pre>I stället för att dundra om det som skett tidigare,\r\nvilket ju inte leder någonstans, försöker jag ta tag i\r\ndet som ligger framför oss. Jag har bara denna\r\nvecka träffat tre verkschefer för att diskutera just\r\nbehoven av att dessa mycket stora arbetsgivare tar\r\nett regionalpolitiskt ansvar och regionalpolitiska\r\nhänsyn i just lokaliseringsfrågor.</pre><pre>En annan lika stor fråga som delvis har berörts i den\r\nhär debatten är rätten till samma service var man än\r\nbor i riket. Den anser jag vara mycket viktig. Det\r\när också en fråga om regional rättvisa, fast av annan\r\ntyp.</pre><pre>Till Leo Persson vill jag säga att jag har att inom\r\nregeringen diskutera de medel som behövs för att\r\nupprätthålla arbetslinjen i svensk\r\narbetsmarknadspolitik. När jag sedan har fått mina\r\nmedelsramar är det AMS generaldirektör och\r\neventuellt styrelse -- jag vet inte riktigt hur de\r\nhandlägger det -- som fördelar medlen på län. De\r\nhar naturligtvis en skyldighet att fördela dessa\r\nmedel med hänsyn till vilka svårigheter resp. läns\r\narbetsmarknad befinner sig i. Det här har jag också\r\ndiskuterat igenom med arbetsmarknadsverket.</pre><pre>Jag har under morgonen, Sigge Godin, tagit del av\r\npostutredningen. Den fråga som Sigge Godin tar\r\nupp är väsentlig. Jag möter det här på annat sätt,\r\nnämligen i form av arbetsmiljööverklaganden där\r\nman menar att säkerheten inte riktigt är som den\r\nskall vara när man samarbetar i olika frågor. Jag har\r\nprecis samma önskan som Sigge Godin att om man\r\nhar bifallit en motion och det är så mycket på gång,\r\när det mycket viktigt att berört departement och\r\nregeringen ger klara besked så fort som möjligt, så\r\natt man vet efter vilka riktlinjer man har att arbeta.</pre><pre>Anf. 37 STINA ELIASSON (c):</pre><pre>Herr talman! Jag företräder också ett skogslän,\r\nJämtlands län. Vi har där ungefär samma\r\nerfarenheter som de som har talat för sina resp.\r\nskogslän tidigare i denna debatt. Vi är mycket\r\nbedrövade och känner oss uppgivna över det sätt\r\nvarpå posten har handlat även när det gäller vårt\r\nlän.</pre><pre>När de första signalerna kom om en ändring av\r\nregionkontorsorganisationen tog facket genast\r\nkontakt med oss riksdagsledamöter. Det här\r\närendet var också uppe i vår länsstyrelse. Vi\r\nagerade gemensamt mot postens styrelse. Vi skrev\r\nned vad vi tyckte, och vi från riksdagen påminde\r\nom det särskilda regionalpolitiska ansvar som\r\nposten och andra statliga verk enligt regeringens\r\noch riksdagens mening har.</pre><pre>Nu hjälpte inte detta. Jag vet att\r\narbetsmarknadsministern mycket väl känner till\r\nförhållandena på arbetsmarknaden i Jämtlands län.\r\nJag delar statsrådets uppfattning att det inte lönar\r\nsig mycket att se tillbaka och gräma sig, utan nu\r\nmåste man i stället ta nya tag och se framåt. Jag\r\ntyckte att det var mycket positivt och att det kändes\r\nbra när arbetsmarknadsministern talade om att han\r\nvill ta kontakt med flera verkschefer. Jag hoppas att\r\npostverkets verkschef finns med i den planeringen.\r\nI dessa kontakter skulle man litet tydligare -- och\r\ninte mig emot litet mera högljutt -- påminna om det\r\nregionalpolitiska ansvaret. Posten utför ett mycket\r\nviktigt arbete och har en viktig ställning när det\r\ngäller att hålla hela landet levande.\r\nLantbrevbärarnas viktiga arbete har tidigare\r\nnämnts.</pre><pre>Jag skulle dock vilja ha reda på om postverkets chef\r\nfinns med i den annonserade kontakten med chefer\r\nför statliga verk. Kan man förvänta sig att\r\narbetsmarknadsministern höjer rösten och kräver\r\nen större inriktning på det regionalpolitiska planet?</pre><pre>Anf. 38 LEO PERSSON (s):</pre><pre>Herr talman! Jag vill återkomma med en del frågor\r\ntill arbetsmarknadsministern. I Kopparberg har\r\nposten, televerket och vägverket handlat var för sig\r\nutan det samråd med länsstyrelsen som är så\r\nväsentligt för att man skall kunna se totaleffekten.\r\nDet är detta jag frågar arbetsmarknadsministern\r\nom.</pre><pre>I länsstyrelseförordningen från 1991 tas det här\r\nproblemet upp i §§ 33 och 34 som berör samråd.\r\nDet sägs där hur viktigt det är att man överväger\r\neffekterna ur regionalpolitisk synvinkel. När så här\r\nmånga verk fattar enskilda beslut som inte har\r\nföregåtts av samråd, vill jag påstå att det blir fel.</pre><pre>I verksförordningen -- som har litet fler år på\r\nnacken, men som inte har blivit ändrad -- talas om\r\ndetta i § 5. Det är bra att arbetsmarknadsministern\r\nhar tagit kontakt med verkschefer för att föra den\r\nhär diskussionen. I de två sista raderna i § 5 sägs att\r\ndärvid skall beaktas det krav som ställs av hänsyn\r\ntill bl.a. regionalpolitiken, miljöpolitiken och\r\ntotalförsvaret som det kan bli fråga om för olika\r\nverk och myndigheter. Det är bra att den typen av\r\nsamtal förekommer.</pre><pre>Arbetsmarknadsministern tog vidare upp att det\r\nnaturligtvis är AMS som fördelar de medel som\r\ntillställs AMS. Det är bra att\r\narbetsmarknadsministern har talat med företrädare\r\nför AMS, som skall fördela medlen. Det känns litet\r\ntryggare, och när det gäller behov av medel har han\r\nförhoppningsvis lyft fram Kopparbergs län och dess\r\nbetydelse.</pre><pre>På en statistisk kurva kan man se att de tre län som\r\nhar det besvärligast är Norrbottens, Gävleborgs\r\noch Kopparbergs län. Det visar att bland\r\nskogslänen var det just Kopparbergs län som vid\r\nmätningen den 23 november låg lägst i förhållande\r\ntill insatser för arbetslösheten. Dessa siffror fick jag\r\nfrån länsarbetsnämnden i morse. Det är viktigt att\r\nman verkligen beaktar detta när man skall fördela\r\nmedlen från AMS. Jag hoppas att\r\narbetsmarknadsministern på något vis tycker att\r\ndet här är viktigt.</pre><pre>Anf. 39 AXEL ANDERSSON (s):</pre><pre>Herr talman! Naturligtvis har jag förståelse för\r\nnödvändigheten av omstrukturering, även inom\r\nden statliga verksamheten. Det är självklart att den\r\nmåste vara effektiv och ständigt förbättras. Men\r\nmin fråga, som berör samma fråga som Leo\r\nPerssons, kvarstår. Vart tog det regionalpolitiska\r\nhänsynstagandet vägen när det gäller postverkets\r\nval av ny regionhuvudort?</pre><pre>I vårt län har vi även upplevt den här nonchalansen\r\nfrån postverkets sida. Det lagstadgade samrådet\r\nhar inte förekommit. Alla berörda togs mer eller\r\nmindre på sängen utav ett mycket snabbt agerande\r\nfrån postverkets sida. Vi menar att det absolut inte\r\nfår gå till så här. Har postverket enligt\r\narbetsmarknadsministerns mening uppfyllt det\r\nregionalpolitiska ansvaret i valet av Uppsala i\r\nstället för Gävle i samband med postverkets\r\nomregionalisering?</pre><pre>Herr talman! När olyckan nu ändå var framme och\r\nvi fick en borgerlig regering efter valet i höst, är jag\r\ni alla fall glad över att den regionalpolitiskt kunnige\r\nBörje Hörnlund blev arbetsmarknadsminister. Vi\r\nsom bor i skogslänen ställer vissa förhoppningar till\r\nBörje Hörnlund. Jag hoppas att det Börje\r\nHörnlund tar upp längst ner på sid 2 i det utdelade\r\nsvaret till Leo Persson har relevans för skogslänen\r\noch därmed också det ofta bortglömda skogslänet\r\nGävleborgs län när det gäller en förnyelse av\r\narbetsmarknaden på sikt. Det gagnar icke övriga\r\ndelar av Sverige om skogslänen skall ''dra sig fram''\r\npå nåder. Vi måste få möjlighet till utveckling, och\r\ndå behövs ett aktivt stöd från samhällets sida. Det\r\nhoppas jag att Börje Hörnlund är beredd att arbeta\r\nför i den regering han verkar i.</pre><pre></pre><pre>Anf. 40 SIGGE GODIN (fp):</pre><pre>Herr talman! Vi är i den lyckliga situationen att ha\r\nfått en ny regering som kan ta fatt i denna fråga. Vi\r\nhar väntat länge på att man skall ta\r\ncentralbyråkraterna i kragen och tala om för dem\r\natt de inte skall lägga sig i det som de inte begriper.\r\nJag hyser alltså stora förhoppningar om att den nya\r\nregeringen skall lyckas med detta. Det gjorde ju\r\ninte den tidigare regeringen.</pre><pre>Självklart har ni i departementet och vi i utskottet\r\nbåda ett ansvar för arbetsmiljön. I det här fallet\r\nantar jag att det handlar om behovet av dubbel\r\nbemanning och liknande. Ett sådant problem löses\r\nlättare om man ute i glesbygden får lägga samman\r\nverksamheter. Det gäller inte bara postens och\r\nbankernas verksamheter utan också affärers och\r\nandras. Om de får fler arbetsuppgifter kan också\r\nfler människor sysselsättas på heltid. Det gör att\r\näven arbetsmiljöproblemen kan lösas.</pre><pre>Vad gäller postens verksamhet ute i den yttersta\r\nglesbygden, så rör det sig om mycket små kontor.\r\nDetsamma gäller bankernas verksamhet där. De\r\nkänner, som arbetsmarknadsministern vet, alla\r\nkunder, småföretagens situation och förhållandena\r\ni bygden i övrigt. Det finns alltså stora möjligheter\r\natt lösa problem av detta slag, om man bara vill.</pre><pre>Jag förutsätter, utan att ha fått något egentligt svar,\r\natt regeringen inser att den här frågan för oss här\r\ni Stockholm är mycket liten och kan lösas ganska\r\nomgående. Däremot är det en mycket stor fråga för\r\nmänniskor ute i glesbygden, och det var också en\r\nmycket stor fråga i valrörelsen. Vi måste knäppa\r\ncentralbyråkraterna på näsan och tala om för dem\r\natt de inte förstår frågan, eftersom de inte ens har\r\nstuderat den. Det är alltid lätt att säga nej till saker\r\noch ting. Här handlar det faktiskt om att hitta\r\nflexibla lösningar så att servicen kan upprätthållas.\r\nOm inte det sker försvinner människor, framför allt\r\nungdomar, och småföretag från glesbygden. Utan\r\nservice kan företagen helt enkelt inte existera. Det\r\nhär är med andra ord en viktig fråga som jag hoppas\r\npå en snar lösning av.</pre><pre>Anf. 41 Arbetsmarknadsminister BÖRJE\r\nHÖRNLUND (c):</pre><pre>Herr talman! Jag kan berätta för Stina Eliasson att\r\njag i dag mellan kl. 07.30--08.30 förde en diskussion\r\nmed postverkets chef. Jag hade inte hög röst utan\r\ntalade lågmält men starkt vädjande.</pre><pre>Jag anser det vara ett minimikrav, Leo Persson, att\r\nberörd länsstyrelse vet vad som sker. Vem som\r\nkontaktar den ene eller andre är en sak för sig, men\r\ndessa frågor är så viktiga att de verkligen bör\r\ndiskuteras.</pre><pre>Beträffande arbetslöshetssituationen i\r\nKopparbergs län förutsätter jag att nya och senast\r\nkända fakta beaktas i kommande fördelning av\r\nstöd.</pre><pre>Axel Andersson frågar om posten har uppfyllt de\r\nkrav som kan ställas på den. Jag vill inte svara\r\ndirekt på den ställda frågan men kan svara indirekt\r\ngenom att säga så här: Jag hoppas att man vid varje\r\ntillfälle då staten är inblandad gör en bedömning av\r\nde olika orterna för att se vilka som bäst behöver\r\njobben. Kan de förläggas till orter som ur\r\narbetsmarknadssynpunkt bäst behöver dem och till\r\nungefär samma kostnad som på andra håll, då\r\nhoppas jag verkligen att just dessa orter kommer i\r\nfråga.</pre><pre>Det här är mycket viktigt om man ser till den totala\r\nstatsbudgeten. Om det tas stor regional hänsyn i det\r\nordinarie budgetarbetet, då blir mina anslag till\r\nregionalpolitik och arbetsmarknadspolitik klart\r\nlägre jämfört med om denna hänsyn inte tas. Man\r\nslipper också ett antal överhettningstendenser, som\r\ni så hög grad har förstört vårt lands ekonomi under\r\n1980-talet och början av 1990-talet.</pre><pre>Här har talats om lyckan resp. olyckan med en ny\r\nregering. Den frågan har ni neutraliserat här i\r\nkammaren, varför jag inte går in på den.</pre><pre>I fråga om arbetsmiljön delar jag på nytt Sigge\r\nGodins uppfattning. Jag tror att det är mycket\r\nfarligare med en kiosk i en storstad än en\r\nlanthandel i glesbygden där alla känner varandra.\r\nVisst kan det hända saker och ting även där, men\r\ndet är ändå mycket farligare i större\r\nkoncentrationer än det är i en liten glesbygdsbutik.</pre><pre>Anf. 42 STINA ELIASSON (c):</pre><pre>Herr talman! Jag tackar för det direkta och positiva\r\nsvaret angående arbetsmarknadsministerns träff\r\nmed postverkets verkschef. För mig spelar det\r\ningen roll hur röstläget är. Går det att uppnå\r\nresultat med Börje Hörnlunds lågmälda och starkt\r\nvädjande tonläge, så är det bra. Det är ju resultatet\r\nsom räknas.</pre><pre>Med allas vår vetskap om de många obetalda\r\nräkningar som den bortröstade socialdemokratiska\r\nregeringen lämnade efter sig samt med allas vår\r\nvetskap om den lågkonjunktur som råder i hela vår\r\nomvärld, så känns det mitt i allt elände tryggt -- inte\r\nbara för Axel Andersson och dem han talar för utan\r\nockså för mig och många som jag talar för -- att veta\r\natt chefen för arbetsmarknadsdepartementet är en\r\nperson som vet vad regionalpolitik är och som\r\nkänner till problemen i våra skogslän men också vet\r\nvilka fantastiska möjligheter dessa län har.</pre><pre>Det här var en liten extra julhälsning till Börje\r\nHörnlund.</pre><pre>Förste vice talmannen anmälde att Axel Andersson\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Anf. 43 LEO PERSSON (s):</pre><pre>Herr talman! Vad gäller arbetsmarknadsministerns\r\nsamtal med postverkets generaldirektör var det bra\r\natt få höra att ett första samråd redan ägt rum.\r\nArbetsmarknadsministern sade att han hade ett\r\nvädjande tonläge, och det är kanske bra om det\r\nförstärks och följs av ett antal samtal som ger till\r\nresultat att den utveckling i fråga om postservice i\r\nglesbygd som Stina Eliasson och andra har påtalat,\r\nockså kommer till stånd. Det är mycket viktigt.</pre><pre>Det gladde mig att arbetsmarknadsministern tycker\r\natt de samråd som jag nämnde också sker. Det är\r\npå sin plats, då det har påvisats att några samråd\r\ntidigare inte har ägt rum. Det är bra att\r\narbetsmarknadsministern tar berörda verk i örat\r\noch säger åt dem att följa förordningarna på ett sätt\r\nsom gör att man upplever att det sker ett samråd\r\nute i länen.</pre><pre>Vad gäller frågan om fördelning av medel till länen,\r\nbl.a. till Kopparbergs län, säger\r\narbetsmarknadsministern att han förväntar sig att\r\nAMS fördelar pengar med utgångspunkt i den\r\narbetsmarknadssituation som råder. Jag hoppas\r\nverkligen att man på detta verk läser protokollet\r\nfrån dagens interpellationsdebatt och tar till sig vad\r\narbetsmarknadsministern säger. Han påpekar att\r\ndet gäller att anpassa sig till den verklighet som\r\nråder beträffande sysselsättningsbehov och annat\r\nute i berörda län. Jag vill framhålla att Kopparbergs\r\nlän i dessa avseenden ligger mycket illa till just nu.</pre><pre>Överläggningen var härmed avslutad.</pre><pre>5 § Svar på interpellation 1991/92:60 om EG\r\noch den svenska regionalpolitiken</pre><pre>Anf. 44</pre><pre>Arbetsmarknadsminister BÖRJE HÖRNLUND\r\n(c):</pre><pre>Herr talman! Karl-Erik Persson har ställt tre frågor\r\ntill mig angående EG och den svenska\r\nregionalpolitiken.</pre><pre>Karl-Erik Persson befarar att vi varken kommer att\r\nkunna ha kvar de regionalpolitiska stödåtgärder vi\r\nhar i dag eller få del av de medel som EG, genom\r\nde s.k. strukturfonderna, satsar på åtgärder för\r\nregional utveckling.</pre><pre>Mot denna bakgrund ställer Karl-Erik Persson\r\nföljande frågor:</pre><pre>Hur skall vi kunna garantera fortsatt stöd till utsatta\r\nregioner?</pre><pre>Hur mycket måste Sverige bidra med till EGs\r\nregionala fond?</pre><pre>Vad kommer vi att få tillbaka?</pre><pre>Låt mig, innan jag svarar på dessa frågor, redogöra\r\nnågot för regionalpolitikens ställning i EG.</pre><pre>Romfördraget, som är EGs grundläggande\r\ndokument, föreskriver bl.a. att Gemenskapen skall\r\nsträva efter att stärka den ekonomiska och sociala\r\nsamordningen genom att minska klyftorna mellan\r\nolika regioner och att utveckla de mindre gynnade\r\nområdena. Regional utjämning är också ett\r\nverksamhetsområde som inför fullbordandet av\r\nden inre marknaden fått ökad betydelse.</pre><pre>Regionalpolitik bedrivs på två sätt i EG, dels på\r\ngemenskapsnivå genom de s.k. strukturfonderna,\r\nsom förutom regionalfonden även omfattar\r\nsocialfonden och jordbruksfonden, dels av de\r\nenskilda medlemsstaterna som utifrån vissa\r\nförutsättningar kan utforma en egen regionalpolitik\r\nmed nationella medel. Låt mig här poängtera att\r\nstrukturfonderna inte är några fonder i egentlig\r\nmening utan årliga utgiftsposter i EGs budget.</pre><pre>För perioden 1989--1993 har EG beslutat att genom\r\nstrukturfonderna anslå ca 60 miljarder ECU, dvs.\r\nca 420 miljarder kronor, till gemensamma insatser\r\nför regional utjämning. Medlen skall komplettera\r\nde enskilda medlemsstaternas egna insatser. De\r\nmedel som EG anslår för dessa insatser beräknas\r\nunder perioden 1989--1993 öka från 20 till ca 25 %\r\nav EGs totala budget. Detta innebär att endast\r\njordbrukspolitiken utgör en större utgiftspost än\r\nregionalpolitiken i den gemensamma budgeten.</pre><pre>För att främja den regionala balansen inom EG\r\nskall strukturfondernas medel fördelas till de mest\r\nbehövande regionerna, vilket gör att huvuddelen\r\nav medlen går till de ekonomiskt minst utvecklade\r\nområdena i t.ex. Grekland, Portugal, Spanien och\r\nIrland. Det finns dock ingen medlemsstat som inte\r\nfått ta del av de gemensamma medlen.</pre><pre>Hur strukturfondernas verksamhet kommer att\r\nutformas efter 1993, då nuvarande programperiod\r\ngår ut, är ännu inte beslutat. Enligt ett uttalande\r\ntidigare i år av den kommissionsledamot som\r\nansvarar för regionalpolitik, finns det för framtiden\r\nbehov av att både stärka den gemensamma\r\nbudgeten och att öka, gärna fördubbla,\r\nstrukturfondernas medel.</pre><pre>Förutom den regionalpolitik som bedrivs på\r\ngemenskapsnivå, kan medlemsstaterna, under\r\nvissa förutsättningar, bedriva en egen nationell\r\nregionalpolitik som innebär stöd till företag i syfte\r\natt bl.a. motverka regionala obalanser inom ett\r\nmedlemsland.</pre><pre>Jag vill här framhålla att företagsstöd visserligen är\r\nett viktigt, men inte det enda instrumentet för\r\nregional utveckling. Regionalpolitik handlar även\r\nom att utforma verksamheterna inom andra\r\npolitikområden, t.ex. utbildning, forskning,\r\nkommunikationer och kultur, på ett sådant sätt att\r\nde främjar en regional balans.</pre><pre>I EG blir en medlemsstats regionalpolitiska\r\nåtgärder endast föremål för EGs uppmärksamhet i\r\nde fall åtgärderna innebär stöd till företag som i\r\nförlängningen kan medföra att konkurrensen\r\nsnedvrids på ett sätt som strider mot EGs intresse.</pre><pre>Regionalpolitiskt stöd får naturligtvis endast\r\nlämnas i områden med regionalpolitiska problem.\r\nDå de inomregionala obalanserna bedöms, tas\r\nhänsyn till att vissa länder har ett relativt högre\r\nvälstånd än andra. De rikare länderna måste därför\r\nuppvisa större inomregionala obalanser än de\r\nmindre gynnade för att regionen i fråga skall kunna\r\ningå i stödområde.</pre><pre>Regionalpolitik i EG och Sverige bedrivs i detta\r\navseende utifrån delvis olika utgångspunkter. I EG\r\ntillmäts bruttonationalprodukt och arbetslöshet en\r\nbetydande roll för om, var och i vilken omfattning\r\nregionalpolitik kan bedrivas.</pre><pre>I Sverige och i våra nordiska grannländer är det\r\nförutom arbetslöshet även andra faktorer som i stor\r\nutsträckning påverkar stödområdets omfattning,\r\nnämligen den glesa befolkningen och de långa\r\navstånden till marknaderna.</pre><pre>De regler som gäller för regionalpolitiskt\r\nföretagsstöd i EG kommer även att gälla i Sverige\r\nfrån och med 1993, då avtalet om det europeiska\r\nekonomiska samarbetsområdet, det s.k. EES-\r\navtalet, avses träda i kraft.</pre><pre>I en gemensam deklaration i anslutning till detta\r\navtal har EG och EFTA-länderna därför betonat att\r\nen låg befolkningstäthet skall utgöra ett möjligt\r\nkriterium då en region bedöms som berättigad att\r\ningå i stödområde eller inte. Deklarationen avviker\r\ninte från EGs regler, utan den förtydligar endast ett\r\nkriterium som är av stor vikt då de nordiska\r\nländerna utser stödområden.</pre><pre>Detta var en kort översikt över regionalpolitiken i\r\nEG. Låt mig nu återgå till Karl-Erik Perssons\r\nfrågor.</pre><pre>Den första frågan, hur vi skall garantera fortsatt\r\nstöd till utsatta regioner, vill jag besvara på följande\r\nsätt. Den inriktning som den svenska\r\nregionalpolitiken har i dag och den utformning som\r\nEES-avtalet har, gör att jag bedömer att vi i\r\nframtiden skall kunna bedriva en aktiv\r\nregionalpolitik i Sverige med i stort sett samma\r\ninriktning som i dag.</pre><pre>Det kommande EES-avtalet innebär även att\r\nSverige tillsammans med de övriga EFTA-länderna\r\nskall bidra till att de regionala obalanserna inom\r\nEES-området minskar. EFTA-länderna skall\r\ninrätta en fond där medlen huvudsakligen går till de\r\nsydliga regionerna i EES. För Sveriges del innebär\r\nfonden ett årligt åtagande på ca 250 milj.kr. EES-\r\navtalet innebär däremot inte att Sverige skall lämna\r\nbidrag till EGs strukturfonder.</pre><pre>Karl-Erik Perssons två övriga frågor rör\r\nförhållandet vid ett eventuellt medlemskap. Hur\r\nmycket Sverige måste bidra med till\r\nregionalfonden, som är en av strukturfonderna,\r\noch hur mycket som kommer att fördelas från\r\nfonderna till projekt i Sverige, är det i nuläget inte\r\nmöjligt att klart bedöma, bl.a. eftersom det i EG nu\r\ndiskuteras hur fondernas verksamhet och inriktning\r\nskall utformas efter 1993.</pre><pre>Låt mig slutligen framhålla att jag vid de nordiska\r\nregionalministrarnas möte i Helsingfors förra\r\nmånaden tog initiativ till en utökad nordisk\r\nsamordning i dessa frågor. De nordiska ministrarna\r\ngav ministerrådets ämbetsmannakommitté i\r\nuppdrag att inom ett år presentera ett underlag för\r\nförslag till ett gemensamt framtida agerande.</pre><pre>Behovet av samordning gäller exempelvis gentemot\r\ndet nya organ som skall övervaka hur EES-avtalets\r\nregler om regionalpolitiskt stöd följs och inför de\r\nnya förhandlingar om medlemskap i EG som flera\r\nnordiska länder kan komma att påbörja. I\r\nförlängningen kan det också vara en styrka att inför\r\nEG-kommissionen tala med en enig nordisk\r\nstämma för att lyfta fram det som i regionalpolitiskt\r\nsammanhang är unikt för Norden.</pre><pre>Jag tänker i detta sammanhang bl.a. på våra långa\r\navstånd till marknaderna, vår mycket låga\r\nbefolkningstäthet och vårt kalla klimat samt de\r\nhöga kostnader vi har för att upprätthålla en god\r\ninfrastruktur i stödområdena.</pre><pre></pre><pre>Anf. 45 KARL-ERIK PERSSON (v):</pre><pre>Herr talman! Låt mig börja med att tacka\r\narbetsmarknadsministern för svaret på min\r\ninterpellation.</pre><pre>Jag tror emellertid inte riktigt på att vi kan behålla\r\nden regionalpolitik vi har i dag. Såvitt jag vet är det\r\nRomfördraget och EGs vitbok som kommer att\r\nstyra regionalpolitiken. Grunden för EGs syn på\r\nstatsstöd till regionerna återfinns i Romfördragets\r\nartiklar 92 punkt 2A och 93 punkt 3C.\r\nGrundprincipen är att dessa bestämmelser\r\nförbjuder statsstöd som snedvrider eller hotar\r\nsnedvrida konkurrensen genom att vissa företag\r\neller produktion av vissa varor gynnas i den mån\r\nhandeln mellan länderna påverkas.</pre><pre>Den förstnämnda artikeln avhandlar stöd till\r\nområden där levnadsstandarden är särskilt låg eller\r\ndär det föreligger en allvarlig undersysselsättning.\r\nEnligt denna artikel kan inte någon form av svensk\r\nregionalpolitik stödjas, eftersom kravet är att\r\ninkomsten per capita i området får uppgå till högst\r\n75 % av den i EGs medlemsländer.</pre><pre>Enligt artikel 93 punkt 3C måste stödet vara\r\ntidsbegränsat och får heller inte leda till att\r\növerkapacitet totalt sett uppstår inom EG. Därtill\r\nfår exportstöd inte förekomma.</pre><pre>Av EGs vitbok och av de deklarationer som gjorts\r\nframgår mycket tydligt att regionalt stöd till våra\r\nglesbygder inte är att räkna med. Det skulle ses som\r\nen avvikelse från principen om\r\nkonkurrensneutralitet. Vissa områden i Europa\r\nkan vara tänkbara, men det är underutvecklade\r\nområden som ligger långt från våra. Av EGs vitbok\r\nframgår mycket klart att ekonomiskt stöd av det\r\nslag vi har -- direkt företagsstöd, lokaliseringsstöd,\r\nlokaliseringslån, transportstöd, nedsatta\r\nsocialavgifter, osv. -- inte kommer att godkännas.</pre><pre>Medlemsländerna skall vidare till kommissionen\r\nanmäla alla regionalpolitiska stödåtgärdsprogram\r\nsom avser företag, och kommissionen skall då\r\ngodkänna stöden innan de får tas i bruk.</pre><pre>Det sägs i interpellationssvaret att alla länder får\r\nstöd för sin regionalpolitik, men av de uppgifter jag\r\nhar kunnat få fram är det av de tolv\r\nmedlemsländerna bara Grekland, Portugal,\r\nSpanien och Irland som i dag har möjlighet att få\r\nstöd.</pre><pre>Sverige får alltså lov att vara med och satsa, och det\r\när väl det största bekymret i det sammanhanget. I\r\nmassmedia förekommer uppgifter om detta, bl.a.\r\nhar EG-ministern sagt att Sverige får vara med och\r\nsatsa runt 15 miljarder kronor. I en SAF-tidning har\r\njag läst att vi skall satsa 16 miljarder och att vi får\r\ntillbaka 6 miljarder. Jag tycker att det är ett\r\nbekymmer att man inte kan få reda på de här\r\nsiffrorna. De principer man har i dag för att räkna\r\nut vad de länder som är med i EG betalar till den\r\nregionala fonden måste man ju på ett eller annat\r\nsätt kunna tillämpa på Sverige för att se vilka siffror\r\nsom skulle bli aktuella och för att vi därmed skulle\r\nkunna få en riktig bild av detta.</pre><pre>En annan sak som är bekymmersam är att det i\r\nfråga om alla stödåtgärder som kommer att vidtas\r\när EG-domstolen som slutligt tar ställning.</pre><pre>Det är också fråga om väldigt mycket\r\nhemlighetsmakeri kring detta.\r\nHemlighetsstämpelns blå färg lyser överallt i detta\r\nsammanhang.</pre><pre>Som jag ser det har det svenska parlamentet större\r\nförutsättningar att styra den svenska\r\nregionalpolitiken än EGs parlament.</pre><pre>Låt mig sluta med att återge några ord som har sagts\r\ni detta ämne:</pre><pre>Det som talar för att EG med stor sannolikhet\r\nmedför ökad regional obalans i Sverige är bl.a. att\r\nEG vid närmare samarbete knappast kommer att\r\nge regionalpolitiskt stöd till svenska regioner från\r\nsin regionala fond med tanke på Sveriges\r\ninkomstnivå och låga arbetslöshet och att EG i\r\nförsta hand kommer att främja tillkomsten av\r\nvidareförädlingsindustri inom nuvarande EG,\r\neftersom arbetslösheten inom EG-länderna är\r\nmellan fem och femton gånger större än i Sverige.\r\nDe fackliga organisationerna inom EG kommer\r\ndessutom att hårt bevaka var nyetableringen sker.</pre><pre>Jag skulle mer än gärna önska att jag själv hade sagt\r\ndessa ord, men det har jag faktiskt inte, utan de är\r\nhämtade ur en reservation som\r\narbetsmarknadsminister Börje Hörnlund skrev till\r\nREK 87. Jag är faktiskt mycket lycklig över att\r\nBörje Hörnlund skrev en sådan bra och utförlig\r\nreservation till den regionalpolitiska kommitténs\r\nbetänkande, och jag står helt och fullt bakom den.\r\nJag hoppas också att arbetsmarknadsministern kan\r\nföra in dessa tankegångar i den regering han sitter\r\ni.</pre><pre>Anf. 46 AXEL ANDERSSON (s):</pre><pre>Herr talman! Sveriges närmande till EG och de\r\nfrågor som därvid berörs, förutsättningarna att\r\nbedriva politik på det sätt vi själva har beslutat,\r\nintresserar naturligtvis inte bara oss\r\nriksdagsledamöter utan också hela Sveriges folk.</pre><pre>En viktig fråga, särskilt för den typ av region i\r\nSverige som jag representerar, nämligen\r\nskogslänen, är: Vilken regionalpolitik får vi vid ett\r\nnärmare samröre, kanske ett medlemskap, i EG?\r\nFörhandlingar förestår, och då är frågan av\r\nutomordentlig betydelse. Vi behöver ju inte så att\r\nsäga lägga oss platt för EG, utan jag anser att vi i\r\nverklig mening skall förhandla om dessa frågor.</pre><pre>Det finns i den regeringsdeklaration som den nya\r\nregeringen presenterade för några månader sedan\r\nett kort regionalpolitiskt avsnitt, som inleds med en\r\nmycket koncis programförklaring: Hela Sverige\r\nskall leva. Den lilla meningen förpliktigar, Börje\r\nHörnlund.</pre><pre>Alla vi som bor och verkar i norra delen av Sverige\r\noch i skogslänen betraktar det som självklart att\r\nden målsättning för regionalpolitiken som denna\r\nriksdag har slagit fast -- nämligen att alla människor\r\nskall kunna bo och verka i hela landet och ha en\r\ngrundläggande, trygg samhällsservice -- skall gälla\r\nsom förutsättning och som utgångspunkt i\r\nförhandlingarna med EG.</pre><pre>Skogslänen är i dag i akut behov av stora\r\ninfrastrukturella satsningar för att kunna hävda\r\nsysselsättning och utveckling, inte minst när det\r\ngäller kommunikationer och högre utbildning,\r\nsärskilt högskoleutbildning. Också företagen i\r\nskogslänen behöver visst samhällsstöd för att så att\r\nsäga kunna bli konkurrensneutrala nedifrån och\r\nupp.</pre><pre>Nu är vi på väg in i den europeiska familjen. Vilka\r\när då regeringens ambitioner när det gäller\r\nregionalpolitiken och EG? I det långa svar som\r\narbetsmarknadsministern har gett på Karl-Erik\r\nPerssons interpellation kan jag inte utläsa någon\r\nregeringens ambition när det gäller att i\r\nförhandlingarna driva en svensk progressiv linje\r\nmed hög svansföring och hävda vår rätt att bedriva\r\nen aktiv och rättvis regionalpolitik.\r\nArbetsmarknadsministern sade i sitt svar att han\r\nbedömer att vi i framtiden ''skall kunna bedriva'' en\r\naktiv regionalpolitik, men vilken form av\r\nregionalpolitik kommer man att bedriva? Kommer\r\nden svenska regeringen i förhandlingarna med EG\r\natt hävda Sveriges rätt att bedriva en progressiv\r\nregionalpolitik för utveckling och för en trygg\r\nframtid i hela vårt land?</pre><pre>Anf. 47 STEFAN ATTEFALL (kds):</pre><pre>Herr talman! Jag skulle vilja tacka Karl-Erik\r\nPersson för att han ställt en interpellation i ett\r\nviktigt ämne och också arbetsmarknadsministern\r\nför att han svarat utförligt på frågorna i\r\ninterpellationen. Vad jag tycker är litet beklagligt\r\när att Karl-Erik Persson i viss mån utgår från ett\r\nsvartmålningsperspektiv och att han kanske\r\ndärmed också döljer något av de verkliga\r\ndiskussionsfrågorna och det som är värt att ta upp\r\ntill debatt.</pre><pre>Först måste jag konstatera att EG som organ\r\nutifrån sitt perspektiv har en ganska hög\r\nambitionsnivå när det gäller regionalpolitiken. Man\r\nhar ju inom EG att brottas med de problem som\r\nfinns i södra Europa. Innan jag går in på mitt\r\nhuvudsakliga inlägg måste jag säga att jag är litet\r\nfascinerad över vänsterpartiets sätt att argumentera\r\ni den här frågan. Karl-Erik Persson är bekymrad\r\növer att Sverige skall satsa ett antal miljarder\r\nkronor till EGs regionalfonder. Vänsterpartiet är\r\nbekymrat över att Sverige skall vara med och hjälpa\r\nmänniskor i Portugal, Grekland, södra Spanien och\r\nIrland att få en fungerande infrastruktur. Det\r\nhandlar ju om solidaritet med de delar av Europa\r\nsom har det sämre ställt. Att vänsterpartiet är\r\nbekymrat över detta är ju egentligen otroligt.</pre><pre>Jag tycker att man i debatten om regionalpolitiken\r\noch EG lätt blandar ihop begreppen så att det blir\r\nlitet förvirrande ibland. Det finns tre viktiga saker\r\natt hålla reda på.</pre><pre>Det första är de problem som den\r\ninternationaliserade ekonomin skapar. Sådant har\r\ninte att göra med vare sig EG eller vår egen\r\nregionalpolitik, utan det har att göra med att vi går\r\nmot en allt mer internationaliserad ekonomi. Det\r\nenda sättet att hålla oss ifrån detta är att stänga\r\ngränserna och inte vara ett frihandelsland längre.\r\nDet vill ingen av oss. Vi inser att ont skulle bli värre\r\nav detta.</pre><pre>Dessa problem måste vi vara medvetna om. De\r\nuppstår oberoende av EG och EES.</pre><pre>Det andra är de egna regionalpolitiska beslut som\r\nvi fattar i Sverige. De påverkas inte heller av EG\r\neller EES-avtal i första hand. Det handlar om hur\r\nvilliga vi är att bedriva en rättvis fördelning inom\r\nlandet.</pre><pre>Det tredje, som vi diskuterar i dag, är vilka\r\nkonsekvenser, direkt och indirekt, ett svenskt EG-\r\nmedlemskap får. Vi måste då också komma ihåg att\r\nEES-avtalet, som vi går in i, för med sig de\r\nkonsekvenser som ett medlemskap har. Det är små\r\nskillnader att vara medlem i EG och att skriva på\r\nEES-avtalet. Det kanske vi också glömmer bort i\r\ndebatten.</pre><pre>Jag delar den bedömning arbetsmarknadsministern\r\ngjort i svaret, att vi kan fortsätta att bedriva i stort\r\nsett en likartad regionalpolitik även efter\r\nmedlemskap med EG. Vi kommer att få bidra med\r\npengar till EGs regionala fonder och kommer\r\nknappast att få någon större del av dem själva. Men\r\nvi kan säkert fortsätta med vår egen regionalpolitik.</pre><pre>Det finns en stödform som jag har ett frågetecken\r\ninför. Jag vill gärna höra arbetsmarknadsministerns\r\nsynpunkt på detta. Det gäller transportstödet, där\r\nen del röster har höjts för att det skulle snedvrida\r\nkonkurrensen.</pre><pre>Jag skulle vilja fråga arbetsmarknadsministern om\r\nhan delar min bedömning att även den stödformen\r\nskulle kunna överleva en granskning från EG-\r\ndomstolen.</pre><pre>Det viktiga med vår regionalpolitik är att vi\r\nundviker att gynna vissa företag och branscher\r\nspecifikt. Det skall vara generella stödformer.\r\nDärmed kan vi få dem godkända. Det är\r\nkonkurrenssnedvridningen som EG-domstolen\r\nkommer att granska.</pre><pre>Hur ser arbetsmarknadsministern specifikt på\r\ntransportstödet? Det skulle vara intressant att få\r\nden saken utvecklad.</pre><pre>Det andra jag skulle vilja trycka på är att vi bör\r\narbeta fram en konkret strategi, när vi nu går in i\r\nEG-förhandlingar, om just hur Sverige kan agera i\r\nregionalpolitiken. Det pågår en process i EG. Den\r\nskapar vissa frågetecken och kanske en viss oro.\r\nVilka krafter skall vinna? Hur hårt skall man hålla\r\npå vissa principer?</pre><pre>Som arbetsmarknadsministern säger är detta att vi\r\nhar långa avstånd och glesbygd något som gör oss\r\nunika. Det gäller för oss att ha en gemensam\r\nstrategi för att kunna få till stånd en vettig\r\nuppgörelse i samband med ett EG-medlemskap, så\r\natt vi får våra speciella behov beaktade.</pre><pre>Jag vill tillstyrka de skrivningar\r\narbetsmarknadsministern har i svaret om att det är\r\nviktigt med det samnordiska agerandet. Det tycker\r\njag är ett bra initiativ från\r\narbetsmarknadsministern som jag förstår att han\r\nockså kommer att fullfölja.</pre><pre>Det vore alltså intressant att få höra en utveckling\r\nom transportstödet. Den frågan tror jag många\r\nundrar över, inte minst i glesbygdslänen.\r\nTransportstödet är också en stödform som jag tror\r\nbetytt otroligt mycket, inte minst för\r\nindustriföretagen i stödområdena.</pre><pre>Anf. 48 SIGGE GODIN (fp):</pre><pre>Herr talman! Svensk regionalpolitik har alltför\r\nlänge haft karaktären av stödpolitik i stället för\r\nmobiliseringspolitik. Vi är därför alltför mycket\r\nfixerade vid stödformer och vid om EG kan tillåta\r\noss att fortsätta på den vägen även i framtiden. Låt\r\nmig säga att det självklart är viktigt med väl avvägt\r\noch ändamålsenligt stöd till nyföretagande. Men\r\ndetta får inte bli den helt allenarådande delen av\r\nsvensk regionalpolitik, varken fram till EG-\r\nmedlemskapet eller fortsättningsvis som fullvärdiga\r\nmedlemmar av EG.</pre><pre>Herr talman! Skall svensk regionalpolitik lyckas att\r\nmobilisera de kreativa människorna, inte minst i de\r\nmest utsatta delarna av vårt land, så krävs\r\nbetydande insatser i infrastrukturen. Jag noterar\r\nmed glädje att arbetsmarknadsministern numera\r\nockså nämner kulturen som en viktig del i den\r\nutvecklingen.</pre><pre>Jag kan också konstatera att det på senare år, precis\r\nsom arbetsmarknadsministern säger, skett\r\nbetydande omsvängningar i EGs syn på\r\nregionalpolitiken. De förhoppningar som man hade\r\ntidigare att människor skulle flytta över\r\nlandsgränserna för att få tillgång till arbete och\r\nutveckling var inte möjliga att uppfylla. Inte minst i\r\nEG-länderna har man fått uppleva att språk, kultur\r\noch traditioner är så avgörande för människor att\r\nnågra stora befolkningsomflyttningar inte sker.</pre><pre>Jag instämmer därför i arbetsmarknadsministerns\r\npositiva syn på Sveriges möjligheter att även\r\nframgent kunna bedriva en aktiv och utvecklande\r\nregionalpolitik.</pre><pre>Herr talman! Svenska glesbygdsföretags\r\nmöjligheter att nå intressanta marknader är i dag\r\nmycket små. De har inte tillgång till effektiva\r\ntransportmöjligheter. Svensk glesbygd har\r\nbetydande svårigheter att klara en kvalificerad\r\nutbildning. Svårigheter finns att studera vid\r\nuniversitet och högskolor för den som bor i\r\nglesbygden. Den socialdemokratiska regeringen\r\nlämnar efter sig betydande luckor när det gäller\r\nglesbygdens infrastruktur.</pre><pre>Även om medel kan komma att tillföras från EGs\r\nstrukturfonder vid ett medlemskap så vill jag påstå\r\natt tiden fram till dess måste tas till vara för att\r\nförbättra glesbygdernas infrastruktur. En\r\nprogressiv regering får inte sitta med armarna i kors\r\noch vänta på besked från Bryssel.</pre><pre>Herr talman! Arbetsmarknadsministern utstrålar\r\nen tillförsikt när det gäller EG-medlemskap som\r\njag aldrig trodde mig få uppleva. Det är bra att man\r\ninom regeringen är ense även på den punkten. Jag\r\nvill ändå ställa några frågor till\r\narbetsmarknadsministern: Är regeringens\r\nmålsättning att rusta även landets glesare orter\r\ninför inträdet i EG, eller anser\r\narbetsmarknadsministern att oddsen är så goda när\r\ndet gäller möjligheter att få del av EG-medel, att vi\r\nlugnt kan avvakta ett medlemskap?</pre><pre>Har arbetsmarknadsministern någon uppfattning\r\nom vilka insatser som är de viktigaste för Sverige\r\noch som vi behöver göra för att klara en allt hårdare\r\nEG-konkurrens?</pre><pre>Från folkpartiet liberalernas sida har vi i många år\r\narbetat för ett ''rundare Sverige''. Är det möjligt att\r\ndriva samma tes i EG: ett rundare EG med\r\nmöjligheter till transportstöd, förbättrade väg-,\r\njärnvägs- och telekommunikationer från de mest\r\navlägsna bygderna i vårt land? Hur ser\r\narbetsmarknadsministern på den frågan?</pre><pre>i sig en förstärkning av de koncentrationsdrivande\r\nkrafterna så till vida att det fria kapitalet ju\r\nlokaliserar sig som det önskar.</pre><pre></pre><pre>Anf. 49 Arbetsmarknadsminister BÖRJE\r\nHÖRNLUND (c):</pre><pre>Herr talman! Jag sade i den långa reservationen att\r\noavsett svensk anslutningsgrad så innebär EG i sig\r\nen förstärkning av de koncentrationsdrivande\r\nkrafterna så till vida att det fria kapitalet ju\r\nlokaliserar sig som det önskar.</pre><pre>Efter det att jag avgav den här reservationen -- det\r\när nu några år sedan -- har det hänt en hel del som\r\nhar bidragit till att utvecklingen har gått åt rätt håll.\r\nNågot som är väsentligt är att EG nu planerar att\r\nkraftigt utöka sina fonder för regional utveckling.\r\nNär det gäller denna fråga samråder jag naturligtvis\r\nväldigt grundligt med regeringens Europaminister,\r\nsom ju har varit vår EG-förhandlare. Han är\r\nmycket positivt inställd till den nordiska\r\nsamordning som man kom fram till i Helsingfors för\r\ncirka en månad sedan. Danmark är ju redan med i\r\nEG, och därför var det speciellt roligt för mig att\r\nDanmark slöt upp bakom det som är utpräglat\r\nnorrländskt -- liksom Axel Andersson m.fl. --,\r\nnordfinskt och nordnorskt.</pre><pre>Trots att Danmark har hög bruttonationalprodukt,\r\nhar ett bra läge och är ganska tättbefolkat har man\r\nändå fått del av EGs regionala fonder.</pre><pre>Alla talare har tagit upp detta med infrastrukturen.\r\nJag upplever för närvarande att det största hotet\r\nfinns inom landet i form av Temaplans\r\nunderutredning som gjordes till\r\nproduktivitetsdelegationens rapport. Fritt översatt\r\nser man enligt denna underutredning inte särskilt\r\nstora möjligheter i två tredjedelar av landet. Man\r\nsäger dock att det varken har tagits någon\r\nregionalpolitisk hänsyn eller någon miljöhänsyn.\r\nDärför kan verkligen den vetenskapliga kvaliteten\r\ni detta arbete ifrågasättas.</pre><pre>Till Axel Andersson vill jag säga att jag nästan\r\ndagligen upprepar lydelsen i regeringsförklaringen\r\nom att hela landet skall leva och utvecklas. När nu\r\ndebatten är som den är vill jag också upprepa att\r\ndet i regeringsförklaringen står att dessa områden\r\nskall ha moderna järnvägar och bra vägar. Det är\r\nväldigt viktigt att hålla fast vid, särskilt i det här\r\ndebattläget.</pre><pre>Till Stefan Attefall vill jag säga att det transportstöd\r\nsom utbetalas till en del skogslänsföretag täcker på\r\nsin höjd en utjämning av kostnaderna för\r\ntransporter ner till Stockholm. Om man ser till\r\nSveriges läge i förhållande till de stora europeiska\r\nmarknaderna, ligger ju Malmö nästan i utkanten.\r\nSom jag ser det föreligger det därför inget\r\nkonkurrenshot kontra EGs industrier i att det finns\r\nett transportstöd som täcker en del av kostnaderna\r\nför de företag som ligger riktigt långt bort.</pre><pre>Till Sigge Godin och andra vill jag säga att -- och\r\ndet var också det egentliga syftet med min långa\r\nreservation -- att det är viktigt att vi inte använder\r\nEG som ett motiv för att minska våra\r\nansträngningar på regionalpolitikens och\r\ninfrastrukturens områden. Min och regeringens\r\ninriktning -- och det står också i den samlade\r\nregeringsförklaringen -- är att vi skall klara det här\r\npå ett bra sätt, men då måste vi ha en infrastruktur\r\nsom omfattar hela landet. Vi kan t.ex inte lämna de\r\nriktigt långa avstånden utanför vårt planerade\r\nsnabbtågsnät.</pre><pre>Det är också viktigt vad Sveriges riksdag har för\r\ninställning. Att det alltid finns en majoritet i denna\r\nkammare för den synen är nog så viktigt som vissa\r\ndiskussioner med EG.</pre><pre>När det gäller EGs fonder och det nordiska\r\nsamarbete som pågår, räknar vi med att få ett\r\nunderlag som gör det möjligt för oss att kunna få\r\ndel av EGs fonder.</pre><pre>Anf. 50  KARL-ERIK PERSSON (v):</pre><pre>Herr talman! Stefan Attefall tyckte att jag verkade\r\nbekymrad. Det är upp till honom, för jag är inte alls\r\nbekymrad, i alla fall inte personligen. Däremot är\r\njag bekymrad över hur det skall bli med Sverige om\r\nvi går med i EG, eftersom vi över huvud taget inte\r\nvet vad det innebär. Men Staffan Attefall kan ju ha\r\nhaft tillgång till mer information än den som finns\r\ntillgänglig. Det är ändå stämpelns blå färg som lyser\r\növer detta.</pre><pre>Sedan talade Staffan Attefall om solidaritet. Nu\r\ntycker jag ju inte att regionalpolitik är detsamma\r\nsom någon sorts biståndspolitik, som jag fick\r\nintryck av att Staffan Attefall menade. I så fall\r\ntycker jag att han skall läsa de motioner om\r\nbiståndspolitik, som vi har avgivit. Jag hälsar\r\nhonom välkommen in i solidaritetens kärna, för då\r\nskulle vi kanske kunna komma överens. Men jag\r\nkan tänka mig att det i så fall skulle låta\r\nannorlunda.</pre><pre>Kapitalet har inte, och har aldrig haft, någon gräns.\r\nDet får vi nog uppleva vare sig vi är med i EG eller\r\nej.</pre><pre>I mitt inledningsanförande tog jag upp frågan om\r\nvad vi kommer att få vara med att betala till EGs\r\nfond och vad vi kommer att få tillbaka.\r\nArbetsmarknadsministern trodde att vi skulle få\r\nmycket tillbaka. Jag vill ta upp ett exempel.</pre><pre>Vi brukar ju jämföra oss med Tyskland, som har en\r\nganska hög arbetslöshet. Tyskland satsade 1989\r\n11,1 miljarder ecu till den regionalpolitiska fonden,\r\noch man fick tillbaka 2,3 miljarder. Utifrån samma\r\ngrunder borde det ha gått att ta reda på hur mycket\r\nvi måste satsa till den regionalpolitiska fonden och\r\nhur mycket vi får tillbaka. Det verkar som att vi alla\r\när överens -- åtminstone när vi säger det här i\r\nkammaren -- om att hela Sverige skall leva, men då\r\nmåste ju den svenska regeringen ha större\r\nförutsättningar att styra de regionalpolitiska\r\nsatsningarna än vad Bryssel har. Då har vi\r\nmöjlighet att påverka. Men kommer EG-\r\ndomstolen att säga nej, får vi rätta oss efter det.\r\nSåvitt jag förstår kommer de företag som får stöd\r\nfrån den regionalpolitiska fonden att få betala\r\ntillbaka och bli bestaffade för att ha tagit emot det.</pre><pre>Anf. 51  SIGGE GODIN (fp):</pre><pre>Herr talman! Det var kanske viktigt med den\r\nreservation som Börje Hörnlund avgav en gång i\r\ntiden, men jag måste beklaga att jag inte minns vad\r\nsom stod i den. Det är ju några år sedan, precis som\r\narbetsmarknadsministern sade.</pre><pre>Vi kan väl vara överens om att det är bra med\r\ninfrastruktursatsningar. Den norrländska\r\nskogsindustrun, som tillför Sverige stora\r\nnettoexportintäkter, är enbart i mitt eget hemlän\r\nVästernorrland av samma storlek som den samlade\r\nbilindustrin i vårt land. Man måste därför se till att\r\ndet finns kommunikationer så att transporterna kan\r\nklaras. Det är viktigt att transporterna fungerar,\r\nockså för all annan verksamhet i skogslänen.</pre><pre>I ett debattinlägg för någon vecka sedan tog\r\ngeneraldirektören i NUTEK upp Sveriges\r\nregionala satsningar inför ett eventuellt EG-\r\nmedlemskap. Hans uppfattning är att\r\ninfrastruktursatsningar huvudsakligen skall ske i\r\nMellansverige för att de skall ge maximal effekt.\r\nRegionalpolitiskt stöd skall utgå enbart till de mest\r\nutsatta orterna i Norrlands inland.</pre><pre>Arbetsmarknadesministern talade om Temaplan\r\noch de åsikter man ger uttryck för i den här\r\nunderutredningen. Jag anser att man kan bortse\r\nfrån dessa åsikter, eftersom Temaplan bedriver en\r\nkonsultverksamhet som vi inte behöver befatta oss\r\nmed.</pre><pre>Det verkligt allvarliga är vad man anser inom\r\nNUTEK -- ett statlig organ som regeringen anlitar\r\nsom expert i dessa frågor. Jag undrar därför: Delar\r\nregeringen NUTEKs uppfattning? Om\r\növerdirektören i ett verk skriver en sak, kan det\r\nknappast vara hans personliga uppfattning, utan\r\nhan måste väl representera hela verkets\r\nuppfattning. Jag skulle vilja veta hur ni i regeringen\r\nser på den frågan.</pre><pre>Jag vill ta upp ytterligare en fråga, som\r\narbetsmarknadsministern gjorde en poäng av. Han\r\nhänvisade till kontakter med övriga Norden. Jag\r\ndelar uppfattningen att det är utomordentligt bra\r\nom samtliga nordiska länder samtidigt blir EG-\r\nmedlemmar. Vilka signaler har\r\narbetsmarknadsministern på att detta är möjligt?\r\nDet går bra att tillsammans diskutera hur man vill\r\nha det när man kommer in i EG, men ytterst\r\nhandlar det ju om huruvida samtliga nordiska\r\nländer vill vara med. Detta är enligt min\r\nuppfattning en mycket viktig fråga, inte bara när\r\ndet gäller regionalpolitik utan också när det gäller\r\nmiljöfrågor och jämställdhetsfrågor. Vi har ju en\r\nannan syn på massor av dessa frågor, och det vore\r\nbra om vi var många i EG som drev dem. Det skulle\r\nvara intressant om arbetsmarknadsministern\r\nlättade på förlåten och beskrev för oss som håller\r\noss hemma i landet hur det förhåller sig i övriga\r\nNorden.</pre><pre>Anf. 52  AXEL ANDERSSON (s):</pre><pre>Herr talman! Det är bra att Börje Hörnlund har\r\nhöga ambitioner när det gäller de förestående\r\nförhandlingarna med EG om regionalpolitiken.\r\nMen det vore ännu bättre om\r\narbetsmarknadsministern klart kunde uttrycka att\r\nhan talar för hela den borgerliga regeringen. Jag\r\nanser att vi från svensk sida måste ha tyngd i dessa\r\nförhandlingar. Vi måste ta den möjlighet som finns\r\natt i diskussionerna med EG konstruktivt tillföra\r\nvår syn på hur regionalpolitik kan bedrivas för att\r\nge möjligheter till en rättvis och riktig utveckling i\r\nolika regioner i ett land.</pre><pre>Vi är sannerligen inte utan bundsförvanter inom\r\nEG. I Maastricht för snart en vecka sedan agerade\r\nSpanien mycket aktivt för de regionalpolitiska\r\nfrågorna. Och jag kan försäkra\r\narbetsmarknadsministern om att det på hemmaplan\r\nfinns ett stort stöd hos den socialdemokratiska\r\noppositionen i denna kammare att driva frågan om\r\naktiva svenska insatser i förhandlingarna. Och som\r\njag sade tidigare skall man hålla både huvudet och\r\nsvansen högt och framföra de svenska argumenten\r\nför regionalpolitiken. Även vi har faktiskt en del att\r\ntillföra EG.</pre><pre>Anf. 53  STEFAN ATTEFALL (kds):</pre><pre>Herr talman! Får jag också understryka vikten av\r\njust satsningarna på kommunikationerna i det\r\nregionalpolitiska perspektivet. Jag tror att just\r\ninfrastrukturen kommer att bli en allt viktigare del\r\nav regionalpolitiken framöver. Jag tror också att\r\ndet finns all anledning att fundera över hur man kan\r\nförstärka just den delen av regionalpolitiken. Jag\r\nser personligen Bottniabanan som en viktig del i en\r\ninfrastruktursatsning och som en upprustning av\r\nkommunikationerna i Norrland.</pre><pre>Jag delar också arbetsmarknadsministerns\r\nuppfattning om att det största hotet just mot\r\nregionalpolitiken, och framför allt när det gäller\r\ninfrastrukturutbyggnaden, nog finns inom landet.\r\nOch jag tror att vi som deltar i denna debatt har all\r\nanledning att på olika håll påverka i rätt riktning.</pre><pre>Det var också intressant och viktigt att få just\r\narbetsmarknadsministerns bedömning av\r\ntransportstödet. Jag tror att det är en riktig\r\nbedömning att det inte är någon fara med den\r\nkonstruktion som transportstödet har. Det är\r\nviktigt att informera EG om hur det fungerar i\r\nSverige.</pre><pre>Jag vill slutligen ta upp Karl-Erik Perssons\r\nbekymmer över att man måste stödja de fattiga\r\nmänniskorna i Portugal, Spanien och Irland.\r\nRegionalpolitiken i Sverige innebär ett slags\r\nsolidaritet och innebär att det sker en omfördelning\r\ninom landet. På samma sätt fungerar även EGs\r\nregionalpolitik. Det är tragiskt att vänsterpartiet\r\nhar blivit ett isolationistiskt parti och släppt sina\r\ninternationella visioner och sina tankar på att\r\narbetare i alla länder skall förena sig. I stället menar\r\nKarl-Erik Persson att arbetare i Sverige skall hålla\r\nsig för sig själva. Det är tragiskt.</pre><pre>Anf. 54  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag vill först vända mig till Sigge\r\nGodin. Det är mycket viktigt att Temaplan\r\nanalyseras mycket noga av alla möjliga instanser.\r\nDen, liksom produktivitetsdelegationens\r\nhandlingar i dess helhet, skall nu ut på remiss.\r\nRegeringen kommer då naturligtvis att få ta emot\r\nolika synpunkter. Inte minst de norrländska länen,\r\nen del mellansvenska län och sydöstra Sverige har\r\nall anledning att väldigt noga göra analyser och\r\nframföra sina synpunkter.</pre><pre>Jag uppfattar överdirektörens inlägg i den\r\nregionalpolitiska debatten som ett inlägg för egen\r\nräkning och icke för verkets räkning.\r\nGeneraldirektören är på väg till mig för samtal, och\r\njag är helt övertygad om att detta då kommer att\r\nbekräftas.</pre><pre>En del talar för att de nordiska länderna inte går\r\nmed lika långa steg när det gäller samtalen med\r\nEG. Men oavsett det finns ju EES-avtalet. Och\r\nman ser mycket noga på om konkurrensen rubbas\r\nnär regionalpolitik bedrivs. Jag menar att det är lika\r\nviktigt, oavsett anslutningsgrad, att de nordiska\r\nländerna tillsammans analyserar och får en\r\ngemensam uppfattning i detta ärende.</pre><pre>Att vi har denna diskussion om EG beror ju på att\r\nden övergripande meningen är att upphävandet av\r\nvissa hinder och att vissa friheter tillkommer skall\r\nge en bättre sammantagen tillväxt och möjligheter\r\ntill en övergripande miljöpolitik, m.m. som\r\nsammantaget leder till en större välfärd. Men i\r\ndetta sammanhang är det mycket viktigt att vi som\r\nnation har en vilja att bedriva regional utveckling,\r\natt EG får förståelse för vår vilja och att vi betraktas\r\nutifrån de speciella faktorer som finns hos oss men\r\nsom inte finns inom EG-länderna.</pre><pre>Anf. 55  SIGGE GODIN (fp):</pre><pre>Herr talman! Låt mig börja med att instämma i det\r\nsom Stefan Attefall sade om att Bottniabanan i norr\r\när en viktig länk för att vi skall få ut våra varor till\r\nkontinenten, och det gäller att hitta transportvägar\r\nsom är bra och effektiva och som också håller\r\nmåttet.</pre><pre>Jag skulle vilja ta upp ytterligare en fråga som\r\negentligen är viktig för hela landet men framför allt\r\nför skogslänen, och det är frågan om riskvilligt\r\nkapital. Bankerna är i dag mycket njugga och har\r\nbränt sina fingrar så att de, enligt min uppfattning,\r\ninte ser skogen för bara träd. Jag vill ställa en fråga\r\ntill arbetsmarknadsministern. Hur ser regeringen\r\npå olika möjligheter att hitta nya former för\r\nriskvilligt kapital? Det finns ju en tysk modell som\r\nvi har tittat en del på och som verkar intressant.\r\nMen jag tycker ändå att regeringen borde syna fler\r\nsådana möjligheter i EG-länderna. Vad använder\r\nman sig av där? Finns det några uppslag i dessa\r\nländer som kan vara användbara hos oss och som\r\nvi kan utvärdera för att se om de kan passa även i\r\nSverige? Om vi vill göra något för småföretagen\r\nstår det och faller med om riskvilligt kapital går att\r\nfå fram.</pre><pre>Det är i och för sig viktigt vad Temaplan skriver.\r\nMen det kommer ju reaktioner framför allt från\r\nskogslänen på dess syn. Och den måste regeringen\r\nvärdera. Men man blir verkligen mycket upprörd\r\nnär en överdirektör i ett verk som till stora delar\r\nsysslar med regionalpolitik har en egen\r\nuppfattning. I efterhand har han kommit på att det\r\nkanske inte var så lägligt att ha en egen uppfattning\r\ni denna fråga utan att den nog kunde blandas ihop\r\nmed vad NUTEK som helhet anser. Denna\r\ngeneraldirektör är inte heller vilken tjänsteman\r\nsom helst. Han är inte bara överdirektör. Han är\r\nockså en tjänsteman som har suttit i\r\nregeringskansliet, låt vara att det var under den\r\ntidigare regeringen. Han har, som\r\narbetsmarknadsministern vet, varit expert i en\r\nutredning. Därför funderar man litet över om det är\r\nnågot som pågår och om han har haft någon särskild\r\norsak att skriva detta.</pre><pre>Låt mig avslutningsvis säga att det är bra om de\r\nnordiska länderna har samma uppfattningar. Och\r\ndet är väl också bra att alla nordiska länder så\r\nsmåningom kommer med i EG och inte väntar\r\nalltför länge med att bestämma sig. Det är nämligen\r\nviktigt att vi tillsammans klarar av denna fråga.</pre><pre>Herr talman! Jag blev litet förundrad över\r\nvänsterpartiets syn på solidariteten. Det är\r\nskrämmande att man inom vänsterpartiet inte är\r\nberedd att stötta de svagare människorna ute i\r\nEuropa. Det är väl ändå en uppgift också för oss\r\nsvenskar att se till att vi skapar nya marknader och\r\natt vi så att säga lyfter människor så att vi även får\r\nett utbyte med dem i större utsträckning.</pre><pre>Anf. 56  KARL-ERIK PERSSON (v):</pre><pre>Herr talman! Låt mig börja med det som Staffan\r\nAttefall sade om solidariteten. Det är klart att om\r\nman sätter på sig skygglappar ser man bara rakt\r\nfram. Staffan Attefalls och Sigge Godins solidaritet\r\nsträcker sig till Grekland, Portugal, Spanien och\r\nIrland. Där tar solidariteten slut. Jag anser faktiskt\r\natt det finns fattigare länder i denna värld, om vi nu\r\nskall utgå från de fattigaste länderna. Och detta\r\ntrodde jag faktiskt att både Staffan Attefall och\r\nSigge Godin visste. Därför tyckte jag att det var\r\nlitet malplacerat när Staffan Attefall började nynna\r\npå Internationalen. Då borde han faktiskt ha vetet\r\nvad Internationalen innebär. Den handlar om alla\r\nländer och inte bara om Europa. Men så är det när\r\nman skall försöka göra sig lustig över internationell\r\nsolidaritet.</pre><pre>När det gäller regionalpolitiken började vi redan\r\nunder den förra regeringen att anpassa oss litet\r\ngrand. Och jag tänker då på\r\nstödområdesindelningen. Vi övergick från tre till\r\ntvå stödområden -- från A, B och C till 1 och 2.\r\nFrågan är om vi fortsättningsvis kan behålla\r\nstödområdesindelningen och den tillfälliga\r\nstödområdesindelningen, som har gjorts av vissa\r\ndelar av landet, vid ett närmande till EG och när\r\nEES-avtalet börjar gälla.</pre><pre>Vi har ju även dragit ner investeringskostnaderna --\r\nfrån 50 % till 35 %. Jag anser att det också är en\r\nEG-anpassning. Såvitt jag har erfarit överstiger\r\ninvesteringskostnaderna när det gäller företagen\r\ninte 35 %. Här har alltså ett arbete påbörjats. Men\r\ndet skulle vara intressant att få veta, Börje\r\nHörnlund, om man kommer att fortsätta på den\r\ninslagna vägen beträffande EG-anpassningen.\r\nKanske vill Börje Hörnlund med tanke på det\r\nkommande budgetarbetet inte avslöja hur det\r\nförhåller sig.</pre><pre>Såvitt jag förstår är det flera områden hos oss som\r\nnär det gäller de regionalpolitiska stödåtgärderna\r\ninte har någon motsvarighet inom EG -- om man nu\r\nfortsätter på den inslagna vägen.</pre><pre>Anf. 57  AXEL ANDERSSON (s):</pre><pre>Herr talman! Jag skall fatta mig mycket kort. Jag\r\nmåste upprepa min fråga till\r\narbetsmarkadsministern:</pre><pre>Är det den borgerliga regeringens gemensamma\r\nambition att gå in i förhandlingarna med EG om de\r\nviktiga regionalpolitiska frågorna mera\r\nkonstruktivt och på ett positivt sätt samtidigt som\r\nde svenska intressena och de speciella problem\r\nhävdas som hänger samman med vår geografi -- jag\r\ntänker på de långa avstånden -- med vårt klimat,\r\nsom på sina håll vanligtvis är bistert, med\r\nåldersstrukturen osv.?</pre><pre>Arbetsmarknadsministerns inlägg här visar att han\r\nicke saknar förståelse för dessa frågor. Om han\r\ndärmed gör sig till tolk för hela regeringen framgår\r\ndäremot inte.</pre><pre>Anf. 58  STEFAN ATTEFALL (kds):</pre><pre>Herr talman! Jag noterar att åtminstone talmannen\r\nrätt har uppfattat mitt förnamn. Jag är tacksam för\r\ndet. Stefan är alltså mitt förnamn.</pre><pre>Jag tänkte avsluta den debatt med Karl-Erik\r\nPersson och vänsterpartiet som kanske kan kallas\r\nför en solidaritetsdebatt med att säga att jag inte\r\ntycker att solidariteten tar slut vid Greklands södra\r\ngräns -- tvärtom! Karl-Erik Persson är kanske\r\nmedveten om att biståndsministern också är\r\npartiordförande för kds och att nuvarande regering\r\ni sin regeringsförklaring har en högre ambitionsnivå\r\nän den förra regeringen hade när det gäller\r\nbiståndet till tredje världen.</pre><pre>Dels slår man fast att enprocentsnivån skall gälla,\r\ndels aviserar man att de kostnader som varit\r\nförenade med omhändertagandet av flyktingar på\r\nhemmaplan, dvs. här i Sverige, skall lyftas ut ur\r\nbiståndsbudgeten. Det är alltså fråga om en högre\r\nambitionsnivå jämfört med tidigare. Vi\r\nkristdemokrater kommer att jobba för en stark\r\nsolidaritetspolitik gentemot folk i tredje världen.\r\nMen för den skull kan vi ställa upp på en inom\r\nEuropa inomregional fördelning av resurserna för\r\natt hjälpa människor som bor i Grekland, Portugal,\r\nsödra Spanien och Irland när det gäller\r\ninfrastrukturen och olika typer av åtgärder på\r\nandra områden. Men detta vill Karl-Erik Persson\r\ninte inse. Jag tycker att det är tragiskt.</pre><pre>Vidare tycker jag att det bör noteras att den här\r\nregeringen har en högre ambitionsnivå än den förra\r\nregeringen också när det gäller stödet till Baltikum\r\noch öststaterna. Det visar att kristdemokraternas,\r\noch även regeringens, solidaritetsbegrepp är\r\nbetydligt mera omfattande än det som\r\nvänsterpartiet har lyckats åstadkomma. Men det är\r\nnog bekant från historien.</pre><pre>Avslutningsvis vill jag helt kort kommentera det\r\nsom Axel Andersson säger om just förhandlingarna\r\ngentemot EG. Jag tror att vi genom vår\r\narbetsmarknadsminister och den\r\nregeringssammansättning som nu gäller så att säga\r\nkommer att visa en bra tyngd i förhandlingarna med\r\nEuropa och också goda personkontakter. Jag\r\ntänker då på kontakterna med ledande politiker ute\r\ni Europa. Jag tror att det är viktigt att också ha\r\ndetta i minnet.</pre><pre>Vidare vill jag säga att jag inte tycker att arvet från\r\nsocialdemokraterna är särskilt mycket att bygga på.\r\nDärför gäller det att gå vidare här. Men självfallet\r\när åtminstone jag tacksam om socialdemokraterna\r\nagerar positivt och konstruktivt, för i så fall kan vi\r\nnog tillsammans driva bra och framgångsrika\r\nförhandlingar med just EG inför det medlemskap\r\nsom stundar och som jag hoppas på.</pre><pre>Anf. 59  Arbetsmarknadsminister BÖRJE\r\nHÖRNLUND (c):</pre><pre>Herr talman! Sigge Godin tar upp frågan om\r\nriskkapitalförsörjningen, som ju är en viktig fråga\r\ninte minst för småföretagen. I dag är det ett\r\nproblem som faktiskt gäller hela Sverige. I\r\nsynnerhet gäller det t.ex.orter som ligger i riktiga\r\nglesbygden. Jag hoppas att jag kan göra vissa\r\ninsatser inom delar av det regionalpolitiska\r\nområdet. Men det viktiga beskedet här är att\r\nnäringsminister Per Westerberg i samråd med några\r\nkolleger jobbar med en mycket noggrann analys av\r\nden tyska modellen och även av andra här möjliga\r\nmodeller för att senare återkomma med förslag till\r\nriksdagen.</pre><pre>Ett antal debattörer -- och nu, under det senaste\r\nåret, börjar de bli rätt många -- har litet svårt med\r\ndetta med att se till hela landet. Därför tycker jag\r\natt det är oerhört viktigt att gång på gång -- på det\r\nviset tror jag alltså att den här uppkomna debatten\r\ntystnar -- upprepa vad som sägs i\r\nregeringsförklaringen om att hela landet skall\r\nutvecklas och att moderna järnvägar och bra vägar\r\nskall komma hela landet till del.</pre><pre>Naturligtvis kommer det, Karl-Erik Persson, också\r\nunder denna period att ske en viss översyn av de\r\nregionalpolitiska frågorna. Det är min målsättning\r\natt denna översyn skall leda till en kraftfullare\r\npolitik för en regional utveckling.</pre><pre>Mitt svar till Axel Andersson är självfallet ja. När\r\njag står här i talarstolen talar jag för hela\r\nregeringen. Jag hoppas faktiskt på en samlad\r\nriksdag. I de här frågorna är det ju viktigt att vi är\r\neniga inom landet när det gäller att hävda de\r\nregionala utvecklingsfrågorna gentemot EG.</pre><pre>Jag hoppas att det, sedan våra tjänstemän inom\r\nNorden har tittat på det hela, skall vara möjligt att\r\nfrån samtliga nordiska länders sida tala med samma\r\nstämma när vi går in i diskussionerna med EG. Det\r\när först då som vi får en riktigt bra styrka.</pre><pre>Avslutningsvis vill jag till herrar meddebattörer\r\nsäga att jag egentligen upplever ett stöd och även\r\nen stor respekt när det gäller ert intresse för att de\r\nregionalpolitiska frågorna också fortsättningsvis\r\nsköts på bästa möjliga sätt i vårt land.</pre><pre>Överläggningen var härmed avslutad.</pre><pre>6 § Svar på interpellation 1991/92:64 om\r\nsysselsättningsläget i Stockholms län</pre><pre>Anf. 60  Arbetsmarknadsminister BÖRJE\r\nHÖRNLUND (c):</pre><pre>Herr talman! Anita Johansson har frågat mig om\r\njag är beredd att vidta åtgärder som hon föreslår för\r\natt minska arbetslösheten i Stockholms län.</pre><pre>Det första Anita Johansson har frågat mig är om jag\r\när beredd att föreslå förändringar i\r\nbostadsfinansieringssystemet.</pre><pre>Enligt regeringsförklaringen den 4 oktober 1991\r\nskall det beslutade systemet om s.k. räntelån inte\r\ngenomföras. I stället skall ett nytt förenklat\r\nlånesystem gälla fr.o.m. år 1993. Då det av\r\nsocialdemokraterna föreslagna räntelånesystemet\r\nskulle ha trätt i kraft den 1 januari 1992 kommer\r\nunder 1992 övergångsregler att gälla.</pre><pre>Bakgrunden till detta är i korthet bl.a. att ett\r\nsystem med räntelån och realräntebidrag skulle\r\nkunna bidra till att minska kraven på en kraftfull\r\nantiinflationspolitik. Vid låg inflation och höga\r\nräntor skulle systemet medföra betydande\r\nstatsfinansiella påfrestningar. Ett väl fungerande\r\nbostadsfinansieringssystem måste vara stabilt och\r\nkunna fungera över en längre tid och under\r\nskiftande ekonomiska förhållanden.\r\nRäntelånesystemet uppfyller inte dessa krav.</pre><pre>Socialdemokraternas ståndpunkt är tydligen att ett\r\nökat statssubventionerat byggande skulle vara\r\nlösningen på den svenska ekonomiska krisen.\r\nByggandet var en av orsakerna till 1980-talets\r\nekonomiska överhettning.</pre><pre>Antalet arbetslösa ökar inom\r\nbyggnadsverksamheten beroende på att den totala\r\nbyggvolymen har minskat. Byggsysselsättningen\r\nligger dock fortfarande på en hög nivå.</pre><pre>Alla borde dock inse att det som är mest förödande\r\nför det framtida byggandet är höga räntor. Då drivs\r\nkostnaderna upp, och en ny inflationsutveckling\r\nkommer i gång. Den svenska ekonomiska tillväxten\r\nligger efter. Förbättrar vi inte ekonomins\r\ngrundläggande funktionssätt, vilket på kort sikt\r\ninnebär förändringar och åtstramningar, kommer\r\ndetta att leda till fortsatt stagnation och ökad\r\narbetsslöshet. Detta kommer i sin tur att medföra\r\natt efterfrågan på bostäder och lokaler minskar\r\nytterligare, och då lär det inte bli mycket byggande.</pre><pre>För att på kort sikt klara sysselsättningen för\r\nbyggnadsarbetarna har riksdagen nyligen beslutat\r\nen rad åtgärder. Genom att sätta i gång byggen\r\ntidigare än planerat kommer en del av den lediga\r\nkapaciteten att kunna användas till investeringar i\r\nvägar, järnvägar, flygplatser och telenät. Riksdagen\r\nhar dessutom att ta ställning till ytterligare\r\ntidigareläggning av statliga bygginvesteringar av\r\nolika svar. AMS har också anvisats ökade resurser\r\nför arbetsmarknadspolitiska åtgärder. situationen\r\npå byggarbetsmarknaden kan utnyttjas för att\r\ntillgodose behovet av kompetensutveckling och\r\nvidareutbildning inom byggbranschen. När\r\nkonjunkturuppgången kommer är det viktigt att ha\r\nen effektiv och rätt dimensionerad byggarbetarkår.</pre><pre>Den andra frågan är om jag är beredd att anslå en\r\nrättvis och tillräckligt stor del av de\r\narbetsmarknadspolitiska resurserna för de\r\narbetslösa i Stockholms län.</pre><pre>Det är AMS ansvar att fördela beviljade medel\r\nutifrån situationen på arbetsmarknaden i varje län.\r\nJag är övertygad om att AMS fördelar medlen efter\r\nde behov som föreligger i olika län.</pre><pre>Den tredje frågan är om jag är beredd att medverka\r\ntill att den s.k. Dennisöverenskommelsen snabbt\r\nbörjar förverkligas.</pre><pre>Då förhandlingarna om en totallösning av\r\nStockholms trafikproblem ännu ej är avslutade kan\r\njag för dagen inte kommentera frågan.</pre><pre>Den fjärde frågan är om jag är beredd att medverka\r\ntill att byggnadsarbetena på järnvägen till Arlanda\r\nskyndas på.</pre><pre>Regeringen har anslagit 200 milj.kr. från\r\ninfrastrukturanslaget för byggande av järnvägen till\r\nArlanda. Bygget har startat och pågår. Så länge\r\nhuvudmannaskapet ännu ej avgjorts kan arbetet\r\nemellertid inte skyndas på i någon större\r\nutsträckning.</pre><pre>Den femte frågan är om jag är beredd att medverka\r\ntill att medel ställs till förfogande för att underlätta\r\noch påskynda upprustningen av nedslitna\r\nlägenheter och bostadsområden.</pre><pre>Inom ramen för det statliga bostadsstödet lämnar\r\nstaten räntebidrag för sådana åtgärder som\r\nfastighetsägarna är beredda att genomföra. Det\r\nfinns alltså inga hinder för en ökad\r\nombyggnadsvolym.</pre><pre>Den sjätte frågan är om jag är beredd att medverka\r\ntill att stimulera kommunerna att skynda på\r\nrestaureringen av gamla VA-nät.</pre><pre>Den frågan besvarade jag visserligen den 26\r\nnovember i riksdagen, men om Anita Johansson\r\ninte var här då tar jag om det igen.</pre><pre>Kommunerna anser att de mycket väl kan klara\r\nfinansieringen av både underhåll och förnyelse av\r\nVA-näten utan statliga bidrag. De har stor frihet att\r\nvälja både formen för finansiering och\r\nutformningen av taxan. Det är önskvärt att\r\nkommuner med eftersatt VA-underhåll nu\r\nreinvesterar. Med det låga kapacitetsutnyttjande\r\nsom i dag föreligger inom såväl bygg- som\r\nmaskinentreprenadbranschen erhåller också\r\nköparen lägre priser på upphandlade objekt.</pre><pre>Den sjunde frågan är om jag är beredd att\r\nmedverka till att medel ställs till förfogande för\r\nupprustning av daghem, skolor, sjukhus och andra\r\noffentliga lokaler som är hårt slitna.</pre><pre>I proposition 1991/92:10 föreslogs att\r\nstimulansbidrag till investeringar i förbättringar av\r\nden fysiska miljön i skolorna motsvarande 600\r\nmilj.kr. tidigareläggs. Förslaget innebär att staten\r\nställer sammanlagt 900 milj.kr. till kommunernas\r\nförfogande för förbättringar i skolans arbetsmiljö\r\nunder budgetåret 1991/92. Riksdagen har bifallit\r\ndenna proposition.</pre><pre>Den åttonde frågan är om jag är beredd att\r\nmedverka till att ett brett upplagt program för\r\nkompetensutveckling för lågutbildade tjänstemän\r\noch andra inom tjänstesektorn snarast kommer till\r\nstånd.</pre><pre>För närvarande pågår en utredning om\r\nkompetensutveckling i arbetslivet, som skall vara\r\nklar vid årsskiftet. Utredningen kommer att lämna\r\nförslag till åtgärder för att stimulera\r\nkompetensutveckling i arbetslivet, inkl.\r\ntjänstesektorn.</pre><pre>Den nionde frågan är om jag har några andra\r\nkonkreta förslag till åtgärder, som skulle bidra till\r\natt minska arbetslösheten i Stockholms län.</pre><pre>De arbetsmarknadspolitiska resurserna är\r\nfördelade på länen och arbetsförmedlingarna. De i\r\nsin tur fördelar medlen på de åtgärder som bedöms\r\nlämpligast. Det är alltså arbetsförmedlingen, som\r\nutifrån den arbetslöses förutsättningar skall vidta\r\nåtgärder.</pre><pre>Till slut vill jag framhålla att Anita Johanssons alla\r\nkrav skulle innebära att budgetunderskottet ökade\r\nytterligare. Problemen i svensk ekonomi är\r\ndessutom i första hand långsiktiga och inte av\r\nkortsiktig natur. De negativa effekterna på\r\nekonomins funktionssätt blev uppenbara när\r\növerefterfrågan förbyttes i lågkonjunktur. Det,\r\nAnita Johansson, är priset som Sverige får betala\r\nför nästan tio år av försummelser då de strukturella\r\nobalanserna i ekonomin ej har handlagts på rätt\r\nsätt.</pre><pre>Anf. 61  ANITA JOHANSSON (s):</pre><pre>Herr talman! Jag tackar arbetsmarknadsministern\r\nför svaret på min interpellation.</pre><pre>Jag är djupt oroad över situationen på\r\narbetsmarknaden i Stockholms län.\r\nArbetsmarknadsläget här i länet har försämrats\r\nsnabbt under denna höst. Det rör sig om inte\r\nmindre än 25 000 öppet arbetslösa. Vid senaste\r\nårsskiftet var den siffran 10 000. Antalet lediga jobb\r\nminskar mycket kraftigt. Kontantersättningarna är\r\ni dag 10 milj.kr. per dag till de arbetslösa.</pre><pre>Den senaste tidens utveckling och gjorda prognoser\r\npekar på att vi kommer att ha omkring 40 000\r\narbetslösa till sommaren. Förra månaden varslades\r\n4 280 personer, och det är den största siffran, Börje\r\nHörnlund, i hela landet.</pre><pre>Situationen är alarmerande. I oktober fanns det\r\n4 960 lediga jobb. Jämför man det med oktober\r\nförra året är det en minskning med 51 %. Det som\r\när mest skrämmande är att det är ungdomar och\r\npersoner med utländskt medborgarskap som råkar\r\nmest illa ut. Bland ungdomarna i åldrarna 16--24 år\r\när 7 940 personer utan arbete.</pre><pre>Börje Hörnlund, nästan 8 000 ungdomar är\r\narbetslösa i Stockholmsregionen. Det är 4 %.\r\nRäknar man procent, som Börje Hörnlund så gärna\r\nvill göra, innebär detta faktiskt, i åldersgruppen\r\n20--24 år, 4,3 % arbetslösa. Det är detta som\r\nskrämmer mig mest.</pre><pre>Byggarbetslösheten stiger mycket kraftigt.\r\nByggnadsverksamheten är en viktig motor när det\r\ngäller sysselsättningen. Men det kommer Ulf\r\nLönnqvist att gå in på senare under debatten.</pre><pre>Det finns inga andra tecken till ljusning som kan\r\npåverka efterfrågan på arbetskraft.</pre><pre>Gruppen arbetslösa med utländskt medborgarskap\r\nomfattar nästan 5 000 personer. Detta är absolut\r\ninte bra. Risken att rasism och främlingsfientlighet\r\nökar ytterligare är mycket stor, Börje Hörnlund.</pre><pre>Infrastruktursatsningarna sätts inte in i Stockholms\r\nlän. Av de 1 500 milj.kr. som regeringen satsar på\r\ninfrastrukturen tillfaller endast 10 milj.kr. vårt län.\r\nDet här är ett allvarligt misstag, och\r\narbetsmarknadsministern visar en upprörande och\r\nbristande kunskap om situationen i\r\nStockholmsområdet. Det betyder att man satsar en\r\netthundrafemtiondel på en region som utgör en\r\nfjärdedel av landets befolkning, med en\r\narbetslöshet på 25 000 personer.</pre><pre>Jag har i min interpellation pekat på flera bra\r\nprojekt som kan igångsättas omedelbart, bl.a.\r\nDennisöverenskommelsen. Kanske -- det är en\r\nliten fundering -- kunde Börje Hörnlund tala med\r\npolitikerna i Stockholm, så att förhandlingarna blir\r\nklara. För det är ju det enda svar jag har fått, att\r\nförhandlingarna inte är klara. Jag tycker att det\r\nborde vara angeläget även för\r\narbetsmarknadsministern att se till att vi får i gång\r\ndessa projekt, inte minst med tanke på\r\nmiljöpolitiken.</pre><pre>Vi har i Stockholms län gått från en överhettad\r\nsituation, för ett år sedan, till den nuvarande; den\r\nvärsta arbetslösheten på lång tid. Vid en jämförelse\r\nmed övriga län är nedgången i vårt län snabbast i\r\nlandet.</pre><pre>Det behövs nu en aktiv arbetsmarknadspolitik, som\r\nockså omfattar Stockholmsregionen. Jag tycker att\r\ndet är oförsvarligt att i praktiken undanta\r\nStockholms län. Är det en slapp Stockholmsfientlig\r\ninställning som ligger bakom, Börje Hörnlund?</pre><pre>Nej, nu gäller det att vidta åtgärder för att vända\r\nutvecklingen och sätta in insatser som är\r\nsysselsättningsskapande. Jag tycker, herr talman,\r\natt svaret inte ger oss något nytt hopp. Det\r\ninnehåller inga konkreta svar på mina frågor.\r\nTycker arbetsmarknadsministern att de 10 milj.kr.\r\nsom vi har fått av de 1 500 miljonerna är tillräckliga\r\nför Stockholmsregionen?</pre><pre>Jag skall efter debatten överlämna litet julläsning\r\ntill Börje Hörnlund om situationen i\r\nStockholmsregionen.</pre><pre>Till sist, herr talman, kan jag konstatera att det\r\nfinns 40 borgerliga ledamöter från\r\nStockholmsregionen. När jag tittar ut över\r\nkammaren kan jag inte se en enda av dem sitta i\r\nsina bänkar. Det är ju ett bra svar till de arbetslösa\r\ni Stockholmsregionen.</pre><pre>Anf. 62  ULF LÖNNQVIST (s):</pre><pre>Herr talman! För några dagar sedan demonstrerade\r\n7 000 byggnadsarbetare i Stockholm mot\r\nregeringens byggpolitik. Det var ett rop på hjälp,\r\nett rop efter åtgärder för att trygga jobben på\r\nbyggområdet. Denna jättelika manifestation har\r\nväxt fram på arbetsplatserna runt om i\r\nStockholmsområdet, när byggnadsarbetarna nu ser\r\nhur de går mot den kanske svåraste\r\nsysselsättningskrisen någonsin inom svensk\r\nbyggsektor. Oron för jobben, för tryggheten och\r\nför framtiden är stor.</pre><pre>De ser också hur en hel årskull ungdomar kastas\r\nrakt ut i arbetslösheten. I dag går 300 lärlingar\r\narbetslösa, dvs. de får inga praktikplatser under sin\r\nutbildningstid. I juni nästa år kommer 500 elever\r\nfrån gymnasieskolan, vilka skall placeras på\r\nbyggarbetsplatser som inte finns.</pre><pre>Men man ser också ute på byggena hur regeringen\r\ngenom sin politik ytterligare förvärrar situationen.</pre><pre>När regeringen bestämde sig för att riva upp det\r\nbostadsfinansieringssystem som riksdagen fattat\r\nbeslut om, utan att tala om vad man skulle sätta i\r\nstället, spreds oron och osäkerheten. Att bygga\r\nbostäder är en långsiktig historia. Därför är man\r\nhelt beroende av hur finansieringssystemet ser ut\r\noch vilka villkor som gäller när det är dags att lyfta\r\nlånen.</pre><pre>Regeringen bär det hela och fulla ansvaret för det\r\nstopp i bostadsbyggandet som osäkerheten inför\r\nframtiden ger. Och den osäkerheten minskar\r\nnaturligtvis inte när det nu i dag redovisas direktiv\r\nför den utredning som skall konstruera ett nytt\r\nfinansieringssystem, direktiv som klart anger att\r\nkostnaderna i boendet kommer att öka på ett\r\ndramatiskt sätt. Vem vågar då gå i gång med ett\r\nbostadsbyggande?</pre><pre>Centern hävdade i hela valrörelsen att det var för\r\ndyrt att bo. Nu medvekar centern i en\r\nregeringspolitik som gör det ännu dyrare att bo. Är\r\ndet centerpolitik, Börje Hörnlund, att säga en sak\r\noch göra en annan?</pre><pre>När momsen höjdes också på byggområdet,\r\nkompenserades denna höjning på bostadssektorn\r\ngenom ett investeringsbidrag. Detta\r\ninvesteringsbidrag sänker nu regeringen från 9,3 %\r\ntill 3,1 %. Det innebär att kostnaderna i den redan\r\ndyra nyproduktionen dramatiskt höjs. I valrörelsen\r\nlovade centern att momsen på byggandet skulle\r\nbort. Det skulle vara intressant att höra hur Börje\r\nHörnlund anser att beslutet att minska\r\ninvesteringsbidraget, utan att göra någonting åt\r\nmomsen, rimmar med dessa centerlöften.</pre><pre>Därtill förändrar regeringen en lång rad enskilda\r\nfaktorer när det gäller att beräkna underlaget för\r\nlån till bostadsbyggandet. Räknar man samman allt\r\ndetta blir en vanlig trerumslägenhet i\r\nnyproduktionen ungefär 1 500 kr. dyrare i månaden\r\njämfört med om räntelånesystemet skulle ha fått\r\nfortsätta att fungera. Jämfört med dagens system\r\nökar kostnaden för samma lägenhet med ungefär\r\n300 kr. i månaden.</pre><pre>Det är dessa av regeringens åtgärder som vid\r\nlänsarbetsnämndens konferens Stockholm fick en\r\nav de närvarande att säga: ''Jag har under mina 40\r\når i branschen inte varit med om en sådan\r\ndramatisk förändring. Om den politiska\r\nmålsättningen är att stoppa bostadsbyggandet, så\r\nhar man lyckats över förväntan.''</pre><pre>Jag förstår den reaktionen. Det är obegripligt att en\r\nregering som säger sig vilja värna sysselsättningen\r\nmitt i en lågkonjunktur klipper till med åtgärder\r\nsom gör att byggandet går, för att använda en\r\nsportterm, rakt in i väggen. Anser Börje Hörnlund\r\natt regeringens åtgärder är ett led i en politik för full\r\nsysselsättning?</pre><pre>I sitt svar på interpellationen söker Börje Hörnlund\r\nhävda att räntelånesystemet skulle driva på\r\ninflationen. Så är det inte. Bostadsutgiften för den\r\nenskilde blir med räntelånesystemet aldrig högre än\r\nutgiften är i nuvarande system. Om man däremot\r\ndramatiskt höjer bostadsutgiften, vilket regeringen\r\ntycks ha för avsikt att göra, då slår det direkt på\r\ninflationstalen. Räntelånesystemet är ett stabilt\r\nsystem, som skulle ge oss den bostadsproduktion\r\nsom vi behöver.</pre><pre>Långsiktigt behöver vi i vårt land en\r\nbostadsproduktion på i storleksordningen 40 000\r\nnya bostäder om året. I Stockholmsområdet, där\r\nsituationen är speciellt svår, inte minst när det\r\ngäller möjligheten för ungdomar att få en bostad,\r\nbehövs det en produktion på i storleksordningen\r\n10 000--12 000 nya bostäder om året. Men denna\r\nproduktion får vi naturligtvis inte om regeringen\r\nförsämrar förutsättningarna för byggandet och\r\nskapar oro och ovisshet om vilka villkor för\r\nbyggandet som skall gälla.</pre><pre>Ett annat område där det behövs kraftfulla insatser\r\när ombyggnaden av bostäder. Där hade vi\r\nförhoppningar om att den ökning av ombyggnader\r\nsom inträtt 1991 skulle fortsätta. Men nu kommer\r\nregeringen med nya åtgärder som gör att också\r\nombyggnadsverksamheten påverkas. När man\r\nriver upp räntelånesystemet fördyras också\r\nombyggnadsverksamheten. Det gör att den\r\nvälbehövliga satsningen på ombyggnader kommer\r\nav sig. Ombyggnadsverksamheten kan ge många\r\njobb. Den behövs och den är nödvändig för att inte\r\nfastighetsbeståndet skall slitas ner.</pre><pre>Vi står inför det uppenbara hotet om nära nog ett\r\ntotalstopp i bostadsbyggandet också i Stockholms\r\nlän. Det leder till en arbetslöshet inom byggsektorn\r\nsom 1992 beräknas bli ca 15 %. Vilka åtgärder\r\nämnar Börje Hörnlund vidta för att motverka\r\ndetta?</pre><pre>Anf. 63  EVA JOHANSSON (s):</pre><pre>Herr talman! Jag hade sett fram emot denna debatt,\r\ndärför att jag trodde att arbetsmarknadsministern\r\nskulle vara intresserad av att diskutera hur 25 000\r\narbetslösa i Stockholm bor något mer seriöst än vad\r\nhan gör i sitt svar på Anita Johanssons\r\ninterpellation. Jag trodde också att han var mer\r\nintresserad av framtiden, som ser minst sagt dyster\r\nut, än han ger uttryck för i sitt svar. Jag trodde att\r\nBörje Hörnlund var arbetsmarknadsminister för\r\nhela Sverige, alltså även för huvudstadsregionen\r\noch de människor som lever där. Jag trodde t.o.m.\r\natt han skulle ta till sig något av alla de exempel på\r\nsysselsättningsfrämjande åtgärder som redovisas i\r\ninterpellationen. Jag kan garantera Börje\r\nHörnlund att det finns många fler bra exempel. Vi\r\nfår sådana ofta från oroliga människor som hör av\r\nsig till oss, från politiker i våra kommuner, från\r\nföräldrar till arbetslösa ungdomar, från varslade\r\nbygganställda och kommunanställda som går en\r\nmörk framtid till mötes samt från företagare som\r\nser sin marknad vika. Alla ser de hur jobben\r\nförsvinner, hur pessimismen breder ut sig och hur\r\nvår hembygd håller på att bli väldigt otrygg.</pre><pre>Det här vill de inte vara med om. Därför börjar de\r\ntänka på alternativ som kan stoppa denna\r\nutveckling, på åtgärder som skulle hjälpa till att få i\r\ngång hjulen igen. När jag läste interpellationssvaret\r\nundrade jag om det kunde vara så att det bara är\r\nBörje Hörnlund som inte ser några möjligheter. Nu\r\nborde alla goda idéer tas till vara och inte kastas i\r\npapperskorgen oprövade.</pre><pre>Interpellationssvaret går ut på att inget av förslagen\r\när bra. Men några egna förslag har inte Börje\r\nHörnlund. Det här tycker jag är närmast\r\nnonchalant, inte bara mot Anita Johansson som har\r\nframställt interpellationen utan också mot alla de\r\n25 000 arbetslösa i Stockholms län.</pre><pre>Strukturen i vårt län är något annorlunda än på\r\nmånga andra håll i landet. Hälften av våra\r\narbetslösa är tjänstemän. En stor del av dem, upp\r\nemot 70 %, är kvinnor. Många av dessa har en\r\nganska kort utbildning. För många av dem är\r\nsituationen sådan att de inte heller vid kommande\r\nhögkonjunktur kommer att ha ett arbete att gå\r\ntillbaka till. Deras jobb har helt enkelt försvunnit.</pre><pre>Det krävs särskilda insatser för att komplettera\r\nderas kunskaper och bredda deras kompetens. I\r\nannat fall riskerar många att bli stående utanför\r\narbetsmarknaden under en mycket lång tid. Det\r\nbehövs alltså rejäla satsningar nu för att få i gång en\r\nbra utbildningsverksamhet.</pre><pre>Kommer arbetsmarknadsministern att se till att\r\ntillräckliga resurser ställs till förfogande? Nu är det\r\nbrist på resurser, och många blir därför utan en\r\nutbildning. Arbetsmarknadsministern hänvisar till\r\nkompetensutredningen, och den är naturligtvis\r\nviktig. Men vi kan inte sitta och vänta tills den blir\r\nfärdig och att sedan regeringen efter en\r\nremissomgång tar ställning till vad som skall hända.\r\nVi har inte tid med det, för problemen är akuta nu.</pre><pre>För bara några år sedan hade många kommuner\r\noch landsting svårt att få personal till vård och\r\nomsorg av barn och gamla. Där är situationen nu\r\nhelt annorlunda. Nu redovisar de fackliga\r\norganisationerna en snabb ökning av antalet\r\narbetslösa bland kommunanställda, inte därför att\r\nbehovet av deras insatser har minskat utan därför\r\natt det inte finns pengar att betala med.</pre><pre>Jag är rädd för att det vi hittills har sett bara är en\r\nbörjan. Jag vet att de nya mörkblå\r\nkommunledningarna, som har övertagit makten i\r\nnästan alla av Stockholms läns kommuner, har som\r\nfrämsta mål att skära ned verksamheter för att\r\nkunna sänka skatten. Det kommer att leda till ännu\r\nfler varsel. Jag är rädd för att vi fram emot våren får\r\nräkna med 10 000 varsel av anställda i kommun och\r\nlandsting. Vi socialdemokrater ser allvarligt på\r\ndetta, både därför att det kommer att öka\r\notryggheten för alla dem som är beroende av\r\noffentlig verksamhet och därför att det hotar\r\nsysselsättningen för tiotusentals människor, många\r\nav dem kvinnor.</pre><pre>Det jag har sett av den kommunalekonomiska\r\nkommitténs förslag gör mig ytterligt orolig. För\r\nStockholms del är förslaget ett dråpslag och skulle\r\ninnebära att ytterligare 6 000 personer riskerar att\r\nbli arbetslösa. Det duger inte längre med att säga\r\natt det, om vi skall sänka skatterna, får bli på det\r\nsättet.</pre><pre>Jag tycker egentligen inte att det är så svårt. Vi har\r\nå ena sidan barn som behöver utbildning och\r\nomsorg, sjuka som behöver vård, äldre som\r\nbehöver vård och omsorg. Å andra sidan har vi\r\nmånga människor som inget hellre vill än att arbeta\r\nmed just vården. De vill arbeta inom den offentliga\r\nsektorn. Alla vill inte starta eget, alla vill inte\r\narbeta med vård och omsorg med kommersiella\r\nförtecken. För mig är det den naturligaste saken i\r\nvärlden att se till att dessa arbetsvilliga händer får\r\narbeta med det som är det allra viktigaste: skapa\r\ntrygghet och rättvisa för alla människor.</pre><pre>Kommer arbetsmarknadsministern att medverka\r\ntill att sysselsättningen inom den viktiga\r\ngemensamma sektorn kan upprätthållas?</pre><pre>Anf. 64  SÖREN LEKBERG (s):</pre><pre>Herr talman! Jag kan instämma i de kommentarer\r\nsom talarna här gjort, att\r\narbetsmarknadsministerns svar på Anita\r\nJohanssons interpellation är väl tunt. Jag blir litet\r\nförvånad över att arbetsmarknadsministern är så\r\npass tomhänt. På en punkt däremot försöker\r\narbetsmarknadsministern vara kraftfull, och det är\r\nnär han i slutklämmen försöker beskriva orsakerna\r\ntill det läge som vi nu har.</pre><pre></pre><pre>Anf. 65 INES UUSMANN (s):</pre><pre>Herr talman! Svaret ger inget hopp, sade Anita\r\nJohansson om beskedet från statsrådet. Det gäller\r\ni hög grad också beskedet till de många arbetslösa\r\nkvinnorna i Stockholms län.</pre><pre>Stockholms län har en mycket differentierad\r\narbetsmarknad, och det har varit -- och är\r\nfortfarande -- till stor nytta för kvinnor. Ingenstans\r\ni landet har kvinnor så hög förvärvsfrekvens som\r\nhär i vårt län, och ingen annanstans har kvinnor i\r\nrealiteten kunnat försörja sig själva i så hög grad\r\nsom här, eftersom vi har många heltidsarbeten och\r\ninte behöver ha så många ''deltidare''. Detta är\r\nmycket bra, eftersom eget jobb inte bara ger egen\r\nförsörjning, pensionspoäng och semesterersättning\r\nutan också verklig frihet i livet.</pre><pre>Men som vi alla vet -- vi som intresserar oss för\r\narbetsmarknadsläget -- har den ökande\r\narbetslösheten hittills drabbat män mer än kvinnor.\r\nDet gäller också Stockholms län. Alla erfarenheter\r\ntyder emellertid på att utvecklingen går mot att det\r\nförst är byggbranschen som drabbas -- där är läget\r\nverkligen akut, det har vi fått flera bevis på här\r\nunder debatten -- och sedan industrin. Vi har inte\r\nkvar så mycket industri i Stockholms län. Dessa två\r\nbranscher drabbas alltså först.</pre><pre>Men sedan, som ett brev på posten, följer vad man\r\nkan kalla kvinnobranscherna -- handel och annan\r\nservice. Och så har vi kommunernas och\r\nlandstingens kärva ekonomi, och statens\r\nbesparingsprogram. Detta sammantaget gör att de\r\ntypiska kvinnojobben kommer att bli allt mindre\r\nefterfrågade. Därtill kommer också\r\nteknikutvecklingen, som långsiktigt påverkar\r\nkvinnorna i kontorssektorn.</pre><pre>Som alltid går utvecklingen fortast i Stockholms\r\nlän, och vi är nu mitt inne i den här processen --\r\nstrukturomvandling på tjänstesektorn och\r\nlågkonjunktur. Det är naturligt, för det är här vi är\r\nflest, och framför allt har vi en mycket större andel\r\nanställda i den privata och offentliga tjänstesektorn\r\nhär i länet än man har i andra län.</pre><pre>Jag vill bara ta ett exempel: Enligt regeringens\r\nkäcka småföretagarproposition, den som ju skall ge\r\nkvinnor i Sverige så goda möjligheter att starta\r\neget, skall man också ta bort länsstyrelsernas\r\nhandelsregister. På vår länsstyrelse ryker 25\r\nkontorsjobb för kvinnor som är i medelåldern och\r\ndäröver. 25 jobb är väl ingenting, kan man säga, när\r\nvi har 25 000 arbetslösa. Men på alla länsstyrelser i\r\nhela landet och på varje myndighet i Stockholm blir\r\ndet några stycken. I vårt län är det nämligen\r\nlikadant på myndighet efter myndighet, i kommun\r\nefter kommun, i bank efter bank, försäkringbolag\r\nefter försäkringsbolag. Tillsammans blir detta inte\r\nbara 25 x 25, utan betydligt högre potenser.</pre><pre>Vi vet också att kvinnor har lösare anknytning till\r\narbetsmarknaden än vad män har. Många har\r\ndeltidsarbete, tillfälliga anställningar, och högre\r\nfrånvaro på grund av föräldraledigheter osv. än vad\r\nmän i genomsnitt har. I vårt län har landstinget i\r\nstort sett slutat att anställa några per timme.\r\nKorttidsvikariaten upphör nu i samband med\r\nårsskiftet. Då kan man ju fråga sig vad det innebär.</pre><pre>Trots att vi har haft ett intensivt jämställdhetsarbete\r\noch trots att nästan alla kvinnor yrkesarbetar visar\r\ndet sig att när kvinnor blir friställda har de svårare\r\nän män att komma tillbaka till fasta arbeten. De\r\nhamnar i en s.k. permanent tillfällighet. Jag tror\r\nfaktiskt att föreställningen att det är mannen som\r\när huvudförsörjare lever kvar hos många. Den får\r\nny näring när arbetslösheten ökar om vi inte tydligt\r\ntalar om att kvinnors rätt till arbete är lika stor som\r\nmännens rätt.</pre><pre>Därför blir jag uppriktigt bekymrad när jag hör\r\nstatsrådet i en tidigare debatt bara konstatera att\r\nstatistiken från AMS och andra säger att fler män\r\nän kvinnor drabbas av arbetslösheten. Regeringen\r\nskulle i stället kunna använda sig av den erfarenhet\r\noch kunskap som finns i samhället till att ha en hög\r\nberedskap för att möta den ökade arbetslösheten\r\nbland kvinnorna och bland de unga flickorna.</pre><pre>Vi behöver alltså riktade satsningar för kvinnor för\r\natt motverka arbetslösheten. Det är så, herr\r\nstatsråd, att jämställdhetsperspektivet inte får\r\nläggas åt sidan när det är lågkonjunktur. Kvinnor\r\nhar sämre villkor i arbetslivet och har därför särskilt\r\nstort behov av vidareutbildning och utveckling för\r\natt kunna komma tillbaka när konjunkturen vänder\r\nuppåt. Här måste regeringen ta initiativ i stället för\r\natt sticka huvudet i sanden. Regeringens icke-\r\npolitik och osynliggörande av kvinnors problem på\r\narbetsmarknaden är en fara för kvinnorna i\r\nStockholms län och i hela landet.</pre><pre>Anf. 66 HANS GÖRAN FRANCK (s):</pre><pre>Herr talman! För en tid sedan gjorde Börje\r\nHörnlund ett uttalande i en Stockholmstidning där\r\nhan sade att han spådde en lång\r\narbetsmarknadskris. Han sade också i det\r\nuttalandet att unga invandrare hotas av att stängas\r\nute från arbetsmarknaden. Han gjorde de här\r\nkommentarerna med anledning av en ny\r\nundersökning.</pre><pre>Siffermaterialet visade att den snabbväxande\r\narbetslösheten främst, som han sade, skördar sina\r\noffer bland unga invandrare. I den gruppen är\r\nförvärvsfrekvensen enbart ca 30 % jämfört med det\r\nnormala 80 % för resten av befolkningen. Ingen\r\nregion här i landet har så många invandrare som\r\nStockholmsregionen, även om man ser det\r\nproportionellt till befolkningen. Det finns ungefär\r\n12 % invandrare här, och vi har kommuner i de\r\nsödra delarna av vår region där det rör sig om upp\r\ntill 20 % och därutöver.</pre><pre>Arbetslösheten bland invandrarna i Stockholms län\r\nuppgår nu till ca 5 000. Det har tidigare sagts här att\r\ndet finns prognoser som tyder på att arbetslösheten\r\nkommer att öka till omkring 40 000. Erfarenheten\r\nvisar att det just är invandrare som riskerar att bli,\r\nför att på nytt använda mig av Börje Hörnlunds\r\nordval, de största offren för denna politik.\r\nInvandrarna är i ganska stor utsträckning\r\nsysselsatta inom den offentliga sektorn. Den\r\noffentliga sektorn kommer av allt att döma att\r\nminska mycket.</pre><pre>I den här artikeln sade Börje Hörnlund också att\r\ndet finns fördomar i det svenska samhället som\r\nmåste brytas ner om invandrargruppen i landet\r\nskall ges tillträde till arbetsmarknaden. Det är i och\r\nför sig riktigt. Men nu rör det sig om huruvida\r\nregeringen kommer att fullfölja, eller ytterligare\r\nförstärka, en politik som nödvändigtvis måste gå ut\r\npå att prioritera just de grupper som är särskilt\r\neftersatta. Både sociala och ekonomiska skäl\r\nmotiverar detta. Vilka speciella insatser avser\r\nregeringen att sätta in för att förhindra denna\r\nmycket allvarliga utveckling när det gäller\r\ninvandrare?</pre><pre>Här i landet har vi inte under de senare årtiondena\r\ngodtagit något gästarbetarsystem. Det får under\r\ninga förhållanden införas något som i praktiken\r\nskulle kunna likna detta.</pre><pre>Den 1 januari i år trädde det nya systemet för\r\nersättning till kommunernas flyktingmottagande i\r\nkraft. En av de bärande tankarna bakom det nya\r\nsystemet är att stimulera kommunerna till att satsa\r\npå aktiva åtgärder som leder till att flyktingarna\r\nkommer ut i arbetslivet. Hur har Börje Hörnlund\r\ntänkt sig att dessa insatser skall kunna utformas och\r\nfullföljas?</pre><pre>Det är få orsaker som spelar så stor roll när det\r\ngäller spridandet av rasfördomar som just\r\narbetsmarknadsfrågorna. De används oftast som\r\nargument för att befordra rasfördomarna. Detta är\r\nen extra anledning till att sätta in kraftfulla åtgärder\r\nför att skapa sysselsättning åt flyktingar och\r\ninvandrare. Detta för att förhindra att vi får en\r\nutveckling mot ytterligare förstärkning av\r\nrasfördomar i vårt land.</pre><pre>Anf. 67 OSKAR LINDKVIST (s):</pre><pre>Herr talman! Det är viktigt att även Stockholm och\r\nStockholms län uppmärksammas när det gäller\r\nsysselsättningen. I mitten av 60-talet arbetade var\r\ntredje stockholmare inom industrin. Som alla\r\nkänner till är den siffran nu nere i 14 % av den\r\nsamlade arbetsmarknaden i Stockholm. I\r\nStockholmsområdet är industriverksamheten i\r\nstark minskning. Praktiskt taget varje\r\nriksdagsledamot i det här landet verkar att ha som\r\nhuvudintresse att ragga industrier från Stockholm.\r\nFör dagen kan vi notera att ett stort antal företag\r\ninom tillverkningsindustrin har planer på\r\nutflyttning från Stockholm. Jag tänker på Atlas\r\nCopco, ABB Cables, Margarinbolaget och\r\nSaltsjöqvarn. Liknande planer finns av och till inom\r\nVin  &amp;  Sprit AB.</pre><pre>Under de senaste fem åren har 7 000 arbeten\r\nförsvunnit inom tillverkningsindustrin i Stockholm.\r\nDet här är inte någon bra utveckling, varken för\r\nStockholm eller för landet i övrigt. Det är självklart\r\natt Stockholmspolitikerna är allvarligt oroade av\r\ndenna sneda utveckling. Som alla andra kommuner\r\nbehöver Stockholm ett starkt differentierat\r\nnäringsliv, ett näringsliv öppet för nya idéer, ny\r\nteknik och nya tjänster. En god utveckling inom\r\nStockholmsregionens industri kommer också hela\r\nlandet till godo, bl.a. därför att arbetslösheten slår\r\nminst lika hårt här i Stockholm som i andra\r\nregioner.</pre><pre>Jag trodde att Börje Hörnlund skulle ha några\r\nargument att anföra i frågan varför Sverige får en\r\nsnabbt växande arbetslöshet just vid övergången till\r\nen borgerlig regering. Varför, Börje Hörnlund,\r\nmåste riksbanken lyfta upp ränteläget med 6\r\nprocentenheter för en vecka sedan? Varför är det så\r\noroligt på arbetsmarknaden?</pre><pre>Ett svar är ganska givet: Det finns ingen tilltro till\r\nden borgerliga regeringen. Den är för svag för att\r\nstoppa denna ogynnsamma utveckling. Visst tas det\r\nen del initiativ för att försöka ändra på\r\nförhållandena, men inget helhetsgrepp, inga nya\r\nförnyande grepp, ingenting som tyder på att\r\nregeringen ämnar göra något annat än kopiera den\r\ntidigare regeringens politik, men i kraftigt\r\nminimerad omfattning.</pre><pre>Eftersom den borgerliga regeringen inte har något\r\nnytt att bjuda på vittrar arbetsmarknaden sakta\r\nmen säkert. Ett land som låter arbetslösheten öka\r\nutan att egentligen göra något rejält åt saken har en\r\ndålig regering, och det kan byggsektorn vara ett\r\nklart uttryck för. Byggnadsarbetarna demonstrerar\r\nsjälvfallet.</pre><pre>I dag på morgonen har jag haft kontakt med\r\nByggettans ordförande Lars Ulander. Han säger att\r\nav 115 arbetslag inom byggsektorn är 98 utan jobb\r\nnär det nuvarande bygget färdigställs, vilket\r\nkommer att ske före semestern 1992.</pre><pre>Vi har i dag fått ett brev med posten från Göteborg,\r\nundertecknat av byggmästarna,\r\nNäringslivssekretariatet, LO-distriktet, vägverket\r\noch Tjänstemännens centralorganisation i\r\nGöteborg med berörda förbund. Man säger helt\r\nkort att man nu har den största arbetslösheten\r\nsedan början av 80-talet.</pre><pre>Av allt detta kan man dra bara en enda logisk\r\nslutsats, och det är att regeringen inte har lyckats\r\natt vinna någon tilltro, varken från näringslivet eller\r\nbland arbetarna -- inte ens bland bankerna eller de\r\növriga finansiärerna eller bland dem som normalt\r\ntror på det svenska samhället.</pre><pre>Jag skulle till sist bara vilja föreslå Börje Hörnlund\r\natt komma med litet bättre argument än när han i\r\nsvaret till Anita Johansson skriver att räntelånen är\r\ninflationsdrivande. Nu har ju den utredare som\r\nskall arbeta med dessa frågor bl.a. fått i uppdrag\r\natt, om han vill det, föreslå någon form av\r\nutjämning över tiden, något som är snarlikt\r\nräntelånen. Folk kommer inte att förstå att ett\r\nförslag från socialdemokraterna om räntelån med\r\nutjämning över tiden är inflationsdrivande medan\r\nmotsvarande förslag från regeringen är\r\ninflationshämmande. Det är verkligen illa\r\nmotiverat, herr arbetsmarknadsminister.</pre><pre></pre><pre>Anf. 68 BÖRJE HÖRNLUND (c):</pre><pre>Herr talman! Vi har nu hört en hel serie inlägg med\r\nen livfull skildring av verkningarna av den förda\r\nsocialdemokratiska politiken och av det att vi gått\r\nin i en internationell lågkonjunktur. Jag undantar\r\nhär inlägget från Hans Göran Franck, som\r\ndiskuterade i sak.</pre><pre>Jag vill med stor bestämdhet säga att\r\nStockholmsregionen inte alls undantas från\r\nsträvandena att lindra verkningarna av\r\narbetslösheten. AMS får en mycket stor summa\r\npengar. Nästa budgetår kommer arbetslösheten,\r\nden öppna och i åtgärder, att kosta någonstans\r\nmellan 40 och 50 miljarder kronor, och AMS\r\nfördelar pengarna efter hur arbetsmarknaden ser ut\r\ni de olika länen. Från nästan alla län i Sverige har\r\nsagts att de skulle behöva mera, men jag tänker låta\r\nAMS fortsätta att fördela pengarna på ett så rättvist\r\nsätt som man där kan.</pre><pre>Några talare tar upp infrastruktursatsningarna. Jag\r\nmåste säga att jag blir mycket besviken över att\r\nman är så okunnig i den här debatten eller inte vill\r\ndiskutera sakfrågor. Det har ju lagts fram ett stort\r\ninfrastrukturpaket om 16 miljarder kronor i höst.\r\nVart kom merparten av de pengarna? Det har\r\ndärefter framlagts ett paket om 1,75 miljarder\r\nkronor. Vart gick de pengarna? Sedan kommer det\r\ntredje paketet om 1,5 miljard kronor.</pre><pre>Lägger man ihop de här tre paketen, finner man\r\nvisserligen att många län och kommuner har\r\nanledning att vara mycket missnöjda, men att det\r\när fråga om oerhört stora projekt och att oerhört\r\nstora pengar berör Stockholmsregionen. Att\r\nförenkla och ta ut 10 milj.kr. ur det sista paketet\r\ntycker jag borde vara under debattörernas\r\nvärdighet.</pre><pre>Så några ord om byggsituationen. Överhettningen\r\npå byggmarknaden här i Stockholm är en av de\r\nstora anledningarna till att hela svenska folket nu\r\nlider av det stålbad i arbetslöshet som\r\nsocialdemokraterna och den internationella\r\nlågkonjunkturen fått i gång.</pre><pre>Jag vet vidare inte vad herrar debattörer menar --\r\ndet har nu byggts oerhört dyra kontor, varav i dag\r\nmånga står tomma. Skall vi bygga flera tomma\r\nkontor? Det var ju det som drev upp nivån på\r\nbyggverksamheten alldeles oerhört. Vi har också\r\nlediga industrilokaler. Det blir ju så när företagen\r\nrationaliserar och när det förekommer många\r\nkonkurser. Skall vi bygga ännu fler tomma\r\nindustrilokaler?</pre><pre>Vi har nu tomma lägenheter i flertalet kommuner --\r\ni det avseendet är just Stockholmsregionen ett litet\r\nundantag --, och det är då svårt att bygga ännu fler\r\ntomma lägenheter över hela landet. Det står i\r\nmånga många kommuner helt outnyttjade hus i\r\ndag, samtidigt som man bygger nya hus. Det är ju\r\nden tidigare oförmågan att hålla i det här som satt\r\nden nuvarande regeringen i denna besvärande\r\nsituation.</pre><pre>Sedan vill jag nämna att i en rapport, november\r\n1991, talas det om att det under 1991, på helår, blir\r\nlika många igångsättningar av lägenhetsbyggande\r\nsom under de två tidigare åren. Det stämmer inte\r\nalls med vad mina meddebattörer här säger.</pre><pre>Det är faktiskt också så att nu inhandlar man till\r\n1988/89 års prisnivå. Det är ingen dålig\r\nnedpressning av kostnaderna.</pre><pre>Investeringsbidragsändringen motsvarar en\r\nräntehöjning på 0,3 %. Skulle er politik\r\ngenomföras, vill jag säga till er som sitter här, skulle\r\nvi konsekvent få leva med minst 6 % högre ränta,\r\noch då vart det inget byggande, inget näringsliv.</pre><pre>Tiden är ute för den här gången, men jag\r\nåterkommer.</pre><pre>Anf. 69 HANS GÖRAN FRANCK (s):</pre><pre>Herr talman! Jag förstår att Börje Hörnlunds tid\r\när begränsad, men jag vill ändå att han besvarar de\r\nfrågor jag ställde om invandrarsituationen. Den är\r\nså pass allvarlig att det nu fordras att alldeles\r\nspeciella åtgärder sätts in, om man inte vill förvärra\r\nkrisen ytterligare när det gäller de mycket känsliga\r\nfrågorna om rasfördomar, flyktinghat och\r\ninvandrarfientlighet.</pre><pre>Jag kommer nyligen från ett stort möte med\r\nflyktingar och invandrare i Västerhaninge. Jag fick\r\nen hälsning med mig från dem om att de nu känner\r\nsig mycket oroade över den situation som råder i\r\nStockholmsregionen. De viktigaste\r\nmeningsyttringarna som kom därifrån var just att\r\nman känner att det börjar på att gunga under\r\nfötterna. Här gäller det nu verkligen att komma\r\nmed konkreta förslag och åtgärder, konkreta\r\ninsatser.</pre><pre>Jag tycker att det är fel att i den här situationen\r\ngång på gång komma tillbaka och skylla på den\r\ntidigare regeringen. Nu är det de egna gärningarna\r\noch handlingarna som skall bedömas.</pre><pre>Det som främst oroar är att den nya regeringen\r\nkommer att föra en alltför högerinriktad politik.\r\nDärför vill jag fråga Börje Hörnlund: Är Börje\r\nHörnlund säker på att han kan och vill stå emot den\r\nytterlighetsgående marknadsmässiga synen både på\r\narbetslöshetspolitiken i allmänhet och på de värst\r\nutsatta grupperna i samhället?</pre><pre>Anf. 70 EVA JOHANSSON (s):</pre><pre>Herr talman! På en punkt vill jag hålla med Börje\r\nHörnlund, nämligen att byggpriserna har gått ner\r\nmycket kraftigt, och det är glädjande. Nu\r\nupprätthålls i stället de höga byggkostnaderna\r\nenbart av regeringens egna åtgärder, och det är inte\r\nlika glädjande.</pre><pre>Mina två frågor återstår: Kommer det mer pengar\r\nsnabbt till ökade utbildningsinsatser för arbetslösa?\r\nOch vill Börje Hörnlund medverka till att\r\nsysselsättningen inom vården, omsorgen och\r\nutbildningen upprätthålls?</pre><pre>När jag träffar skolklasser här i riksdagen går jag\r\nibland ner med dem i rännarbanan och berättar för\r\ndem om vattnet. Det rena vatten som strömmar\r\nförbi är resultatet av att de som satt i riksdag och\r\nregering under lågkonjunkturen i början av 70-talet\r\nbestämde sig för att satsa på byggande av\r\nreningsverk, inte bara här i Stockholm utan runt\r\nhela Mälardalen. Det kostade pengar, men det var\r\ninte dyrt för den sakens skull, för det skapade jobb\r\noch det gav rent vatten.</pre><pre>Jag önskar att jag om några år kunde få säga till\r\ndem som kommer hit då att under lågkonjunkturen\r\ni början av 90-talet satsade vi på kollektivtrafik,\r\nkringfartsleder och annat som gör att vi nu har ren\r\nluft, bra framkomlighet och trafiksäkerhet i\r\nStockholmstrakten och att vi också kunde utveckla\r\nvårt land tack vare att vi tog vara på den möjlighet\r\nsom lågkonjunkturen gav för att öka våra\r\nkunskaper och bredda vår kompetens, t.ex. när det\r\ngäller miljön.</pre><pre>Börje Hörnlund säger att det här blir för dyrt.\r\nVilken tur att vi hade en annan regering i början av\r\n70-talet!</pre><pre>Även om det är främmande i något slags\r\nföretagsekonomiskt perspektiv med en aktiv\r\nkonjunkturpolitik, tycker jag nog att\r\narbetsmarknadsministern skall ta och lita till det\r\nsom jag faktiskt tror att han står för, nämligen att\r\nman skall se de här frågorna ur ett\r\nsamhällsperspektiv. Det är det enda rimliga. Låt\r\ninte nyliberalerna i moderata samlingspartiet och\r\nfolkpartiet övertyga arbetsmarknadsministern om\r\natt det är dyrt med arbete åt alla, för det är en\r\ntillgång!</pre><pre>Jag efterlyser i likhet med Anita Johansson de\r\nborgerliga ledamöterna på Stockholmsläns- och\r\nStockholmsstadsbänkarna. Det finns bara en\r\nborgerlig ledamot i kammaren, och det är\r\ntalmannen. Det är inte bara här de borgerliga har\r\nuteblivit. När länsarbetsnämnden,\r\nlänsbostadsnämnden, Byggettan och\r\nByggmästareföreningen bjöd in till en träff för att\r\ndiskutera de här allvarliga problemen, var det lika\r\ntomt på borgerliga ledamöter. Ingen enda kom dit.</pre><pre>Vår interpellation är ett sätt för oss att placera de\r\nhär frågorna i fokus. Vi skall återkomma med\r\nytterligare initiativ, men jag undrar var våra\r\nborgerliga bänkgrannar finns i den här debatten,\r\noch om de över huvud taget inte tycker att den är\r\nintressant.</pre><pre>Anf. 71 ANITA JOHANSSON (s):</pre><pre>Herr talman! Börje Hörnlund säger att\r\nStockholmsregionen inte alls undantas. Tycker\r\nBörje Hörnlund att det är en rättvis fördelning när\r\nvi har fått 10 milj.kr. av dessa 1 500 milj.kr? Det är\r\nså, det är faktum.</pre><pre>Jag måste få citera ur ett brev från\r\nlänsarbetsdirektören Lars Sjöström i Stockholms\r\nlän. Det är han som med stor emfas har talat om\r\nför oss att det kan vara 40 000 arbetslösa i länet till\r\nsommaren. Följande faktorer leder till den\r\nslutsatsen, skriver han:</pre><pre>''inga tecken till ljusning som påverkar efterfrågan\r\npå arbetskraft,</pre><pre>antalet varslade fortsätter att öka,</pre><pre>byggarbetslösheten stiger mycket snabbt,</pre><pre>byggnadsverksamheten kommer inte att\r\nstimuleras,</pre><pre>infrastruktursatsningar tillfaller inte Stockholms\r\nlän,</pre><pre>den offentliga sektorn har bara varslat i liten\r\nutsträckning ännu'' -- observera ''ännu''!</pre><pre>Det här var ju både Ines Uusmann och Eva\r\nJohansson inne på -- jag säger också ''ännu''.</pre><pre>Med tanke på hur det ser ut runt om i\r\nfullmäktigeförsamlingarna i Stockholms län är jag\r\ndjupt oroad, och den oron delar\r\nlänsarbetsnämnden med mig.</pre><pre>Så ser det ut, Börje Hörnlund. Läs vad\r\nlänsarbetsnämnderna skriver till\r\narbetsmarknadsdepartementet!</pre><pre>Jag kan konstatera att 25 000 arbetslösa i\r\nStockholms län, Börje Hörnlund, är lika många\r\nmänniskor som de arbetslösa i Norrbotten,\r\nVästerbotten, Dalarna, Jämtland och\r\nVästernorrland tillsammans. Jag tycker att Börje\r\nHörnlund borde bry sig om de arbetslösa även i\r\nStockholmsregionen.</pre><pre>Herr talman! Jag får dagligen telefonsamtal och\r\nbrev från fackliga avdelningar i\r\nStockholmsregionen. Häromdagen ringde mig\r\nSören Brandström från Musikerförbundets\r\navdelning 10. Han sade: Hjälp oss, hjälp oss! Han\r\nvar så glad över att jag hade interpellerat. 30 % av\r\nhans medlemmar går arbetslösa.</pre><pre>Jag fick inte något svar på om Börje Hörnlund är\r\nberedd att vidta åtgärder så att\r\nDennisförhandlingarna kan bli slutförda och\r\narbetena sättas igång. Men än finns det en chans i\r\ndenna kammare -- om de borgerliga ledamöterna\r\nkunde visa litet mera intresse. Vi har framfört\r\nförslag i våra motioner om ytterligare medel till\r\nsysselsättningen.</pre><pre>Anf. 72 ULF LÖNNQVIST (s):</pre><pre>Herr talman! Börje Hörnlund väljer att försöka\r\nskylla situationen på den socialdemokratiska\r\nregeringen. Men, Börje Hörnlund, det är inte\r\nnågon socialdemokratisk regering som har bestämt\r\nsig för att riva upp räntelånesystemet. Det är Börje\r\nHörnlunds regering. Det är inte någon\r\nsocialdemokratisk regering som bestämt sig för att\r\nkraftigt reducera investeringsbidragen. Det är\r\nBörje Hörnlunds regering. Det är inte någon\r\nsocialdemokratisk regering som har bestämt sig för\r\natt ändra olika delar av finansieringsreglerna och\r\ndärmed göra det orimligt dyrt att bygga. Det är\r\nBörje Hörnlunds regering. Det är inte någon\r\nsocialdemokratisk regering som genom olika\r\nåtgärder fördyrar ombyggnadsverksamheten. Det\r\när Börje Hörnlunds regering.</pre><pre>Jag tycker att det är hög tid för Börje Hörnlund att\r\nrannsaka sig och den politik regeringen nu för. Det\r\när den som spär på en besvärlig situation. Det är\r\nden som gör att det blir ett totalstopp i byggandet,\r\nom nu inte regeringen besinnar sig.</pre><pre>Börje Hörnlund nämner överhettningen. Visst, det\r\nhar varit en våldsam överhettning. Den\r\nsocialdemokratiska regeringen sökte med olika\r\nåtgärder bromsa upp överhettningen. I den här\r\nregionen lyckades regeringen bromsa upp\r\ninvesteringar i kontorsbyggande för ungefär 40\r\nmiljarder kronor. Så mycket mer hade det blivit.\r\nMen centern var inte särskilt intresserad av att vara\r\nmed om att vidta olika åtgärder. Vi lyckades enas\r\nmed centern om en tioprocentig investeringsskatt i\r\nregionen. Det var väl i och för sig bra. Men det\r\nräckte inte för att bromsa upp något. Det som\r\nbromsade upp var de åtgärder som sattes in och\r\nsom centern var motståndare till.</pre><pre>Det här var ett utsökt exempel på just hur de s.k.\r\nmarknadskrafterna agerade. Det gläder mig att\r\nBörje Hörnlund kan säga att det var detta som drev\r\nupp kostnaderna. Annars brukar man hävda att\r\nbostadspolitiken har drivit upp kostnaderna. Så är\r\ndet inte. Det är allt det övriga byggandet som har\r\ndrivit upp kostnaderna, som dessvärre kommer att\r\nbelasta bostadsbyggandet.</pre><pre>Med hjälp av de åtgärder som regeringen satte in\r\nhade takten på kostnadsökningarna redan 1990 gått\r\nned till nivå med inflationen i övrigt. Det var ett\r\nförsta delmål.</pre><pre>Börje Hörnlund nämnde att när\r\ninvesteringsbidragen tas bort motsvarar det endast\r\nen ränteuppgång på 0,3 %. Men, Börje Hörnlund,\r\nräntan har sprungit i höjden oerhört mycket mer,\r\noch likväl plockar ni bort investeringsbidragen.</pre><pre>Olof Johansson sade i radions telefonväkteri den 5\r\nseptember, att momsen skall sänkas på allt som har\r\nmed boende att göra till 60 % av dagens nivå. Det\r\nfinansieras genom att man tar bort\r\ninvesteringsbidrag.</pre><pre>Ni glömde att sänka momsen, men ni tog bort\r\ninvesteringsbidragen.</pre><pre>Anf. 73 OSKAR LINDKVIST (s):</pre><pre>Herr talman! Det verkar som om regeringen har\r\ninlett sin verksamhet med att gå på kurs eller\r\nseminarium i att berätta för lyssnarna att det är två\r\nsaker som har ställt till med svårigheterna. Den ena\r\när den internationella konjunkturen, och den andra\r\när den gamla socialdemokratiska regeringen.</pre><pre>När vi har hört detta så många gånger under dessa\r\nmånader, börjar vi bli litet nyfikna på vad det\r\nborgerliga alternativet egentligen är för något i\r\ndenna politik. Vad är det som är nytt med att det\r\nkommit en borgerlig regering som i grunden skulle\r\nändra förutsättningarna på den svenska\r\narbetsmarknaden och på den svenska finansiella\r\nmarknaden?</pre><pre>Börje Hörnlund är en erfaren parlamentariker och\r\nsitter nu i den borgerliga regeringen. Han har inte\r\ngett någon vägledning i svaret eller i sitt inlägg\r\ndärefter. När jag tittar på hur Börje Hörnlund\r\nresonerar i sitt svar om behovet av\r\nbostadsfinansiering, vill jag instämma i Ulf\r\nLönnqvists inlägg. Jag vill också göra ett tillägg.\r\nDen 13 december 1990 bestämde Sveriges riksdag\r\natt införa räntelån, dvs. en ny form av\r\nbostadsfinansiering i Sverige, från den 1 januari\r\n1992 och delvis från den 1 januari 1993. Det hade\r\ndå varit en lång diskussion dessförinnan. Det hade\r\nvarit möjligt att titta på förslaget, och det antogs av\r\nen majoritet i riksdagen. Nu kunde det nya\r\nbyggandet förberedas efter de nya finansiella\r\nförutsättningarna.</pre><pre>Sedan bestämmer sig den borgerliga regeringen,\r\nnaturligtvis inklusive Börje Hörnlund, att\r\nräntelånesystemet inte skall behållas. Det är enligt\r\nregeringens uppfattning inflationsdrivande. I stället\r\nskall de nuvarande räntebidragen behållas, men de\r\nskall försvagas så långt det är över huvud taget\r\nmöjligt. Kostnaderna lastas över på\r\nbostadskonsumenterna.</pre><pre>På tisdag blir det en debatt här i kammaren. Då är\r\ndet sannolikt att riksdagens majoritet kommer att\r\nsäga nej till räntelånen och behålla de mycket\r\nförändrade räntebidragen. Tycker Börje Hörnlund\r\nsom arbetsmarknadsminister och framstående\r\nmedlem av en borgerlig regering att det är bra att\r\nSverige får ett beslut om en bostadsfinansiering tre\r\nveckor innan den skall träda i kraft? Tycker Börje\r\nHörnlund att det är bra att vi ännu inte vet vilken\r\nbostadsfinansiering vi skall ha från den 1 januari\r\n1993?</pre><pre>Anf. 74 SÖREN LEKBERG (s):</pre><pre>Herr talman! Jag fick inget svar på mina två frågor\r\ntill Börje Hörnlund. Jag frågade honom om han\r\ndelade näringsministerns uppfattning om att en\r\nbyggarbetslöshet i Stockholms län på 10 %\r\ndärutöver inte var något att bekymra sig över. Jag\r\nvet inte hur jag skall tolka den tystnad som Börje\r\nHörnlund visade mig här.</pre><pre>Jag kan förstå att Börje Hörnlund inte vill svara på\r\nen del av frågorna som gäller Stockholms län. Jag\r\nfrågade bl.a. om de satsningar som det finns planer\r\npå då det gäller infrastrukturen. Där påstod Börje\r\nHörnlund att vi socialdemokrater hade fel och inte\r\nförstod oss på det hela. Det är också ett exempel på\r\nhur Börje Hörnlund försöker blanda bort korten.</pre><pre>Jag har förståelse för att Börje Hörnlund gör så här\r\noch nu skyller allt på den gamla socialdemokratiska\r\nregeringen. Det kan naturligtvis inte vara lätt att\r\nvara centerpartist i en högerdominerad regering\r\noch gång på gång svälja olika högerförslag. Vi har\r\nsett många exempel på hur centerns hjärtefrågor\r\noch principfrågor har offrats på\r\nregeringssamarbetets altare. Ett aktuellt exempel\r\nsom Eva Johansson pekade på i sitt inlägg är den\r\ninomregionala skatteutjämningen. Här i veckan\r\nkom skatteutjämningskommitténs betänkande som\r\nvisar att den borgerliga majoriteten vill förbjuda\r\nden inomregionala skatteutjämningen i Stockholms\r\nlän.</pre><pre>Om jag inte minns fel var det centerns förre\r\npartiordförande Karin Söder som bl.a. var med och\r\nväckte en motion om att en särskild lag skulle stiftas\r\nav riksdagen som gav möjlighet till att införa en\r\ninomregional skatteutjämning. Det har varit något\r\nav en hjärtefråga för centerpartiet i\r\nStockholmsregionen. Vi kan nu konstatera att man\r\nfrån centerns sida tydligen nu är beredd att offra\r\näven denna heliga princip. Det kommer naturligtvis\r\natt få ödesdigra konsekvenser för sysselsättningen i\r\nStockholmsområdet.</pre><pre>Jag hoppas att, eftersom detta utgör ett\r\nutredningsförslag, eftertanken skall verka så att vi\r\nkan få en helt annan slutprodukt.</pre><pre>Jag vill avsluta med att önska Börje Hörnlund en\r\ngod jul. Jag hoppas att han nu kommer att ägna\r\njulhelgen åt eftertanke och funderingar och till att\r\nläsa in det material som Anita Johansson\r\növerlämnar, och att han efter nyår omedelbart\r\nkommer att vidta åtgärder för att förbättra\r\nsysselsättningsläget i Stockholms län.</pre><pre>Anf. 75 THAGE G PETERSON (s):</pre><pre>Herr talman! Jag har inte tidigare varit i tillfälle att\r\nlyckönska Börje Hörnlund till den viktiga posten\r\nsom arbetsmarknadsminister med ansvar för\r\nsysselsättning och regionalpolitik. Jag vill nu göra\r\ndet uppriktigt.</pre><pre>Börje Hörnlund och jag känner varandra väl från\r\nmånga intensiva debatter här i kammaren. Jag\r\nkänner till hans och hans partis närmast fientliga\r\ninställning till storstadsområdena och främst till\r\nStockholms län. Vid flera tillfällen har jag fått\r\nförklara för Börje Hörnlund att det faktiskt är\r\nmänniskor av kött och blod som bor i detta område\r\noch att det att vara arbetslös i Stockholm också är\r\natt vara arbetslös.</pre><pre>Jag har på mitt rum här i riksdagen lyssnat på\r\ndagens tre interpellationsdebatter med Börje\r\nHörnlund. Det gamla verkar sitta i. Börje\r\nHörnlund verkar inte ha något till övers för\r\nStockholms län och har heller inte haft något att\r\nkomma med när det gäller arbetslösheten i detta\r\nlän. Men vad som kanske är värre, jag upptäckte\r\ningen känsla för att storstadsområdets arbetslösa\r\nockså kan ha det svårt. Ingen oro kunde skönjas för\r\nden våldsamma ökning av arbetslösheten som är på\r\ngång.</pre><pre>Börje Hörnlund är i en pressad situation.\r\nNaturligtvis är han pressad av den stigande\r\narbetslösheten men också av det farliga sällskap\r\nhan har hamnat i när han regerar med moderaterna\r\noch tvingas ta ansvar för den högerpolitik som\r\nregeringen nu för. Det är naturligtvis pressande att\r\nförsvara att förmögenhets- och arvsskatt tas bort\r\noch sänks, att barnbidragshöjningen skall skjutas\r\nupp, att karensdagar skall införas, att\r\narbetslöshets- och arbetsskadeförsäkringar skall\r\nförsämras och mycket mer.</pre><pre>I går fick vi höra att skatten för egenföretagare och\r\nägare till handelsbolag skall sänkas med 2 500\r\nmiljoner samtidigt som regeringen skall dra ner\r\nstödet till facklig utbildning och stödet till\r\nföretagshälsovården skall tas bort. Jag drar den\r\nslutsatsen att det är överraskande att centerpartiet,\r\nsom säger sig vilja ha en rättvis fördelning, ställer\r\nupp på denna orättfärdiga politik.</pre><pre>I en tid då arbetslöshet och varsel ökar kraftigt och\r\narbetsplatser läggs ner i en takt som det är länge\r\nsedan vi upplevde i vårt land, borde landets\r\nregering sätta in massiva insatser för att försöka\r\nstoppa den negativa utvecklingen.</pre><pre>Herr talman! Jag inser naturligtvis att\r\narbetslösheten inte kan bekämpas med några enkla\r\nmetoder eller att den försvinner bara för att man\r\nsäger att arbetslöshet skall bekämpas. Det fordras\r\nförst och främst en politisk vilja och, vill jag\r\ntillägga, en inneboende känsla för de arbetslösa och\r\nför att arbetslöshet är skadlig, ett ont både för\r\nsamhället och den enskilda människan.</pre><pre>I dag på morgonen kunde vi på Ekot höra om\r\nundersökningar som visar att arbetslöshet leder\r\ninte bara till psykiska besvär utan också till högt\r\nblodtryck, hjärtbesvär och andra sjukdomar. I går\r\nställde jag en fråga till statsministern här i\r\nkammaren, om hur han hade det med nattsömnen\r\nmot bakgrund av den stigande arbetslösheten och\r\nallt ont, oro, och lidande som den för med sig. Han\r\nsade att han inte var störd utan att nattsömnen var\r\ngod.</pre><pre>Det är självfallet bra att statsministern och\r\nregeringsledamöterna kommer utsövda på\r\nmorgonen till jobbet, där de skall fatta för nationen\r\nviktiga beslut. Även om min fråga kanske var litet\r\nkontroversiell i sin udd, hade den ett seriöst\r\ninnehåll. Hur berörd är landets statsminister av att\r\nnationen och många tusen människor mår dåligt,\r\nmår illa av arbetslösheten? Om detta fick vi inget\r\nveta.</pre><pre>Jag har märkt litet av samma okänsliga inställning i\r\ndag när jag har lyssnat på Börje Hörnlund i denna\r\noch tidigare debatter. Har sällskapet i regeringen\r\ntagit död på det tidigare engagemang som fanns hos\r\nBörje Hörnlund, och som jag har respekterat?</pre><pre>Avsaknaden av förståelse, den förståelse som jag\r\ntror behövs bakom all politisk verksamhet, är farlig\r\nför vårt samhälle. För politik handlar om\r\nmänniskor, om deras liv och framtid. Jag har denna\r\nhöst mött gråtande arbetslösa byggnadsarbetare\r\nsom är oroliga för sin egen och familjens framtid.\r\nJag är inte opåverkad av dessa möten. Tvärtom,\r\nvarje möte har följt mig i mina tankar åtskilliga\r\ntimmar efteråt. Men det har också ökat min glöd till\r\natt ännu mer hata arbetslösheten och inse att vi\r\nmåste ta krafttag. Därmed, herr talman, är jag inne\r\npå det andra i regeringens politik som jag saknar:\r\nkonkreta åtgärder.</pre><pre>Om inte regeringen kan hantera arbetslösheten och\r\nregionalpolitiken på egen hand har jag ett råd till\r\nBörje Hörnlund att komma med: Bjud in, ta hjälp\r\nav den socialdemokratiska oppositionen! Jag har\r\nnågra förslag som jag kan ge direkt:</pre><pre>-- mer pengar till arbetsmarknadsutbildning</pre><pre>-- ett gigantiskt samhällslett program för\r\nreparationer och underhåll på byggområdet</pre><pre>-- tidigarelägg offentliga investeringar.</pre><pre>Och låt mig, herr talman, avsluta med att säga att\r\ndenna interpellationsdebatt visar vilka som är de\r\narbetslösas företrädare i riksdagen. Inte en enda\r\nborgerlig riksdagsledamot från Stockholm eller\r\nStockholms län finns i kammaren när riksdagen\r\nbehandlar denna viktiga interpellation.</pre><pre></pre><pre>Anf. 76 Arbetsmarknadsminister BÖRJE\r\nHÖRNLUND (c):</pre><pre>Herr talman! Jag tackar för gratulationen och\r\njulhälsningen.</pre><pre>Problemet är, Ulf Lönnqvist och Thage G Peterson,\r\natt när vi en månad försenade började det första\r\nbudgetarbetet låg det underliggande\r\nbudgetunderskottet på 80--90 miljarder kronor.\r\nFlera månader före det att den socialdemokratiska\r\nregeringen avgick pekade prognoser från olika\r\ninstitut mot de arbetslöshetssiffror som vi har i dag.\r\nJag tycker att man gör det väldigt enkelt för sig i\r\ndetta läge med internationell lågkonjunktur och\r\nmed de siffrorna som bakgrund, när man säger att\r\ndetta skulle vara något nytt.</pre><pre>Med den ekonomi som vi har ärvt blir det många\r\nmycket smärtsamma besparingsåtgärder. Varför\r\nmåste vi vidta dessa smärtsamma\r\nbesparingsåtgärder? Jo, för att få pengar över till\r\natt begränsa den öppna arbetslösheten.</pre><pre>När jag kom till arbetsmarknadsdepartementet var\r\nden första fråga jag ställde: Finns här några\r\nförberedelser för ytterligare åtgärder för\r\ntjänstemän? Svaret var nej. Jag tog omedelbart tag\r\ni arbetet med ett paket som belöpte på 4,3 miljarder\r\nkronor.</pre><pre>Dessutom finansierade den tidigare regeringen två\r\nstora saker med medel ur arbetsmarknadsfonden,\r\nden fond som används till kontant\r\narbetslöshetsersättning och som riskerar att\r\ntömmas under nästa budgetår. Ur den tog man\r\nmedel. Vi tog fram finansieringen öppet. Man skall\r\ninte ta medel ur en fond man behöver för att folk\r\nsom blir arbetslösa skall få sin ersättning.</pre><pre>Jag tror att vi litet till mans har anledning att\r\nerkänna att det är kärvt, att det blir ett par svåra år\r\noch att ni som sitter här nu inte är änglalika varelser\r\nutan all skuld till de problem som Sverige nu\r\nupplever. Så är det inte. Den socialdemokratiska\r\nregeringen hade på sin tid inte egen majoritet, och\r\ndärför är inte heller den ensam skyldig till saker och\r\nting. Men faktum är att vi står inför ett par\r\nbesvärliga år.</pre><pre>Sedan vänder jag mig till Hans Göran Franck. AMS\r\nhar sagt att man klarar ungefär 3 procentenheter via\r\nsina åtgärder. Nu ligger flera länsarbetsnämnder\r\nredan över det procenttal som AMS sade var\r\nmöjligt. Det diskuteras utomordentligt höga\r\nsummor till bekämpningen av arbetslösheten bland\r\ninvandrare och andra under kommande budgetår.</pre><pre>Jag är speciellt oroad för åldersgruppen 20--24 år.\r\nDär har vi många invandrarungdomar. I den\r\ngruppen tenderar det att bli för långa\r\narbetslöshetsperioder, oavsett om man är\r\ninvandrare eller född här i landet. Däremot finns ju\r\nskyddsnät för åldersgruppen upp till 20 år, och det\r\när bra. Men man får fundera över nästa åldersgrupp\r\nockså i det här avseendet. Ett speciellt problem är\r\nnaturligtvis, som Hans Göran Franck framhöll, den\r\nstora invandrartätheten i Stockholmsregionen, som\r\nkräver speciell eftertanke.</pre><pre>Sedan några ord till Thage Peterson. Jag är orolig\r\nför varenda arbetslös. Det är ingen rolig situation\r\natt bli arbetslös. Lika orolig är jag om\r\nvederbörande bor i Kalix, där en fjärdedel av den\r\narbetsföra befolkningen riskerar att hamna i den\r\nsituationen. Skulle vi översätta det till\r\nStockholmsförhållanden blir det ungefär 250 000\r\nmänniskor i stället för 25 000. Men jag är lika orolig\r\nför var och en här. Det är lika allvarligt att bli\r\narbetslös i Haninge som att bli det på någon annan\r\nort.</pre><pre>Ulf Lönnqvist hade litet fel i sin\r\nhistoriebeskrivning. Centern motionerade mycket\r\ntidigt om att dämpa överhettningen i Stockholm. I\r\nett senare skede blev det 10 %, en för låg siffra,\r\nsade vi. Men det var ju för att bli sams det. Sedan\r\nkom socialdemokraterna när det var väl sent med\r\nsitt förslag om 30 %. Överhettningen på\r\nbyggmarknaden, Ulf Lönnqvist, var en mycket stor\r\norsak till att den tredje vägens politik körde i diket.</pre><pre>Anf. 77 ULF LÖNNQVIST (s):</pre><pre>Herr talman! Sent skall syndaren uppenbarligen\r\nvakna, Börje Hörnlund. De uppgifter som gällde i\r\nfråga om budgeten var kända i valrörelsen och\r\nfanns med i valdebatten. Trots kännedomen om\r\ndetta gick olika centerpartister ut och talade om att\r\nde skulle genomföra åtgärder för att ta ned\r\nkostnaderna i boendet. Agne Hansson, inte helt\r\nobekant för Börje Hörnlund, sade t.ex. den 5\r\ndecember att centern ville sänka månadskostnaden\r\nför en normal trerumslägenhet med 125--175 kr. i\r\nmånaden och att det borde kunna ske redan till\r\nvåren om det blev en borgerlig regering. Jag\r\nciterade tidigare vad Olof Johansson sade när det\r\ngällde byggmomsen och dess sänkning.</pre><pre>Det är klart att man då undrar vad ni håller på med.\r\nSåg ni inte till att det ni sade i valrörelsen ändå hade\r\nnågon förankring i verkligheten och att ni nu i\r\nregeringsställning har någon möjlighet att\r\ngenomföra det? Då håller det inte att skylla på en\r\ntidigare regering. Det är ni -- Börje Hörnlund och\r\nregeringen -- som har ansvaret nu. Det är nisom nu\r\nskall föreslå och vidta de åtgärder som krävs för att\r\nrätta till den situation som uppstått och som ni\r\nsjälva i stor utsträckning är skyldiga till; era\r\nåtgärder späder på det här.</pre><pre>Det är väl bra och lovvärt att Börje Hörnlund tar\r\nfram sysselsättningspaket -- det är utmärkt. Han\r\nföljer där precis samma linje som den\r\nsocialdemokratiska regeringen. Men Börje\r\nHörnlund är ju samtidigt i egenskap av ledamot av\r\nregeringen med och fattar beslut om åtgärder som\r\nverkar i den andra riktningen. Samtidigt med att\r\nman vidtar arbetsmarknadspolitiska åtgärder\r\nspäder man alltså på arbetslösheten genom andra\r\nåtgärder som man vidtar. Ni har kommit med en\r\nräcka av åtgärder som är fullständigt obegripliga i\r\nden arbetsmarknadssituation som råder, och det är\r\ndet vi kritiserar er för. Därför undrar vi: Vad ämnar\r\nni göra åt det här?</pre><pre>15 % arbetslösa byggnadsjobbare 1992 är\r\nprognosen för Stockholmsområdet. Byggettan har\r\npresenterat en räcka åtgärder som skulle kunna\r\nmotverka detta. Min fråga till Börje Hörnlund\r\nkvarstår: Vad ämnar Börje Hörnlund göra för att se\r\ntill att de katastrofala siffrorna inte blir verklighet\r\nutan att det kan bli jobb och framtid för\r\nbyggnadsjobbarna i Stockholms län?</pre><pre>Anf. 78 ANITA JOHANSSON (s):</pre><pre>Herr talman! Det är inte mycket till svar vi har fått\r\nav arbetsmarknadsministern på våra frågor, tycker\r\njag.</pre><pre>Jag tycker att det är dåligt använda resurser att\r\nbetala 10 milj.kr. i A-kasseersättning per dag i\r\nStockholms län. Det är bättre att ha folk i arbete,\r\nBörje Hörnlund.</pre><pre>Det är kärvt, säger arbetsmarknadsministern. Men\r\nsätt då i gång! Jag har i min interpellation på ett\r\nantal punkter givit förslag om vad vi kan börja med\r\nför att få fart på hjulen i Stockholmsområdet igen.</pre><pre>Det är bra att Börje Hörnlund är oroad över\r\nungdomarna, men jag är speciellt oroad över de\r\n8 000 ungdomar i Stockholmsregionen som är\r\nunder 24 år. Vi vet att riskerna att dessa ungdomar\r\nkommer på glid är större i storstäderna. Då blir det\r\nen dyr politik som i dag förs. Varje människa måste\r\nräknas, även människorna som bor i\r\nStockholmsregionen!</pre><pre>Får jag varna Börje Hörnlund -- kan det hjälpa, tro,\r\nnär han inte tar det andra som jag säger på så stort\r\nallvar? Jag vill påstå att om Börje Hörnlund med\r\ncentern i spetsen för arbetsmarknadspolitiken\r\nfullföljer den här politiken kommer centern i\r\nStockholms län att fortsätta sin kräftgång. Dagens\r\nopinionssiffror från SCB tyder på att centern snart\r\när utplånat i Stockholmsregionen. Men, Börje\r\nHörnlund, det finns några centerpartister. Ta\r\nkontakt med dem! Jag tror att de delar min\r\nuppfattning när det gäller sysselsättningen i\r\nStockholmsregionen. Tyvärr kan man inte avläsa\r\ndet i kammaren i dag -- de borgerliga ledamöterna\r\nfrån Stockholmsregionen är inte intresserade av\r\narbetsmarknadspolitik och det svåra läge som vi har\r\nhär i regionen.</pre><pre>Anf. 79 EVA JOHANSSON (s):</pre><pre>Herr talman! Börje Hörnlund var oroad över\r\nförsvagningen av svensk ekonomi. Den oron delar\r\nvi nog alla. Börje Hörnlunds gruppkamrater skulle\r\nkunna medverka till att göra någonting åt saken\r\ngenom att rösta för de socialdemokratiska\r\nreservationerna, som skulle förstärka budgeten\r\nmed 9 miljarder kronor -- det vore i alla fall en\r\nbörjan.</pre><pre>Jag sade i mitt första inlägg att jag hade hoppats på\r\nen mer seriös debatt från\r\narbetsmarknadsministerns sida omkring framtiden\r\nför svensk arbetsmarknad och speciellt\r\narbetsmarknaden i Stockholmsregionen. Det är ju\r\nframtiden vi kan påverka. Nu har Börje Hörnlund\r\ninte velat ta upp någon sådan debatt utan mest talat\r\nom vad den förra socialdemokratiska regeringen\r\ngjorde och inte gjorde. Jag vill i likhet med mina\r\nandra kamrater påminna Börje Hörnlund om att\r\ndet nu är ni som regerar -- det är ni som kan komma\r\nmed förslag som löser de problem som Sverige och\r\nStockholmsregionen står inför.</pre><pre>Jag hade, herr talman, också hoppats på att jag från\r\ndagens debatt skulle kunna vidarebefordra något\r\npositivt besked till alla dem som oroar sig för sin\r\negen situation på arbetsmarknaden och\r\nsysselsättningen i stort i Stockholmsregionen. Tänk\r\natt kunna säga till dem att det finns en vilja i\r\nregeringen att få i gång hjulen; man är beredd att\r\nsatsa också på det som är vår hembygd.</pre><pre>Det hade varit bra att kunna göra det, men det kan\r\njag inte -- Börje Hörnlund har inte på någon punkt\r\ngivit oss något hopp. Tvärtom säger han att vi som\r\nhar deltagit i debatten är okunniga och utan vilja.\r\nDet kan ju vara så att vi inte vet allt, men ett vet vi:\r\nMänniskor som är arbetslösa behöver stöd från en\r\nomvärld som anser att deras arbete är någonting\r\nvärt, att det är en tillgång för samhället och inte en\r\nbörda.</pre><pre>Vi vet en sak till, och det är att det gäller i lika hög\r\ngrad de 25 000 arbetslösa i Stockholms län som de\r\narbetslösa i alla andra delar av landet. Jag kan\r\ngarantera Börje Hörnlund att vi återkommer -- vi\r\nskall fortsätta vår kamp för full sysselsättning och\r\narbete åt alla. Jag hoppas att vi kan räkna med\r\narbetsmarknadsministern i det arbetet. Annars blir\r\ndet tungt. Här krävs det ett samspel mellan\r\nregeringen och Stockholmsregionen, om vi skall nå\r\nframgång. Vi kan inte vänta i tre år på en engagerad\r\narbetsmarknadspolitik -- den behövs nu, och det är\r\nnu Börje Hörnlund är arbetsmarknadsminister. Så\r\nsätt i gång och regera!</pre><pre>Anf. 80 INES UUSMANN (s):</pre><pre>Herr talman! Det är symptomatiskt att Börje\r\nHörnlund inte med ett ord nämnde kvinnornas\r\nsituation på arbetsmarknaden. Man kan känna en\r\nstor förtvivlan över denna debatt men också över\r\nhur regeringen har agerat under hela hösten. Det är\r\nnämligen så denna regering gjort; det enda man har\r\nsagt till kvinnor som är oroliga för sin plats på\r\narbetsmarknaden är: Bli småföretagare i vård och\r\nomsorg, så har ni en chans på arbetsmarknaden!</pre><pre>TCO-distriktet, SKTF, har skrivit brev och\r\nuppvaktat med uppgifter om vilka konkreta\r\ninsatser som behöver göras för att komma fram till\r\nden strukturrationalisering som är nödvändig i\r\ntjänstesektorn i vårt län men också i hela landet.\r\nIngen respons har man fått. Jag skulle vilja ha\r\nbesked av Börje Hörnlund i frågan, om han tycker\r\natt det är att ta ansvar för kvinnors rätt till arbete.\r\nJag kan inte tolka den nuvarande tystnaden på\r\nannat sätt än så, att vi har en kvinnoovänlig\r\nregering, som vi inte har sett maken till sedan vi fick\r\nrösträtt för 70 år sedan. Det är som om kvinnors\r\nrätt till arbete inte angick den nya regeringen. Det\r\ngäller uppenbarligen arbetsmarknadsministern,\r\nmen det gäller också i hög grad den nya\r\njämställdhetsministern.</pre><pre>Jag känner stor förtvivlan över regeringens\r\nnonchalans, och denna förtvivlan vet jag att jag\r\ndelar med oerhört många kvinnor i Stockholms län.</pre><pre>Anf. 81 THAGE G PETERSON (s):</pre><pre>Herr talman! Det var viljan, känslan och lidelsen\r\nsom jag efterlyste hos Börje Hörnlund i kampen\r\nmot arbetslösheten. Varför? Jo, det är viktigt att få\r\nkänna den, eftersom Börje Hörnlund är den som\r\nskall leda kampen mot arbetslösheten. Den\r\nförvärras nu dag för dag. När jag åkte in till\r\nriksdagen med bil i morse sade man på nyheterna\r\natt Stora planerade att dra ned sin\r\nsysselsättningsstyrka med 2 500 personer. I går\r\nförsvann 700--800 jobb i Luleå osv. Mina\r\npartikamrater från Stockholms läns\r\nsocialdemokrater har i den här debatten visat hur\r\narbetslösheten väntas stiga katastrofalt i detta\r\nområde. Det är just i denna situation som man vill\r\nkänna litet av de kraftåtgärder som landets\r\narbetsmarknadsminister avser att vidta mot\r\narbetslösheten. Jag medger att det inte är lätt för\r\nBörje Hörnlund eftersom han är\r\narbetsmarknadsminister i en regering som för en\r\npolitik som leder till ökade klyftor och som på sikt\r\nkan leda till farliga motsättningar i det svenska\r\nsamhället.</pre><pre>Börje Hörnlund talade i sitt förra inlägg om\r\nsmärtsamma besparingsåtgärder. Vem är de\r\nsmärtsamma för? Jo, för vanliga löntagare och\r\narbetslösa, inte för kapitalägarna och de som har de\r\nallra högsta inkomsterna. De har fått stor och fin\r\nutdelning av regeringen hittills. Det var väl\r\nonödigt, Börje Hörnlund, att försämra\r\narbetslöshets- och arbetsskadeförsäkringarna\r\nsamtidigt som ni genomför enorma\r\nskattesänkningar för företagare och kapitalägare.\r\nMan är då inne på en farlig väg. Ingen demokrati\r\ningenstans i världen kan på ett gott sätt möta\r\nframtiden om landets regering, såsom sker i\r\nSverige, främst gynnar de rika och kapitalstarka på\r\nde sämst ställda människornas bekostnad. En\r\nsådan politik har ingen framtid. Den ställer bara till\r\nskada. Är inte Börje Hörnlund i denna situation\r\norolig för sitt parti, inte bara här i Stockholms län\r\nutan också i riket i stort? Jag är överraskad över att\r\ncentern sitter kvar och stöder en borgerlig regering\r\nmed en så orättfärdig politik.</pre><pre>Avslutningsvis, herr talman, gav jag Börje\r\nHörnlund ett gott råd. Om inte regeringen på egen\r\nhand kan hantera arbetslösheten och\r\nregionalpolitiken, bör den ta hjälp av den\r\nsocialdemokratiska oppositionen. Bjud in den\r\nsocialdemokratiska oppositionen till\r\növerläggningar och ta fasta på de förslag som vi har\r\nlagt fram i den här debatten.</pre><pre>Anf. 82 Arbetsmarknadsminister BÖRJE\r\nHÖRNLUND (c):</pre><pre>Herr talman! Först tar jag upp budgetläget. Vi\r\npåminner oss alla Allan Larssons och Anne\r\nWibbles siffror. Resultatet är högre än Wibbles\r\nsiffror. Därför gäller det att försöka pressa ned\r\nbudgetunderskottet. Inkomsterna till\r\nstatsbudgeten minskar också kraftigt i det här läget.\r\nDet här är besvärande siffror som även\r\noppositionen kommer att få behandla efter nyår.\r\nDet gäller att se till att vi inte råkar ut för ett högt\r\nränteläge. Det är det allra allvarligaste.</pre><pre>Samtidigt som man tar tag i den uppkomna\r\narbetslöshetssituationen måste man ändå jobba\r\nlångsiktigt för att få i gång svenskt näringsliv. Thage\r\nG Peterson vet mycket väl att vi inte kan ha egna\r\nföretagsskattenivåer som är klart högre än EG-\r\nländernas. Det är huvudorsaken till att det tidigare\r\ni år rann ut ungefär 100 miljarder i investeringar\r\nmedan det kom in ungefär 10 till Sverige. Då byggs\r\ninte arbetstillfällen i Sverige.</pre><pre>Det är litet jobbigt att behöva diskutera det här.\r\nSverige skulle ha behövt ta itu med detta långt\r\ntidigare i samband med att kapitalmarknaden blev\r\nfri och kapitalet kunde söka sig dit det trivs bäst. Vi\r\nmåste därför göra en mycket stor satsning på små\r\noch medelstora företag. Det är där de nya jobben\r\nkommer att finnas. Stora företag rationaliserar,\r\nrobotiserar och investerar mycket utomlands. Det\r\när det vi försöker göra. Den offentliga sektorn\r\nbidrog förra lågkonjunkturen med en\r\nsysselsättningsökning på 5 %. Det går inte heller.\r\nDet säger inte ens socialdemokraterna i dag. Det\r\ngäller också att vårda kostnadsläget.</pre><pre>När det gäller vägarna har det lagts fram tre paket.\r\nDet här är ingen illvillig argumentering under\r\ndenna höst. Sammantaget är dessa väg- och\r\njärnvägspaket på 19,25 miljarder. Ur dessa paket,\r\nsom lades fram i höst, har inte Stockholmsregionen\r\nfått 10 miljoner utan flera miljarder. Vi måste vara\r\närliga mot varandra i debatten. Av det statliga\r\nbyggandet på en miljard som riksdagen beslutade\r\nom i tisdags får Stockholm en mycket stor andel,\r\ntrots att man där har en relativt sett bättre\r\nbostadsmarknad än flertalet län.</pre><pre>Sedan till kvinnorna, och det är det hemskaste.\r\nKvinnor har samma rätt till arbete som män. Det\r\nhar jag sagt förut. Det är en självklarhet, och så\r\nskall det vara.</pre><pre>Överläggningen var härmed avslutad.</pre><pre>7 § Hänvisning av ärende till utskott</pre><pre>Föredrogs och hänvisades</pre><pre>Motion</pre><pre>1991/92:K12 till konstitutionsutskottet</pre><pre>8 § Bordläggning</pre><pre>Anmäldes och bordlades</pre><pre>Lagutskottets betänkande</pre><pre>1991/92:LU14 Produktansvar</pre><pre>Försvarsutskottets betänkanden</pre><pre>1991/92:FöU5 Samhällets åtgärder mot allvarliga\r\nolyckor</pre><pre>1991/92:FöU6 Tilläggsbudget I till statsbudgeten\r\nför budgetåret 1991/92</pre><pre>Socialförsäkringsutskottets betänkande</pre><pre>1991/92:SfU5 Vissa socialförsäkringsfrågor</pre><pre>Socialutskottets betänkanden</pre><pre>1991/92:SoU9 Tilläggsbudget I till statsbudgeten\r\nför budgetåret 1991/92 m.m.</pre><pre>1991/92:SoU10 Följdlagstiftning med anledning av\r\nden nya lagstiftningen om psykiatrisk tvångsvård\r\nm.m.</pre><pre>1991/92:SoU11 Vissa läkares anställningsform\r\nm.m.</pre><pre>1991/92:SoU12 Statbidrag till alternativ\r\nbarnomsorg m.m.</pre><pre>Kulturutskottets betänkande</pre><pre>1991/92:KrU9 Tilläggsbudget I inom\r\nutbildningsdepartementets område</pre><pre>Utbildningsutskottets betänkande</pre><pre>1991/92:UbU7 Tilläggsbudget I</pre><pre>Trafikutskottets betänkanden</pre><pre>1991/92:TU5 Tilläggsbudget I inom\r\nkommunikationsdepartementets område</pre><pre>1991/92:TU6 Upphävande av lagen om tillstånd till\r\növerlåtelse av skepp</pre><pre>Näringsutskottets betänkande</pre><pre>1991/92:NU9 Kreditupplysningslagen</pre><pre>Arbetsmarknadsutskottets betänkande</pre><pre>1991/92:AU4 Tilläggsbudget I till statsbudgeten för\r\nbudgetåret 1991/92</pre><pre>Bostadsutskottets betänkanden</pre><pre>1991/92:BoU7 Ändring i lagen om byggnadsgaranti</pre><pre>1991/92:BoU8 Förslag om tilläggsbudget I till\r\nstatsbudgeten för budgetåret 1991/92</pre><pre>1991/92:BoU9 Bostadsbyggandets finansiering</pre><pre>9 § Anmälan om interpellation</pre><pre>Anmäldes att följande interpellation framställts</pre><pre>den 11 december</pre><pre>1991/92:75 av Ulf Kristersson (m) till\r\nkulturministern om förutsättningarna för en fri\r\nradio:</pre><pre>Snart sagt varje dag rapporterar massmedia om\r\nradiostationer som bryter mot den lag som\r\nförbjuder reklam i etern. Efter att Radio Novas\r\nansvarige utgivare Claes Nydahl dömts till 2 000 kr.\r\ni böter verkar inte påföljden för att bryta mot\r\nnärradiolagens reklamförbud speciellt\r\navskräckande.</pre><pre>Det här handlar emellertid inte i första hand om att\r\nfå sända reklam eller inte. Ytterst handlar det om\r\natt vi även i Sverige skall få en fri radio grundad på\r\ntre friheter: fri etablering, frihet för\r\nprograminnehåll samt frihet i finansiering.</pre><pre>Situationen i Sverige börjar alltmer likna det\r\nkaosartade läge som föregått avregleringen i flera\r\nandra länder, inte minst i vissa av våra nordiska\r\ngrannländer. Vi borde ha lärt oss av andras misstag\r\noch varit förutseende nog att börja arbeta på en\r\nanpassning av lagarna innan dagens tumultartade\r\nsituation uppstod. Radiostationerna måste snabbt\r\nfå klara regler att följa. Ingen, varken\r\nradiostationer, lyssnare eller beslutsfattare har\r\nnågonting att vinna på den rättslösa situationen.</pre><pre>Den förra regeringen tog ett första steg i somras\r\ngenom att tillsätta en utredning med uppgift att\r\nutreda de frekvenstekniska förutsättningarna för en\r\nfriare radio.</pre><pre>Utredningens primära uppgift är att ta reda på hur\r\ntillgängliga frekvenser skall utnyttjas så att så\r\nmånga kanaler som möjligt får plats och hur ny\r\nsändningsteknik skall användas.</pre><pre>Utöver den tekniska delen krävs också att legala\r\nförutsättningar som koncessionsvillkor, ägarvillkor\r\nosv. klargörs. En sådan beredning under det\r\nansvarige statsrådets ledning skulle med fördel\r\nkunna drivas parallellt med den tekniska\r\nutredningen, men än så länge har ingenting hänt. I\r\ndirektiven för den tekniska utredningen står att den\r\ntekniska rapporten bör läggas fram före utgången\r\nav år 1991 och först därefter avses\r\nberedningsarbetet forsätta under parlamentarisk\r\nsamverkan.</pre><pre>De partier som nu sitter i regeringsställning har\r\nuttalat sig för en snabb avreglering och i princip fri\r\netableringsrätt. Det torde alltså inte föreligga några\r\nprincipiella hinder att snabbt tillsätta en beredning.</pre><pre>För att återvända något till den tekniska\r\nutredningen har den också som uppgift att ge\r\nrekommendationer för nyttjandet av\r\nfrekvensbandet 104--108 MHz. Internationellt är\r\ndetta band planerat för rundradio men i Sverige har\r\ndet hittills utnyttjats för militära ändamål, först den\r\n1 januari 1996 skulle frekvenserna öppnas för\r\nrundradio. Dock tycks bandet kunna öppnas redan\r\nunder våren 1992 efter en överenskommelse med\r\nnågra av våra Östersjögrannar.</pre><pre>Statsmakterna tänkte först att frekvensutrymmet\r\nskulle utnyttjas till en femte rikstäckande FM-kanal\r\nmed sändarnät som går att bryta ned till lokala\r\nsändningar över enskilda kommuner. Enligt\r\nberäkningar skulle öppnandet av bandsegmentet\r\n104--108 MHz öka tillgången på frekvenser med ca\r\n25 % eller tio lokala frekvenser.</pre><pre>Sveriges Radio har föreslagit att frekvensbandet\r\neller en del av det skall användas för att inrätta\r\ndigitalradio och att ingen traditionell analog\r\nsändning skall beviljas inom bandet förrän frågan\r\nhelt utretts. Den digitala tekniken är i och för sig\r\nintressant då den skulle bereda plats för tre gånger\r\nfler kanaler än i dag. Att införa digitalradio är\r\nemellertid mycket dyrt och i praktiken är det endast\r\nmonopolradion som har råd med detta.</pre><pre>Skulle Sverige använda frekvensbandet 104--\r\n108 MHz för digital teknik, skulle vi förmodligen bli\r\nunika i Europa. Digitalradion bör i stället inrättas\r\nnågon annanstans på frekvensbandet, det är t.ex.\r\nfullt möjligt att inrätta digitalradio på TV-bandet,\r\nvilket planeras ske i de flesta övriga europeiska\r\nländer.</pre><pre>Med anledning av det ovan anförda vill jag fråga:</pre><pre>1.  Vad avser statsrådet att vidta för åtgärder för att\r\nuppnå regeringsförklaringens mening om en ''i\r\nprincip fri etableringsrätt''?</pre><pre>2.  Finns det skäl som talar för att Sverige inte bör\r\nfölja övriga europeiska länder vad avser planering\r\nför frekvensbandet 104--108 MHz?</pre><pre>10 § Kammaren åtskildes kl. 14.23.</pre><pre>Förhandlingarna leddes</pre><pre>av talmannen från sammanträdets början t.o.m. 4 §\r\nanf. 30 (delvis),</pre><pre>av förste vice talmannen därefter t.o.m. 6 § anf. 63\r\n(delvis) och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}