{"dokumentstatus":{"dokument":{"hangar_id":"2387660","dok_id":"GG0934","rm":"1992/93","beteckning":"34","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"34","slutnummer":"0","datum":"1992-11-30 00:00:00","systemdatum":"2005-10-27 13:52:59","publicerad":"1992-11-30 00:00:00","titel":"Riksdagens snabbprotokoll 1992/93:34 Måndagen den 30 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{EA3E8480-11B9-4C54-8075-58C6F0A843AD}","dokument_url_text":"http://data.riksdagen.se/dokument/GG0934/text","dokument_url_html":"http://data.riksdagen.se/dokument/GG0934","dokumentstatus_url_xml":"http://data.riksdagen.se/dokumentstatus/GG0934","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:34</div>\r\n<div class=\"sidhuvud_datum\">Måndagen den 30 november</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>Meddelande om information från regeringen</pre><pre>Anf. 1  TREDJE VICE TALMANNEN:</pre><pre>Vid kammarens sammanträde torsdagen den 3\r\ndecember efter muntliga frågor lämnar\r\njustitieminister Gun Hellsvik (m) information om\r\nåtgärder mot den ekonomiska brottsligheten.</pre><pre>1 §  Anmälan om återtagande av plats i\r\nriksdagen</pre><pre>Tredje vice talmannen meddelade att Maj Britt\r\nTheorin (s) den 28 november återtagit sin plats i\r\nriksdagen, varigenom tjänstgöringen som ersättare\r\nupphört för Bengt Lindqvist.</pre><pre>2 §  Justering av protokoll</pre><pre>Justerades protokollen för den 23 och 24 november.</pre><pre>3 §  Förnyad bordläggning</pre><pre>Föredrogs men bordlades åter</pre><pre>Proposition 1992/93:135</pre><pre>4 §  Svar på interpellation 1992/93:25 om\r\narbetsmarknadsläget i Stockholmsregionen</pre><pre>Anf. 2  Arbetsmarknadsminister BÖRJE\r\nHÖRNLUND (c):</pre><pre>Herr talman! Anita Johansson har frågat mig om\r\njag delar hennes uppfattning att\r\narbetsmarknadsläget i Stockholm är särskilt\r\nallvarligt; vilka insatser jag är beredd att vidta mot\r\narbetslösheten i Stockholm, vilket stöd jag är\r\nberedd att ge det kommunala engagemanget i\r\nsysselsättningsfrågor i Stockholms län och vad jag\r\nanser om landshövdingens och\r\nlänsarbetsdirektörens förslag.</pre><pre>Arbetsmarknadsläget i Stockholms län har\r\nförvärrats allvarligt under senare tid. Antalet varsel\r\när mycket högt och prognoserna från\r\nLänsarbetsnämnden pekar på att arbetslösheten i\r\nStockholm kommer att öka oroväckande. Andelen\r\narbetslösa av arbetskraften är emellertid\r\nprocentuellt sett bland de lägsta i landet.</pre><pre>Anita Johansson undrar om jag tycker att\r\narbetsmarknadsläget i Stockholm är särskilt\r\nallvarligt. Jag anser att arbetsmarknadsläget är\r\nallvarligt i hela landet. Det nya är att Stockholm\r\ninte drabbats på motsvarande sätt vid tidigare\r\nlågkonjunkturer. Och det är allvarligt. Jag håller\r\nmed om att det kan finnas lokala förhållanden som\r\ngör att arbetslösheten i Stockholm kan vara särskilt\r\npåfrestande och förenat med risker för social\r\nutslagning och hemlöshet. Detta gäller inte minst\r\nför ungdomar. Men sådana förhållanden finns även\r\ni andra delar av landet. Jag kan också tänka mig att\r\ndet finns förhållanden som gör att det är lättare för\r\nden enskilde att vara arbetslös i Stockholm t.ex. det\r\nstora utbytet av olika aktiviteter.</pre><pre>Jag är alltså mycket bekymrad för den höga\r\narbetslösheten; men inte bara i Stockholm utan i\r\nhela landet.</pre><pre>Som Anita Johansson vet har riksdagen fattat\r\nbeslut om omfattande satsningar på\r\narbetsmarknadspolitiska åtgärder. Aldrig tidigare\r\nhar vi varit i närheten av de belopp som vi nu anslår\r\ntill åtgärder. De medel som ställs till AMS\r\nförfogande fördelas sedan till\r\nlänsarbetsnämnderna. Enligt den preliminära\r\nfördelning som AMS gjort av de medel som\r\nregeringen lagt fram förslag om i\r\nstabiliseringspropositionen skall\r\nLänsarbetsnämnden i Stockholm erhålla ytterligare\r\ndrygt 950 miljoner kronor. Fördelningen grundar\r\nsig på det aktuella arbetsmarknadsläget i resp. län.</pre><pre>Utöver dessa medel finns det i propositionen\r\nförslag om att AMS skall få ytterligare 1 miljard\r\nkronor för att stimulera tidigareläggning av\r\ninvesteringar. AMS tar i dagarna in förslag från\r\naffärsverken.</pre><pre>Anita Johansson pekar i sin interpellation särskilt\r\npå de arbetslösa ungdomarnas problem. Jag håller\r\nmed om att situationen är särskilt allvarlig för unga\r\nmänniskor. Forskningen visar att ungdomar i större\r\nutsträckning än de något äldre drabbas av\r\npassivitet, håglöshet och ett destruktivt\r\nlivsmönster. Regeringen har därför beslutat att\r\nsatsa mycket stora resurser på våra ungdomar. Ca\r\n10 miljarder kronor satsas för att ungdomar under\r\n25 år, som inte fått ett ordinare arbete eller\r\nutbildning, skall få arbetsmarknadsutbildning,\r\nungdomspraktik eller åtnjuta annan åtgärd.</pre><pre>Vi har satsat imponerande summor till olika\r\nåtgärder och jag är hela tiden öppen för att ta del av\r\nförslag till ytterligare insatser från såväl kommuner,\r\noch länsarbetsdirektörer som landshövdingar, i\r\nStockholm och annorstädes.</pre><pre>Jag tycker mig kunna inläsa i Anita Johanssons\r\ninterpellation en antydan om att Stockholms län\r\nmissgynnas vad gäller arbetsmarknadspolitiska\r\nsatsningar. Kanske menar hon inte så, men jag vill\r\nlikafullt understryka att så inte är fallet. Säkert\r\nfinns det många riksdagsledamöter som anser att\r\njust deras län missgynnas och kanske rent av att\r\nStockholm gynnas. Jag möter den här\r\n''missgynnade-debatten'' i nästan alla län i samband\r\nmed besök och uppvaktningar.</pre><pre>Jag kan försäkra Anita Johansson att människor i\r\nlän som har en betydligt högre arbetslöshet också\r\ndrabbas hårt av att vara arbetslösa. Det kan jag\r\npersonligen vittna om. Privatekonomiska\r\nkatastrofer, social utslagning, drogmissbruk,\r\nförlorat självförtroende drabbar arbetslösa i alla\r\nlän. Det är därför som vi måste bekämpa\r\narbetslösheten med samma kraft och beslutsamhet\r\ni alla län. Det är därför det är så viktigt att alla nu\r\ntar sitt ansvar så att vårt land så snabbt som möjligt\r\nkan komma åter till en fullgod ordinarie\r\narbetsmarknad.</pre><pre>Anf. 3  ANITA JOHANSSON (s):</pre><pre>Herr talman! Jag tackar arbetsmarknadsministern\r\nför svaret på min interpellation. Jag måste tyvärr,\r\narbetsmarknadsministern, konstatera att svaret är\r\ncyniskt med tanke på den allvarliga situation som vi\r\nhar i vårt län.</pre><pre>Arbetsmarknadsläget är dystert i Stockholms län,\r\nt.o.m. mycket dystert. Frågan vi ställer oss är:\r\nKommer 80 000 eller 100 000 människor att vara\r\narbetslösa om ett år? Vecka 47 fanns det 62 540\r\narbetssökande i Stockholms län. Vi kunde i morse\r\npå Dagens eko höra om en arbetsförmedlare i\r\nSkogås som hade 13 lediga jobb att förmedla,\r\nmedan antalet arbetssökande var 950.</pre><pre>Utvecklingen i kommunerna på personalområdet\r\noch när det gäller de ekonomiska ramarna och\r\nvarselsituationen är oroande. Ja, Börje Hörnlund,\r\nden är rent ut sagt alarmerande. Antalet varslade\r\npersoner i dag är 25 000. Byggarbetslösheten\r\nkommer att vara fortsatt hög, men det kommer vi\r\natt få höra mer om i nästa interpellationsdebatt.</pre><pre>Osäkerheten om att beslutade\r\ninfrastruktursatsningar kommer till stånd är mycket\r\nstor. I regeringsförklaringen stod det många vackra\r\nord om Dennisuppgörelsen. Den tycker jag är bra.\r\nJag förutsätter emellertid att Börje Hörnlund\r\nkommer att se till att projektet snabbt kommer i\r\ngång och att statsrådet här i dag tar avstånd från det\r\nsom statsrådets centerpartistiska kollega Christina\r\nLinderholm sade i den allmänpolitiska debatten:\r\nJag tvekar inte att använda ordet katastrof när det\r\ngäller effekterna av Dennisuppgörelsen. Jag\r\nundrar: Vad säger Börje Hörnlund?</pre><pre>Det värsta av allt, arbetsmarknadsministern, är\r\nungdomsarbetslösheten. Totalt är 16 000 ungdomar\r\nunder 24 år utan sysselsättning, nästan 10,1 %.\r\nNästan 6 000 ungdomar i 18--19-årsåldern är utan\r\nmeningsfull sysselsättning, i en storstad. Det är\r\nungdomar som inte får chansen att ta steget ut på\r\narbetsmarknaden och som inte får känna sig som en\r\ndel av samhället -- inte känna sig behövda. Många\r\nhar inte en chans att arbeta så att de kan få A-\r\nkasseersättning.</pre><pre>Att vara arbetslös i en storstadsregion är särskilt\r\npåfrestande. Här finns inte, Börje Hörnlund,\r\nmöjligheter till alternativ sysselsättning, vilket man\r\nofta har i andra delar av landet. Här finns många\r\nsocialt utsatta miljöer, dit ungdomen oftast dras.\r\nJag delar absolut inte arbetsmarknadsministerns\r\nuppfattning, att det är lättare för den enskilde att\r\nvara arbetslös i Stockholms län. Det är tvärtom.</pre><pre>Situationen har ytterligare förvärrats nu när\r\nmedlen till arbetsmarknadsutbildning tagit slut.\r\nDet är av enorm betydelse att vår region får den del\r\nav medlen som avsatts till arbetsmarknadspolitiska\r\nåtgärder i krisuppgörelsen, dvs. 2 miljarder kronor.\r\nVi får inte vår del, Börje Hörnlund, med de 950\r\nmiljonerna. Är Börje Hörnlund beredd att nu, i\r\ndag, säga ja till detta?</pre><pre>I Stockholms län har vi socialdemokrater hårt\r\nengagerat oss mot arbetslösheten. I min kommun,\r\nNacka, har vi tagit fram ett fullständigt\r\nåtgärdsprogram med insatser mot arbetslösheten.\r\nBl.a. vill vi att alla ungdomar som gått tvåårigt\r\ngymnasium skall få gå det tredje gymnasieåret.</pre><pre>Arbetslösheten i kommunen har på ett år mer än\r\nfördubblats. De senaste siffrorna visar att 2 200\r\nmänniskor i min kommun i augusti i år var\r\narbetslösa, av dessa var 700 ungdomar.\r\nLångtidsarbetslösheten ökar ännu mer.</pre><pre>Börje Hörnlund, att gå arbetslös, speciellt\r\nlångtidsarbetslös, är för den enskilde ett socialt\r\nlidande som knappast kan överskattas. För ett\r\nmodernt samhälle är det ett misslyckande att\r\nmänniskor som vill ha ett arbete skall tvingas att\r\nvara hemma. För kommunerna innebär det\r\nminskade skatteinkomster och ökade kostnader för\r\nsocialbidrag.</pre><pre>En hög arbetslöshet innebär en förlust av\r\nkompetens och idérikedom. Det har vårt moderna\r\nsamhälle inte råd med. Det är en förlust, inte bara\r\nför samhället, utan även för de enskilda.</pre><pre>Herr talman! Under våren och hösten har vi\r\nsocialdemokrater inventerat hela vårt län på objekt\r\nsom omedelbart kan sättas i gång. Listan är lång.\r\nDet gäller upprustning av skolor, barnstugor och\r\nVA-nät, m.m. I svaret som Börje Hörnlund\r\nlämnade, står det att han är öppen för förslag. Jag\r\nkommer efter debatten att överlämna listan.</pre><pre>Sammanfattningsvis vill jag framföra följande\r\nåtgärder mot arbetslösheten i Stockholms län. Vi\r\nvill att Vägverket tilldelas ytterligare medel, innan\r\nDennispaketet kommer till stånd på allvar, för att\r\nvidmakthålla länets kompetens och resursbas inom\r\nanläggningsområdet. Vi vill få vår regionala del av\r\nde arbetsmarknadspolitiska anslagen, 2 miljarder\r\nkronor. I syfte att stimulera kommunernas\r\ninvesteringsprogram, framför allt inom gatu-,\r\nvatten- och avloppsnäten bör Länsarbetsnämnden\r\nges rätt till lån på 1 miljard kronor. Länsstyrelsen\r\nbör få medel att använda till riktade insatser, främst\r\nåtgärder mot arbetslöshet bland ungdomar och\r\nkvinnor.</pre><pre>Anf. 4  SYLVIA LINDGREN (s):</pre><pre>Herr talman! I interpellationen redovisar Anita\r\nJohansson en rad åtgärdsprogram som\r\nkommunerna i länet tagit fram. Jag kan också\r\nförsäkra att Socialdemokraterna i Stockholms Läns\r\nLandsting har lagt fram förslag med liknande\r\ninnebörd.</pre><pre>Program har tagits fram för s.k.\r\nsysselsättningsfrämjande åtgärder. Trots detta, är\r\ndet väldigt svårt att få i gång nya jobb. Självfallet\r\nmåste man då ställa sig frågan: Varför?</pre><pre>Jag tror inte heller att problemet med igångsättning\r\nav nya arbetstillfällen är något specifikt för\r\nStockholms Läns Landsting, utan det gäller säkert\r\ni stor utsträckning på flera håll. Det är inte heller\r\nbrist på idéer. Det finns behov av nya objekt och\r\nreinvesteringar, där arbetena borde komma i\r\ngång -- och det snabbt! Ändå går det trögt, och\r\narbetslösheten ökar.</pre><pre>Jag ställer därför frågan: Vad är\r\narbetsmarknadsministerns uppfattning om var de\r\ns.k. propparna finns? Själv tänker jag redogöra för\r\nnågra hinder, som kan vara en delförklaring.\r\nLänsarbetsnämnden kräver att de entreprenörer\r\nsom anlitas tar all sin arbetskraft från\r\narbetsförmedlingen, utom när det gäller\r\narbetsledningen, och därmed inte använder egna\r\nanställda. Säkert finns det motiv, som att pengarna\r\nskall användas just för arbetslösa. Ändå blir det\r\nnågot av en Moment 22-effekt då det innebär att\r\nentreprenörerna i många fall måste säga upp sin\r\negen personal, eftersom de här firmorna redan nu\r\nhar svårt att sysselsätta de redan anställda.</pre><pre>En annan propp i regelsystemet är den praktiska\r\ntillämpning som Länsarbetsnämnden använder sig\r\nav. De som anställs skall få arbete i minst fyra och\r\nhögst sex månader, då sex månader är normalgräns\r\nför beredskapsarbete. För mindre projekt är det\r\ndärför svårt att få bidrag, eftersom de i många fall\r\nunderstiger fyramånadersregeln. För projekt som\r\nvarar mer än sex månader blir entreprenören\r\ntvungen att byta folk mitt i bygget, vilket\r\nnaturligtvis är ett orimligt krav.</pre><pre>Har arbetsmarknadsministern några synpunkter på\r\ndet här regelsystemet? Väntas några initiativ från\r\narbetsmarknadsministern i avsikt att få bukt med\r\ndessa ibland trångsynta regler?</pre><pre>I övrigt instämmer jag med Anita Johansson om\r\nåtgärderna när det gäller arbetslösheten i\r\nStockholms län.</pre><pre>Anf. 5  THAGE G PETERSON (s):</pre><pre>Herr talman! Jag har tagit emot många\r\ninterpellationssvar under mina snart 25 år i\r\nriksdagen. Själv har jag lämnat en hel del svar\r\nunder min statsrådstid, och jag har lyssnat på\r\nmånga under min talmanstid. Det svar som\r\narbetsmarknadsministern lämnar i dag är nog det\r\nmest torftiga jag har sett. Svaret är på gränsen till\r\nnonchalant.</pre><pre>Arbetsmarknadsministern underskattar\r\narbetslösheten i Stockholms län. I sitt svar försöker\r\nhan t.o.m. förringa den, med hänsyn till hur det är\r\ni andra delar av landet. Han tycker t.o.m. att det är\r\nlättare att vara arbetslös i Stockholm. Detta skriver\r\nhan, samtidigt som han måste vara medveten om att\r\nden sociala utslagningen i arbetslöshetens spår är\r\nbrutalare i storstadsområdena. Om Börje\r\nHörnlund menar vad han skriver, tar han inte\r\narbetslösheten här i länet på allvar.</pre><pre>Det finns 50 000 arbetslösa i Stockholms län. 15 000\r\nav dem är ungdomar. I arbetsmarknadsutbildning\r\nfinns därutöver 13 000 personer och i\r\nungdomspraktik 5 000. Enbart under oktober\r\nvarslades ytterligare 6 000 människor.\r\nArbetslösheten ökar nu snabbast i storstadslänen.\r\nLänsarbetsnämnden bedömer att länets\r\narbetslöshet hösten 1993 kommer att uppgå till\r\nmellan 80 000 och 100 000 arbetslösa. En sådan\r\nförskräcklig arbetslöshet har Stockholms län aldrig\r\nhaft.</pre><pre>Jag har en fråga till Börje Hörnlund: Kommer den\r\nmoderatledda regeringen att vakna först när vi får\r\nse arbetslösa och bostadslösa ungdomar som\r\ntiggare och uteliggare på Stockholms gator?</pre><pre>Arbetsmarknadsministerns svar saknar varje uns av\r\nvilja, känsla och engagemang. Det räcker inte med\r\natt säga att man är bekymrad.</pre><pre>Jag måste fråga: Var finns de ambitioner som Börje\r\nHörnlund hade som oppositionspolitiker? De är\r\nsom bortblåsta. Har högern i regeringen tagit död\r\npå det patos som jag i flera debatter här i riksdagen\r\nmötte hos Börje Hörnlund?</pre><pre>Sverige måste ta risken av en hög arbetslöshet för\r\natt den ekonomiska politiken med\r\ninflationsbekämpning skall lyckas, hävdade\r\nregeringens främste ekonomiske rådgivare,\r\nprofessor Lars Jonung i somras. Nu kan vi se\r\nresultatet. Regeringens ekonomiska politik har\r\nkraschat, och arbetslösheten är på topp.</pre><pre>Misslyckandet för regeringen är stort och\r\novedersägligt, skrev en stor borgerlig\r\nmorgontidning för några dagar sedan.\r\nMisslyckandet gäller också\r\nsysselsättningspolitiken.</pre><pre>Den enda vägens politik, ledd av landets mest\r\nkompetenta regering någonsin, för att använda\r\nstatsminister Carl Bildts egna ord, har på några\r\nmånader förvandlat Sverige till ett\r\nArbetslöshetssverige.</pre><pre>Jag vill fråga Börje Hörnlund: Vad är det som gör\r\natt Börje Hörnlund och Centerpartiet sitter kvar i\r\nden moderatledda regeringen? Varför lämnar ni\r\ninte en regering som inte är beredd att ta\r\narbetslösheten på allvar?</pre><pre>Jag vill säga, herr talman, att jag anklagar\r\nregeringen för passivitet när det gäller kampen mot\r\narbetslösheten. Regeringens hurtfriska budskap --\r\nhåll ut, starta eget och vänta på bättre tider --\r\nsprider pessimism, både i näringslivskretsar och i de\r\nfackliga leden.</pre><pre>Regeringens åstramnings-  och neddragningspolitik\r\nhar slagit ut massor av jobb på den ordinarie\r\narbetsmarknaden. De stora indragningarna från\r\nkommunerna betyder att ytterligare tusentals\r\nmänniskor kommer att förlora sina jobb inom den\r\noffentliga sektorn.</pre><pre>Jag har tre förslag till arbetsmarknadsministern:</pre><pre>1.Gör i ordning ett gigantiskt reparations- och\r\nunderhållsprogram i miljardklassen på\r\nbyggområdet.</pre><pre>2.Tidigarelägg offentliga investeringar och\r\nkommunala investeringar.</pre><pre>3.Gör i ordning ett stort utbildningsprogram för\r\narbetslösa ungdomar i samarbete med företag,\r\nkommuner och organisationer.</pre><pre>Herr talman! Jag har tolv års erfarenhet av arbete i\r\nregeringen, varav sex som industriminister. Med\r\nstor framgång satte den socialdemokratiska\r\nregeringen in åtgärder mot arbetslösheten, och vi\r\nfick ner den från en mycket hög nivå 1982.\r\nFramgångsrika utvecklingsprogram sattes in i flera\r\nlandsdelar. I flera debatter här i riksdagen var\r\nBörje Hörnlund och jag överens om\r\nnödvändigheten av selektiva åtgärder och\r\nsatsningar på småföretagsutveckling, utbildning\r\noch forskning för att ordna nya jobb. Börje\r\nHörnlund var överens med regeringen om att\r\nprogrammen var viktiga, ty de skapade optimism\r\noch framtidstro ute i regionerna.</pre><pre>Dagens borgerliga regering gör ingen sådan bred\r\nsatsning. Någon samordning av insatserna finns\r\ninte heller. Jag är litet nyfiken på hur ni arbetar i\r\nregeringen.</pre><pre>För Börje Hörnlund någon gång på tal med\r\nnäringsministern att han skall hjälpa till att\r\nbekämpa arbetslösheten? Träffas ni mellan\r\ndepartementen för att diskutera gemensamma\r\nåtgärder? Det verkar faktiskt utåt som om\r\nnäringsministern lever sitt eget liv, skilt från dagens\r\nproblem och bekymmer, med den stora tragedi som\r\nallt fler människor och bygder nu drabbas av --\r\narbetslösheten.</pre><pre>Anf. 6  SÖREN LEKBERG (s):</pre><pre>Herr talman! Jag kan instämma i övrigas\r\nsynpunkter på interpellationssvaret från Börje\r\nHörnlund. Det innehåller inga konkreta besked.\r\nDet enda vi får är fromma förhoppningar och, om\r\nman skall vara litet elak, plattityder. Den stora\r\narbetslöshet som vi nu har i Stockholms län har\r\nredan påtalats, och hur den ökar dag för dag.</pre><pre>Jag är också förvånad över den kallsinnighet som\r\nBörje Hörnlund visar Stockholmsområdet. Hur\r\nskall man annars tolka hans mening i\r\ninterpellationssvaret, ''att det finns förhållanden\r\nsom gör att det är lättare för den enskilde att vara\r\narbetslös i Stockholm''? Han pekar också på det\r\nutbud av aktiviteter som finns här, som om antalet\r\nrestauranger, biografer osv. skulle vara någonting\r\nsom vore till hjälp för den arbetslöse.</pre><pre>Jag är alltså litet förvånad över den här\r\ninställningen till Stockholmsområdet. Jag såg i en\r\nkvällstidning att Börje Hörnlund har flyttat ut från\r\ncentrala Stockholm, och därmed borde han få en\r\nannan uppfattning om verkligheten i Stockholms\r\nlän. Om man söker sig ut från kvarteren kring\r\nRosenbad finner man en mycket skrämmande\r\narbetslöshet.</pre><pre>Låt mig ta ett exempel från min hemkommun\r\nSödertälje. Där har vi hittills haft en arbetslöshet\r\nsom har legat på riksgenomsnittet. Den senaste\r\ntiden har arbetslösheten där ökat och ligger nu över\r\nriksgenomsnittet. Södertälje är en del av\r\nStockholms län och ingår alltså den statistik som\r\nnyss har redovisats här.</pre><pre>Det som är allvarligt i Södertälje, när det gäller\r\nverkstadsindustrins utveckling, är att 7,5 % av\r\nMetalls medlemmar i dag är arbetslösa. De\r\nprognoser som finns med anledning av varsel inom\r\nbilindustrin pekar på att arbetslösheten till\r\nsommaren kommer att ligga på 20-25 %, och\r\nbyggnadsverksamheten har ett katastrofalt läge. Vi\r\nkan se fram emot en mycket stor arbetslöshet i\r\nSödertäljeområdet. Till detta kommer också\r\nhandeln -- vi vet att serviceverksamheten står inför\r\nbetydande problem -- och de varsel som kan\r\nkomma inom den offentliga sektorn. Det är alltså\r\nen skrämmande framtid vi har att gå till mötes.\r\nDärför är jag mycket förvånad över bristen på\r\nkonkreta besked i Börje Hörnlunds svar.</pre><pre>Börje Hörnlund säger dock att han är öppen för\r\nförslag. Låt mig då plocka fram ett konkret förslag\r\nur den hög av konkreta projekt som vi\r\nsocialdemokrater har levererat till riksdagen.</pre><pre>I våras beslutade riksdagens majoritet att\r\nlärarhögskolan i Stockholm skulle utlokaliseras till\r\nSödertälje -- jag vet inte om Börje Hörnlund\r\nkänner till det, eftersom han inte längre deltar i det\r\naktiva riksdagsarbetet --, och nu är det uppenbart\r\natt utbildningsministern motarbetar\r\nverkställigheten av det beslutet.</pre><pre>Min uppmaning till Börje Hörnlund är att han nu\r\nskall ta Per Unckel i örat och se till att riksdagens\r\nbeslut verkställs. Min slutfråga till\r\narbetsmarknadsministern blir: Är\r\narbetsmarknadsministern beredd att se till att\r\nriksdagens beslut om att lokalisera lärarhögskolan\r\ntill Södertälje verkställs så fort som möjligt?</pre><pre>Anf. 7  KENT CARLSSON (s):</pre><pre>Herr talman! Det interpellationssvar som\r\narbetsmarknadsministern har lämnat gjorde att jag\r\nreagerade och bestämde mig för att delta i\r\ndebatten.</pre><pre>Det jag framför allt är orolig för är vad som händer\r\nmed alla dessa tjejer och killar som går arbetslösa\r\noch som inte har fått möjlighet att ens pröva ett\r\njobb när de har gått ut gymnasiet eller grundskolan.\r\nDet är nästan 15 000 ungdomar, under 24 år, som\r\ngår utan jobb i Stockholmsregionen. Ungefär 5 000\r\nhar ungdomspraktik, som Thage G Peterson sade.</pre><pre>Arbetsmarknadsministern säger i sitt svar ungefär\r\natt det inte är så mycket värre att vara arbetslös i\r\nStockholm. Jag vill påstå att det är betydligt tuffare\r\ni Stockholmsområdet än vad det är på många andra\r\nhåll i landet. Det är en hårdare social verklighet.\r\nDet finns inte samma sociala nätverk, kontaktnät,\r\nsom finns på mindre orter. Många har flyttat till\r\nStockholm för att studera. De har alltså inte\r\nföräldrakontakt på samma sätt som tidigare.\r\nBoendet är dyrare i Stockholmsregionen än i\r\nmånga andra delar av landet, vilket skapar problem\r\nför de yngre ungdomspraktikanter som har rätt\r\ndålig ersättning. Det finns många invandrare i den\r\nhär regionen, och invandrarungdomar har mycket\r\nsvårare att få arbete än svenska ungdomar.</pre><pre>Det som gör mig litet bekymrad, speciellt en dag\r\nsom denna när rasister demonstrerar vid den gamle\r\nhjältekonungens staty, är att det just i en sådan här\r\nregion där det finns så många flyktingar och\r\ninvandrare finns risk, framför allt bland ungdomar,\r\nför att arbetslösheten kan vara en tändande låga för\r\nökad rasism och främlingsfientlighet. Vad jag\r\nförstår har arbetsmarknadsministern närmare\r\nerfarenheter från ett invandrartätt område i norra\r\nStockholm. Det borde fungera som en uppmaning\r\ntill regeringen och arbetsmarknadsministern att\r\ngöra ytterligare insatser mot\r\nungdomsarbetslösheten just i Stockholms län. n\r\nökning av ungdomskriminaliteten i vår region kan\r\nses som resultatet av den höga\r\nungdomsarbetslösheten.</pre><pre>Det är inte speciellt mycket som sägs i svaret, och\r\ndet är inte speciellt konkret. Det skulle behövas\r\nklartecken från regeringens sida om ökad satsning\r\npå utbildning av olika slag och ökad satsning på\r\nberedskapsjobb. Och ett stort investeringspaket\r\nskulle givetvis behövas, som kan omfatta\r\nskollokaler som behöver renoveras eller VA-nät i\r\nregionen som behöver rustas upp.</pre><pre>Grundfrågan är egentligen regeringens ovilja att ta\r\nstora krafttag. Det förslag som vi socialdemokrater\r\nlade fram i våras, om ett stort investeringspaket på\r\n40 miljarder under två år, avvisades i stora delar.\r\nOm man skall kunna göra ett rejält lyft och kraftigt\r\npressa ner både ungdoms- och vuxenarbetslösheten\r\nhandlar det om att regeringen måste ändra sig och\r\nvara beredd att göra det som Socialdemokraterna\r\nföreslog i våras.</pre><pre>Sedan april, när vårt förslag lades fram, har\r\nprognoserna för budgetunderskottet ökat med 70-\r\n80 miljarder. Jag frågar mig vad det är för konstiga\r\nprioriteringar som görs när man säger nej till ett\r\nstort investeringspaket -- som i bl.a. vår region\r\nskulle pressa ned arbetslösheten och som skulle\r\nbelasta statsbudgeten med ungefär 3,5 miljarder\r\nper år -- och i stället väntar och väntar och väntar.\r\nDet gör att företag slås ut, och vi vet att det är svårt\r\natt återskapa företag som en gång har slagits ut.</pre><pre>Herr talman! Min fråga till\r\narbetsmarknadsministern är om han inte nu är\r\nberedd att komma med ett större investeringspaket\r\ni enlighet med det som Socialdemokraterna\r\nföreslog redan i våras och om han har några förslag\r\npå satsningar för att få ner ungdomsarbetslösheten\r\ni Stockholms län.</pre><pre>Anf. 8  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag skall börja med att svara Kent\r\nCarlsson. Vi hade för ett tag sedan i den här\r\nkammaren en debatt om ungdomspraktiken, som\r\nKent Carlsson inte gillar. Jag vill påstå att den\r\nkommer att betyda oerhört mycket för\r\nungdomarna i vårt land. Målsättningen är att våra\r\nungdomar icke skall befinna sig på gator och torg.\r\nSedermera har det socialdemokratiska partiet\r\nförstått detta, och nu är vi eniga om åtgärden.</pre><pre>Också jag är orolig för motsättningarna mellan\r\ninvandrare och de som sedan länge är boende i\r\nlandet. Om detta skall gå bra är A och O att vi\r\nsnarast får tillbaka en fullgod ordinarie\r\narbetsmarknad. Annars riskerar vi att få större\r\nmotsättningar än tidigare.</pre><pre>Kent Carlsson talar också om utbildning. Den här\r\nregeringen har kommit med 18 000 nya platser bara\r\ninom högskolan. Jämför det med hela satsningen\r\nunder 80-talet, som innebar 11 000 platser under tio\r\når. Så här är det på många andra\r\nutbildningsområden också.</pre><pre>Vad gäller paketet, som Socialdemokraterna lade\r\nfram förslag om i våras, kan jag bara hänvisa till\r\nFeldt. Den förre finansministern begrep ingenting\r\nav finansieringen. Det var hans betyg. Detta\r\nåterupprepades ju inte i de här förhandlingarna\r\nheller, utan då var vi eniga om att man måste\r\nfinansiera, inte bara föreslå.</pre><pre>Sedan skall jag gå över till Anita Johansson. Det är\r\nfaktiskt så att det inte är så länge sedan regeringen\r\noch Socialdemokraterna tillsammans resonerade\r\nom de här frågorna: Hur skall vi klara Sveriges\r\nekonomi? Hur mycket skall vi satsa på\r\narbetsmarknadsåtgärder? Vi lade fram ett enigt\r\nförslag. Det finns inga andra pengar för Anita\r\nJohansson än det finns för mig. Så är faktiskt läget.\r\nMan kan höja rösten hur mycket som helst, men\r\nramen är fastställd av fem partier tillsammans. Det\r\ninnebär inte att jag vecka för vecka, månad för\r\nmånad måste följa läget och återkomma till\r\nriksdagen när så erfordras.</pre><pre>Jag vill dock säga här att det gäller att komma\r\ntillbaka till ordinarie arbeten. Här har parterna på\r\narbetsmarknaden att mycket stort ansvar. Det\r\nskulle betyda mycket för säkerheten och viljan att\r\nvåga investera om man visste hur spelreglerna för\r\n1993 och 1994 ser ut. Det finns faktiskt ingenting\r\nsom är viktigare.</pre><pre>Frågan om osäkerheten när det gäller att sätta i\r\ngång infrastruktursatsningar är ganska besvärlig.\r\nDet finns politiska motsättningar inom Stockholm.\r\nInfrastrukturåtgärderna gäller områden som\r\nmånga stockholmare vill skydda. Det är stor risk för\r\nfördröjningar av olika slag. Jag förutsätter att även\r\nSocialdemokraterna är beredda att följa de lagar\r\nsom gäller i Sverige i sådana här fall. Eller skall vi\r\ngå över till ett laglöst tillstånd bara för att snabbt\r\nvidta åtgärder som berör några kvarvarande\r\ngrönområden?</pre><pre>Jag tycker uppriktigt sagt att Anita Johansson är\r\ncynisk när hon ställer Stockholm mot områden som\r\nhar två tre gånger så hög arbetslöshet. Det är\r\ncyniskt. Jag oroar mig allvarligt för var och en som\r\när arbetslös. Det här är individuellt. Målsättningen\r\nmåste därför vara att pressa ned arbetslösheten\r\növerallt. Att ställa region mot region på det här\r\nsättet tjänar ingenting till.</pre><pre>Frågan om vem som fördelar pengarna har tagits\r\nupp. När socialdemokraterna satt i\r\nregeringsställning föreslog de -- vilket hela\r\nriksdagen var enig om -- att man skall ange\r\nramsiffror och att pengarna sedan skall fördelas av\r\nArbetsmarknadsverket. Vill Anita Johansson att\r\njag skall ta över det? Vill Anita Johansson att jag\r\nsom arbetsmarknadsminister skall plocka fram\r\nenskilda projekt? Skall hela oranisationen med\r\nAMS och Länsarbetsnämnderna sättas åt sidan?\r\nJag tror att det vore fel. Ingen enskild människa\r\nkan göra det stora jobbet.</pre><pre>Jag vill även beröra den nya åtgärden -- ALU. Här\r\nfinns verkligt stora chanser att göra ganska stora\r\nsaker. Jag vet att detta förbereds på stort allvar,\r\näven i Stockholm. Det finns inget tak. Sedan kan\r\nman naturligtvis komma med önskelistor. Vi har ett\r\ngemensamt ansvar. Det kan dock diskuteras om\r\nalla vill ta ett ansvar. Vi har ett budgetunderskott\r\npå 160 miljarder kronor. Vägen är mycket smal.\r\nOm man inte håller sig till den kan man få stigande\r\nräntor och stora bekymmer, och då blir det ännu\r\nsämre. När Anita Johansson står i talarstolen\r\nmärker man inte att det skulle finnas någon\r\nmedvetenhet om budgetunderskottet och vad det\r\nkan föra med sig.</pre><pre>Anf. 9  KENT CARLSSON (s):</pre><pre>Herr talman! Man brukar säga att anfall är bästa\r\nförsvar, och det var väl det vi såg prov på när\r\narbetsmarknadsministern höll sitt anförande.</pre><pre>Först till frågan om ungdomspraktik och\r\nungdomsår. Jag var kritisk mot delar i hur\r\nungdomspraktiken utformades. Jag var inte emot\r\natt man gör insatser för ungdomar -- tvärtom.\r\nEffekterna blir dock att de unga\r\nungdomspraktikanterna får gå ifrån sina bostäder,\r\neftersom de inte har råd att behålla ens en liten\r\nlägenhet med den ersättning de får. Därför stödde\r\njag det socialdemokratiska förslaget om\r\nungdomsjobb, som skulle ha givit en något bättre\r\nersättning.</pre><pre>De insatser som regeringen till slut har gjort har\r\ntillkommit efter mycket påtryckning och efter det\r\natt arbetsmarknadsläget har försämrats oerhört\r\nsnabbt. Redan i våras skulle man ha kunnat göra\r\nstora investeringar och fått i gång en mängd jobb på\r\nskolor, med vägar, järnvägar osv. Det finns planer\r\nsom går snabbt att sätta i sjön, vilket vi inte minst\r\nhar visat genom vår inventering. Om man hade\r\ngjort så, hade vi troligtvis sluppit en del\r\nkostnadsökningar som nu uppstår på grund av att\r\nfolk blir arbetslösa. Vi får i alla fall betala lika\r\nmycket. Skillnaden är att pengarna inte går till\r\nsärskilt produktiva saker.\r\nArbetsmarknadsministern kanske kan\r\nkommentera detta något.</pre><pre>Det är samma sak nu. Vi för återigen fram förslag\r\nom att man skall göra stora insatser för att bl.a.\r\nbekämpa ungdomsarbetslöshet genom att\r\ngenomföra ett stort investeringspaket. Återigen får\r\nvi dra regeringen efter oss. I förhandlingarna om\r\nkrispaket gällde det att vi kunde få 10 miljarder.\r\nDet är bra. Men det behövs betydligt större insatser\r\nför att man skall kunna ingjuta litet framtidstro och\r\noptimism. P G Gyllenhammar sade i en intervju för\r\ndrygt en vecka sedan att det i dag saknas någon som\r\nkan vara optimismens ledstjärna. Den svenska\r\nregeringen är det definitivt inte. Både för\r\nStockholms läns skull och för landet som helhet\r\nskulle vi i dag behöva märka att åtminstone landets\r\nstyresmän tror på landet och är beredda att satsa\r\nrejält och att ta på sig ett något ökat\r\nbudgetunderskott för att få i gång hjulen i Sverige.</pre><pre>Jag vill åter ta upp ungdomars situation. Vi ser nu\r\ndagligen tecken på vad de ökade motsättningarna\r\nmellan å ena sidan flyktingar och invandrare och å\r\nandra sidan svenska ungdomar kan leda till -- våld,\r\nkriminalitet, upplopp. Därför är vi tvungna att\r\nvidta åtgäder i en region som utgör en smältdegel\r\ndär så många människor lever inpå varandra. I\r\nannat fall kommer vi att få se hemska skeden i\r\nTensta, Rinkeby, Flemingsberg m.fl. ställen där\r\nman har stor närkontakt. Därför vädjar jag om\r\nytterligare insatser -- i just Stockholms län -- för att\r\nkomma till rätta med ungdomsarbetslösheten.</pre><pre>Anf. 10  ANITA JOHANSSON (s):</pre><pre>Herr talman! Jo, Börje Hörnlund, jag menar vad\r\njag skrev i min interpellation. Vi missgynnas i\r\nStockholmsregionen när det gäller satsningar på\r\narbetsmarknadspolitiska åtgärder. Jag anser att vi\r\nborde få en större del av dessa pengar, och det kan\r\nBörje Hörnlund ge sig på.</pre><pre>Jag är inte cynisk, Börje Hörnlund. Jag är allvarligt\r\noroad. Det är därför jag har skrivit denna\r\ninterpellation. Jag är oroad över vad som händer på\r\ngator och torg. Jag är oroad över vad som skall\r\nhända i den här staden i kväll. Arbetslösheten är en\r\ngrogrund för rasism och främlingsfientlighet och\r\nannat elände som dyker upp i vårt land -- och\r\nframför allt i det här länet.</pre><pre>Jag vill ha ett svar av Börje Hörnlund när det gäller\r\ndet som Christina Linderholm sade i debatten. Jag\r\när självfallet medveten om att vi skall följa de lagar\r\nsom gäller. Men jag frågade Börje Hörnlund om\r\nhan är beredd att med kraft se till att\r\nDennisuppgörelsen kommer i gång. Jag tycker\r\nockså att vi kan få svar på det Sören Lekberg tog\r\nupp. Vad tänker Börje Hörnlund göra åt\r\nutbildningsminister Per Unckel och hans förhalning\r\nnär det gäller lärarhögskolan?</pre><pre>Jag vet att vi har en dålig samhällsekonomi och att\r\nbudgetunderskottet ökar kraftigt. Men jag tycker\r\natt det skulle vara klädsamt om centerpartisterna\r\nåtminstone oroade sig något för vad som händer\r\nmed alla arbetslösa ungdomar i Stockholms län.</pre><pre>Anf. 11  SYLVIA LINDGREN (s):</pre><pre>Herr talman! Efter den här debatten känner jag att\r\njag egentligen inte vet hur man skall kunna påverka\r\narbetsmarknadsministern så att han förstår hur\r\nallvarligt läget är i Stockholm i dag. Självfallet finns\r\ndet även andra län som har det besvärligt. Om vi\r\nmäter antalet personer som är arbetslösa i\r\nStockholms län är siffran 50 000 enskilda individer.\r\nOm man talar om procentsatser får man naturligtvis\r\nandra värden. Men Börje Hörnlund sade i sitt\r\ninlägg att man måste ha den enskilde individen i\r\nåtanke. Det är då ett specifikt problem i\r\nStockholm.</pre><pre>Man måste också se till helheten med minskade\r\nbidrag till fritidsverksamhet och idrottsrörelser\r\nm.m. Sådana verksamheter läggs ner och\r\nförsvinner. Vårt län och vår stad får därmed en\r\nmycket negativ social prägel.</pre><pre>För ett år sedan tog socialdemokraterna i\r\nStockholms läns landsting fram ett åtgärdsprogram\r\nför att komma till rätta med arbetslösheten eller för\r\natt åtminstone försöka minska\r\nsysselsättningssvårigheterna. Vi vet att ingenting\r\nhar hänt. Jag har gång på gång ställt mig frågan\r\nvarför man inte kommer i gång med skapandet av\r\narbetstillfällen. Jag har här också försökt att\r\nredogöra för ett par exempel när det gäller det\r\nsnåriga regelsystemet. Jag fick inget svar på om\r\nBörje Hörnlund har för avsikt att se över reglerna\r\neller om han har något i bakfickan för att snabbare\r\nkomma till rätta med de här problemen.</pre><pre>Vi vet att kvinnorna kommer att bli arbetslösa i stor\r\nutsträckning i framtiden, i takt med att\r\nkommunerna dag efter dag lägger varsel. Man kan\r\nifrågasätta om det finns några åtgärder att sätta in\r\nnär den arbetslösheten träder i kraft.</pre><pre>Det är bra att man har tagit fram flera\r\nhögskoleplatser. Men vi skall också ha i åtanke att\r\nvi i den här konjunkturen har betydligt fler sökande\r\nper plats än vad vi hade för tio år sedan. Det måste\r\nfinnas flexibilitet i åtgärderna. Jag fick inget svar på\r\nmin fråga om arbetsmarknadsministern har för\r\navsikt att se över spelreglerna och regelsystmet.</pre><pre>Anf. 12  SÖREN LEKBERG (s):</pre><pre>Herr talman! Börje Hörnlunds replik innehöll få\r\nkonkreta besked. Jag konstaterar i likhet med de\r\nandra debattörerna i denna fråga att man får\r\nintrycket att Börje Hörnlund är mycket kallsinnig\r\nnär det gäller arbetslösheten i Stockholms län. Jag\r\när förvånad över detta. I interpellationssvaret\r\npekade ju Börje Hörnlund själv på att det som är\r\nmarkant nytt i läget är att arbetslösheten är så hög\r\ni Stockholms län. Förr när vi har haft\r\nkonjunkturnedgångar har sysselsättningen varit\r\nrelativt hög i Stockholms län. Stockholms län har\r\ndärigenom fungerat som ett slags motor i vårt land.\r\nDet tycks inte bekymra Börje Hörnlund att\r\narbetslösheten nu ökar kraftigt i Stockholms län.</pre><pre>Det är också litet underligt att Börje Hörnlund bara\r\nskyller på budgetunderskottet. Visst skall vi ta\r\nbudgetunderskottet på allvar och visst skall vi se till\r\natt vi kan skära ned budgetunderskottet. Men det\r\ngår inte bara att skära. Man måste också investera\r\noch se till att det skapas jobb som ger pengar. Jag\r\ntror att Börje Hörnlund själv har pekat på det\r\noriktiga i att bara passivt betala ut A-kassestöd i\r\nstället för att satsa pengarna i konstruktiva,\r\nproduktiva jobb. Det är sådana åtgärder vi\r\nefterlyser.</pre><pre>Jag tog exempel från min egen hemkommun i\r\nStockholms län, Södertälje, där arbetslösheten nu\r\nökar mycket kraftigt. Vi efterlyser åtgärder. Man\r\nblir förvånad när arbetsmarknadsministern är så\r\nkallsinnig mot Stockholms län. Börje Hörnlund\r\nskall naturligtvis vara arbetsmarknadsminister för\r\nhela landet, och vi skall inte ställa region mot\r\nregion. Men när arbetslösheten nu är rekordhög i\r\nStockholms län, måste Börje Hörnlund även vara\r\narbetsmarknadsminister för Stockholms län.</pre><pre>Jag fick inget svar på min fråga om den konkreta\r\nåtgärden när det gäller lärarhögskolans\r\nomlokalisering. Det finns ett konkret förslag och\r\nett riksdagsbeslut. Jag upprepar därför frågan: Är\r\narbetsmarknadsministern beredd att omedelbart se\r\ntill att riksdagsbeslutet om att lokalisera HLS till\r\nSödertälje verkställs?</pre><pre>Anf. 13  Arbetsmarknadsminister BÖRJE\r\nHÖRNLUND (c):</pre><pre>Herr talman! Det är ju litet bekymmersamt -- fyra\r\ntalare, jag skall svara alla på samma tid.</pre><pre>Kallsinnig? Det är ju ni som ställer region mot\r\nregion, och det är det som jag tycker är så otäckt.\r\nJag ställer aldrig region mot region.</pre><pre>Ni svarar inte heller på frågan om det är jag som\r\nskall överta fördelningen till länen från\r\narbetsmarknadsverket. Har ni inget förtroende för\r\nGeorg Andersson, er partikamrat, som sitter i\r\nstyrelsen och fördelar? Tala med honom!</pre><pre>Jag vill för min del mycket skarpt säga att det inte\r\nfinns någon viktigare åtgärd än att så snart som\r\nmöjligt komma åter till en fullgod ordinarie\r\narbetsmarknad. Att ha 10 procentenheter, var\r\ntionde, utanför ordinarie arbetsmarknad är en\r\npåfrestning utan like för människor och för svensk\r\nekonomi.</pre><pre>Det är knappt att jag tror att ni tillhör samma parti\r\nsom Ingvar Carlsson, Ingela Thalén och Allan\r\nLarsson, som satt och förhandlade fram de här\r\nramarna som jag nu har att leva efter. Ni måste på\r\nnågot sätt ha brutit er ur den gemenskap ni har\r\ninom riket genom att ställa region mot region. Jag\r\ntycker att det är jättetråkigt.</pre><pre>Att vi har det så här beror ju på internationell\r\nlågkonjunktur och arvet från 80-talet med inflation\r\noch spekulation; det är det som gör att hela Sverige\r\när i olag. Det skulle ha gått bra att leva med den\r\ninternationella lågkonjunkturen om vi inte hade\r\nhaft det här 80-talsarvet. Såvitt jag förstår måste det\r\nvara fler än den här regeringen som har ett ansvar.</pre><pre>Sedan vill jag säga till Thage Peterson att en\r\nanledning till den situation som råder i Stockholm i\r\ndag är den enorma överhettning som skedde här\r\nunder den senare delen av 80-talet. Man byggde\r\növerallt dessa tomma kontor, som nu gör att\r\nbankerna inte har förmåga att klara det hela, osv.\r\nDet är en mycket viktig anledning. Hade det då\r\nfunnits kraft och intresse att göra en bättre regional\r\nfördelning, att ta itu med sådana här saker, så skulle\r\nvi ha haft det klart bättre i dag. Det skulle ha\r\nfunnits väsentligt mer att bygga och göra i övrigt i\r\ndenna region.</pre><pre>När det gäller 80-talet återigen är vi ju alla eniga i\r\ndag -- jag tror inte att någon säger emot -- om att\r\njättedevalveringen på 16 % i uppåtgående\r\nkonjunktur, som satte i gång den här 80-\r\ntalskapplöpningen, var ett förödande misstag. Det\r\nvar inte politiskt duglighet. Det gick bra ett tag,\r\nsedan blev det värre. Och det finns, som sagt, också\r\nandra som har ansvaret -- inte de som sitter i dagens\r\nregering.</pre><pre>Sedan förutsätter jag, när det gäller de här\r\nfrågorna, att när riksdagen fattar beslut så fullföljs\r\nde.</pre><pre>Anf. 14  THAGE G PETERSON (s):</pre><pre>Herr talman! Efter detta inlägg har jag inte rätt till\r\nflera inlägg i den här debatten. Jag hoppas att\r\narbetsmarknadsministern respekterar det\r\nförhållandet och inte utnyttjar det till att göra\r\nangrepp som jag inte sedan har möjlighet att\r\nbemöta.</pre><pre>Börje Hörnlund har haft två inlägg och två\r\nmöjligheter att svara på mina frågor, men han har\r\ninte gjort det. Jag förstår i och för sig att Börje\r\nHörnlund inte vill ha en debatt om högerkrafterna\r\ni regeringen, eller att han inte vill avslöja sina\r\nrelationer med näringsministern. Däremot skall jag\r\npåminna Börje Hörnlund om misslyckandena när\r\ndet gäller sysselsättningspolitiken och regeringens\r\nekonomiska politik.</pre><pre>Före valet sade Carl Bildt och andra borgerliga\r\npolitiker att en borgerlig regering skulle bekämpa\r\narbetslösheten mer framgångsrikt än en\r\nsocialdemokratisk. Valresultatet visade ju också att\r\nmånga väljare trodde på dem. Men arbetslösheten\r\nstiger nu dramastiskt och slår alla tidigare rekord.\r\nDärför menar jag att regeringen har misslyckats\r\nmed att stävja arbetslösheten.</pre><pre>Också när det gäller att ordna nya jobb har\r\nregeringen misslyckats. Varje dag kommer nya\r\nbesked om industrier som varslar, lägger ned eller\r\nflyttar ut. På något sätt tycks framtidstron ha\r\nförsvunnit från det svenska näringslivet. Det är en\r\nviktig uppgift för landets regering att få upp\r\nframtidstron och optimismen inom näringslivet.\r\nDen väldiga ökningen av arbetslösheten leder till\r\nen omfattande långtidsarbetslöshet, som det kan bli\r\nmycket svårt att få bukt med. Arbetslösheten leder\r\nockså till svåra sociala problem.</pre><pre>Sådan är ju situationen i Sverige i dag, Börje\r\nHörnlund, och det tycker jag inte att man skall\r\nförneka.</pre><pre>Börje Hörnlunds resonemang om att vi ställer\r\nregion mot region förstår jag inte alls. Det är inte\r\natt ställa region mot region om vi som är valda av\r\nmänniskorna i Stockholms län företräder dem i\r\ndebatter här i riksdagen. Och vi vill fästa\r\nregeringens uppmärksamhet på den väldiga\r\narbetslöshet som råder i Stockholms län. Det är ju\r\nså det skall gå till i en demokrati -- att de valda\r\nombuden för olika regioner får möjligheter att peka\r\npå de olika problemen i en riksdagsdebatt.</pre><pre>Det krävs något av en nationell kraftsamling för att\r\npressa ned arbetslösheten över hela landet. Och det\r\när ett ansvar för landets regering och för\r\narbetsmarknadsministern att ta ledningen; det är\r\nnödvändigt. Det går inte en dag utan att jag träffar\r\neller hör ifrån människor som är arbetslösa eller är\r\noroliga för att bli det. Därför är det mycket viktigt\r\natt regeringen sätter in omedelbara och omfattande\r\nåtgärder för att möta arbetslösheten över hela\r\nlandet.</pre><pre>Anf. 15  ANITA JOHANSSON (s):</pre><pre>Herr talman! Det är tråkigt, men det är alltid\r\nmycket tjat från den s.k. mest kompetenta\r\nregeringen om allt elände vi Socialdemokrater\r\nställde till med under 80-talet. Men en sak kanske\r\nBörje Hörnlund och jag kan vara överens om: Vi\r\nhade knappt någon arbetslöshet då.</pre><pre>Jag tänker emellertid ta fasta på det som Börje\r\nHörnlund skrev i svaret, nämligen att ''jag är hela\r\ntiden öppen för att ta del av förslag till ytterligare\r\ninsatser från såväl kommuner, länsarbetsdirektörer\r\noch landshövdingar''. Landshövdingen här har lagt\r\nfram förslag om lånet på en miljard.</pre><pre>Sedan skulle det vara bra, tycker jag, om Börje\r\nHörnlund åtminstone kunde tala med sina\r\nborgerliga bröder och systrar i Stockholms läns\r\nlandsting och ute i våra kommuner i Stockholms\r\nlän. Vi får nämligen aldrig stöd av dem. I varenda\r\nkommun har vi tagit fram konkreta förslag när det\r\ngäller sysselsättningsskapande åtgärder. Börje\r\nHörnlund är som sagt arbetsmarknadsminister\r\näven för Stockholms län.</pre><pre>Jag läste en insändare häromdagen, herr talman,\r\nsom gjorde mig bestört. Jag tänker läsa upp den.\r\nBörje Hörnlund kan kanske ge svar på den här\r\ninsändaren:</pre><pre>''Min man har hastigt blivit arbetslös, själv blir jag\r\ndet snart. Vi har alltid gjort rätt för oss. Aldrig fått\r\nnågra bidrag.</pre><pre>Banken har uppmanat oss att snarast flytta, då vi ej\r\nkan betala vårt bostadslån längre.</pre><pre>På bostadsförmedlingen rycker man på axlarna och\r\ntycker att vi ska flytta runt i andrahandslägenheter.</pre><pre>Barnen gråter och vill gå kvar i sin älskade skola här\r\npå Söder i Stockholm.</pre><pre>Ett av barnen har ett lättare handikapp men har\r\nunderbara klasskamrater som aldrig har mobbat\r\nhonom.</pre><pre>Vad gör man? Vart vänder man sig? Vi vet varken\r\nut eller in. Vi vill bara hålla ihop och att barnen\r\nskall få lida så litet som möjligt.''</pre><pre>Undertecknat: ''Sömnlösa nätter i Stockholm''.</pre><pre>Det är kanske så, som Thage Peterson var inne på,\r\natt vi socialdemokrater i det här länet har tigit\r\nalltför länge om arbetslösheten under tidigare år.\r\nMen vi började den här debatten i våras, och jag\r\nlovar att jag kommer att förfölja Börje Hörnlund\r\ntills han också tar Stockholms läns arbetslöshet på\r\nallvar. Fjärran från arbete, halvvägs till helvete -- så\r\nlyder ett svenskt ordspråk, herr talman.</pre><pre>Anf. 16  SYLVIA LINDGREN (s):</pre><pre>Herr talman! Jag tycker faktiskt att det måste vara\r\nen arbetsmarknadsministers uppgift att titta på\r\nvarför arbetstillfällen inte kommer i gång, utan\r\narbetslösheten ökar hela tiden. Själv redogjorde\r\njag för några exempel som jag har fått fram via\r\nlänsarbetnämnden och även via olika\r\narbetsgivarorganisationer inom Stockholms läns\r\nlandsting.</pre><pre>Ett exempel var att entreprenörer som anlitas\r\nmåste ta all sin arbetskraft från arbetsförmedlingen\r\noch inte använda egen personal. Men man tycker\r\ninte att man kan säga upp den egna personalen för\r\natt ta annan personal, utan då hankar man sig i\r\nstället fram. Anledningen till att den här regeln\r\nfinns är att pengarna i första hand skall gå till de\r\narbetslösa. Det ställer jag upp på. Men då inser jag\r\nockså att man måste se över spelreglerna, så att\r\nman kan se till att arbetstillfällen finns kvar och att\r\nigångsättningar kan ske.</pre><pre>En annan propp var systemet med att de anställda\r\nskall få arbete i minst fyra och högst sex månader.\r\nJag har förståelse för att mindre projekt är svåra att\r\nfå bidrag till, och att de därför inte kommer i gång.\r\nFör projekt som varar i mer än sex månader blir\r\nman tvungen att byta folk mitt i ett bygge, och det\r\nkan naturligtvis också innebära orimliga krav.</pre><pre>Min fråga var: Skall arbetsmarknadsministern se\r\növer det här och vidta några åtgärder? Jag har ännu\r\ninte fått svar på den. Jag tycker att det är viktigt att\r\nman gör detta för att se till att arbetstillfällen\r\nkommer i gång, så att arbetslösheten kan minska.</pre><pre>Anf. 17  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag tar till mig det som Sylvia\r\nLindgren säger. Det är klart att detta, i dagens\r\narbetsmarknadsläge, riskerar att bli ett\r\nnollsummespel. Jag skall ta upp de här frågorna\r\nmed AMS-ledningen. Det är svåra\r\navvägningsfrågor. Men jag är övertygad om att det\r\ngäller att handla med en viss flexibilitet.</pre><pre>Till Thage Peterson vill jag säga att det nu äntligen\r\nser ut som om USA skulle lyfta litet grand. Man\r\nbedömer att Tyskland kommer till ett\r\nräntesänkningsläge. Vi har alla anledning att\r\nhoppas att olika länder medvetet gör stora extra\r\ninsatser på infrastrukturområdet för att hjälpa i\r\ngång konjunkturerna.</pre><pre>I Sverige har det hänt, att produktiviteten i\r\nföretagen för närvarande utvecklas mycket positivt.\r\nOm vi vårdar vårt kostnadsläge talar en del för att\r\nvi kan hänga med bra när det börjar bli uppgång.\r\nDetta är det mycket viktigt att vi alla har med i vår\r\ndebatt och i våra förslag.</pre><pre>Jag ser självklart att de som är valda för ett visst\r\nområde är starka företrädare för sin region. Så är\r\ndet när norrbottningar uppträder här, så är det när\r\nsmålänningar uppträder. När det gäller\r\narbetslösheten och fördelningen försöker jag för\r\nmin del att vara till hundra procent rättvis. Men det\r\när faktiskt andra som fördelar. Jag försöker\r\nförhandla fram pengar. Jag tycker inte om att bli\r\nbeskylld för att vara mer negativ till en region än till\r\nandra. Jag tycker inte att det är rättvist. Därför tar\r\nockså jag i litet grand.</pre><pre>Jag hoppas att det går att göra mer. Jag är beredd\r\natt diskutera det i brett politiskt samförstånd. Men\r\nläget är sådant att man måste ha med en\r\nfinansieringsdiskussion också. Det är inte bara att\r\nbraka på. Jag vet att\r\nKommunikationsdepartementet diskuterar en\r\nstörre sak.</pre><pre>Kent Carlsson, ungdomar har det troligtvis värre i\r\nStockholm. Det är socialt farligt här. Men för oss\r\nlitet gråhårigare går det nog på ett ut var man bor,\r\nom man är arbetslös.</pre><pre>Överläggningen var härmed avslutad.</pre><pre>5 §  Svar på interpellation 1992/93:28 om\r\nsysselsättningen för byggnadsarbetare</pre><pre>Anf. 18  Arbetsmarknadsminister BÖRJE\r\nHÖRNLUND (c):</pre><pre>Herr talman! Lars Ulander har frågat mig om jag är\r\nberedd att medverka till att hinder för utbyggnaden\r\nav infrastruktur undanröjs och om jag är beredd att\r\nskjuta till resurser för reparation, om-  och\r\ntillbyggnadsarbeten.</pre><pre>Sysselsättningssituationen för byggnadsarbetare är\r\nmycket allvarlig och flera prognoser pekar på att\r\nläget kommer att förvärras ytterligare framöver.</pre><pre>Detta hänger samman med flera faktorer, såsom\r\nlågkonjunkturen, den minskade efterfrågan på\r\nbostäder, besvärligheterna på kreditmarknaden\r\nm.m. Vi lider också i hög grad av en baksmälla från\r\nåren av spekulationsekonomi, då byggandet\r\nskenade i väg på ett osunt sätt. Det är inte orimligt\r\natt antalet byggnadsarbetare minskar i förhållande\r\ntill dessa överhettade år, men prognoserna i dag är\r\nlikafullt oroväckande.</pre><pre>Några ljusglimtar är ändå den kraftigt ökade\r\nombyggnadsverksamheten i år och\r\ninfrastrukturinvesteringarna. I\r\nstabiliseringspropositionen finns också förslag om\r\nytterligare satsningar på vägarbeten för en och en\r\nhalv miljard kronor och en miljard kronor för att\r\nstimulera tidigareläggning av\r\naffärsverksinvesteringar. Dessutom finns förslag\r\nom ytterligare 3 400 miljoner kronor för\r\nberedskapsarbeten som bl.a. kan användas för\r\nbyggnadsarbeten.</pre><pre>Jag kan försäkra Lars Ulander att ingen är mer\r\nangelägen än jag att byggnadsprojekt kommer i\r\ngång och att de kommer i gång snabbt under den\r\nrådande lågkonjunkturen. Det är angeläget att\r\ninfrastrukturinvesteringar genomförs nu när\r\nkostnaderna är låga och tillgången på arbetskraft är\r\nhög.</pre><pre>Detta innebär emellertid inte att man kan\r\nåsidosätta de demokratiska och rättsliga\r\nprocesserna. När det gäller stora projekt som går i\r\nkänsliga naturområden och som direkt rör väldigt\r\nmånga människor, vilket är fallet vad gäller t.ex.\r\nStockholms kringfartsleder, kan varken\r\ndemokratin, miljölagstiftningen eller annan rätt\r\nsättas ur spel.</pre><pre>Det är min förhoppning att också kommunerna\r\nanstränger sig för att tidigarelägga byggnads-  och\r\nombyggnadsprojekt. Länsarbetsnämnderna deltar\r\nmed medel i många kommunala projekt.</pre><pre>Avslutningsvis vill jag framhålla att det finns gott\r\nom projekt i det befintliga väg-  och järnvägsnätet\r\nsom kan komma i gång relativt snabbt om\r\nfinansieringen kan ordnas.</pre><pre>Anf. 19  LARS ULANDER (s):</pre><pre>Herr talman! Jag tackar arbetsmarknadsministern\r\nför svaret på min interpellation. Jag har i den\r\nförsökt att beskriva ett nuläge och ett läge för den\r\növerblickbara framtiden.</pre><pre>Som kan konstateras är situationen mer än kritisk.\r\nDet gäller inte bara för arbetare och tjänstemän\r\ninom byggnadssektorn, utan genom sidoeffekter\r\nslår arbetslösheten på grund av byggbranschens\r\nneddragning mot många andra näringar. De 50 000\r\narbetslösa i Stockholms län går snabbt mot en\r\nfördubbling.</pre><pre>Om jag, herr talman, får göra en allmän reflektion\r\nmed anledning av interpellationssvaret, vill jag\r\nbeteckna det som i det närmaste oengagerat. I\r\nstället för att ge besekd om vad regeringen skall\r\ngöra för att ge människor framtidstro, säger\r\narbetsmarknadsministern att\r\nombyggnadsverksamheten är en ljuspunkt. Jag\r\nhoppas att den som skall vara landets främste\r\nvärnare av sysselsättningen för människorna vet\r\nvad som döljer sig bakom denna tillfälliga uppgång\r\nav ROT-sektorn. Det som måste till är en\r\nförlängning av dagens låneregler för ROT-sektorn.\r\nOm inte det sker blir det tvärstopp för nya ROT-\r\nprojekt efter den 1 januari 1993.</pre><pre>Vi har i dag närmare 3 000 registrerade arbetslösa\r\nbyggnadsarbetare i Stockholm. Med\r\nmultiplikatoreffekten betyder det många, många\r\nfler. Hur många arbetslösa accepteras i Stockholm\r\ninnan regeringen tar sitt ansvar? Herr talman, det\r\nsom gäller i Stockholm är också allmängiltigt för\r\nresten av landet.</pre><pre>En kommentar till svaret på frågan om\r\ninfrastruktursatsningarna, t.ex. kringfartslederna\r\nrunt Stockholm. I stället för att deklarera att\r\nregeringen skall arbeta för att undanröja hinder för\r\natt få i gång det s.k. Dennispaketet, hukar sig\r\nHörnlund med att man inte kan sätta demokratin\r\neller lagstiftningen ur spel. Vem har krävt det?</pre><pre>Det ryktas om att regeringen är splittrad i denna\r\nfråga. Är arbetsmarknadsministern för eller emot\r\nden infrastruktursatsning som\r\nSocialdemokraterna, Moderaterna och Folkpartiet\r\ni Stockholm har enats om och som är nödvändig för\r\nen positiv utveckling av Stockholm och därmed\r\nockså av Sverige? Det skulle vara intressant om\r\narbetsmarknadsministern utvecklade sin och\r\nförhoppningsvis regeringens syn på detta.</pre><pre>Så några kommentarer till enskildheter i svaret som\r\ninte får passera obemärkt. Börje Hörnlund hävdar\r\natt flera prognoser pekar på att läget kommer att\r\nförvärras ytterligare framöver. Sanningen är den att\r\narbetslösheten under det kommande året i det\r\nnärmaste kommer att fördubblas, från 18 % till\r\n35 %. I fem län -- Uppsala, Skaraborg,\r\nKopparberg, Jämtland och Norrbotten -- kommer\r\narbetslösheten att uppgå till 50 %.</pre><pre>Bland alla uppräkningar av orsaker till nedgången i\r\nbyggsektorn nämns minskad efterfrågan på\r\nbostäder, lågkonjunktur och spekulationsekonomi.\r\nInte med ett ord nämns att räntebidragen urholkats\r\noch försämrats vid årsskiftet, att redan beslutade\r\nräntebidrag dras ned och att investeringsbidraget\r\ntas bort. Inte heller tar arbetsmarknadsministern\r\nupp den höga räntan, som hållit landets investerare\r\ni ett järngrepp.</pre><pre>En ytterligare kommentar till påpekandet från\r\narbetsmarknadsministern att den kraftigt ökade\r\nombyggnadsverksamheten i år tillhör\r\nljusglimtarna. Den uppgången är tillfällig och beror\r\npå att statens finansieringsvillkor kom att bli\r\nmycket gynnsamma för lånebeslut som fattades\r\nunder december 1991. Då gällde nämligen äldre\r\nbestämmelser beträffande åtgärder och nyare\r\nbestämmelser beträffande garanterad ränta. Den\r\nsamstämmiga bilden är annars att ombyggnaderna\r\nkommer att minska i omfattning under 1993 samt\r\natt både antalet lägenheter som byggs om och\r\nombyggnadernas omfattning kommer att minska.</pre><pre>Herr talman! Arbetslösheten har ett pris både för\r\nden enskilde och för staten. Min fråga är: Hur\r\nbedömer arbetsmarknadsministern de besparingar\r\noch nedskärningar ur ekonomisk synvinkel som\r\nvidtagits och som kommer att vidtas? Är de\r\nlönsamma, och kommer de att ge det önskade\r\nresultat som är nödvändigt för att få ordning och\r\nreda på sysselsättningsområdet.</pre><pre>Anf. 20  Arbetsmarknadsminister BÖRJE\r\nHÖRNLUND (c):</pre><pre>Herr talman! Det är ett stort problem att det finns\r\nen hel del tomma bostäder i gamla och nya hus. Det\r\när ett problem att vi har en enorm mängd tomma\r\nkontorsrum. Det är ett problem att tre fjärdedelar\r\nav bankernas förluster gått till att betala\r\növerhettningen och spekulationen inom bygg- och\r\nfastighetsbranschen i slutet av 80-talet. Det är ett\r\nproblem att regeringen fem gånger fått gå in och\r\nhjälpa banker. Nordbankens 20 miljarder -- det är\r\nandra gången regeringen nu gick in -- lär vara\r\nknappa. Detta gör att det blir onödigt hög ränta, att\r\ndet inte går att finansiera byggobjekt och att man\r\ninte kommer fram via bankerna. Det är ett problem\r\natt vi har gott om tomma industrilokaler.</pre><pre>De saker jag räknat upp är normalt motorn i\r\nbyggandet. I det här skedet har regeringen gått in\r\nmed 2 extra miljarder för statligt byggande av hus\r\noch lokaler. I det närmaste har satsningarna på\r\ninfrastrukturen fyrdubblats.</pre><pre>En liten fråga till Lars Ulander: Var höll Byggettans\r\nfrämste företrädare Lars Ulander till när\r\növerhettningarna på allvar slog till i Stockholm,\r\nsom nu ger dessa hemska resultat för också\r\nByggettans medlemmar?</pre><pre>Den höga räntan är ett stort problem. Men man får\r\ninte ner räntan genom att förespråka ytterligare en\r\nmängd utgifter. I så fall kommer vi att få -- det är\r\nbara att fråga Riksbanken -- en ännu högre ränta\r\noch därmed än svårare att få i gång ordinarie sund\r\nverksamhet. Man gör alltså ont värre.</pre><pre>När det gäller åtstramningarna är jag medveten om\r\natt de åtstramningar som Socialdemokraterna och\r\nregeringen kom överens om påverkar\r\narbetsmarknaden negativt i det korta perspektivet,\r\nom man ser det rent matematiskt. Sedan kan man\r\ndiskutera de positiva effekterna, för sådana finns\r\nockså. Det var därför, förutsätter jag, som alla\r\ninblandade parter ville genomföra dessa\r\nåtstramningar.</pre><pre>Jag talade om kommunikationer i svaret på den\r\nförra interpellationen, och jag kan vara litet\r\nutförligare nu. Jag vet att\r\nKommunikationsdepartementet arbetar för att få\r\nloss ytterligare medel till extra satsningar på\r\ninfrastrukturen. Det är saker och ting som blir\r\nbekanta för riksdagen vid ett senare tillfälle. Jag vet\r\natt -- det kanske också Lars Ulander har läst --\r\nregeringen har fattat beslut om att\r\nKommunikationsdepartementet skall skaffa en\r\nutredare som under en mycket kort tid skall se över\r\nvissa hinder för igångsättandet. En opartisk\r\nutredare skall göra en analys. Jag hade hoppats att\r\nutnämningen i frågan skulle vara klar till dagens\r\ndebatt, men den var det inte.</pre><pre>Anf. 21  LARS ULANDER (s):</pre><pre>Herr talman! Arbetsmarknadsministern frågade\r\nmig vad Byggettan gjorde under den speciella tid då\r\ndet gällde att hålla nere överhettningen. Vad jag\r\ngjorde som riksdagsman, tillsammans med den\r\nnuvarande arbetsmarknadsministern, var bl.a. att\r\nklippa till med en 30 % avgiftsökning på lokaler i\r\nStockholm. Vi tillsatte dessutom, också\r\ngemensamt, en grupp som skulle arbeta aktivt för\r\natt få ner den överhettning som faktiskt marknaden\r\ndrev fram. Det var inte någon fackförening utan\r\nmarknaden som drev fram den.</pre><pre>Låt mig så få kommentera detta med\r\nkommunikationer och infrastruktursatsningar. Vi\r\nbörjar bli trötta på att få höra det. Det kommer\r\nständigt nya besked på satsningar på\r\ninfrastrukturen, men oerhört få jobb kommer till.\r\nDessutom ger infrastruktursatsningarna som\r\nsådana, även om de är nödvändiga, inte speciellt\r\nmånga nya jobb.</pre><pre>Vad jag kunde förstå av Börje Hörnlunds\r\nresonemang var att där fanns ett ordentligt försvar\r\nför en ordentlig ROT-satsning. Det är det enda som\r\nkommer att kunna hålla i gång en byggverksamhet\r\nframöver. Vi skall veta att arbetslösheten inte är\r\ngratis. Den kostar ganska mycket pengar. Den\r\nmultiplikationseffekt som jag nämnde gör att vi\r\ntotalt sett kommer att få kostnader på mellan 40\r\noch 50 miljarder, orsakade av byggbranschen. Det\r\när ganska viktigt och ganska klokt,\r\narbetsmarknadsministern, att satsa pengarna på att\r\nfå ner den allmänna arbetslösheten. Det betyder i\r\nsin tur att man inte lånar upp några pengar utöver\r\nvad man ändå måste betala ut på det ena eller det\r\nandra sättet.</pre><pre>Jag är mycket missnöjd med svaret och mycket\r\nmissnöjd med arbetsmarknadministerns sätt att\r\nnärma sig problemet. Om jag skall vara riktigt ärlig\r\ntror jag att Börje Hörnlund, om han fick med sig\r\nsin regering, inte skulle behöva fara så illa av denna\r\nkritik som i grunden är mycket viktig. Han skulle\r\nkunna följa sin partibroders Agne Hanssons\r\nintresse för dessa frågor och se till att man kunde få\r\nen fortsättning på en mycket lönande väg när det\r\ngäller att bekämpa arbetslösheten.</pre><pre>Såvitt jag förstår, herr talman, är faktiskt Börje\r\nHörnlund tillsatt för att se till att vi får en så låg\r\narbetslöshet som möjligt i det här landet. Kom inte\r\nmed småslängar, utan låt oss diskutera frågan\r\nutifrån dessa utgångspunkter i stället.</pre><pre>Anf. 22  Arbetsmarknadsminister BÖRJE\r\nHÖRNLUND (c):</pre><pre>Herr talman! När det gäller väg- och\r\njärnvägsobjekt kommer mera överblickbara objekt\r\ni gång snabbt när man rustar upp befintlig\r\nverksamhet. De mindre objekten ger också tre\r\ngånger så många jobb som de riktigt stora objekten.\r\nSå ur arbetsmarknadssynvinkel är länsvägnät\r\nmycket intressanta objekt. Sedan är det andra skäl\r\nsom gör att de stora objekten måste diskuteras\r\nsamtidigt, för de ger långsiktiga\r\nsysselsättningseffekter.</pre><pre>Det är nu rätt tid att handla upp saker och ting.\r\nKostnaderna har under det senaste året gått ner rätt\r\nordentligt vid nybyggnation, för flerfamiljshus och\r\näven småhus. Kostnaderna har också gått ner\r\nmycket ordentligt för väginvesteringarna. Det är\r\npositivt. Problemet med de tomma lokalerna i dag\r\ngör att det ändå inte räcker med dessa\r\nkostnadssänkningar.</pre><pre>Det pågår diskussioner på olika håll, det kommer\r\nförslag till regeringen och det diskuteras i\r\nriksdagen. Jag vill inte föregripa diskussionen om\r\nhur man ser på ROT-programmet eller icke\r\nekonomiskt. Det är inget tvivel om att jag som\r\narbetsmarknadsminister gärna ser att det som\r\nbehöver repareras också repareras i dag.</pre><pre>Anf. 23  LARS ULANDER (s):</pre><pre>Herr talman! Vi får naturligtvis tomma lägenheter\r\nom man drar ner köpkraften hos människorna.\r\nDagsläget är faktiskt sådant att vi har 66 000\r\narbetslösa ungdomar. Vi har 57 000 ungdomar i\r\nungdomspraktik. Det gör att den\r\nungdomsgenerationen inte efterfrågar bostäder.\r\nDet vore mycket underligt om man skulle ha ett\r\nstort bostadsbyggande när de grupper som skall\r\nefterfråga dessa bostäder inte gör det. Därför är\r\nbekämpandet av arbetslösheten den främsta\r\ngrunden för att vi över huvud taget skall kunna ge\r\ndem bostäder och människorna arbete.</pre><pre>Herr talman! Förra torsdagen uppvaktades\r\narbetsmarknadsministern av\r\nByggnadsarbetareförbundet,\r\nByggentreprenörerna och AMS. De konstaterade\r\natt om inget radikalt görs riskerar var tredje\r\nbyggnadsarbetare att stå utan arbete 1993. Det\r\ninnebär att mer än 40 000 byggnadsarbetare blir\r\narbetslösa.</pre><pre>Det får till följd att arbetslösheten sprids till företag\r\nsom tillverkar insatsdelar, byggmaterial,\r\nombesörjer transporter och andra tjänster. 160 000\r\nkommer att beröras av den planlösa krympningen\r\nav byggsektorn. De ställde några krav som jag\r\ntycker finns skäl att läsa in i riksdagens protokoll.</pre><pre>Man krävde finansiering av ny- och ombyggnader\r\nav broar, vägar, järnvägar, VA-nät och andra\r\nanläggningsprojekt som finns förberedda och\r\nväntar på byggstart under första halvåret 1993. Man\r\nkrävde statliga stimulansåtgärder med reparationer\r\noch ombyggnader på bostadssidan och när det\r\ngäller offentliga lokaler.</pre><pre>Jag vet att arbetsmarknadsministern har fått en\r\nkatalog med flera hundra anläggningsprojekt och\r\ndessutom ett antal kommuners väntelistor med\r\nangelägna investeringar. Saknas det några\r\nuppgifter från Stockholms län är det den enklaste\r\nsak att få fram dessa uppgifter. Vad vi väntar på är\r\nregeringens vilja att ta en match mot arbetslöshet.\r\nTyvärr, arbetsmarknadsministern, tyder inte\r\ninterpellationssvaret på detta. Gör gärna ett och\r\nannat utspel. Det är ingen dum tanke att se på\r\nCenterns förtroenderåds funderingar. Där\r\npresenteras faktiskt några mera progressiva sätt än\r\ndet som arbetsmarknadsministern redovisade här i\r\ndag.</pre><pre>Anf. 24  Arbetsmarknadsminister BÖRJE\r\nHÖRNLUND (c):</pre><pre>Herr talman! Det är märkligt att Lars Ulander tar\r\nupp frågan om köpkraft, för det blir en ganska stor\r\nköpkraftsindragning genom den politiska\r\nuppgörelsen mellan Socialdemokraterna och\r\nregeringen. Vad beträffar kritiken sitter vi i samma\r\nbåt.</pre><pre>För min del har jag viss förståelse för att staten\r\nlånar upp 160 miljarder kronor och delar ut dessa.\r\nÅtstramningen känns inte riktigt hård när man\r\ndelar ut mycket mer än man får in.</pre><pre>På samma sätt går Arbetsmarknadsfonden i dag\r\nmed underskott som inte finansieras.\r\nLönegarantifonden går med ett stort underskott\r\nsom inte finansieras. Även här sitter vi i samma båt.\r\nMånga verksamheter lever i dag på lån. Så kan det\r\ninte fortsätta.</pre><pre>Jag har alltid varit försiktig när det gäller att\r\ndiskutera indragningar. Det ges ut mer än vad som\r\nproduceras. Så blir det när den gemensamma kakan\r\nminskar för tredje året i rad. Då går det inte att\r\nskära upp större och större tårtbitar även om man\r\nvill. I så fall skulle det vara mycket luft i tårtbiten,\r\noch det skall man inte ha.</pre><pre>Överläggningen var härmed avslutad.</pre><pre>6 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden\r\n1992/93:KU7, KU9 och KU10</pre><pre>Finansutskottets betänkande 1992/93:FiU11</pre><pre>Skatteutskottets betänkande 1992/93:SkU12</pre><pre>Justitieutskottets betänkanden 1992/93:JuU8--\r\nJuU10</pre><pre>Lagutskottets betänkanden 1992/93:LU6--LU9,\r\nLU12, LU13 och LU24</pre><pre>Utrikesutskottets betänkanden 1992/93:UU4--\r\nUU6, UU10 och UU11,</pre><pre>Socialutskottets betänkanden 1992/93:SoU5 och\r\nSoU6</pre><pre>Trafikutskottets betänkande 1992/93:TU4</pre><pre>Näringsutskottets betänkande 1992/93:NU8</pre><pre>Ajournering</pre><pre>Kammaren beslöt kl. 13.27 på förslag av tredje vice\r\ntalmannen att ajournera förhandlingarna till kl.\r\n14.00, då till dagens bordläggning aviserad\r\nproposition väntades föreligga.</pre><pre>Återupptagna förhandlingar</pre><pre>Förhandlingarna återupptogs kl. 14.00.</pre><pre>7 §  Bordläggning</pre><pre>Anmäldes och bordlades</pre><pre>Proposition</pre><pre>1992/93:151 Beskattning av inkomst från\r\nhandelsbolag i vissa fall</pre><pre>Motionerna</pre><pre>med anledning av prop. 1992/93:31 Ändrad\r\nsjukersättning m.m.</pre><pre>1992/93:Sf14 av Berith Eriksson m.fl. (v)</pre><pre>med anledning av förs. 1992/93:RR2 Riksdagens\r\nrevisorers förslag angående invandrarpolitikens\r\ninriktning och resultat</pre><pre>1992/93:Sf15 av Berith Eriksson (v)</pre><pre>1992/93:Sf16 av Sinikka Bohlin m.fl. (s)</pre><pre>1992/93:Sf17 av Ian Wachtmeister m.fl. (nyd)</pre><pre>med anledning av redog. 1992/93:JO1\r\nJustitieombudsmännens ämbetsberättelse</pre><pre>1992/93:K22 av Harriet Colliander m.fl. (nyd)</pre><pre>1992/93:K23 av Ingela Mårtensson (fp)</pre><pre>8 § Anmälan om fråga</pre><pre>Anmäldes att följande fråga framställts</pre><pre>den 27 november</pre><pre>1992/93:266 av Ian Wachtmeister (nyd) till\r\nstatsrådet Alf Svensson om utrikes- och\r\nbiståndspolitiken:</pre><pre>Ny demokrati har vid upprepade tillfällen varnat\r\nför risken att övergången från kommunism till\r\nmarknadsekonomi och demokrati kan misslyckas\r\nom inte Västeuropa hjälper till.</pre><pre>Om de nuvarande reformvänliga regeringarna i\r\nÖsteuropa förlorar makten kan detta få ödesdigra\r\nkonsvekvenser även för Sverige. I Ryssland går de\r\nän så länge ganska oorganiserade nationalisterna\r\nframåt. Vladimir Zjirinovski t.ex., bl.a. känd för\r\natt vilja erövra Baltikum och Finland, kom i förra\r\nårets presidentval på tredje plats. Ju sämre\r\nekonomin blir i Östeuropa, ju starkare stöd får\r\nnationalisterna.</pre><pre>Vytautas Landsbergis sade i ett uttalande efter valet\r\natt kommunisterna kom tillbaks till makten i\r\nLitauen därför att biståndet från väst var för litet\r\noch kom för sent.</pre><pre>Mot bakgrund av detta ter sig den svenska\r\nbiståndspolitiken som fullständigt vettlös. Sverige\r\nger stora summor till Afrika där den verkliga\r\nhjälpen bara till en bråkdel kommer fram,\r\nsamtidigt som vi ger en mycket ringa del till\r\nområden där vi skulle kunna ge varaktig hjälp på ett\r\nkostnadseffektivt sätt.</pre><pre>Den borgerliga regeringen håller krampaktigt fast\r\nvid den biståndspolitik som utvecklades av\r\nsocialdemokraterna för många år sedan och som\r\nmer handlade om att främja socialismens\r\nutbredning och stödja diktatorer än om att hjälpa\r\nmänniskor.</pre><pre>Min fråga är om regeringen tänker hålla fast vid den\r\nnuvarande utrikes- och biståndspolitiken där man\r\nnegligerar det akuta behovet av aktiv hjälp att\r\nbygga upp demokratin i våra grannländer?</pre><pre>9 §  Kammaren åtskildes kl. 14.01.</pre><pre>Förhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}