{"dokumentstatus":{"dokument":{"hangar_id":"2348995","dok_id":"GK0985","rm":"1996/97","beteckning":"85","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"85","slutnummer":"0","datum":"1997-04-08 00:00:00","systemdatum":"2005-10-27 13:13:57","publicerad":"1997-04-08 00:00:00","titel":"Riksdagens snabbprotokoll 1996/97:85 Tisdagen den 8 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{9AD7DE05-B2A3-4F6D-A0FA-01C3D2E2FF44}","dokument_url_text":"http://data.riksdagen.se/dokument/GK0985/text","dokument_url_html":"http://data.riksdagen.se/dokument/GK0985","dokumentstatus_url_xml":"http://data.riksdagen.se/dokumentstatus/GK0985","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:85</div>\r\n<div class=\"sidhuvud_datum\">Tisdagen den 8 april</div>\r\n<div class=\"sidhuvud_klockslag\">Kl. 14.00 - 16.38</div>\r\n<hr class=\"sidhuvud_linje\">\r\n<pre>18.00 - 18.52</pre><pre>Det justerade protokollet beräknas utkomma om 3 veckor</pre><pre>----------------------------------------------------------------------------</pre><pre>1 §  Meddelande om fördröjt svar på interpel-\r\nlation</pre><pre>Till riksdagen hade inkommit följande skrivelse:</pre><pre>Interpellation 1996/97:253</pre><pre>Till riksdagen\r\nInterpellation 1996/97:253 av Göthe Knutson (m)\r\nom svensk-norsk samverkan om skjutfält.\r\nInterpellationen kommer att besvaras tisdagen den\r\n22 april 1997.\r\nSkälet till dröjsmålet är att jag inte kunnat finna en\r\ndebattdag som passar mig.\r\nStockholm den 2 april 1997\r\nBjörn von Sydow</pre><pre>2 §  Svar på interpellation 1996/97:241 om unga\r\nfelbehandlade</pre><pre>Anf.  1  Socialminister MARGOT\r\nWALLSTRÖM (s):\r\nHerr talman! Rose-Marie Frebran har på nytt frå-\r\ngat mig vilka åtgärder jag är beredd att vidta för att\r\nbarn som skadas svårt vid låg ålder på våra sjukhus\r\nskall kunna erhålla en ersättning som medför att de\r\nhamnar i samma ekonomiska situation som om skadan\r\ninte inträffat.\r\nJag vill först hänvisa till mitt tidigare svar till Ro-\r\nse-Marie Frebran i samma fråga. Av det svaret fram-\r\ngick bl.a. följande:\r\nPatientskadeersättningen skall enligt riksdagens\r\nbeslut förra året om en patientskadelag bestämmas\r\nenligt skadeståndslagens regler om ersättning för\r\npersonskada. En grundläggande princip är att den\r\nskadelidande skall ha full ersättning för sin skada.\r\nDen som tillfogats personskada kan få ersättning för\r\nsåväl ekonomisk som ideell skada. Ekonomisk skada\r\nbestår i kostnader och inkomstförlust. Lidande, obe-\r\nhag och andra ideella besvär ersätts som sveda och\r\nvärk, lyte eller annat stadigvarande men samt olägen-\r\nheter i övrigt till följd av skadan. De som skadas inom\r\nhälso- och sjukvården i unga år omfattas - precis som\r\nandra unga funktionshindrade - av de generella väl-\r\nfärdssystemen. De kan ha rätt till handikappersätt-\r\nning, vårdbidrag, förtidspensionering och assistanser-\r\nsättning.\r\nErsättningen för barn som skadas inom hälso- och\r\nsjukvården beräknas således på samma sätt som då ett\r\nbarn blivit skadat på något annat sätt i vårt samhälle,\r\noch utgångspunkten vid bestämmande av ersättningen\r\när att full kompensation skall utges.\r\nNär det gäller att bestämma vilken ersättning som\r\nskall utges till följd av en skada kan det ibland vara\r\nsvårt att bedöma skadans omfattning. Det gäller t.ex.\r\nnär den framtida inkomstförlusten skall bestämmas\r\nför barn och ungdomar som vid skadetillfället ännu\r\ninte trätt ut i förvärvslivet. Denna fråga har bl.a. be-\r\nhandlats i ett betänkande av Kommittén för ideell\r\nskada, Ersättning för ideell skada vid personskada.\r\nBetänkandet har remissbehandlats och bereds för\r\nnärvarande inom Justitiedepartementet. Förslagen\r\nfrån kommittén kommer enligt planerna att behandlas\r\ni en proposition till riksdagen våren 1998. I det sam-\r\nmanhanget kommer alltså vissa frågor om ersättning\r\nför inkomstförlust till barn och ungdomar som skadas\r\ni vårt samhälle att tas upp till övervägande.\r\nMed hänvisning till vad jag här har sagt finner jag\r\ninte skäl att föreslå några särskilda åtgärder vad gäller\r\nersättning till barn som skadats inom hälso- och sjuk-\r\nvården.</pre><pre>Anf.  2  ROSE-MARIE FREBRAN (kd):\r\nHerr talman! Jag vill börja med att tacka statsrådet\r\nför svaret på min interpellation. I början av svaret\r\nbetonas att jag frågar på nytt. Det kanske inte ligger\r\nnågot särskilt i det, men det finns nog ändå anledning\r\natt något kommentera det. Det händer både nu och då\r\natt man måste ställa samma fråga flera gånger innan\r\nman får ett svar som berör det man frågat om och som\r\nger några öppningar framåt och visar på att någonting\r\nså småningom kommer att hända.\r\nNär jag i det här fallet fick svaret på min skriftliga\r\nfråga, fann jag inte någonting i det som var ett direkt\r\nsvar på min specifika fråga. Det innehöll ingenting\r\nannat än en beskrivning av den patientskadeersättning\r\nvi har i dag och det sätt på vilket den fungerar gene-\r\nrellt, för både barn och vuxna. Min fråga gällde de\r\nspecifika problemen för barnen. Det kändes inte bra\r\natt den mycket svåra problematiken inte berördes på\r\nnågot sätt utan bara förbigicks i det svaret.\r\nJag tycker att det är rimligt att man börjar med\r\nvårt enklare frågesinstitut när man vill aktualisera en\r\nfråga. Ibland kan man lyckas få ett klart och enkelt\r\nsvar på en klar och enkel fråga som man ställt. Då\r\nbehöver man inte dra i gång hela apparaten, när man\r\nskall ta tid och kraft för både ett statsråd och en leda-\r\nmot att hitta en gemensam tid, komma hit och kanske\r\nskjuta upp, ändra eller avstå från andra saker och\r\nengagemang för att kunna få till det.\r\nMen när man inte blivit nöjd med svaret måste\r\nman alltså göra detta, och det är anledningen till att\r\njag har frågat igen. Det visar sig ju att det ibland är\r\nnyttigt att ställa samma fråga en gång till. Då kanske\r\nman får ett mer uttömmande och direkt svar, som\r\nberör det man faktiskt ville ta upp. Så upplever jag\r\ndet nu, och därför säger jag återigen tack. Jag upple-\r\nver det som ett svar på den fråga jag faktiskt ställde.\r\nI detta svar betonas att barn behandlas som andra\r\nbarn och unga skadade som andra unga funktions-\r\nhindrade osv. Jag inser detta, men min fråga gällde\r\njämförelsen mellan barn och vuxna inom patientska-\r\ndeförsäkringen. Senare i svaret kommer det som berör\r\nden här frågan, nämligen att det finns en problematik\r\nsom inte gäller de vuxna. Det är lättare att beräkna\r\nvad en förlust av framtida inkomst innebär för en\r\nvuxen som är ute i arbetslivet än för ett barn som\r\nskadas innan det kommit ut i arbetslivet.\r\nAtt bestämma hur man skall beräkna detta är na-\r\nturligtvis mycket svårt, väldigt grannlaga och oerhört\r\nkänsligt. Jag är glad till hänvisningen till Kommittén\r\nför ideell skada. Min tid går strax ut, men jag vill\r\ngärna återkomma i mitt nästa anförande till litet av det\r\nsom tas upp i kommittén. Statsrådet kommenterar inte\r\nslutbetänkandet. Det skulle vara bra att få någon väg-\r\nledning om hur regeringen tänker i dessa frågor. Tyd-\r\nligen skall man besluta om dem under den här man-\r\ndatperioden, vilket är positivt.</pre><pre>Anf.  3  Socialminister MARGOT\r\nWALLSTRÖM (s):\r\nHerr talman! Vi behöver kanske inte diskutera\r\nformalia här. Vi kan ha funderat på vilken avsikten\r\nmed frågan var och vad som egentligen avsågs. Den\r\nvar inte alldeles lätt att tolka.\r\nMen precis som Rose-Marie Frebran sade är det\r\nriktigt att det innebär speciella svårigheter att faststäl-\r\nla skadestånd för barns och ungdomars framtida in-\r\nkomstförlust, vilket man gör enligt patientskadelagen.\r\nMan får uppskatta vilka siffror det kan handla om.\r\nDet finns också speciella svårigheter när de har ska-\r\ndats så allvarligt att de aldrig kan komma ut i för-\r\nvärvslivet. Hur gör man då?\r\nEftersom de skadade inte var yrkesverksamma när\r\nde skadades saknas också hållpunkter för att försöka\r\nförutsäga vad de skulle ha ägnat sig åt om det inte\r\nskadats. Därför brukar man vänta med den praktiska\r\nskaderegleringen till dess att man vet vilket yrke de\r\nskulle har valt eller kommer att välja. Metoden att\r\nskjuta på en slutlig prövning ger dock ingen hjälp i de\r\nfall när barn och ungdomar skadats så allvarligt att de\r\naldrig eller i ytterst begränsad omfattning kan komma\r\nut i förvärvslivet.\r\nI brist på andra hållpunkter gör man som praxis en\r\nbedömning av ett barns framtida inkomstförlust med\r\nutgångspunkt från att den skadelidande skulle ha\r\nkunnat uppnå en inkomst som motsvarar minst ett\r\ngenomsnitt för den del av befolkningen som saknar\r\nmer kvalificerad utbildning. Man måste välja ett tal,\r\noch det har medfört ett skadeståndsbelopp för in-\r\nkomstförlust på ca 150 000 kr per år. Det är alltså\r\ningen skillnad mellan vuxna och barn, utan man får\r\ngöra den här sortens schabloniserade beräkningar.\r\nDet bör också sägas att enligt uppgift från patient-\r\nförsäkringen har det maximala försäkringsbelopp som\r\nutgår från patientförsäkringen hittills varit fullt till-\r\nräckligt för den ersättning som utgetts även till de\r\nbarn som skadats svårt vid tidig ålder. Man har alltså\r\ninte slagit i taket. Det maximala beloppet är 7,2 mil-\r\njoner.\r\nVad gäller behandlingen av betänkandet måste jag\r\nhänvisa till justitieministern, eftersom det är Justitie-\r\ndepartementets betänkande.</pre><pre>Anf.  4  ROSE-MARIE FREBRAN (kd):\r\nHerr talman! Jag hävdar ändå att det är mycket\r\nsällan man behöver använda schablonmetoder för att\r\nfastställa ersättningen till vuxna. Det måste i så fall\r\nvara fråga om vuxna som inte är ute i förvärvslivet,\r\noch inte förlorar en viss anställning eller yrke osv. för\r\natt de skadas. I de fall det finns en förankring i ar-\r\nbetslivet blir det fråga om att grunda bedömningen på\r\ndenna. Tidigare har ju de flesta vuxna haft denna\r\nförankring, men nu är arbetsmarknadssituationen en\r\nannan. Trots detta är barnen i en alldeles specifik\r\nsituation här.\r\nSkall jag tolka den senaste föredragningen på så\r\nsätt att statsrådet tycker att den schablonbedömning\r\nsom vissa nämnder har gjort är bra? I vissa fall har\r\nman gått efter en schablon, och tagit genomsnittet av\r\nden vuxna befolkning som saknar högre utbildning.\r\nDen kommitté som nu har lämnat sitt slutbetänkande\r\när mer realistiska. I betänkandet sägs nämligen att det\r\ni stället bör vara genomsnittet för heltidsarbetande\r\növer huvud taget i landet som skall gälla. Det finns\r\nväl ingenting som säger att om barn och ungdomar\r\nskadas innan de är klara med sin utbildning och trätt\r\nin i arbetslivet skulle de vara mer representativa för\r\nden del av befolkningen som har lägre utbildning än\r\ngenomsnittet? Jag kan inte se att det finns något som\r\ntyder på att den gruppen skulle vara något annat än ett\r\nsnitt av befolkningen. Jag hoppas att kommitténs\r\nförslag får ett stöd. Det är alltså genomsnittslönen för\r\nheltidsarbetande i landet som bör gälla. 150 000 om\r\nåret är alltså inte aktuellt, utan summan blir högre. Jag\r\nhoppas att regeringen inte har bestämt sig för att gå\r\nemot utredningen på den punkten.\r\nDet finns andra saker i utredningen - som jag fick\r\ntag på i går - som jag har läst mig till och som är bra.\r\nT.ex. är utgångspunkten att man inte i första hand\r\nskall gå efter en schablon. Även när det är svårt skall\r\nman i första hand försöka komma fram till att ersätta\r\nen verklig förlust så som den kan uppskattas. Men när\r\ndenna möjlighet inte finns föreslår utredningen en\r\nannan schablon än den som jag nyss har kritiserat.\r\nVidare föreslår utredningen att anhöriga i större ut-\r\nsträckning skall kunna få ersättning för kostnader för\r\nbesök och annan stimulans till den skadade. Detta\r\nverkar också bra, måste jag säga.\r\nUtredningen har alltså varit på rätt spår, och tack\r\nvare statsrådets svar och hänvisning till utredningen\r\nhar jag också kommit på detta spår. Jag har sett att det\r\nfinns vissa bra förslag, som jag hoppas att regeringen\r\nverkligen skall jobba seriöst med och förhoppningsvis\r\nta med i förslagen till propositionen under våren\r\n1998.</pre><pre>Anf.  5  Socialminister MARGOT\r\nWALLSTRÖM (s):\r\nHerr talman! Jag försökte att i det förra svaret re-\r\ndovisa de regler och den praxis som gäller nu. Jag\r\nsade också att schablonen har tillämpats för barn och\r\nungdomar, och inte för vuxna. Den har använts för\r\nbarn och ungdomar där det har varit svårt att uppskat-\r\nta ett belopp.\r\nDet är också riktigt som Rose-Marie Frebran säger\r\natt ett förslag nu är ute på remiss. Det skall så små-\r\nningom behandlas av Justitiedepartementet, som har\r\ntagit fram förslag till en annan beräkning som innebär\r\natt man utgår från en genomsnittsinkomst för heltids-\r\narbete i stället. Beredningen sker på Justitiedeparte-\r\nmentet, och jag kan alltså inte svara på detta, herr\r\ntalman. Men det finns flera olika förslag som jag\r\nförstår berör och engagerar Rose-Marie Frebran.</pre><pre>Överläggningen var härmed avslutad.</pre><pre>3 §  Svar på interpellation 1996/97:246 om al-\r\nternativa behandlingar av barn</pre><pre>Anf.  6  Socialminister MARGOT\r\nWALLSTRÖM (s):\r\nHerr talman! Görel Thurdin har frågat mig om re-\r\ngeringen avser att medverka till att alternativa be-\r\nhandlingsmetoder, bl.a. homeopati, får samma status\r\nhär i Sverige som i övriga Europa.\r\nBakgrunden till Görel Thurdins fråga är bl.a. Be-\r\nhörighetskommitténs förslag rörande den åldersgräns\r\nsom begränsar möjligheterna att behandla barn inom\r\ndet alternativmedicinska området. Kommittén föreslår\r\natt åldersgränsen skall höjas från gällande 8 år till 15\r\når.\r\nPatientsäkerheten är alltid viktig, särskilt när det\r\ngäller barn. Det finns generella begränsningar i form\r\nav att vissa behandlingsmetoder och behandling av\r\nvissa sjukdomar endast får utföras av hälso- och sjuk-\r\nvårdspersonal. Dessa begränsningar gäller oavsett\r\npatientens ålder.\r\nBehandlingen av barn bör emellertid omgärdas av\r\nsärskilda restriktioner. Åldersgränsen för behandling\r\nav barn inom det alternativmedicinska området är av\r\nstor betydelse för bl.a. föräldrar och barn och för\r\nförhållningssättet till alternativa behandlingsmetoder.\r\nMen det är samtidigt viktigt att balansen blir rimlig\r\nmellan de enskilda medborgarnas intresse av valfrihet\r\ni en vårdsituation och samhällets ansvar att garantera\r\natt barn och ungdomar får en säker och adekvat vård\r\noch behandling.\r\nBehörighetskommitténs förslag om en höjning av\r\nåldersgränsen har föranlett kritiska synpunkter från\r\nföräldrar, alternativbehandlare och föreningar. Jag\r\nkan självfallet inte föregripa den fortsatta beredningen\r\noch inte heller regeringens ställningstagande, men jag\r\nvill för egen del säga att jag i varje fall i dag inte ser\r\ntillräckligt starka skäl för en sådan höjning av ålders-\r\ngränsen som utredningen föreslår.\r\nDen s.k. Alternativmedicinkommittén, som avslu-\r\ntade sitt arbete år 1989, behandlade olika frågeställ-\r\nningar kring alternativmedicinsk verksamhet. Kom-\r\nmittén gjorde en bred kartläggning av alternativme-\r\ndicinska metoder i Sverige och utomlands. Kommit-\r\nténs förslag genomfördes dock endast delvis, på grund\r\nav de kritiska synpunkter som framfördes vid remiss-\r\nbehandlingen.\r\nUnder senare år har nya erfarenheter tillkommit\r\ninom det alternativmedicinska området. Det finns\r\ndärför skäl att uppdatera kunskapsbasen genom t.ex.\r\nkartläggning av senare års forskning, alternativbe-\r\nhandlarnas utbildning samt omfattningen och patien-\r\nternas erfarenheter av alternativ medicin. Alternativ-\r\nmedicinen verkar för många patienter vara ett upp-\r\nskattat alternativ till den etablerade medicinen. Jag\r\ntycker därför att det är viktigt att gå vidare med dessa\r\nfrågor, och avser inom kort att närmare precisera hur\r\ndetta skall ske.</pre><pre>Anf.  7  Andre vice talman GÖREL\r\nTHURDIN (c):\r\nHerr talman! Jag tackar för svaret, som jag ser\r\nsom ett mycket positivt sådant. Jag tycker att det är\r\nväldigt strongt av socialministern att uttrycka en per-\r\nsonlig åsikt i frågan trots att ärendet är under bered-\r\nning. I och för sig har jag nämligen förståelse för att\r\nman inte alltid kan föregå beredningar.\r\nJag tycker att man kan ta fasta på vissa saker i sva-\r\nret. Jag tror inte att någon ifrågasätter de generella\r\noch tydliga begränsningar som finns i dag för vissa\r\nbehandlingsmetoder och för behandling av vissa sjuk-\r\ndomar. De gäller alla och envar.\r\nI svaret står också att behandling av barn bör om-\r\ngärdas av särskilda restriktioner. Det borde gälla både\r\nskolmedicin och s.k. alternativmedicin eller homeo-\r\npatmedicin. FN varnar nämligen för ökad amfetami-\r\nnanvändning och starka psykofarmaka som tas till när\r\ndet gäller barn, och sådana saker måste behandlas\r\noerhört varsamt också i skolmedicinen.\r\nDet är alldeles utmärkt att socialministern talar om\r\nbalans, och att människor måste ha rätt att välja ade-\r\nkvat vård - någonting som ger bättring.\r\nDessutom vill jag ta fasta på det som står i slutet\r\nav svaret om en kartläggning av senare års forskning,\r\nalternativbehandlarnas utbildning och patienternas\r\nerfarenheter. Vi får nu äntligen höra att också patien-\r\nternas erfarenheter har stor betydelse. Man måste ju\r\nändå tillmäta den beprövade erfarenheten stor vikt.\r\nBlir människor friska av någonting kan man inte bara\r\nnegligera det och säga att det handlar om något slags\r\nhomeopatmedicin som egentligen inte verkar utan att\r\ndet handlar om placeboeffekt när människor tycker att\r\nde blir friska. Det där tror jag inte riktigt på, eftersom\r\nvåra läkemedelsföretag ofta tar substanser från olika\r\nörter för att plagiera vad naturen har skapat. Jag tror\r\ndärför att det ställningstagande socialministern har\r\nvisat på är alldeles utmärkt.\r\nVad gäller alternativbehandlarnas utbildning är\r\ndet ju så att de som kallar sig naturläkare inte får vara\r\nmed i naturläkarförbundet utan att ha 80 poäng i bas-\r\nmedicin. De får inte heller kalla sig naturläkare om de\r\ninte kan använda två diagnosmetoder och två behand-\r\nlingsmetoder. Detta är kanske något man borde tillfö-\r\nra skolmedicinen i stället för att sätta en gräns mellan\r\nde här två kunskapsområdena. Jag tror att man måste\r\nbörja se på alternativmedicin och homeopati som ett\r\nkomplement, inte som något som står i motsats till\r\nskolmedicin, och att man också bör närma de alterna-\r\ntiva metoderna skolmedicinen. Det finns ju ändå\r\nmånga läkare som skaffar sig de här kunskaperna.\r\nI Tyskland, Storbritannien och Frankrike är ho-\r\nmeopatin sedan länge inlemmad i sjukförsäkringssys-\r\ntemet. Många länder i världen har också rent homeo-\r\npatiska sjukhus, polikliniker eller fakulteter där\r\nmånga kända forskare arbetar. WHO har också insett\r\nstyrkan i homeopatin med tanke på effektivitet och\r\nekonomi. Trots detta finns det ett så starkt motstånd i\r\nSverige. Jag förstår inte riktigt att man inte tar till sig\r\ndet som finns runt omkring i världen.</pre><pre>Anf.  8  MAUD EKENDAHL (m):\r\nHerr talman! Som ledamot i 1994 års behörighets-\r\nkommitté vill jag gärna ta tillfället att här i kammaren\r\nge en förklaring på hur vi i utredningen kom fram till\r\nvårt ställningstagande vad gäller åldersgränserna.\r\nMan skall komma ihåg att behandlingen av kvacksal-\r\nverilagen var en mycket liten del i kommitténs hela\r\nutredningsarbete.\r\nVi har först och främst lyssnat på sakkunskapen,\r\nframför allt på den grupp av professorer i pediatrik\r\nsom lade grunden för vårt ställningstagande. Inte\r\nminst har vi ställt barnet i centrum. Vi vill att man\r\nskall lyssna på barnet, om barnet vill ta emot alterna-\r\ntiv behandling eller inte. Vi har haft detta som en\r\nledstjärna i arbetet, och därför var samtliga ledamöter\r\növerens om att vi i betänkandet skulle föreslå en höj-\r\nning av åldersgränsen från åtta till 15 år. Nu har det,\r\nprecis som socialministern sade, kommit väldigt star-\r\nka reaktioner på förslaget om en höjning av ålders-\r\ngränsen. Jag tycker, precis som socialministern, att\r\nremissvaren, inte minst föräldrarnas synpunkter,\r\nmåste väga väldigt tungt. Jag kan här i kammaren lova\r\natt vi moderater är inne på samma linje som social-\r\nministern, nämligen att behålla åttaårsgränsen, såvida\r\ninte remissvaren pekar på något helt annat.\r\nDärför tror jag ändå att det här kan sluta väl. Jag\r\nvill också passa på att fråga: När tror socialministern\r\natt behörighetskommitténs betänkande kommer att\r\nbehandlas här i riksdagen?</pre><pre>Anf.  9  Socialminister MARGOT\r\nWALLSTRÖM (s):\r\nHerr talman! Jo då, nog skall vi väl tro att det här\r\nkommer att sluta väl.\r\nDet man kan konstatera är att detta är en väldigt\r\nöppen fråga. Det är inte på något sätt avgjort hur den\r\nalternativa medicinen och skolmedicinen, det nya och\r\ndet etablerade, skall förhålla sig till varandra och hur\r\ndet skall samsas. Där har man hunnit mycket längre i\r\nandra länder, där man har hittat sätt att lagreglera och\r\nfastställa hur förhållandet skall se ut. Det jag menade\r\nmed skrivningen i svaret är att det är möjligt att vi\r\nbehöver göra ytterligare någon utredning eller i varje\r\nfall någon form av kartläggning för att ta oss ett steg\r\nvidare.\r\nSom det nu är är det alldeles för öppet, och det är\r\nheller inte bra att inte veta vad som gäller och att det\r\ninte finns någon officiell hållning i de här frågorna -\r\nja, det som finns är förstås att vi skall stödja oss på\r\nvetenskap och beprövad erfarenhet. Samtidigt har\r\nman i en undersökning konstaterat att var femte\r\nsvensk någon gång har provat en alternativ behand-\r\nling och att 70 % var positivt inställda till alternativ-\r\nmedicinsk behandling. Då finns det anledning att\r\nkomma litet närmare någon sorts officiell syn på de\r\nhär frågorna, hur vi skall ha det med tillsyn, osv.\r\nDet är förstås frågan om tillsyn som är skillnaden\r\nockså när det gäller barnen, som ju måste betraktas\r\nsom särskilt skyddsvärda och ur stånd att själva fatta\r\nbeslut och välja mellan olika behandlingsmetoder. Jag\r\nförstår att detta har varit utgångspunkten för kommit-\r\ntén. Vad gäller den traditionella medicinen har vi i\r\nvarje fall tillsynsmöjligheterna reglerade på ett väldigt\r\ntydligt sätt. Det förhåller sig ju inte riktigt på samma\r\nsätt när det gäller det alternativa. Samtidigt vill jag\r\npåpeka att en storm av brev och synpunkter har\r\nkommit oss till del, och man har frågat om vi ifråga-\r\nsätter föräldrarnas intresse av att göra det bästa för\r\nsina barn, något som uppfattades som mycket märk-\r\nligt.\r\nJag vill därför markera att jag för dagen inte har\r\nsom utgångspunkt att göra den här begränsningen.\r\nDet är självklart att vi mycket noga skall titta på be-\r\ntänkandet och förslaget från kommittén. Tanken är att\r\nvi skall återkomma under hösten. Jag hoppas att vi\r\nfrån departementet och regeringen under hösten skall\r\nkunna precisera hur vi framöver vill ta hand om de\r\nhär frågorna, om vi skall göra en särskild utredning,\r\nen kartläggning, en departementspromemoria eller hur\r\nvi nu skall gå vidare. Låt mig få återkomma med det\r\nkonkreta i det fallet.</pre><pre>Anf.  10  Andre vice talman GÖREL\r\nTHURDIN (c):\r\nHerr talman! Jag ställde naturligtvis min interpel-\r\nlation med barnet i centrum. Vi kan konstatera att\r\nbarnkonventionen lägger ett stort ansvar för att se till\r\nbarnens bästa, dels på föräldrarna, dels på samhället.\r\nJag har erfarenhet av både skolmedicin och home-\r\nopatisk medicin - jag har ju flera barn. Om vi tänker\r\noss att föräldrar tid ut och tid in ger sina barn antibio-\r\ntika utan att barnen blir bra och föräldrarna sedan får\r\nen homeopatisk medicin och barnen blir bra, då måste\r\ndet ju ändå vara att se till barnets bästa att se till att\r\ndetta val kan ske. Det måste ju vara bättre än att för-\r\näldrarna klavbinds vid att fortsätta att ta emot den\r\nbehandling som skolmedicinen anvisar. Vi måste\r\nbörja ha den öppenheten för att vi skall kunna hantera\r\nde här frågorna på ett bra sätt. Det är orimligt att prata\r\nom att föräldrar skall kunna hamna i fängelse om de\r\ntar initiativ för att kurera sina barn. Jag tror att var\r\noch en som har haft små barn vet hur desperat man\r\nblir om barnen inte blir bra. Man kanske inte får för-\r\nståelse hos den läkare man går till, medan man kanske\r\nfår större förståelse hos en alternativmedicinare.\r\nDet är samhällets skyldighet att medverka till att\r\nkunskap tas fram, och därför tycker jag att det är\r\nalldeles utmärkt att socialministern säger att vi skall\r\nse över de här frågorna, hur det ser ut i dag och även\r\nhur det ser ut utanför Sverige. EU intresserar sig ju\r\nför de här frågorna och anslår forskningsmedel. I\r\nSverige är man motståndare till att anslå forsknings-\r\nmedel till det här området. Det finns en fond vid Upp-\r\nsala universitet som rör homeopati, men den fonden\r\nförsöker man beröva möjligheten att ge pengar till den\r\nhär forskningen därför att man är motståndare till att\r\nunderlag tas fram.\r\nOm man skall höja åldersgränsen vad gäller bar-\r\nnen måste man ha ett material som visar att barn har\r\ntagit skada av den här behandlingen.\r\nVi vet ju att homeopatisk medicin inte ger bi-\r\nverkningar. Man måste visa att barn har tagit skada,\r\nhur många barn som har tagit skada av alternativ\r\nbehandling och hur många barn som har tagit skada\r\nav skolmedicin och den behandling man får i vården.\r\nMan måste vara öppen och göra den jämförelsen\r\nockså. Man kan inte bara säga att detta inte har någon\r\nverkan och att det inte är någon idé att hålla på med\r\ndetta. Jag tycker att debatten ibland inte är tillräckligt\r\ndjuplodande och lyhörd.\r\nLångt tillbaka i tiden fick människor förlita sig till\r\nörtmediciner. På den tiden fanns bara dessa. Då upp-\r\ntäckte man att vissa saker faktiskt var väldigt bra.\r\nSedan har man fortsatt att använda dem. Ibland tror\r\njag att vi glömmer bort att även människor förr i tiden\r\nhade kunskaper som vi tar till oss i dag i t.ex. miljöar-\r\nbetet eftersom vi har upptäckt att det blir mer mil-\r\njövänligt att leva med dessa kunskaper.\r\nI och med att vi har fått dessa signaler från soci-\r\nalministern tror jag att många med mig känner en stor\r\nlättnad. Då får vi kanske möjlighet att föra en bra\r\ndiskussion kring det material som tas fram via den\r\nutredning som socialministern har aviserat i svaret.</pre><pre>Anf.  11  MAUD EKENDAHL (m):\r\nHerr talman! Till Görel Thurdin vill jag säga att\r\njag tycker att det är mycket viktigt att man får välja\r\noch att föräldrarna får ta ett föräldraansvar.\r\nOm vi tittar på hur man går till någon som bedri-\r\nver alternativ medicin kan vi se att vi vuxna oftast går\r\ntill en traditionell behandlare först. Sedan, när den\r\nbehandlingen inte lyckas, väljer vi och söker olika\r\nvägar att bli behandlade. Då är nästa fråga: Gör man\r\nverkligen så med barn? Prövar man alltid den tradi-\r\ntionella behandlingen först?\r\nJag är rädd för att det finns föräldrar som direkt\r\ngår till alternativa behandlare innan de har prövat de\r\ntraditionella behandlingsmetoderna. Det kan vara\r\nfarligt om man inte själv kan se de olika möjligheter-\r\nna och kan ta ställning till dem själv. Det kan föräld-\r\nrarna kanske inte alltid göra. Därför tycker jag att det\r\när mycket viktigt att man får ta ordentliga grepp nu,\r\nsom socialministern säger, och djuploda litet och titta\r\npå vad de olika utövarna sysslar med, vad är det för\r\ntyp av behandlingar de ger, vad det har gett för resul-\r\ntat osv.\r\nSedan tar Görel Thurdin upp att man kan få böter\r\neller kanske fängelsestraff. Det är ju så att kvacksal-\r\nverilagen inte faller under Socialstyrelsens tillsyn. Då\r\nfinns det ingen annan möjlighet utan det blir dessa\r\nmedel man tar till när det gäller den rättsliga proces-\r\nsen.</pre><pre>Anf.  12  Socialminister MARGOT\r\nWALLSTRÖM (s):\r\nHerr talman! Det verkar som om vi är ganska\r\növerens i våra utgångspunkter. Jag hoppas att få åter-\r\nkomma. Jag är öppen för att vi skall resonera om\r\nformerna för att fortsätta arbetet med att hitta en rim-\r\nligt förhållningssätt i de här frågorna. Om vi då behö-\r\nver kartlägga bättre, om vi skall ha en utredare eller\r\nvilken form det blir får vi återkomma till. Men vi skall\r\nfortfarande ha barnens bästa för ögonen.\r\nJag ville också markera detta, eftersom det blev en\r\nsådan uppståndelse i medierna. Jag vet att kommittén\r\ninte på något sätt hade detta som huvuduppgift. Det\r\nblev en liten del i det stora hela. Man hade förmodli-\r\ngen inte heller möjlighet att göra den mer djuplodan-\r\nde analys som hade krävts för att komma till ett så-\r\ndant här ställningstagande. Om föräldrar runt om i\r\nlandet tror att de kan hamna i fängelse om de erbjuder\r\nakupunktur till sitt barn, är det viktigt att markera att\r\nså kommer det inte att bli.\r\nJag är inte heller för dagen intresserad av att infö-\r\nra någon annan åldersgräns än den nu gällande. Vi får\r\nåterkomma med formerna för att se över frågan.</pre><pre>Anf.  13  Andre vice talman GÖREL\r\nTHURDIN (c):\r\nHerr talman! Jag tror faktiskt att föräldrar går till\r\nskolmedicinarna först. När vi väntar barn går vi först\r\ntill mödravårdscentralerna. Vi går till barnavårdscent-\r\nralerna med våra barn. Vi har skolläkare och skolskö-\r\nterskor. Vi har alltså ett system där vi möter skolme-\r\ndicinarna, och vi har vant oss vid att gå dit och fråga.\r\nDet gör vi naturligtvis med förtroende. Men om det\r\ninte hjälper är det klart att man söker sig något annat.\r\nSedan kan det finnas de som har mer kunskap om\r\ndetta än vad vanliga föräldrar har. De vet att detta\r\nhjälper mot just det som deras barn har. Därför väljer\r\nde detta på en gång, och det fungerar.\r\nJag tycker att vi skall vara på det klara med att när\r\ndet t.ex. gäller allergier är homeopatisk medicin\r\nmånga gånger mycket bättre än den medicin som\r\nskolmedicinen använder. Det har jag egen erfarenhet\r\nav. Jag har haft barn som har fått skolmedicin. Deras\r\nfunktioner har blivit nedsatta. Det har varit svårt att gå\r\ni skolan. De har haft dålig reaktionsförmåga, vilket\r\nmedför att trafiken blir en mycket större fara. Sedan\r\nhar jag prövat homeopatmedicin, och då har de blivit\r\nhjälpta mot sin allergi som annars har varit ganska\r\nsvår. Det är beprövad erfarenhet, och många ser att\r\ndet är på det här sättet. Dessutom finns det många\r\nnaturläkare som har den basmedicinska kunskapen.\r\nJag tycker att det är bra att vi har fått till stånd den\r\nhär debatten. Man måste också på något sätt avdra-\r\nmatisera detta. Det blir en konflikt, och då går det lätt\r\nprestige i det hela och alla känner sig påhoppade. Jag\r\ntror att det skulle gynna alla om man tog till sig mer\r\nav den här kunskapen i utbildningen i skolmedicin i\r\ndag. Då tror jag att man dessutom skulle slippa den\r\nhär konfliktsituationen.</pre><pre>Överläggningen var härmed avslutad.</pre><pre>4 §  Svar på interpellation 1996/97:247 om ab-\r\norter</pre><pre>Anf.  14  Socialminister MARGOT\r\nWALLSTRÖM (s):\r\nHerr talman! Chatrine Pålsson har, med anledning\r\nav den ökning av antalet aborter som konstaterats\r\nmellan år 1995 och år 1996, frågat mig vilka resultat\r\nsom har framkommit av den kartläggning av orsaker\r\ntill abort som Folkhälsoinstitutet och Socialstyrelsen\r\nenligt socialutskottet betänkande 1993/94:SoU2 bor-\r\nde göra. Chatrine Pålsson har också frågat mig om jag\r\navser att vidta åtgärder för att antalet aborter skall\r\nminska och om jag avser att vidta åtgärder för att få\r\nsamhället mer barnvänligt.\r\nAntalet aborter har sedan år 1990 stadigt minskat,\r\ninte minst bland tonåringar. År 1990 var det totala\r\nantalet aborter drygt 37 000 medan motsvarande siffra\r\nför 1995 var 31 000. Vi kan emellertid nu konstatera\r\natt antalet aborter under förra året ökade med totalt\r\ndrygt 700 och att den ökningen framför allt gällde\r\nkvinnor i yngre åldersgrupper.\r\nAtt det är angeläget att försöka hålla nere antalet\r\naborter så mycket som möjligt är någonting vi alla\r\nkan vara överens om. Jag känner naturligtvis oro inför\r\ndet ökande antalet aborter. Eftersom antalet aborter\r\nstadigt har sjunkit under senare år är det naturligt att\r\nställa sig frågan vad orsaken kan vara till en plötslig\r\nuppgång, även om den inte kan betraktas som särskilt\r\nstor.\r\nDen svenska abortlagstiftningen ger som bekant\r\nkvinnan rätt att själv inom vissa tidsgränser avgöra\r\nom hon vill få abort utförd. Kvinnan behöver inte\r\nange orsaken till att hon vill ha abort. Därför är det\r\nsvårt att säga något bestämt om orsakerna till att vi nu\r\nser en viss ökning av aborttalet.\r\nMin företrädare, Ingela Thalén, beskrev i ett svar\r\npå en fråga från Chatrine Pålsson i februari 1996\r\ningående hur abortregistret är uppbyggt. I detta regis-\r\nter finns, av integritetsskäl, inga uppgifter om kvin-\r\nnans identitet, och det finns därmed inga möjligheter\r\natt göra samkörningar med andra register och på så\r\nvis få uppgifter om exempelvis utbildning, samboen-\r\ndeförhållanden och yrke.\r\nEpidemiologiskt Centrum vid Socialstyrelsen pla-\r\nnerar emellertid att i samarbete med Folkhälsoinstitu-\r\ntet utföra en studie som kan ge ökad kunskap om\r\nvilka faktorer som leder till att en kvinna väljer abort.\r\nEn förutsättning för en sådan studie är dock att ett\r\nregister baserat på personnummer får läggas upp\r\nunder en begränsad period. För detta fordras tillstånd\r\nfrån Datainspektionen som ännu inte fattat något\r\nbeslut i frågan.\r\nDet skulle kunna finnas flera förklaringar till den\r\nökning av aborttalet vi nu kan konstatera. Något eller\r\nnågra landsting kan ha förändrat subventionerna av p-\r\npiller. Några sådana förändringar har emellertid inte\r\nskett under den aktuella perioden. Färre ungdomsmot-\r\ntagningar skulle också kunna tänkas resultera i fler\r\noönskade graviditeter och därmed fler aborter. Men\r\nantalet ungdomsmottagningar har inte minskat under\r\nperioden, så inte heller det är någon förklaring.\r\nVad som däremot inträffade under 1995 var att det\r\nutfärdades varningar för att användning av vissa p-\r\npiller skulle kunna innebära ökad risk för blodpropp.\r\nDessa larmrapporter avsåg den typ av p-piller som\r\nmånga unga kvinnor använder. En trolig förklaring till\r\nden nu konstaterade uppgången i antalet aborter kan\r\nsåledes vara att många kvinnor abrupt slutade ta sina\r\np-piller.\r\nDetta är ett mönster vi upplevt tidigare. I början\r\npå 70-talet kom de första larmrapporterna om risker\r\nmed p-piller, och dessa följdes senare av ett ökat antal\r\naborter. Samma sak upplevde vi igen 1985 när det\r\ntalades om att användning av p-piller innebar en ökad\r\nrisk för bröstcancer.\r\nNågon annan rimlig förklaring står inte att finna\r\ntill den måttliga ökning av aborttalen vi nu ser. Vi vet\r\nockså att vi vid tidigare tillfällen upplevt samma sam-\r\nband.\r\nDet finns således skäl att tro att detta är en tillfäl-\r\nlig ökning. Jag är övertygad om att de olika insatser\r\nsom vidtas lokalt i form av ungdomsmottagningar och\r\nolika system för subventionering av p-piller liksom de\r\nabortförebyggande insatserna från Folkhälsoinstitutets\r\nsida har stor betydelse för att hålla nere aborttalen.</pre><pre>Anf.  15  CHATRINE PÅLSSON (kd):\r\nHerr talman! Först vill jag tacka socialministern\r\nför svaret. Jag tycker kanske inte att jag har fått svar\r\npå alla mina frågor, men jag har nu möjlighet att ställa\r\ndem här.\r\nDenna fråga är utomordentligt svår och känslig.\r\nVi måste ändå våga lyfta fram den om vi ser tendenser\r\nåt något håll som vi inte är nöjda med. Jag vill, som\r\njag har gjort i min interpellation, läsa vad socialut-\r\nskottet skrev i sitt betänkande 1993/94:SoU2: Utskot-\r\ntet anser det mycket angeläget att antalet aborter\r\nminskar. Utskottet konstaterar med tillfredsställelse\r\natt aborterna under första halvåret 1993 fortsatte att\r\nminska och att minskningen var särskilt markant\r\nbland de yngre kvinnorna, där antalet aborter tidigare\r\nvar högst. Folkhälsoinstitutet bör enligt utskottet i\r\nsamråd med Socialstyrelsens epidemiologiska cent-\r\nrum analysera förändringarna i olika delar av landet.\r\nSambandet mellan förändringarna i aborttal och de\r\nförebyggande insatserna bör också närmare studeras.\r\nEn kartläggning bör ske för att närmare ta reda på\r\norsaken till varför kvinnor väljer att göra abort.\r\nRiksdagen beslutade i enlighet med utskottets ytt-\r\nrande. Jag måste ställa frågan till socialministern: När\r\ntror socialministern att vi kan få allt detta? Det har\r\ngått flera år. Jag förstår att det finns svårigheter i\r\nsjälva processen med registren och liknande. Men jag\r\nundrar om socialministern vet när det kommer att ske.\r\nJag vill också påminna om den utredning som\r\ngjordes 1989, Den gravida kvinnan och fostret - två\r\nindivider. Där skriver man: Man måste också utgå\r\nfrån att modern och det blivande barnet är två indivi-\r\nder som båda är skyddsvärda. Det spirande männi-\r\nskolivet har i sig ett stort värde. Det kan inte ses en-\r\nbart som en del av kvinnans kropp.\r\nMan är överens om det. Samtidigt inser man det\r\netiska dilemmat när det finns två liv som är värda att\r\nskyddas. Det är väldigt lätt att utgångspunkten i alltför\r\nhög grad blir utifrån kvinnans situation, som jag tror\r\nofta är mycket kaotisk och krisartad. Jag vill absolut\r\ninte på något sätt bagatellisera den. Den är säkert\r\nutomordentligt svår. Men vi drar inte riktigt slutsat-\r\nserna av den gemensamma synen på fostret och kvin-\r\nnan som två skyddsvärda individer.\r\nJag tror också att man kan ställa sig frågan: Vad är\r\ndet för fel på ett samhälle där det görs över 30 000\r\naborter? Är barnperspektivet inte riktigt tillgodosett?\r\nFinns det delar i de allmänna lagar, principer och\r\nattityder vi har som gör att kvinnan och mannen inte\r\nkänner att de kan fullfölja graviditeten? Det är därför\r\nsom jag har tagit upp barnperspektivet. Vi kan inte\r\nenbart isolera frågan till att belasta kvinnan för detta.\r\nDet finns så mycket mer att se över.\r\nJag har också ställt en fråga till socialministern om\r\nbarnperspektivet, som jag menar borde genomsyra\r\nmycket mer av vår lagstiftning. Då kanske det ginge\r\nlättare att fullfölja en graviditet. Det borde vara det\r\nnormala alternativet när man blir gravid att man full-\r\nföljer graviditeten.</pre><pre>Anf.  16  Socialminister MARGOT\r\nWALLSTRÖM (s):\r\nHerr talman! Det är naturligtvis så att politikers\r\nroll är att visa på problem och diskutera vad vi skall\r\ngöra för att lösa dem, Chatrine Pålsson. Vi är på något\r\nsätt ständigt missnöjda, eller vi ser i varje fall ständigt\r\nbrister som vi vill rätta till. Ändå kan vi konstatera att\r\nSverige i ett internationellt perspektiv är ett mycket\r\nbarnvänligt land, även om vi skulle vilja göra mycket\r\nmer. Bekymmer med en hög arbetslöshet och sociala\r\nklyftor påverkar och slår förstås hårdast mot barnen.\r\nDet är de som hamnar i fronten i alla svåra ekonomis-\r\nka situationer som ett land har.\r\nDet är självklart att detta påverkar. Det påverkar\r\nvuxna människors inställning till att bilda familj. Det\r\nkan vi se. Det påverkar också nativiteten. Sverige har\r\nunder ett antal år kommit näst efter Irland när det\r\ngäller nativitet. Nu kan vi se att också dessa siffror\r\nnår ned. Man tvekar. Det har säkert att göra med att vi\r\nhar befunnit oss i en mycket djup och svår ekonomisk\r\nsvacka också i Sverige. Självfallet är mitt svar på\r\nfrågan om jag vill verka för ett barnvänligt samhälle\r\nja. Det är utgångspunkten för allt vi skall göra.\r\nChatrine Pålsson kunde själv beskriva hur svårt\r\ndet är att tala om vad förändringarna i aborttalen\r\nberor på. Jag kan inte säga det, om vi inte menar att\r\nman skall sätta i gång en jättestor utredning. Vi har ett\r\nskydd för de enskilda kvinnorna att vi inte kan följa\r\nupp det på ett rimligt sätt så att det forskningsmässigt\r\nblir helt okej, annat än om man får tillstånd att göra\r\nundersökningar som den jag nämnde. Där har man\r\ninte fått tillstånd från Datainspektionen.\r\nDet kan vara värt att säga att det finns regionala\r\nskillnader som man tittat på. Uppsala och Jämtland\r\nsvarar för de största ökningarna. Om man ser till\r\npressens uppföljning av larmrapporterna hade t.ex.\r\nlokalpressen i Jämtland ovanligt många artiklar på det\r\ntemat. Då presenterade man också ett antal flickor\r\nsom drabbats av blodpropp. Jag tror att det är sådant\r\nsom kan ge utslag i p-piller användningen.\r\nJag tycker också att det kan vara värt att nämna\r\nFolkhälsoinstitutets förebyggande insatser. Man har\r\nunder 1996 gjort besök i samtliga landsting för att\r\nkartlägga hur det abortförebyggande arbetet bedrivs.\r\nDär lyfter man fram goda exempel. Man har anordnat\r\nutbildningar, och man redovisar under våren en natio-\r\nnell befolkningsbaserad studie där kunskap ställs\r\nsamman som är nödvändigt för att det långsiktigt\r\npreventiva arbetet skall kunna stå på säker vetenskap-\r\nlig grund.\r\nHär pågår en hel del arbete. Men det är inbyggt ett\r\nproblem med att få fram säkra data så länge man vill\r\nskydda integriteten för kvinnorna, som själva kan\r\nvälja om de vill göra abort eller inte.</pre><pre>Anf.  17  CHATRINE PÅLSSON (kd):\r\nHerr talman! Anledningen till kartläggningen är\r\natt vi bättre skall kunna arbeta preventivt. Det är inte\r\npå något sätt att man är nyfiken. Man vill veta: Hur\r\nkan vi arbeta bättre?\r\nJag känner mig inte nöjd. Jag tycker att det är för\r\nmånga aborter. Jag ser det som ett dilemma och en\r\nsvårighet. Vi vet att väldigt många föräldrar, speciellt\r\nkvinnan, mår ganska dåligt efter en abort. Det finns\r\nhemskt många faktorer som man måste ta hänsyn till\r\nför att kunna göra det bästa av problemen. Om man\r\ntycker att det är för många aborter, även om antalet\r\nlyckligtvis har gått ned, måste man försöka att hitta\r\nnågon möjlig väg att bringa ned dem. Det är anled-\r\nningen till kartläggningen.\r\nMin fråga till socialministern är: Har socialminis-\r\ntern något annat förslag än det som redan är på gång?\r\nOm vi tiger still och inte vidtar någon mer åtgärd\r\nfinns risken att det fortsätter. Jag tycker att man borde\r\nforska litet grand och göra en uppföljning av hur de\r\nkvinnor mår som har gjort abort för att kunna få yt-\r\nterligare kunskap om hur man kan värna dem allra\r\nbäst.\r\nJag är också orolig över ungdomsmottagningarna.\r\nDe är åtminstone hotade på många ställen. Under den\r\nhär perioden har de inte minskat, säger socialminis-\r\ntern, men på många ställen vet vi att de är hotade.\r\nLikaså finns det skäl att tro att en del landsting inte\r\nriktigt vågar ha subventionerade p-piller - av eko-\r\nnomiska skäl. Jag tycker att det är ett utmärkt förslag\r\nom man får en möjlighet att ge unga tjejer p-piller.\r\nMen det vet vi ingenting om, utan på något sätt måste\r\nman hitta lösningar för att också attitydmässigt våga\r\ndiskutera att både fostret och kvinnan har ett\r\nskyddsvärde. Här gäller det att skydda liv, som jag\r\nbrukar säga, alltifrån första stunden till sista stunden i\r\nlivet. Jag säger inte att frågan är enkel. Jag säger inte\r\natt det finns enkla förslag att framföra. Men jag säger\r\natt vi hela tiden måste ha det här för ögonen, så att vi\r\ninte accepterar att aborttalet stiger.\r\nLåt mig då fråga igen: Har Margot Wallström nå-\r\ngot konkret att föreslå när det gäller hur man skall\r\nråda bot på det här problemet i dag, förutom det som\r\npågår? Och har Margot Wallström någon möjlighet\r\natt säga när kartläggningen kommer? De beslut vi\r\nfattar här i riksdagen måste ju fullföljas på något sätt.</pre><pre>Anf.  18  Socialminister MARGOT\r\nWALLSTRÖM (s):\r\nHerr talman! Vad jag kan säga om kartläggningen\r\när att den faktiskt beror på Datainspektionen och på\r\nhuruvida vi får möjlighet att göra en sådan direkt\r\nuppföljning.\r\nNär det gäller åtgärder måste jag ändå säga att det\r\npågår en hel del. Jag vet att uppmärksamheten på den\r\nhär frågan är väldigt stor. Det här följs upp och gås\r\nigenom i varje landsting. Jag har följt det i mitt hem-\r\nlandsting, och där vet jag att man har tagit upp det,\r\ntittat på hur siffrorna ser ut och sett om det finns nå-\r\ngot man kan göra.\r\nOm man skall gissa sig till orsakerna beror det här\r\ninte på att regeringen skulle ha gjort någonting som\r\nhar försämrat utgångsläget. Jag tror att man seriöst tar\r\nsig an det här. Det vi kan göra är att via Folkhälsoin-\r\nstitutet fortsätta med det förebyggande arbetet. Detta\r\npågår också för fullt. Det finns inga tecken på att det\r\nskulle avmattas på något sätt, utan det här är en viktig\r\nverksamhet.\r\nDet handlar om en måttlig uppgång, men det är\r\nhelt riktigt att vi alltid skall se till att det inte behöver\r\nkomma till aborter. De innebär förstås ett lidande och\r\nett misslyckande för alla parter.</pre><pre>Överläggningen var härmed avslutad.</pre><pre>5 §  Svar på interpellation 1996/97:248 om lä-\r\nkares arbetsuppgifter</pre><pre>Anf.  19  Socialminister MARGOT\r\nWALLSTRÖM (s):\r\nHerr talman! Cathrine Pålsson har frågat mig om\r\njag avser att initiera en översyn av hur mycket av\r\nläkarnas tid som går till direkt patientrelaterat arbete i\r\nförhållande till administrativa uppgifter och om jag\r\navser se över de lagar som finns i syfte att använda\r\nläkarnas resurser på bästa möjliga sätt för den enskil-\r\nde patienten.\r\nInledningsvis vill jag säga att jag delar Chatrine\r\nPålssons uppfattning att vi måste se vården som en\r\nhelhet och ta till vara alla personalkategoriers kompe-\r\ntens och resurser i syfte att ge den enskilde patienten\r\nbästa möjliga vård. Jag ser också stora fördelar i att\r\nvården organiseras utifrån patientens behov och\r\nönskningar och att de olika personalkategorierna\r\narbetar tillsammans i s.k. team.\r\nHälso- och sjukvården kännetecknas av att den är\r\nmycket kunskapsintensiv och av att utbildningsnivån\r\ninom vården är hög i förhållande till samhället i öv-\r\nrigt. Av den landstingsanställda personalen har exem-\r\npelvis drygt 47 % högskoleutbildning. Motsvarande\r\nsiffra för befolkningen i dess helhet är drygt 23 %.\r\nHälso- och sjukvården har under de senaste åren ock-\r\nså kännetecknats av ett omfattande förändringsarbete\r\nvad gäller såväl övergripande struktur som organisa-\r\ntionsformer och medicinsk praxis. Modern informa-\r\ntionsteknik används alltmer både i det direkta vårdar-\r\nbetet och i de administrativa stödfunktionerna. Ökade\r\nkrav ställs också på att vården och dess resultat do-\r\nkumenteras för att säkerställa en hög kvalitet.\r\nI syfte att öka såväl patient- som personaltill-\r\nfredsställelsen pågår i dag ett omfattande arbete hos\r\nsjukvårdshuvudmännen för att utveckla ledning och\r\norganisation. En viktig del av detta arbete är att stude-\r\nra hur olika personalkategorier använder sin tid och\r\nom en förändrad arbetsfördelning skulle effektivisera\r\nvården. Då vårdens organisation skiljer sig mellan\r\nolika delar av landet liksom förhållandena mellan\r\nexempelvis primärvården och den högspecialiserade\r\nvården anser jag dock att detta arbete bäst sker lokalt.\r\nFörutsättningarna för att åstadkomma förändringar\r\nblir också bäst om de som direkt berörs på olika sätt\r\ninvolveras i hela processen.\r\nStaten kan dock på olika sätt stödja denna utveck-\r\nling. Inom ramen för den s.k. Dagmar-\r\növerenskommelsen för år 1997 avsattes 15 miljoner\r\nkronor för verksamhetsutveckling på nationell nivå\r\noch 100 miljoner kronor för utvecklingsarbete på\r\nregional nivå. Jag ser det också som oerhört viktigt att\r\nde erfarenheter och lärdomar som det här arbetet ger\r\ntas till vara och får en bred spridning.\r\nI detta sammanhang vill jag också peka på vikten\r\nav internationella jämförelser. Som ett exempel kan\r\njag nämna de jämförelser som gjorts mellan hur\r\nmånga operationer engelska respektive svenska kirur-\r\nger utför, där de engelska kirurgerna i genomsnitt\r\nopererar fler patienter än de svenska. Den här typen\r\nav jämförelser ger upphov till en mängd frågor och\r\nkan också tjäna som underlag och inspiration till en\r\nförändrad arbetsorganisation.\r\nKommittén om hälso- och sjukvårdens finansie-\r\nring och organisation har bl.a. till uppgift att så långt\r\nmöjligt göra en bedömning av erfarenheterna av de\r\nnya former för styrning och organisation som tilläm-\r\npas i den svenska hälso- och sjukvården. Kommittén\r\nskall också göra en samlad bedömning av vilka krav\r\nsom utvecklingen kan komma att ställa på den statliga\r\nstyrningen inom sektorn i framtiden liksom av vilka\r\nåtgärder som behöver vidtas för att stärka patientens\r\nställning. Jag är i avvaktan på detta arbete inte beredd\r\natt initiera någon ytterligare översyn av lagstiftningen\r\nmed den inriktning som Chatrine Pålsson för fram i\r\nsin interpellation.</pre><pre>Anf.  20  CHATRINE PÅLSSON (kd):\r\nHerr talman! Jag vill tacka Margot Wallström för\r\nännu ett svar. Jag har vid det här laget ställt många\r\ninterpellationer och även frågor. Jag tycker dock att\r\ndet är lika roligt varje gång, så den här lär inte bli den\r\nsista, hoppas jag.\r\nAnledningen till min interpellation är att när det\r\nfinns problem i sjukvården är det lätt att glömma vissa\r\nområden medan man dammsuger andra. Hela sjuk-\r\nvårdsapparaten, både när det gäller kommunerna och\r\nlandstingen, har ju utsatts för väldigt stora besparing-\r\nar och förändringar de senare åren. Det har inte bara\r\nvarit på ont, utan det har kommit fram mycket bra\r\nförslag och effektiviseringar. Vi skall ju inte ha gamla\r\norganisationer som inte är bra för människor, så det\r\nhar säkert haft fördelar också.\r\nMen på något sätt känns det att det finns områden\r\nsom vi inte har vågat röra vid - inte jag heller. Jag\r\ntror därför att det är viktigt att även våga ta upp de\r\nolika arbetsuppgifterna - egentligen inom alla kate-\r\ngorier, men eftersom jag vet att det finns oerhört\r\nmånga människor som står i vårdköer, många äldre\r\nmänniskor som behöver mer vård av läkare osv., blev\r\ndet just läkarna jag frågade om.\r\nJag har haft förmånen att jobba hela mitt liv inom\r\nsjukvården och har också sett de förändringar som har\r\nskett. Givetvis, som jag skrivit i min interpellation,\r\nkan man inte renodla och ta bort allt, men det kan\r\nfinnas skäl att våga titta över om det inte är onödigt\r\nmycket administration som ligger på läkarna. För den\r\nenskilda människa som står och väntar i en kö är det\r\nen föga bra tröst att doktorn är på möte och inte kan\r\noperera. Jag tyckte det var bra att Margot Wallström\r\ntog upp jämförelser med England osv. när det gäller\r\noperationer. Det är väldigt bra.\r\nSamtidigt undrar jag: Det här handlar ju litet om\r\nen attitydförändring. Skall man kunna vända den\r\nutveckling vi nu har kommit in i måste man från något\r\ncentralt håll våga ta tag i tömmarna. Man kan natur-\r\nligtvis vänta på lokala genomgångar av verksamhets-\r\nredovisning; det tycker jag också är bra. Men själva\r\nåtgärden måste ju vidtas. Hälso- och sjukvårdsutred-\r\nningen har förstås den möjligheten, men jag tror ock-\r\nså att Socialstyrelsen har ett ansvar när det gäller att\r\nse till att det verkligen är effektivt. Socialstyrelsen har\r\nen större roll nu, och jag kan ju inte ställa sådana här\r\nfrågor till Socialstyrelsen och Claes Örtendahl utan\r\nfår ställa dem till Margot Wallström.\r\nJag kan i alla fall se av interpellationssvaret att\r\nsocialministern och Socialdepartementet känner att\r\ndet här är viktiga frågor för framtiden och vill invänta\r\nmer information.\r\nJag vill avsluta med att säga att även sjukskö-\r\nterskeyrket har förändrats ganska mycket de senaste\r\n20 åren. Väldigt många sjuksköterskor i dag är data-\r\nkunniga, väldigt datakunniga, och sitter och sköter\r\nväntelistor osv. inne på vårdavdelningarna. Det är\r\nnaturligtvis väldigt bra. Problemet är att man kanske\r\ninte ger motsvarande tid till vården. På något sätt\r\nflyttar man över sjuksköterskan till litet av en sekrete-\r\nrarfunktion. Väldigt många läkarsekreterare har också\r\nfått lämna sina jobb, likaväl som många andra.\r\nJag tror att det här är väldigt viktigt med hänsyn\r\ntill teamarbetskänslan, och det förstår jag att också\r\nsocialministern tycker.\r\nVar och en har faktiskt sitt att bidra med. Det är\r\nmycket viktigt att vi i framtiden också vågar säga att\r\nom helheten skall fungera skall den ena och den andra\r\ndelen också fungera.</pre><pre>Anf.  21  Socialminister MARGOT\r\nWALLSTRÖM (s):\r\nHerr talman! Det är definitivt en angelägen fråga.\r\nMan måste komma ihåg vad vi lägger på läkarkåren,\r\noch för den delen även sjuksköterskorna, i dag. Vi\r\nställer allt högre krav och ofta med patientsäkerheten\r\nsom utgångspunkt. En hel del av i varje fall läkarnas\r\nadministrativa uppgifter har med patientsäkerheten att\r\ngöra, t.ex. signering av patientjournaler. Vi kräver att\r\nläkarna skall vidareutbilda sig, de skall forska, och de\r\nmåste gå på en del möten för att hålla sig a jour med\r\nallt det nya som har hänt. Och just nu pågår förstås en\r\ndiskussion om vårdprioriteringar. Läkarna påverkar\r\nockså enskilda människors liv och ekonomi på ett\r\nmycket genomgripande sätt. De skall utfärda intyg för\r\nsjukskrivning eller förtidspension, vilket tar sin tid\r\noch kräver noggranna överväganden. De skall även\r\nbidra till kvalitetssäkring och utvecklingsarbete. Det\r\nhandlar om allt från kvalitetsregister till anmälningar.\r\nVi ställer alltså allt högre och mer specificerade\r\nkrav. Samtidigt är det svårt att backa från det. Nu\r\ngäller det att man hittar formerna för detta. Jag vill\r\nändå säga att det pågår otroligt mycket runt om i\r\nlandstingen för att utveckla arbetsformerna. Även om\r\njag har varit och är mycket kritisk när jag är ute och\r\ntalar och säger att det är märkligt att vi på många\r\nställen fortfarande har en sådan pyramidal och gam-\r\nmalmodig vårdorganisation. Det är en hierarkisk\r\nmodell. Den är egentligen baserad på gamla akade-\r\nmiska gränsdragningar. Detta måste man bryta upp\r\noch försöka hitta nya och mer demokratiska arbets-\r\nsätt. Det blir också möjligt att utnyttja alla olika per-\r\nsonalkategoriers kompetens på ett bättre sätt. Då blir\r\ndet en omställningsperiod innan man har lärt sig att\r\nutnyttja detta och lärt sig att t.ex. nya datasystem kan\r\navlasta och kan vara en bra hjälp. Detta tar tid, och\r\ndet ingriper i personalens vardag i vårdarbetet.\r\nSå här rörigt är det just nu och måste kanske vara\r\ndet en tid tills man har hittat de nya arbetsformerna.\r\nMen det händer otroligt mycket, och jag är mycket\r\npositiv till detta utvecklingsarbete. Det som vi från\r\ncentralt håll har gjort är att vi har kommit överens\r\nmed sjukvårdshuvudmännen om hur vi skall använda\r\nen del av Dagmarpengarna för att stötta den process\r\nsom pågår, för att få fram nya och spännande arbets-\r\nmetoder och för att också bli effektivare. Jag vet att\r\ndet händer mycket för att man effektivare skall korta\r\nköerna och för att man skall hitta ett sätt att utnyttja\r\nockså de specialister som vi har, bl.a. kirurger, så att\r\nde verkligen får göra det som de är bäst på.</pre><pre>Anf.  22  CHATRINE PÅLSSON (kd):\r\nHerr talman! Det är jättebra. Vi tycks även i denna\r\nfråga vara väldigt överens i grunden. Men jag tror\r\nändå att det finns vissa delar i den struktur och den\r\norganisation som vi har som är svårare respektive\r\nlättare att röra vid. Jag är inte säker på att allt utveck-\r\nlingsarbete runt om lokalt sätter tummen just på detta.\r\nNär man har kommit in i en viss jargong kanske man\r\ndiskuterar vissa saker men inte andra. Det har t.ex.\r\ndiskuterats väldigt mycket när man tvingas säga upp\r\nmänniskor vilken personalkategori som skall sägas\r\nupp. Det är inte många som har föreslagit att de som\r\nhar högst lön skall sägas upp, utan det är de som kan-\r\nske av tradition har varit lättast att säga upp.\r\nBeträffande t.ex. vården i livets slutskede, som är\r\nen vård som jag tror att alla i riksdagen vill prioritera,\r\när det omvårdnadspersonalen som är mest angelägen.\r\nMen läkarna har det konsultativa ansvaret. För att\r\nkunna skapa dessa utrymmen tror jag att man måste\r\ntitta mycket ekonomiskt på att vi alla gör det som vi\r\när bäst på. Jag brukar säga att en ekonom som verkli-\r\ngen kan det här gör saker och ting mycket fortare än\r\nen som är ännu mer kompetent men inte på detta\r\nområde. Det är mycket viktigt att vi även vågar se\r\ndetta och att om det skulle vara så att det finns något\r\nför mycket att vi även vågar rätta till det. Jag vet -\r\noch jag vill säga det igen för att jag inte skall bli miss-\r\nförstådd - att det finns en rad administrativa uppgifter\r\nsom läkarna måste ha. Det gäller kanske även sjuk-\r\nsköterskorna. Men jag tror att man skall gå in med\r\nöppna ögon och verkligen titta vad som är nödvändigt\r\nför läkarna att göra och inte. En del läkare tycker att\r\ndet är roligt att arbeta med datorer och administrativa\r\nuppgifter. Men det är inte alla som tycker det. Det är\r\ndärför viktigt att man kan påverka sin arbetssituation\r\noch lämna över arbetsuppgifter som man i det läget\r\ninte nödvändigtvis måste ha.\r\nJag tror att det är viktigt att vi från statens sida och\r\nfrån  riksdagens sida talar om att vi är medvetna om\r\natt vårdköerna skall minska och att patienterna inte\r\nskall behöva vänta. De äldre skall ha rätt till en snabb\r\nvård, osv. Då blir ju trycket annorlunda. Det gäller\r\näven primärvården. Sedan jag ställde den här interpel-\r\nlationen har jag fått rapporter om att det finns även\r\nvårdcentraler där man behöver gå igenom dessa ruti-\r\nner för att nå ett optimalt resultat för patienterna.\r\nJag tackar så mycket och ser fram emot ett fortsatt\r\nagerande på detta område.</pre><pre>Överläggningen var härmed avslutad.</pre><pre>6 §  Svar på interpellation 1996/97:224 om re-\r\ngeringens förslag till nedskärningar m.m.</pre><pre>Anf.  23  Finansminister ERIK\r\nÅSBRINK (s):\r\nHerr talman! Sten Andersson har frågat statsminis-\r\ntern vilka de huvudsakliga skälen är till att regeringen\r\nsedan valet förelagt riksdagen ett antal förslag avse-\r\nende nedskärningar, besparingar och skattehöjningar.\r\nArbetet inom regeringen är så fördelat att det är jag\r\nsom skall svara på interpellationen.\r\nEnligt Sten Andersson försöker den nuvarande re-\r\ngeringen medvetet vilseleda svenska folket genom att\r\nhävda att den tidigare regeringen Bildt bär skulden till\r\ndagens ekonomiska situation. På ovannämnda fråga\r\nvore det dock mycket vilseledande att svara på annat\r\nsätt än med ett konstaterande att skälet till förslagen\r\nom nedskärningar, besparingar och skattehöjningar\r\nvar det statsfinansiella läge som rådde vid regerings-\r\nskiftet hösten 1994.\r\nMålet för budgetpolitiken är att underskottet i de\r\noffentliga finanserna skall understiga 3 % av BNP i år\r\noch vara i balans år 1998. Detta har en bred majoritet\r\ni riksdagen ställt sig bakom. År 1993 visade de of-\r\nfentliga finanserna ett underskott på över 12 % av\r\nBNP, men genom ett kraftfullt konsolideringsprogram\r\nhar nu detta underskott minskat för att i år bli lägre än\r\n3 % av BNP.\r\nDen snabba förbättringen av de offentliga finan-\r\nserna är anmärkningsvärd vid en internationell jämfö-\r\nrelse och saknar motstycke bland OECD-länderna. År\r\n1993 hade Sverige näst Grekland det största offentliga\r\nunderskottet bland OECD-länderna. Fem år senare är\r\nSverige ett av de länder i Europa som har de starkaste\r\noffentliga finanserna. Denna utveckling har lett till ett\r\nmarkant ökat förtroende för den svenska ekonomiska\r\npolitiken och är en avgörande faktor bakom räntened-\r\ngången.\r\nSaneringsprogrammet omfattar totalt 126 miljar-\r\nder och består av en större andel utgiftsminskningar\r\nän inkomstökningar. De har fördelats tidsmässigt för\r\natt ge så snabb och påtaglig effekt som möjligt. Be-\r\nsparingarna har dessutom i möjligaste mån undvikit\r\nvälfärdens kärna, och fördelningsprofilen har varit\r\nrimlig; den femtedel av hushållen som har den högsta\r\nekonomiska standarden har bidragit med nära 40 %\r\nav budgetförstärkningen, medan den femtedel som har\r\nden lägsta standarden har bidragit med ca 15 %.\r\nNär de offentliga finanserna nu framgångsrikt är\r\npå väg att stabiliseras återstår andra allvarliga pro-\r\nblem att lösa. Det viktigaste just nu är arbetslösheten.\r\nMålet att halvera den öppna arbetslösheten till år\r\n2000 står fast. Framgången i arbetet med att sanera de\r\noffentliga finanserna gör att vi nu håller på att åter-\r\nvinna det handlingsutrymme i den ekonomiska politi-\r\nken som under några år hade gått förlorat. De åtgärder\r\nsom regeringen föreslår på detta område kommer att\r\nredovisas i vårpropositionen om en vecka.</pre><pre>Anf.  24  STEN ANDERSSON (m):\r\nHerr talman! Det är nog ganska många utanför\r\ndenna kammare som inte har märkt de positiva effek-\r\nterna av de starka offentliga finanserna. Det märker vi\r\nju varje dag.\r\nVarje gång statsrådet, och även andra statsråd,\r\nstått i riksdagens talarstol eller varit ute och rest i\r\nSverige och då fått frågor om skälen till besparingar,\r\nneddragningar och skattehöjningar har det unisont\r\nlåtit: Allt är regeringen Bildts fel. Det har handlat om\r\nallt från dålig ekonomisk politik till konkursbo. Jag\r\ntror t.o.m. att det var finansministern som en gång\r\nmyntade det uttrycket.\r\nDet här måste väl även drabba Centerpartiet. Man\r\nkan undra hur mycket stryk Centern tål. Av riksda-\r\ngens protokoll framgår att de fyra centerpartistiska\r\nstatsråden ställde sig bakom Carl Bildts politik och\r\nt.o.m. berömde den. Men hur hade Sveriges ekonomi\r\nsett ut om de förslag hade blivit verklighet som Soci-\r\naldemokraterna i opposition lade fram? Har statsrådet\r\nräknat på detta? Jag skall ta några exempel.\r\nCarl Bildt föreslog en ökad satsning på infrastruk-\r\nturen till ett belopp av 98 miljarder kronor under tio\r\når. Socialdemokraterna klämde till med den astrono-\r\nmiska summan 165 miljarder kronor under samma\r\ntidsperiod. När man sedan vann valet sjönk den siff-\r\nran och blev mycket mera mänsklig. Ett annat exem-\r\npel - och detta kostade inte direkt pengar rent kon-\r\nkret, men det fördärvade Sveriges ekonomi - var de\r\nolika löften om a-kassan som Socialdemokraterna\r\nströdde omkring sig. 1993 sänkte Carl Bildts regering\r\na-kassan från 90 % till 80 %. Socialdemokraterna\r\nprotesterade vilt. Det var en stor demonstration utan-\r\nför detta hus i december 1993. Då lovade man att\r\nman, även om man inte hade majoritet, omedelbart\r\nskulle lägga fram ett förslag i riksdagen med en begä-\r\nran om en återgång till 90 %. Februari månad kom\r\noch man kunde motionera. Då stod det bara: när läget\r\nså medgav. Sedan vann man valet. A-kassan sänktes\r\ntill 75 %, alltså under det procenttal som gällde under\r\nCarl Bildts tid.\r\nBeror detta på ren populism eller kände man inte\r\ntill läget? Om man inte kände till det, är då finansmi-\r\nnistern beredd att medverka till att oppositionen får\r\nsådana resurser att den kan göra en korrekt bedöm-\r\nning av den ekonomiska situationen?\r\nTill sist återkommer jag till min fråga: Har fi-\r\nnansministern räknat fram summan av alla de överbud\r\nsom Socialdemokraterna i opposition presenterade?</pre><pre>Anf.  25  Finansminister ERIK\r\nÅSBRINK (s):\r\nHerr talman! Jag vill inte i detalj gå in på hela\r\nhistorien om vad som hände under den borgerliga\r\nregeringsperioden. Jag har inget emot den diskussio-\r\nnen, för den är ett ganska tacksamt nummer om man\r\nvill nagla fast vem som har ansvaret för de utomor-\r\ndentligt usla statsfinanser som vi socialdemokrater\r\nfick ta hand om hösten 1994.\r\nEn sak konstaterar jag dock och det är att social-\r\ndemokratin i den valrörelsen gick ut på ett sätt som\r\ntorde vara unikt både i Sverige och internationellt i\r\nform av konkreta och strama besked om den ganska\r\nhårdföra ekonomiska politik som det var nödvändigt\r\natt genomföra för att röja upp i just konkursboet. Ja,\r\njag står för det ordet. Jag tycker att det är en adekvat\r\nbeteckning. Socialdemokratin fick också betala ett\r\npolitiskt pris för detta.\r\nDet här beskedet, därom råder inget tvivel, bidrog\r\ntill ett tapp i opinionsmätningarna som grovt kan\r\nuppskattas till 5 %. Från att under flera år ha legat på\r\n50-procentsnivån fick vi betala i form av ett minskat\r\nväljarstöd. Ändå fick vi ett starkt väljarstöd - i stor-\r\nleksordningen 45 % - men vi fick betala ett pris för\r\natt vi var tydliga och uppriktiga och gav besked före\r\nvalet. Det gör att den socialdemokratiska regeringen\r\nhar ett starkt mandat från väljarna att föra den ofrån-\r\nkomliga och delvis smärtsamma saneringspolitik som\r\nvi nu genomfört. Vi kan nu konstatera att den politi-\r\nken har varit mycket framgångsrik.\r\nTill min förvåning hörde jag Sten Andersson säga\r\natt många utanför denna kammare inte har märkt de\r\npositiva effekterna av de stärkta offentliga finanserna.\r\nJag är alldeles övertygad om att de flesta människor\r\nutanför denna kammare, och för den delen även i\r\ndenna kammare, märkt att räntorna sedan hösten 1994\r\ni det närmaste har halverats, att kronan har stärkts, att\r\ninflationen praktiskt taget är borta och att vi håller på\r\natt återvinna en handlingsfrihet som gick totalt förlo-\r\nrad, bl.a. till följd av den regeringspolitik som fördes\r\nunder ministären Bildt. Det är det som gör att vi nu\r\nkan diskutera konkreta åtgärder för att stärka syssel-\r\nsättningen och få fart på tillväxten på ett sätt som\r\nunder flera års tid inte har varit möjligt.\r\nAnsvaret för de ekonomiska problemen i Sverige\r\nligger naturligtvis inte enbart på regeringen Bildt. Så\r\nhar jag aldrig uttryckt mig och så menar jag inte. Det\r\nfinns självfallet också andra delförklaringar till de\r\nekonomiska problemen i landet: den internationella\r\nlågkonjunkturen och den fastighets- och finanskrasch\r\nsom förekom i många länder, men som blev särskilt\r\nallvarlig i Sverige. Det finns en rad förklaringar, men\r\ndet utesluter inte att den under åren 1991-1994 förda\r\nregeringspolitiken bär en stor del av ansvaret för de\r\nekonomiska olyckor som drabbat landet. Håller man i\r\nrodret och är ansvarig får man naturligtvis ta konsek-\r\nvenserna när resultatet blir så förödande uselt som det\r\nblev under de här åren.\r\nVi har kommit långt i arbetet med att reda upp\r\ndetta. Det gör att vi nu har en helt annan situation än\r\ntidigare när det gäller att föra en politik som skall\r\nstärka sysselsättningen och förbättra, inte försämra,\r\nför människor i det här landet och som skall återge\r\nlandet och svenska folket framtidstro och optimism.</pre><pre>Anf.  26  STEN ANDERSSON (m):\r\nHerr talman! Jag hoppas att det framgått att jag\r\ninte sagt att Carl Bildt eller hans regering inte hade ett\r\nansvar. Detta är väl helt klart. Vad jag frågar om är\r\nvad summan hade blivit om man hade räknat samman\r\nalla motförslag som Socialdemokraterna i opposition i\r\nolika utskott lade fram. Det skulle vara intressant att\r\nfå veta det, för det var baserat på ren och skär popu-\r\nlism.\r\nFinansministern, gick ni ut i valrörelsen 1994 och\r\nsade att ni skulle sänka a-kassan från 80 % till 75 %?\r\nDet skulle vara intressant att få se ett sådant referat\r\nfrån medierna exempelvis. Jag påstår att ni inte gjorde\r\ndet. Det är därför som det definitivt finns ett missnöje\r\nutanför detta hus.\r\nStatsrådet talar om usla finanser och om ett för-\r\nödande uselt resultat. Men det parti som dagens rege-\r\nringsunderlag grundas på, alltså Centerpartiet, var ju\r\nmed om göra så att Moder Sveas finanser förblödde.\r\nKan det vara någon mening med eller poäng i att luta\r\nsig mot ett parti som för två-tre år sedan bedrev en\r\npolitik som, enligt finansministern, förde Sverige rakt\r\nnedåt? Jag tycker att det borde ha funnits andra kom-\r\npanjoner.\r\nFortfarande undrar jag om statsrådet anser att So-\r\ncialdemokraterna i opposition bedrev en överbuds-\r\npolitik för vilken det inte fanns någon som helst för-\r\nankring i sinnevärlden. Jag tror att den politiken -\r\nsom ni i dag får betala för när det gäller väljarsiffror -\r\nhar bidragit till ett, tyvärr, alltför litet förtroende för\r\npolitiker och deras verksamhet. Ska inte det ansvaret\r\ntill stor del läggas på Socialdemokraterna?</pre><pre>Anf.  27  Finansminister ERIK\r\nÅSBRINK (s):\r\nHerr talman! Det är på sitt sätt litet rörande att\r\nSten Andersson visar en sådan omsorg om socialde-\r\nmokratin och våra opinionssiffror. Han söker förkla-\r\nringen i den påstådda överbudspolitiken och visar\r\ndessutom bekymmer över detta. Jag är inte van vid att\r\nmoderater uttrycker bekymmer över Socialdemokra-\r\nternas opinionssiffror. Jag kan försäkra att vi skall\r\nklara av den saken alldeles utmärkt själva.\r\nIbland funderar jag på om det faktum att räntan\r\ngick upp häromdagen möjligen var en avspegling av\r\natt Moderaterna hade ökat i en opinionsmätning som\r\nkom dagen innan. Det kanske kan vara så att markna-\r\nden känner en oro över att Moderaterna i varje fall för\r\ntillfället skördar opinionsmässiga framgångar. Mark-\r\nnaden kan ju komma ihåg hur det har gått till varje\r\ngång i modern tid som Moderaterna har suttit i rege-\r\nringsställning. Vi har ju sett mönstret ett par gånger\r\nde senaste 20 åren.\r\nEn borgerlig regering träder till, övertar starka\r\nstatsfinanser och lyckas på några år i grunden rasera\r\ndem och skapa jättelika budgetunderskott. Sedan blir\r\ndet den socialdemokratiska regering som tillträder\r\nsom får reda upp detta. Det skedde efter den borgerli-\r\nga regeringsperioden 1976-1982 och det sker nu. Vi\r\nhar på nytt kommit mycket långt efter den borgerliga\r\nregeringsperioden 1991-1994.\r\nMöjligen kan man dra lärdom av detta. Man skall\r\nundvika att ha borgerliga och moderatledda regering-\r\nar om man vill ha ordning och reda i statens finanser\r\noch i landets ekonomi. Det blir ett mycket högt pris\r\natt betala när man skall reda upp situationen.\r\nJag kan försäkra att det är ganska meningslöst att\r\naddera förslag som ett oppositionsparti lägger fram\r\nvid olika tillfällen under en flerårsperiod, eftersom de,\r\ntyvärr kan man säga, i hög grad är en avspegling och\r\nen reaktion på regeringsförslagen. En sådan övning är\r\nknappast meningsfull. Det är mer meningsfullt att\r\nkonstatera att hade vi haft en socialdemokratisk rege-\r\nring under perioden 1991-1994, hade ett så jättelikt\r\nbudgetunderskott som vi nu har fått uppleva aldrig\r\ntillåtits att uppkomma.\r\nTill sist känner Sten Andersson en stor omsorg om\r\nCentern. Det är en märklig omsorg som visas andra\r\npartier. Jag tror inte att Sten Andersson behöver vara\r\norolig på den punkten heller. Vi har ett mycket gott\r\nsamarbete med Centerpartiet, och det har manifeste-\r\nrats även på senare tid. Jag tror inte att jag går händel-\r\nserna i förväg om jag säger att vi är mycket långt\r\nkomna när det gäller att göra upp om innehållet i den\r\nvårproposition som skall läggas fram om en vecka.\r\nDet är ett uttryck för ett samarbete som har fungerat\r\nväl i ungefär två års tid. Det visar att Centern, till\r\nskillnad från Moderaterna, tar ett stort ansvar för\r\nsamhällsekonomin, för de offentliga finanserna och\r\nför att skapa en god grund så att vi på nytt kan få\r\ntillväxt och sysselsättning i landet. Det skall Center-\r\npartiet ha en eloge för. Tyvärr kan jag inte utdela\r\nsamma eloge till Moderaterna.</pre><pre>Anf.  28  STEN ANDERSSON (m):\r\nHerr talman! Jag vill ta upp det sista först, att\r\nCentern har medverkat till stabilitet. Jag tror inte att\r\nfinansministern innerst inne tycker att kärnkraftsöver-\r\nenskommelsen är bra eller att den kan medverka till\r\nnågon finansiell stabilitet i Sverige. En tydlig folkma-\r\njoritet, ett enigt näringsliv och flera tunga fackförbund\r\ndelar inte den åsikt som finansministerns parti och\r\nCentern har framfört.\r\nJag ber om ursäkt för att jag talat om opinionssiff-\r\nror. Jag vet att det bara är en siffra som gäller, det är\r\nresultatet på valdagen om drygt ett år. Men det finns\r\nen del saker som pekar på att det kanske inte går så\r\nbra som statsrådet står här och lovar.\r\nJag fick inget svar på min fråga. Statsrådet när-\r\nmast skröt om hur tuff man hade varit i valrörelsen\r\noch sagt: Vi lovar i princip mycket hårda villkor. Vi\r\nkommer att lägga tunga bördor på medborgarna om vi\r\nvinner valet. Jag frågade konkret: Gick ni ut i den\r\nvalrörelsen och sade att ni skulle sänka a-kassan från\r\n80 % till 75 %? Jag påstår att ni inte gjorde det. Men\r\ndet var en av de första åtgärder ni vidtog när ni fick\r\nmakten. Ändå hade ni knappt ett halvt år innan sagt\r\natt ni skulle återställa a-kassan till 90 % så fort ni fick\r\nmakten. När de 15 000 människor som demonstrerade\r\nhär ute åkte härifrån och fattade hur grundligt lurade\r\nde hade blivit en månad tidigare var de besvikna. De\r\när fortfarande mycket besvikna. Nu får ni pengar av\r\nLO därför att ni ökar a-kassan till den nivå som den\r\nbefann sig på när regeringen Bildt förlorade valet.</pre><pre>Anf.  29  Finansminister ERIK\r\nÅSBRINK (s):\r\nHerr talman! Ibland undrar man litet över syftet\r\nmed en interpellationsdebatt. Sten Andersson ser detta\r\nsom ett tillfälle att allmänt ösa sin galla över social-\r\ndemokratin och tar exempel från politikens alla områ-\r\nden. Allt vi gör och det vi står för är uselt. Det må\r\nvara att Sten Andersson har den uppfattningen. Det är\r\nsäkert alldeles korrekt. Men jag undrar litet grand vad\r\nmeningen är med att föra den typen av diskussioner\r\nhär i riksdagen.\r\nVi fick ett mandat av Sveriges väljare i valrörelsen\r\n1994 att föra en saneringspolitik, att reda upp i det\r\nkonkursbo som Moderaterna och andra lämnade efter\r\nsig. Vi har använt det mandatet. Vi har nått resultat på\r\ndet sättet att vi nu står i början av en period där vi kan\r\nägna en mycket stor del av vår kraft och våra resurser\r\nåt att stärka tillväxten och sysselsättningen i landet. I\r\ndetta ingår också, vill jag påminna Sten Andersson\r\nom, att a-kassan fr.o.m. nästa år, ja, i själva verket\r\nredan från den 1 oktober i år, kommer att uppgå till\r\n80 %. Även den förbättringen har vi kunnat genomfö-\r\nra.\r\nDetta är inte möjligt att göra med löftespolitik el-\r\nler med allmänt prat. Det är bara möjligt att åstad-\r\nkomma om man skaffar sig reala grunder genom en\r\nstark ekonomi, genom starka offentliga finanser. Det\r\när därför som man inte får tillåta att finanserna för-\r\nstörs så till den milda grad som skedde under den\r\nmoderatledda regeringen. Det är därför vi har haft en\r\ntung och mödosam uppgift att bringa ordning i kon-\r\nkursboet. Det är därför som detta aldrig får hända\r\nigen. Om vi kan undvika detta, kan vi ge människorna\r\ni det här landet en långt bättre utveckling i framtiden.\r\nDe får jobb, de får en försörjning och de får en väl-\r\nfärd så att de kan känna sig trygga och känna tillför-\r\nsikt inför framtiden.</pre><pre>Överläggningen var härmed avslutad.</pre><pre>7 §  Svar på interpellation 1996/97:235 om sta-\r\ntens kostnader för sekelskiftesomställningen</pre><pre>Anf.  30  Finansminister ERIK\r\nÅSBRINK (s):\r\nHerr talman! Per Bill har frågat mig om jag tagit\r\nhänsyn till sekelskiftesomställningen i min bedömning\r\nav det framtida statliga utgiftsbehovet. Per Bill syftar\r\npå kostnaderna för de statliga informationssystemens\r\nanpassning till det nya årtusendet.\r\nPer Bill har också frågat mig om det finns planer\r\npå att skapa en gemensam anpassningsberedning för\r\ndet allmännas och privatas behov.\r\nFör att öka medvetenheten och kunskapen om se-\r\nkelskiftets konsekvenser för informationssystemen,\r\nbeslutade regeringen i januari i år om den förordning\r\nPer Bill nämner i sin fråga. Förordningen kräver att\r\nalla statliga myndigheter gör analyser och planer för\r\nden egna verksamheten samt att vissa myndigheter\r\ngör en bedömning av anpassningsarbetet inom sitt\r\ntillsynsområde. Statskontoret kommer att redovisa en\r\nsamlad bedömning av läget till regeringen i septem-\r\nber. Landstingsförbundet har rekommenderat sina\r\nmedlemmar att vidta liknande åtgärder och Svenska\r\nKommunförbundet väntas göra samma sak. Åtgärder-\r\nna skall vidtas inom ordinarie ekonomiska ramar.\r\nIT-kommissionen har som en följd av den hearing\r\nPer Bill hänvisar till i sin interpellation tagit initiativ\r\ntill regelbundna samtal i frågan mellan företrädare för\r\nolika samhällssektorer. Vid dessa samtal utbyter of-\r\nfentlig förvaltning och näringslivsorganisationer erfa-\r\nrenheter och planerar gemensamma åtgärder.\r\nMin uppfattning är att varje samhällssektor och\r\nvarje organisation måste ta ett eget ansvar i denna\r\nfråga. De anpassningar som måste göras bör priorite-\r\nras med hänsyn till hela verksamheten. Det är viktigt\r\nför samhällets informationsförsörjning att statens,\r\nkommunernas och landstingens informationssystem är\r\nförberedda för övergången till det nya årtusendet.\r\nDetta gäller självfallet även företag, såväl stora som\r\nsmå. Effektiviteten i samhället är beroende av ett väl\r\nfungerande elektroniskt informationsutbyte. Många\r\noffentliga och privata informationssystem är beroende\r\nav varandra. Anpassningen är en angelägen fråga för\r\nledningen i varje myndighet och företag.\r\nDet finns emellertid för närvarande ingenting som\r\ntyder på att det behövs en formaliserad samverkan för\r\ndet allmännas och privatas behov i frågan - utöver det\r\nsom för närvarande görs.\r\nEfter det att Statskontoret kommit in med sin re-\r\ndovisning i september bedömer jag att vi har det un-\r\nderlag som krävs för att överväga vilka ytterligare\r\nåtgärder som kan behöva vidtas.</pre><pre>Anf.  31  PER BILL (m):\r\nHerr talman! Det här är en väldigt viktig fråga. Jag\r\nhade trott att vi i lugn och ro och på ett bekymrat och\r\ninsiktsfullt sätt skulle kunna diskutera det här proble-\r\nmet. Så sent som för några dagar sedan konstaterade\r\nFinancial Times att de siffror som man hade på vad\r\ndet här skulle skulle kosta globalt kanske behöver\r\nräknas upp från 600 miljarder till 1 200 miljarder US\r\ndollars.\r\nVi har här hemma en regering som sovit väldigt\r\nlänge, men  jag tycker att den sedan har tagit en del\r\nbra initiativ.\r\nMan hade exempelvis till den hearing som - om\r\njag minns rätt - hölls i december samlat många kloka\r\npersoner, som samtalade och försökte få ut informa-\r\ntion om problematiken. Man hade en mycket bra\r\ndiskussion. Man kom också fram till ett antal slutsat-\r\nser, och en av dem var att det behövs ett sådant här\r\nsamordningsorgan.\r\nJag blev faktiskt litet förvånad när jag fick svaret.\r\nFinansministern säger på fråga 1 att det inte behövs\r\nnågra extrapengar - det här får varje del av staten\r\nklara inom sin egen budget. Posten har räknat med att\r\nbehöva lägga ut åtminstone 500 miljoner kronor på\r\ndetta. Telia utgår från ungefär 1 miljard kronor, och\r\näven Försvaret räknar med ca 1 miljard kronor. Det är\r\nväldigt svårt att få fram siffror på vad det sammanlagt\r\nblir fråga om för Sverige, men man har räknat med att\r\ndet kommer att kosta någonting mellan 50 och 150\r\nmiljarder.\r\nSverige är, som finansministern vet, en välfärds-\r\nstat - om än en sönderfallande sådan - med en andel\r\noffentliga utgifter om ungefär 60 %. De kostnader\r\nsom kommer att falla på stat, kommuner, landsting\r\nosv. kommer därför att röra sig om någonting mellan\r\n30 och 90 miljarder kronor, och finansministern tyck-\r\ner att dessa kan tas från befintlig budget. Det är gans-\r\nka ordentliga besparingar som behöver göras för att få\r\nin allt detta.\r\nBeträffande samordningen vill jag säga att jag till-\r\nhör dem som normalt sett inte tycker att staten skall\r\nlägga sig i och försöka att styra och ställa på olika\r\nsätt. Men vi har en välfärdsstat som så uppenbart\r\nanvänder data som ett skelett för att hålla ihop allting.\r\nDet gäller företags inbetalning av skatter, mängder av\r\nelektronisk information som förs mellan olika aktörer\r\noch ett stort antal transaktioner mellan skattebetalare\r\noch staten. Det är faktiskt oerhört viktigt med en\r\nsamordning mellan de olika systemen, där så mycket\r\när djupt integrerat och samkört.\r\nJag hoppas att vi kan föra en lugn och sansad de-\r\nbatt om det här, inte en pajkastningsdebatt. Det gäller\r\nviktiga saker. Det är dags att börja tänka på vad det\r\nhär kommer att kosta. Det är också dags att tillsätta en\r\nsamordningsgrupp och att börja fundera kring pro-\r\nblematiken om vi skall lappa och laga i de gamla\r\nsystemen eller om vi skall köpa nytt.</pre><pre>Anf.  32  Finansminister ERIK\r\nÅSBRINK (s):\r\nHerr talman! Jag delar Per Bills uppfattning att vi\r\nskall föra en lugn och sansad debatt i den här frågan,\r\nutan pajkastning. Det här är en viktig problematik,\r\noch jag har ingen anledning att betvivla Per Bills\r\nkunskaper och engagemang i den. Dock skall jag\r\ntillåta mig en liten randanmärkning. Jag tycker att Per\r\nBill när han talade om en sönderfallande välfärdsstat\r\nanvände en onödig klyscha. Det hade varit bättre om\r\nden inte hade blivit sagd. I varje fall var den onödig i\r\ndet här meningsutbytet. Det finns så många andra\r\ntillfällen när moderata debattörer har möjlighet att\r\nuttrycka sin uppfattning om den svenska välfärdssta-\r\nten.\r\nMen jag vill lämna detta och gå över till sakfrå-\r\ngan. Vi är i hög grad medvetna om frågeställningen\r\noch vikten av att ha en beredskap inför det kommande\r\nmillennieskiftet. Vi har en rad aktiviteter på gång på\r\ndetta område, och jag har pekat på detta i mitt inter-\r\npellationssvar. Vi har flera organ som är aktiva på det\r\nhär området: IT-kommissionen, där kommunika-\r\ntionsministern är ansvarig, Toppledarforum, där jag\r\nsjälv sitter ordförande, och Statskontoret, den statliga\r\nmyndighet som har ett uppdrag att till september\r\nredovisa sin bedömning av vad som kan behöva göras\r\ni den här frågan, en redovisning som skall vara under-\r\nlag för regeringens senare ställningstagande.\r\nArbetet bedrivs i god takt, och jag menar att vi har\r\nen tillfredsställande kontroll över utvecklingen. Jag\r\nkan också litet efterklokt säga att det säkert hade varit\r\nbra om vi, och för den delen också andra länder och\r\naktörer, hade uppmärksammat den här problematiken\r\ntidigare. Det är möjligen ett kollektivt fel som de allra\r\nflesta har gjort sig skyldiga till i den här frågan. Nu är\r\ndet som det är, och vi skall trots allt inte kasta yxan i\r\nsjön och tro att det är för sent att hantera den här\r\nproblematiken.\r\nSamordning kan vara bra ibland, och jag är natur-\r\nligtvis ingen motståndare till en sådan, men jag ser för\r\nnärvarande inget behov av att bygga upp några nya\r\norgan. Vi har goda kontakter också med det privata\r\nnäringslivet i de här frågorna, och det skall vi fortsätta\r\natt ha.\r\nSedan kommer jag till en fråga där jag nog ändå\r\nhar en litet annan syn än Per Bill, och det gäller kost-\r\nnaderna för den här omställningen och hur de skall\r\ntäckas. Det är naturligtvis oerhört vanskligt att ha en\r\nsäker uppfattning om detta i dag. Man kan få höra allt\r\nifrån å ena sidan fantasieggande belopp med oerhört\r\nmånga nollor till å andra sidan en uppfattning att det\r\nhär i stort sett inte kostar någonting - det är lätt att\r\nprogrammera om några datorer, och sedan är saken\r\nklar.\r\nDet finns ingen anledning att hemfalla åt vare sig\r\nglädjekalkyler eller domedagsprofetior. Vad det här\r\nkostar i slutändan vet ingen av oss säkert i dag. En\r\ngod regel som jag har lärt mig är att man skall vara\r\nganska kallsinnig när statliga myndigheter kommer\r\nmed krav på kompensation för den ena eller andra\r\nuppgiften som dyker upp. Detta måste i de flesta fall\r\nklaras inom normala budgetar. Det är ju så att andra\r\nkostnader faller bort, och man skall kunna rationalise-\r\nra verksamheten.\r\nJag är alltså ganska kallsinnig till att utlova några\r\npengar på det här området. Jag kan inte låta bli att\r\nställa följande fråga: Om det nu handlar om kostnader\r\npå 30-90 miljarder, som Per Bill säger, hur skall då\r\nPer Bill och andra moderater hantera detta i sina\r\nkommande motioner? Ni brukar ju normalt föreslå\r\nnedskärningar av utgifter i den statliga sektorn. Skall\r\nvi nu få se en kovändning med förslag till kraftiga\r\nökningar för att täcka den kommande millennieom-\r\nställningen? Det vore intressant att få höra en kom-\r\nmentar på den punkten.</pre><pre>Anf.  33  PER BILL (m):\r\nHerr talman! Jag tycker att det är bra att vi kan fö-\r\nra debatten på den här nivån. Jag tycker också att en\r\nhel del bra saker har gjorts. IT-kommissionen t.ex. har\r\ngjort ett mycket bra jobb, Statskontorets arbete - det\r\nlilla man kan se som utomstående - ser bra ut och det\r\nman får ut i tryckt skrift från Toppledarforum är ock-\r\nså bra.\r\nMen jag har litet svårt att förstå varför man måste\r\nanvända det gamla vanliga politisk-byråkratiska sättet\r\natt driva frågan. Det här är ju en av de få frågor - om\r\ndet tror jag vi kan vara överens - där det finns ett\r\nabsolut slutdatum. Den 31 december 1999 är den sista\r\ndagen som det går att fixa allting: Sedan är det fak-\r\ntiskt kört. Därför tycker jag att man kunde ha ett\r\nmycket bredare, annorlunda sätt att försöka tackla\r\ndessa frågor, så att riksdagen är mer involverad, op-\r\npositionen har större insyn och så att vi inte först skall\r\nhålla på och utreda och sedan skall sitta i hemliga rum\r\ni månader så att hela sommaren går utan att någonting\r\nhänder. Det är mindre än tusen dagar kvar, och då är\r\nlördagar och söndagar inräknade. Det börjar bli väl-\r\ndigt bråttom.\r\nRedan i dag är det ju så att många av systemen\r\nbehöver 2000-anpassas för att fungera nästa år, efter-\r\nsom man inte bara pratar om ett år utan många år.\r\nIbland är de problem som uppstår lustiga. Man kan få\r\nett bensinkort som inte fungerar därför att det går ut\r\n2002 och datorn då uppfattar det som 1902 och därför\r\nspärrar kortet. Sådant kan ju te sig litet lustigt, men\r\nnär det väl börjar hända på allvar är det inte lustigt.\r\nDet är därför jag tycker att den gamla vanliga lång-\r\nsamma vägen då man skall göra allting svåråtkomligt\r\nför allmänhet, intresserade och opposition kanske inte\r\när det klokaste sättet. Så fort materialet kommer in,\r\neller medan det kommer in, måste man i stället gå ut\r\noffensivt och visa vad det är för information som\r\nkommer in, så att vi kan få en ordentlig debatt i hela\r\nsamhället om vad detta kommer att innebära.\r\nEn sak är ju helt säker. Ju senare vi kommer i\r\ngång, desto dyrare kommer det att bli och desto fler\r\nsystem kommer att sluta fungera, och de enda som\r\nkommer att bli riktigt rika och glada av detta är olika\r\ndatakonsulter. Jag tror även här att finansministern\r\nhåller med mig om att deras tjänster inte kommer att\r\nbli billigare per timme 1998 och 1999 om köerna är\r\nenorma för att få systemen att fungera.\r\nDet är därför jag tycker att det är viktigt att fi-\r\nnansministern tittar på den engelska samordningsidén.\r\nSäg att vi hamnar i den situationen att vi inte kommer\r\natt hinna klara alla system. Då misstänker jag att vi\r\nmåste börja prioritera. Då kanske Riksskatteverket får\r\nhögre prioritet än någon annan myndighet, och Riks-\r\nförsäkringsverket kanske också skall komma högt upp\r\nosv. Det är här det är viktigt att komma i gång snabbt.\r\nDet är därför jag vädjar till finansministern om att vi\r\nfår en bredare debatt och kanske hittar ett annat sätt\r\natt få ut och få i gång diskussionen. Ansvaret kommer\r\natt falla ganska tungt på den som segdrar detta.\r\nSedan får vi se. Eftersom vi får vänta på finans-\r\nministerns proposition får också finansministern vänta\r\nmed spänning på att läsa den moderata motionen. Det\r\när möjligt att det finns något där.</pre><pre>Anf.  34  Finansminister ERIK\r\nÅSBRINK (s):\r\nHerr talman! Det finns de som har sagt att millen-\r\nnieskiftet ställer så stora krav på anpassningar i våra\r\ndatorer och dataprogram, och att den kommande\r\ngemensamma valutan ställer så stora krav på anpass-\r\nningar av datorer och dataprogram, att ett europeiskt\r\nland på sin höjd kan klara det ena av dessa båda pro-\r\njekt. Man klarar inte av att genomföra båda två, och\r\ndet är bara att välja vilket man skall satsa på. Detta är\r\ninte nödvändigtvis min uppfattning, men det kan vara\r\nen illustration till att vi står inför stora utmaningar\r\nsom i båda fallen kräver stora anpassningar.\r\nDetta skall naturligtvis tas på allvar, men jag vill\r\nändå fortfarande varna för alarmism. Vi skall jobba på\r\ni god takt och vi skall vidta alla nödvändiga förbere-\r\ndelseåtgärder, men vi skall inte onödigtvis måla upp\r\natt detta är ett så oerhört gigantiskt projekt att det\r\nhotar att stiga oss över huvudet. Återigen: Jag är\r\nmycket kallsinnig inför dessa beräkningar och de krav\r\npå kompensation som bygger på dessa beräkningar.\r\nDet talas om mångmiljardbelopp för kostnader som\r\nskall drabba myndigheter och företag. Jag kommer att\r\nförhålla mig mycket avvaktande till det, skall jag\r\nsäga.\r\nJag ser med stor förväntan fram emot den modera-\r\nta motion som kommer efter min proposition, om det\r\nblir någon i den här frågan, och som beskriver hur de\r\n30-90 miljarderna skall finansieras och hur en sådan\r\nutgiftsökning skall komma till stånd. Detta är onekli-\r\ngen ett omtänkande av det större slaget.\r\nVi har tittat på frågan om en gemensam anpass-\r\nningsberedning i Storbritannien, och vad vi kan få\r\nfram finns det ingen sådan gemensam anpassningsbe-\r\nredning, utan britterna har separata stöd till den priva-\r\nta respektive offentliga sektorn. Man har alltså inte\r\nvalt en samordningsmodell av det slag som Per Bill\r\nförordar. Men jag måste säga att jag i denna fråga\r\nkänner mig mycket avspänd. Jag är inte alls främman-\r\nde för att om det behövs öka samordningen på det här\r\nområdet. Jag är oerhört pragmatisk där, och skall\r\nnaturligtvis med stort intresse ta del av de ytterligare\r\nsynpunkter och idéer som bl.a. Per Bill kan framföra i\r\nden här frågan.</pre><pre>Anf.  35  PER BILL (m):\r\nHerr talman! Jag har försökt hålla mig borta från\r\njust domedagsprofetior. Alla som är EMU-skeptiker\r\nser naturligtvis i detta ytterligare ett skäl till att säga\r\nnej till EMU. Samma sak gäller naturligtvis alla som\r\nhar gått och drömt om en flat tax och alla som tycker\r\natt man skall ha ett moratorium på politiska beslut:\r\nAlla sådana åsiktsschatteringar får naturligtvis en\r\nmöjlighet, en ny liten krok, att hänga upp sina ofta\r\nganska gamla tankar på. Jag har därför försökt hålla\r\nmig borta från sådant och i stället diskutera.\r\nOm finansministern hade varit med på hearingen\r\nhade han fått lyssna på ett stort antal mycket kunniga\r\npersoner, både från näringslivet och från olika delar\r\nav staten i dess olika roller, och han hade hört hur\r\npass oroliga de var. Jag delar finansministerns åsikt\r\natt man inte skall sätta av ett stort antal miljarder för\r\nden här frågan i den kommande budgeten, därför att\r\ndå finns det en uppenbar risk att man så att säga går\r\nefter gratispengarna i första hand och försöker göra\r\nrationaliseringar i andra hand. Men det måste ändå\r\nfinnas en beredskap och en insikt om att det kan gå så\r\nhär om det går riktigt illa. När man börjar revidera\r\nupp siffrorna till det dubbla i utlandet måste vi nog\r\nändå ha en liten beredskap redan till den kommande\r\nbudgeten.\r\nDet gläder mig att finansministern har en pragma-\r\ntisk syn på samordning, och jag hoppas att vi kan föra\r\nvidare diskussioner i olika forum och att vi kan kom-\r\nma fram till ett bra system. Var det någonting som\r\nnästan alla på hearingen var överens om så var det att\r\ndet behövs någon typ av samordning.</pre><pre>Anf.  36  Finansminister ERIK\r\nÅSBRINK (s):\r\nHerr talman! Jag vill tillägga en sak. Samordning\r\noch centrala initiativ i all ära, men det är mycket vik-\r\ntigt att ledningarna ute i de olika statliga myndighe-\r\nterna - och på samma sätt naturligtvis ledningarna i\r\nenskilda företag, de som är ansvariga i kommuner och\r\nlandsting osv. - känner ansvar och tar tag i de här\r\nfrågorna. Det gör man på vissa håll men inte på andra.\r\nIngen får tro att någon regering eller central instans\r\nkommer och löser dessa aktörer från deras ansvar och\r\nproblem, utan detta måste till mycket stor del hanteras\r\nute på fältet. Situationerna varierar, problemen är\r\nolika och lösningarna ser olika ut.\r\nDetta utesluter naturligtvis inte att det också kan\r\ngöras, och görs, vissa insatser på central nivå. Jag ser\r\nfram mot fortsatta debatter och idéer från Per Bills\r\noch andras sida i denna viktiga fråga.</pre><pre>Överläggningen var härmed avslutad.</pre><pre>8 §  Svar på interpellation 1996/97:245 om åt-\r\ngärder mot valutaspekulation\r\nför att underlätta\r\nlönebildningen</pre><pre>Anf.  37  Finansminister ERIK\r\nÅSBRINK (s):\r\nHerr talman! Johan Lönnroth har frågat statsminis-\r\ntern om han avser vidta åtgärder mot valutaspekula-\r\ntion för att underlätta lönebildningen. Arbetet inom\r\nregeringen är så fördelat att jag skall svara på frågan.\r\nLönnroths första fråga gäller huruvida regeringen,\r\ni syfte att underlätta lönebildningen, avser att ta\r\n\"initiativ som kan dämpa vinster och aktieutdelningar\r\nfrån de rika exportbolagen\".\r\nEfter kronans fall i november 1992 har svensk\r\nekonomi kännetecknats av en tudelning där exportsek-\r\ntorn blomstrat, medan privat konsumtion och övrig\r\ninhemsk efterfrågan utvecklats svagt. Detta är bak-\r\ngrunden till dagens höga vinstnivå i exportindustrin.\r\nDen höga vinstnivån under denna period har i hög\r\ngrad varit önskvärd, inte minst för att bygga upp den\r\nkapacitet som slogs ut i den konkurrensutsatta sektorn\r\nunder början av 1990-talet. Denna vinstnivå kan dock\r\nbetecknas som tillfällig. I takt med att förtroendet för\r\nden förda ekonomiska politiken har stärkts har kronan\r\nstigit i värde. I takt med kronförstärkningen har också\r\ntudelningen av ekonomin minskat. Exporttillväxten\r\nhar mattats av och den inhemska efterfrågan stigit.\r\nUnder de senaste månaderna har trenden vänt och\r\nkronan försvagats. Det finns anledning att följa denna\r\nutveckling med vaksamhet. En svag krona riskerar att\r\nförvärra tudelningen av ekonomin.\r\nVarken regeringen eller Riksbanken har kronkur-\r\nsen som ett mål för sin politik. Icke desto mindre\r\nfinns det anledning att notera att kronutvecklingen\r\nförefallit omotiverat svag mot bakgrund av den fun-\r\ndamentala utvecklingen i ekonomin. Jag kan också\r\nkonstatera att kronkursen ligger utanför det intervall\r\nsom Riksbanken bedömt vara förenligt med långsiktig\r\njämvikt i ekonomin.\r\nDet är ett långsiktigt och mödosamt arbete att\r\nåterskapa förtroendet för svensk ekonomisk politik. I\r\ndetta sammanhang vill jag försäkra att de ekonomisk-\r\npolitiska åtgärder som kommer att vidtas framöver för\r\natt uppnå regeringens mål om halverad arbetslöshet\r\nkommer att rymmas inom ramen för de budgetpolitis-\r\nka målen. Endast med starka statsfinanser kan man\r\nuppnå låga räntor och en högre investeringstakt samt\r\nskapa förutsättningar för att komma till rätta med\r\narbetslösheten.\r\nJag är övertygad om att den nu fastlagda politiken\r\nkommer att vinna ökat förtroende. Då kommer kronan\r\nåter att förstärkas och vinsterna i exportindustrin att\r\nnärma sig normala nivåer. Initiativ för att på annat sätt\r\ndämpa vinstnivån i exportindustrin skulle enligt rege-\r\nringens uppfattning kraftigt försvåra möjligheterna att\r\nhalvera arbetslösheten och måste därför bestämt avvi-\r\nsas.\r\nJohan Lönnroth efterlyser i sin andra fråga initia-\r\ntiv för att \"öka det demokratiska inflytandet över\r\nvaluta- och penninghandeln\". Med det avses, efter\r\nvad jag förstår, införande av en transaktionsskatt på\r\nvalutahandeln.\r\nDet finns starka skäl att avstå från att införa natio-\r\nnella lösningar på detta område. Om Sverige införde\r\nen transaktionsskatt skulle handeln snabbt flytta till\r\nandra marknadsplatser med lägre transaktionskostna-\r\nder. Sverige har erfarenheter av en sådan utveckling\r\nfrån perioden med omsättningsskatt på aktiehandeln.\r\nÄven införandet av en global omsättningsskatt är\r\nförenat med mycket stora problem, vilket också\r\nkommissionen framhöll. Först och främst är det inte\r\nsannolikt att man får till stånd en global tillämpning.\r\nTvärtom kan försök att införa en global skatt medföra\r\natt handeln flyttar till s.k. skatteparadis.\r\nRisken är att Sverige skulle drabbas särskilt hårt\r\nav införande av en sådan skatt. Valutahandeln skulle\r\ntroligen koncentreras till ett fåtal viktiga handelsvalu-\r\ntor och öka kostnaderna för små, mindre frekvent\r\nhandlade valutor, t.ex. svenska kronor. Då Sverige i\r\nhög grad är beroende av utrikeshandel och är en stor\r\nlåntagare på den internationella kapitalmarknaden,\r\nkan man anta att Sverige skulle höra till de länder som\r\nblir hårdast drabbade av en skatt på valutatransaktio-\r\nner. Skatten kan medföra högre kapitalkostnader,\r\nminskade kapitalinvesteringar, lägre ekonomisk till-\r\nväxt och sysselsättning.\r\nFrågan om en global transaktionsskatt på valuta-\r\nhandel har studerats i en rad sammanhang, t.ex. inom\r\nramen för de internationella finansiella organisatio-\r\nnerna. Som Lönnroth noterar i sin interpellation dis-\r\nkuterades den också i den s.k. Carlssonkommissio-\r\nnens rapport. Detta var ett bland flera förslag på en\r\nlång lista med tänkbara framtida finansieringskällor\r\nför globala insatser. Dessa studier har pekat på att\r\ninförandet av en skatt är förenat med stora problem,\r\nså också Carlssonkommissionen. Jag tror därför att\r\nman skall ha en realistisk inställning till möjligheterna\r\natt komma vidare på denna väg.</pre><pre>Anf.  38  JOHAN LÖNNROTH (v):\r\nHerr talman! Orsaken till att jag ställde frågan till\r\nstatsministern och inte till finansministern är den att\r\nstatsministern har uttalat sig en hel del i dessa frågor.\r\nDet var ett tag sedan han uttryckte åsikten att vi inte\r\nfår komma i ett beroendeförhållande till de unga her-\r\nrarna i London. Jag minns inte vad det var för uttryck\r\nhan använde sig av. Han har också på senare tid sagt\r\natt det är dags för regeringen att återgå till gammal\r\ngod socialdemokratisk politik, någonting i den stilen.\r\nI den gamla goda socialdemokratiska politiken ingår\r\nockså att man är oroad över den vinstutveckling och\r\nde stora utdelningar som nu tycks ske i vår. Självklart\r\nrespekterar jag att det är finansministern som har den\r\negentliga kompetensen att svara på frågan.\r\nVi är helt eniga om att tudelningen är ett oroande\r\nfenomen. Men jag tycker att finansministern är alltför\r\noptimistisk och tar för lätt på frågan. Konjunkturinsti-\r\ntutets färska rapport pekar närmast på att vi får en\r\npermanentning av tudelningen. Finansministern säger\r\natt initiativ för att dämpa vinstnivån skulle försvåra\r\nmöjligheterna att halvera arbetslösheten.\r\nSedan interpellationen väckts har LO skrivit till\r\nregeringen. Man säger i sin skrivelse bl.a. att en stabil\r\nlönebildning vid höga vinstnivåer förutsätter exem-\r\npelvis att man får möjlighet att avsätta medel till\r\nkompetensutveckling. Jag underförstår LO:s skrivning\r\ndär att man tänker sig någon typ av vinstavsättningar.\r\nMan tar i LO-skrivelsen också upp villkor och lö-\r\nner för det man kallar makteliten. Det är också en\r\nbetydelsefull faktor i lönebildningen. Det är självklart\r\npsykologiskt oerhört svårt för LO att få en allmän\r\nacceptans för ansvarsfull lönebildning om man sam-\r\ntidigt ser de enorma lönerna, styrelsearvodena osv.\r\nsom förekommer i den svenska storfinansen. Eftersom\r\njag antar att finansministern träffar de här herrarna\r\nmer än vad jag gör förutsätter jag faktiskt att finans-\r\nministern tar upp denna problematik med dem. Jag\r\nefterlyser en förståelse för att åtgärder och ett mer\r\nansvarsfullt beteende från de här direktörerna är bety-\r\ndelsefullt för möjligheterna att få fram en ansvarsfull\r\nfacklig politik.\r\nJag hinner inte diskutera så mycket den andra frå-\r\ngan, som gäller demokratisk kontroll över penning-\r\noch valutahandel. Det framgår av interpellationen att\r\ndet inte bara är transaktionsskatter jag diskuterar. I\r\nCarlssonrapporten nämner man också regler och nå-\r\ngon organisation inom FN som bevakar penninghan-\r\ndel och spekulation. Jag är fullt medveten om svårig-\r\nheterna att införa det på nationell nivå. Jag är också\r\nhelt medveten om alla problem och att det kräver\r\növerstatliga beslut. Man måste kunna tvinga praktiskt\r\ntaget alla länder på denna jord. Men det var ändå ett\r\nviktigt element i det socialdemokratiska Europapro-\r\ngrammet 94. att man skulle göra någonting på det här\r\nområdet. Carlssonkommissionen har ändå lagt fram\r\ndet här som förslag. Därför tycker jag att finansminis-\r\nterns totala passivitet och ovilja att göra någonting på\r\ndet internationella planet är oroande.</pre><pre>Anf.  39  Finansminister ERIK\r\nÅSBRINK (s):\r\nHerr talman! För en tid sedan fick professor Börje\r\nKragh i uppdrag av arbetarrörelsens ekonomiska råd,\r\nsom är socialdemokratin närstående, att se över de\r\nfrågor som Johan Lönnroth tar upp i sin andra fråga.\r\nHan gav ut en rapport som heter Att hantera valu-\r\ntakriser. Tiden medger inte att jag går igenom de\r\nintressanta bedömningar som görs i rapporten. Men\r\njag kan inte låta bli att citera en mening: \"Endast en\r\nmyntunion ger garanti mot valutaattacker.\" Det är på\r\nsitt sätt litet paradoxalt. Vi har ett projekt i Europa i\r\ndag, EMU. En sådan union ger definitionsmässigt\r\ninom sig en garanti mot valutaattacker, eftersom man\r\nhar en gemensam valuta. Det ger naturligtvis ingen\r\ngaranti mot valutaattacker gentemot andra valutor,\r\nmen inom myntunionen har man undanröjt den risken.\r\nDet är en metod som fungerar, men jag förstår att i\r\nvart fall Johan Lönnroth inte är intresserad av den. Då\r\nfår man diskutera andra metoder som innebär en lång\r\nrad svårigheter, vilka jag har pekat på i mitt svar.\r\nJag har inget emot att man inrättar organ som\r\növervakar den internationella penninghandeln. Men\r\natt det på ett avgörande sätt skulle få bukt med speku-\r\nlation eller kraftiga kursrörelser tror jag inte att man\r\nskall förvänta sig. Det är bara att inse att detta skulle\r\nförutsätta att 160 nationer är ense, och det är de inte.\r\nOch jag är inte säker på att det skulle fungera ens om\r\nalla de 160 nationerna enades om en ordning. Inte ens\r\ndå tror jag att det skulle fungera.\r\nDen andra frågan känns mera jordnära och aktuell\r\natt diskutera, nämligen lönebildningen i Sverige. Det\r\när en fråga som ligger mig mycket varmt om hjärtat.\r\nLönebildningen har en mycket stor betydelse. Det\r\nfinns många aspekter på lönebildningen varav Johan\r\nLönnroth tar upp några. Att avsätta medel för kompe-\r\ntensutveckling kan naturligtvis vara en tänkbar ingre-\r\ndiens i framtida löneavtal. Det är litet för tidigt att nu\r\ntala om innehållet i de avtal som skall träffas för 1998\r\noch framåt. Men om parterna är intresserade av att ta\r\nmed det som en beståndsdel är det förvisso någonting\r\nsom regeringen kommer att förhålla sig positivt till.\r\nDet skall naturligtvis inte vara någonting som vi hind-\r\nrar, utan det är tvärtom någonting som vi bejakar.\r\nAtt också de höga lönerna och kanske ännu mera\r\nfallskärmar och andra villkor som en del höga befatt-\r\nningshavare framför allt i näringslivet har sticker i\r\nögonen på folk och väcker mycket starka negativa\r\nreaktioner är jag mycket väl medveten om. Det finns\r\nall anledning att rikta strålkastarljuset på sådana före-\r\nteelser och se till att de begränsas så mycket som\r\nmöjligt i framtiden. Regeringens möjligheter att ingri-\r\npa när det gäller det privata näringslivet är ju ganska\r\nbegränsade. Vi kan inte göra mycket annat än att\r\nbedriva opinionsbildning. Men när det gäller de stat-\r\nliga bolagen har jag själv tagit initiativ till en mycket\r\nomfattande kartläggning och till skärpta regler som\r\nskall tillämpas i alla statliga bolag. Det är en viktig\r\nmarkering att vi inte tillåter excesser på det här områ-\r\ndet. Jag är övertygad om att de brister som tidigare\r\nhar funnits kommer att rättas till i framtiden.</pre><pre>Anf.  40  JOHAN LÖNNROTH (v):\r\nHerr talman! Av LO:s skrivelse framgår det\r\nmycket tydligt att man är medveten om att man själv\r\nhar ett ansvar i dessa frågor. Men själva poängen med\r\nskrivelsen till regeringen är att man vill att också\r\nregeringen skall göra någonting. Av det som finans-\r\nministern säger här får man närmast det intrycket att\r\ndet helt och hållet är parternas ansvar att klara löne-\r\nbildningen. Jag förutsätter ändå att regeringen är\r\nberedd att göra någonting för att underlätta den.\r\nJag nämnde i interpellationen att det har varit en\r\nmycket stark uppgång av aktiekurserna under de se-\r\nnaste 1½ åren. På senare tid har det varit en tillfällig\r\nnedgång, men det är bara en liten krusning på ytan\r\njämfört med den väldiga förmögenhetsuppbyggnad\r\nsom har ägt rum. Det verkar också som att utdelning-\r\narna kommer att slå alla rekord. Detta är uppenbara\r\nproblem för den framtida lönebildningen.\r\nStatistiken visar att det inte bara är förmögen-\r\nhetsklyftorna som ökar i Sverige. Också inkomstskill-\r\nnaderna, klassklyftorna, ökar dramatiskt. Finansminis-\r\ntern måste ändå vara medveten om att det är ett oer-\r\nhört svårt problem när det gäller inte bara för att få\r\nfackföreningarna utan att få hela svenska folket att ta\r\nett totalt ansvar och ställa upp på den nödvändiga\r\nbudgetsanering som har gjorts i det här landet.\r\nJag tycker att det är oroande att det enbart är kul-\r\nturministern - såvitt jag har förstått - som har vågat\r\nsig på offentliga rejäla angrepp på direktörerna som\r\nsedan anser sig kunna gå till generalattack på rege-\r\nringens hela ekonomiska politik, vilket de gjorde\r\nhäromveckan. Regeringen är på något sätt passiv.\r\nMan kan ibland nästan få intrycket att det finns ett\r\nslags undergivenhet och ett slags rädsla för att dessa\r\nekonomiska makthavare har sådana hot till sitt förfo-\r\ngande att man inte vågar gå till motattack.\r\nJag kan bara hoppas att det som finansministern\r\nnyss här sade är ett tecken på att han och andra rege-\r\nringsledamöter nu kommer att ställa upp på kultur-\r\nministerns sida och verkligen gå till generalattack mot\r\nde eländiga excesserna i form av extremt stora höj-\r\nningar av styrelsearvoden och löner.\r\nOckså jag har läst Börje Kraghs lilla skrift. Den är\r\nmycket intressant. Börje Kragh är för övrigt mycket\r\nkritisk mot hela den konstruktion som finns i EMU,\r\nt.ex. den ensidiga inflationsbekämpningen. Det är\r\nsjälvklart att jag liksom finansministern inte har några\r\nillusioner om att det handlar om någon enkel process.\r\nVi är överens om att det är en oerhört långsiktig och\r\nen på gränsen till utopisk tanke. Men vad som ändå är\r\nanmärkningsvärt i finansministerns hållning i den här\r\nfrågan är att det inte är någonting som tycks skilja\r\nhonom från kollegerna i Tyskland, England och\r\nFrankrike där man kategoriskt ställer sig avvisande.\r\nFinansministern tillhör ändå ett parti där man är djupt\r\noroad över de demokratiska aspekterna när det gäller\r\nden enorma makt som de stora penningägarna och den\r\ninternationella storfinansen har skaffat sig. Man söker\r\nefter metoder att skapa en motmakt till detta. Men\r\nfinansministern tycks inte vara beredd att med en\r\nstavelse instämma i att detta är ett väldigt problem\r\noch i att vi måste diskutera vad som skall göras åt\r\ndetta djupa demokratiska problem.</pre><pre>Anf.  41  Finansminister ERIK\r\nÅSBRINK (s):\r\nHerr talman! Jag är förvisso mycket beredd att\r\ndiskutera dessa frågor. Det handlar mycket om makt-\r\nfrågor.\r\nAvvägningen mellan politik och marknad är ett fa-\r\nscinerande ämne. Om man som Sverige och den\r\nsvenska staten hamnar i skuld och blir beroende av\r\nmarknaden för att låna pengar till att täcka löpande\r\nutgifter då försvagas politiken och marknaden stärks -\r\nden marknad som Johan Lönnroth oroar sig för. Enda\r\nsättet att förändra maktbalansen - och det har vi fak-\r\ntiskt gjort under de senaste åren - är att göra sig kvitt\r\ndetta beroende, att inte ha stora underskott, att inte ha\r\ndessa stora skulder som man ständigt måste rulla\r\nframför sig samt att ha ordning i sitt eget hus och inte\r\nvara beroende av långivare. Det är ett sätt att öka sin\r\negen makt och att minska beroendet av andra. Det är\r\nden politiken som vi för framgångsrikt.\r\nJag vill knyta an till de hänvisningar till Göran\r\nPersson, som Johan Lönnroth gjorde i sitt första in-\r\nlägg, vars uppfattningar jag helt delar. Vi skall inte\r\nvara beroende av ungdomar i London eller i andra\r\nfinansmetropoler på det sätt som vi tyvärr har varit\r\nunder de gångna åren, men som vi nu håller på att\r\nfrigöra oss ifrån.\r\nVi skall återgå till en gammal god, traditionell so-\r\ncialdemokratisk politik för att påminna om vad en\r\nsådan politik innebär. Den innebär full sysselsättning,\r\ngod tillväxt, stigande reallöner. Den innebär också,\r\nJohan Lönnroth, ett blomstrande näringsliv som växer\r\noch kan skapa flera jobb. Den innebär att man har\r\nordning och reda i sina utrikesaffärer. Och den inne-\r\nbär starka offentliga finanser med ett kollektivt spa-\r\nrande. Allt detta är gammal god traditionell socialde-\r\nmokratisk politik, och den skall vi tillbaka till.\r\nSedan har vi lönebildningen. Johan Lönnroth sä-\r\nger att jag skulle ha uppfattningen att det bara är par-\r\nterna som skall ha ansvar och att regeringen ställer sig\r\nvid sidan om. Riktigt så skulle inte jag beskriva det.\r\nJag anser förvisso att det är parterna som har huvud-\r\nansvaret för lönebildningen. Jag föredrar starkt ett\r\nsystem där parterna utan inblandning från statsmak-\r\nterna klarar av att hantera lönebildningen på ett bra\r\nsätt. Tyvärr har det inte fungerat bra i Sverige under\r\nganska många år nu. Det finns anledning att se med\r\noro på en lönebildning som inte fungerar väl i Sveri-\r\nge.\r\nAlltjämt menar jag att det är parternas sak att reda\r\nupp situationen. Det var därför regeringen gav dem i\r\nuppdrag att före mars månads utgång lämna sin syn på\r\nhur man vill reformera och förbättra lönebildningen i\r\nSverige. Vi har nu fått in dessa synpunkter och håller\r\npå att gå igenom dem. Vi skall ta ställning utifrån\r\ndessa och se vad som kan behöva göras. Kan vi hjälpa\r\ntill att förbättra processen, skall vi göra det. Men jag\r\nvill inte ha en statlig inkomstpolitik som lyfter av\r\nparterna ansvaret.\r\nKompetensutveckling, visst, det kan vara ett sätt\r\natt få maskineriet att fungera bättre. Att ingripa mot\r\nexcesser när det gäller höga löner och fallskärmar kan\r\nvara ett annat sätt. Och det finns naturligtvis många\r\nandra åtgärder.\r\nJohan Lönnroth jämförde mig med kulturminis-\r\ntern. Det är naturligtvis så att hela regeringen står enig\r\ni denna fråga. Sedan har vi kanske litet olika sätt att\r\nuttrycka oss. Jag har väl inte riktigt den agitatoriska\r\ntalangen som kulturministern har, så jag hanterar\r\ndessa frågor på ett annat sätt. Men det skall inte råda\r\nnågon tvekan om att vi har en samsyn i regeringen när\r\ndet gäller stora löneklyftor och när det gäller  orätt-\r\nmätiga förmåner, som vissa människor i det här landet\r\nskaffar sig.</pre><pre>Anf.  42  JOHAN LÖNNROTH (v):\r\nHerr talman! Finansministern och jag är överens\r\nom att det är nödvändigt att få ordning i det egna\r\nhuset, som ett sätt att förändra maktbalansen. Men jag\r\när däremot inte överens med honom om att det är det\r\nenda sättet. Finansministern säger att det är det enda\r\nsättet att rubba maktbalansen.\r\nJag minns att finansministern för inte så länge se-\r\ndan var ute och sade någonting om AP-fondernas rätt\r\natt köpa aktier. Jag uppfattade faktiskt, också ur den-\r\nna aspekt, att det kanske också handlade om att för-\r\nskjuta maktbalansen. Det har mycket länge pågått\r\nandra diskussioner i den svenska arbetarrörelsen kring\r\nlöntagarfonder och andra metoder, naturligtvis också\r\nfördelningspolitiken - att omfördela inkomster och\r\nförmögenheter genom skattepolitik.\r\nDet är inte så att finansministerns argumentation\r\nhär och i interpellationssvaret enbart är gammal soci-\r\naldemokratisk politik. På den gamla tiden var det t.ex.\r\nentydigt så att arbetslöshetsbekämpningen var det\r\növerordnade målet. Inflationsbekämpning och annat\r\nfick underordnas.\r\nI den LO-skrivelse som jag här har refererat till\r\ntidigare tar man också upp den nya inställning som\r\nfinns i hela EU i dessa frågor. Nu accepterar man på\r\nnågot sätt som ett faktum att det tyvärr är så att denna\r\ninställning är så utbredd att man tvingas att rätta sig\r\nefter den. Men det är samtidigt en kritik mot att också\r\nden svenska regeringen så totalt har underkastat sig\r\ndenna nya, ensidiga och monetaristiska inställning att\r\ndet nu är inflationsbekämpningen som är det avgöran-\r\nde. Det krävs också direkta maktåtgärder för att\r\nkomma åt denna oerhörda och odemokratiska kapi-\r\ntalmakt.</pre><pre>Anf.  43  Finansminister ERIK\r\nÅSBRINK (s):\r\nHerr talman! Frågan om AP-fonden och aktieköp\r\när en fråga som vi arbetar med i Finansdepartementet.\r\nDet är ju ingen hemlighet vad jag tycker i frågan. Jag\r\nhar drivit den tidigare. Vid regeringsskiftet 1991 satte\r\njag stopp för de långt framskridna planerna. Jag har\r\nnu tagit tag i frågan på nytt. Förhållandena ser litet\r\nannorlunda ut än vad de gjorde för fem sex år sedan,\r\nmen grundtankarna finns kvar. Jag räknar med att\r\nåterkomma i frågan så småningom.\r\nMen mera grundläggande: Johan Lönnroth försö-\r\nker här att få det att framstå som att jag och hela re-\r\ngeringen skulle stå för en annan och mer monetaris-\r\ntisk politik än den gamla traditionella socialdemokra-\r\ntiska politiken. Så är det naturligtvis inte. Värdering-\r\narna, grundsynen, är desamma som tidigare. Som jag\r\nsade i mitt förra inlägg finns det mycket i utveckling-\r\nen på 50- och 60-talen och början på 70-talet som vi\r\nhar all anledning att eftersträva att uppnå på nytt. Men\r\ndärifrån till att säga att allt skall förbli vid det gamla,\r\natt vi inte skall lära oss någonting av erfarenheterna\r\noch att vi inte skall ta någon hänsyn till att omvärlden\r\nser annorlunda ut, vore naturligtvis att dra orimliga\r\nslutsatser.\r\nNär det gäller frågan om inflation och arbetslöshet\r\nser jag inte att det finns någon grundläggande mot-\r\nsättning, vilket ändå ligger implicit i Johan Lönnroth\r\ninlägg, dvs. att man får välja det ena eller det andra\r\noch att om man skall ha litet högre sysselsättning så\r\nfår man också acceptera litet mer inflation och vice\r\nversa. Jag tror inte att det är på det sättet. Jag tror inte\r\natt det finns en sådan motsatsställning annat än möjli-\r\ngen på kort sikt. På lång sikt tror jag snarare att det är\r\ntvärtom, att en politik som syftar till en låg inflation\r\noch ett stabilt penningvärde inte försämrar utan för-\r\nbättrar våra möjligheter att hålla en hög sysselsättning\r\noch låg arbetslöshet. Det är därför som vi för den\r\npolitik som vi för. Låg inflation och full sysselsättning\r\när det som är målet.</pre><pre>Överläggningen var härmed avslutad.</pre><pre>9 §  Svar på interpellation 1996/97:221 om\r\nlångväga busstrafik</pre><pre>Anf.  44  Kommunikationsminister INES\r\nUUSMANN (s):\r\nHerr talman! Lars Björkman har frågat mig om jag\r\navser att släppa tillståndsbegränsningen inom den\r\nlångväga busstrafiken och därmed möjliggöra för\r\npresumtiva resenärer att fritt välja mellan de reseal-\r\nternativ som marknaden kan erbjuda.\r\nRiksdagen beslöt våren 1992 om en förändrad\r\nreglering av tillstånd för långväga busstrafik. Tidigare\r\nmåste bussföretagen visa att deras trafik ej skulle\r\nskada järnvägstrafiken. Riksdagsbeslutet innebar en\r\nomvänd bevisbörda, då det i stället blev SJ:s och\r\ntrafikhuvudmännens  sak att visa att den sökta bus-\r\nstrafiken skulle skada deras egen trafik.\r\nTillståndsprövningen utförs av Vägverket, vars\r\nbeslut kan överklagas till regeringen. Fr.o.m. år 1993\r\nt.o.m. 1996 har, enligt en rapport från SIKA, 97 ären-\r\nden avgjorts. Av dessa har 8 ansökningar om trafik-\r\ntillstånd avslagits och 43 ansökningar om trafiktill-\r\nstånd på vardagar bifallits. I ytterligare 46 fall gavs\r\ntrafiktillstånd med begränsade av- och påstignings-\r\nmöjligheter. Lars Björkmans påstående att de flesta\r\nansökningar fått avslag är därför inte korrekt.\r\nSiffrorna inkluderar de av Vägverkets beslut som\r\növerklagats till regeringen. Av knappt hundra beslut\r\nhar ungefär hälften överklagats. Av de ärenden som\r\nhar överklagats av SJ har regeringen i cirka hälften av\r\nfallen bifallit SJ:s överklagande.\r\nMånga ansökningar gäller endast utökningar eller\r\nändringar av befintliga linjer och tillstånd. Sedan\r\n1993 har dock 15 nya långväga busslinjer fått till-\r\nstånd.\r\nDet är riktigt att regeringen har skyddat vissa\r\njärnvägssträckor från konkurrens från långväga bus-\r\nstrafik. Skyddet har främst avsett vardagar. Däremot\r\nhar praktiskt taget alla ansökningar om tillstånd till\r\nhelgtrafik bifallits. Här finns en betydande priskon-\r\nkurrens mellan tåg och buss.\r\nJag är fullt medveten om att Konkurrensverket\r\nhelt och SIKA i stort sett förordar en ytterligare av-\r\nreglering av den långväga busstrafiken. SIKA säger\r\ndock i sin rapport att det är vid ett avskaffande av\r\ntillståndsprövningen är nödvändigt att överväga hur\r\nnegativa verkningar av nedläggningar av järnvägstra-\r\nfik på enskilda linjer kan minimeras.\r\nDen långväga busstrafiken behandlas också av\r\nKommunikationskommittén, som nyligen lämnat sitt\r\nbetänkande till regeringen. Under förutsättning att\r\nbusstrafikens externa effekter internaliseras fullt ut\r\nanser kommittén att den långväga busstrafiken på sikt\r\nbör avregleras helt. Med tanke på att järnvägstrafiken\r\nännu inte har kunnat tillgodogöra sig vinsterna av de\r\nomfattande spårutbyggnader som pågår anser kommit-\r\ntén dock att avregleringen bör avvakta några år tills\r\njärnvägens konkurrenskraft har stärkts.\r\nBetänkandet skall nu remissbehandlas och därefter\r\nligga till grund för den trafikpolitiska proposition som\r\nregeringen avser att lägga på riksdagens bord i febru-\r\nari 1998. I arbetet med propositionen kommer bland\r\nmycket annat frågan om långväga buss att behandlas.\r\nDet vore fel av mig att nu föregripa detta arbete. I\r\navvaktan på den kommande propositionen avser re-\r\ngeringen för närvarande inte föreslå några ändringar i\r\nden nuvarande lagstiftningen om tillstånd för långvä-\r\nga busstrafik.</pre><pre>Anf.  45  LARS BJÖRKMAN (m):\r\nHerr talman! Jag ber att få tacka kommunika-\r\ntionsministern för svaret. Min fråga är ställd mot\r\nbakgrund dels av att Konkurrensverket vid ett antal\r\ntillfällen tagit upp den, dels SIKA:s rapporter om den\r\nnegativa konkurrensbegränsning som råder på detta\r\nområde vad det gäller vardagstrafik. Jag kan vara\r\növerens med kommunikationsministern om att det\r\nråder ett bättre förhållande på helger.\r\nFramför allt är frågan viktig för de resandegrupper\r\nsom med den allt större rörlighet vi har i samhället\r\nefterfrågar prisbilliga alternativ till den alltför dyra\r\ntågtrafik som i dag upprätthålls av SJ.\r\nKommunikationsministern har i svaret tagit en po-\r\näng på mig, det skall jag gärna medge, vad beträffar\r\nantalet beviljade kontra avslagna tillstånd. Jag antar\r\natt ministern menar att en viss liberalisering därmed\r\nskulle ha skett på detta område. Ett icke obetydligt\r\nantal ansökningar har förvisso behandlats och till-\r\nstyrkts, men tillstånden innehåller betydande be-\r\ngränsningar vad det gäller att få utöva trafiken.\r\nI de flesta fall som är avgjorda innebär de bevilja-\r\nde tillstånden att resenärer får stiga på eller av på ett\r\nmycket begränsat antal orter. Ofta rör det sig om\r\nändhållplatserna. Det är en klen tröst för presumtiva\r\nresenärer att bussar går mellan orter typ Stockholm\r\noch Göteborg men inte får köra till och stanna på\r\norter där passagerare vill stiga på eller av.\r\nAtt det dessutom är helt förbjudet att trafikera at-\r\ntraktiva sträckor som Göteborg-Malmö eller Örebro-\r\nStockholm innebär att de som vill åka mellan dessa\r\norter hänvisas endera till det dyra tågalternativet eller\r\ntill bilen. I allra sämsta fall tvingas några av resenä-\r\nrerna att av ekonomiska skäl helt avstå från den tänkta\r\nresan. Det finns ingen statistik på detta, men man kan\r\nanta det.\r\nDet är ingen nyhet utan kan betraktas som en\r\nmycket gammal sanning att det stora antalet långväga\r\nresor som företas i landet - resor över tio mil - var-\r\nken sker med tåg eller buss. Det tar även Kommuni-\r\nkationsutredningen upp i sitt betänkande. Det är sä-\r\nkert ingen nyhet för kommunikationsministern heller.\r\nDet är endast, enligt den statistik som finns tillgäng-\r\nlig, mellan 16 och 20 % av dessa resor som utförs\r\nmed kollektiva färdmedel. De resterande 80-85 %\r\ngenomförs med egen eller förhyrd bil. Därför är det\r\nlitet egendomligt, sett ur ett allmänperspektiv, att man\r\nfrån myndighetshåll och regeringshåll ägnar sig åt att\r\nkontrollera dessa två konkurrensfaktorer i stället för\r\natt sikta in sig på att öka antalet resealternativ, kanske\r\ni första hand med de eftersökta billiga bussresorna.\r\nMan borde inte ägna sig åt att begränsa dem.\r\nInnan min tid går ut skulle jag vilja förtydliga min\r\nfråga litet grand till kommunikationsministern och\r\nlåta den få följande lydelse. Anser regeringen det vara\r\nav större vikt att värna om de av samhället gjorda\r\ninvesteringarna i infrastrukturen än att tillgodose ett\r\nprimärt resebehov även för de resandegrupper som\r\nhar den sämsta betalningsförmågan? Jag tycker ändå\r\natt det är resenären som vi skall ställa i centrum - inte\r\nfrågan om vilka typer av kollektiva färdmedel vi skall\r\nskydda respektive främja.</pre><pre>Anf.  46  Kommunikationsminister INES\r\nUUSMANN (s):\r\nHerr talman! Lars Björkman pekade på en viktig\r\nsak: Det stora antalet resenärer - de som åker mellan\r\n10 och 50 mil - åker varken med buss eller med tåg\r\nutan faktiskt i egen bil. Självfallet är det viktigt att få\r\nfler människor att åka kollektivt av många olika skäl,\r\ninte minst miljöskäl. Ju fler som åker kollektivt, desto\r\nbättre kan servicen bli för den kollektiva trafiken.\r\nNär det gäller den kollektiva trafiken är tågtrafi-\r\nken ändå ryggraden. Busstrafiken är ett komplement.\r\nJag tycker visst att människor skall få välja att åka\r\nbuss. Därför tycker jag, utan att ta ställning för försla-\r\nget, att det ligger väldigt mycket i det som Kommuni-\r\nkationskommittén nu säger. Man bör på sikt kunna\r\navreglera hela denna del av kollektivtrafiken, men det\r\nbör anstå till dess att de stora banutbyggnader som nu\r\nhåller på är klara, så att tåget faktiskt har en chans. De\r\ngemensamma satsningar som nu görs på tågen måste\r\nockså kunna utnyttjas ordentligt, så att människor kan\r\nupptäcka att också tåget har sina förtjänster.\r\nDet är inte alltid samma resenärer som åker med\r\nbuss och som åker med tåg. Det är jag också medve-\r\nten om. Det är ett argument som jag trodde att Lars\r\nBjörkman skulle ha tagit upp. Därför är det inte ovik-\r\ntigt att vi har möjligheten att åka långväga buss. SJ\r\nhar inte kunnat visa att SJ har tagit skada av att man\r\nhar kunnat köra långväga buss.\r\nDet är en process som pågår. Jag tror att vi så\r\nsmåningom kommer att ha en bra konkurrensneutrali-\r\ntet mellan dessa två trafikslag.</pre><pre>Anf.  47  LARS BJÖRKMAN (m):\r\nHerr talman! Kommunikationsministern kommer\r\nin på miljöfrågorna litet grand. Jag tänkte också berö-\r\nra dem. Vi kan konstatera att de moderna bussarna\r\ninte bara är komfortabla i sitt utförande utan enligt en\r\nganska nyligen presenterad undersökning mycket\r\nmiljövänliga. Det finns en rapport som är utgiven av\r\nNUTEK och som SIKA och Banverket står bakom.\r\nDär sägs att bussarna är klart konkurrenskraftiga\r\nmiljömässigt, t.o.m. gentemot de nya X 2000-tågen.\r\nDå är det inte bara ekonomin som skall styra.\r\nÄven miljöaspekter talar för att denna begränsning\r\nskall avvecklas. Kommunikationsministern låter mig\r\nana att man ser positivt på möjligheten att avveckla\r\nbegränsningen. Man får inte förhindra avvecklingen\r\nutan bör snarast möjligt se till att dessa hinder rivs.\r\nDet skulle både miljömässigt och ekonomiskt vara ett\r\nriktigt alternativ. Bussarna är i första hand, som jag\r\ntidigare har sagt, ett viktigt alternativ för dem som är\r\nbetalningssvaga och som i dag inte kan välja att an-\r\nvända de mer exklusiva resemöjligheterna.\r\nStorleken på de grupper som reser har berörts här.\r\nMan kan konstatera att det inte är några fantastiska\r\nskillnader mellan det antal personer som åker tåg och\r\ndet antal personer som åker långväga buss. Av det\r\ntotala antalet resenärer är det enligt utredningen i\r\nKOMKOM 12 % som åker med långväga tåg och 8 %\r\nsom reser med buss. Mellan 75 % och 80 % reser\r\nalltså med bil. Att så många som 8 % trots de be-\r\ngränsningar som finns har valt att ta bussen, tyder ju\r\npå att det ändå är ett alternativ som efterfrågas av\r\nalltfler människor.\r\nJag hoppas att kommunikationsministern är be-\r\nredd att svara på den fråga som jag försökte förtydliga\r\nhär, alltså vilka grupper det är som man framför allt\r\nprioriterar, och vilka målsättnigar man har. Är mål-\r\nsättningen att slå vakt om infrastrukturens utveckling\r\noch dess förmåga att ge pengar tillbaka, eller är det de\r\nekonomiskt svaga grupperna man i första hand värnar\r\nom när det gäller förbättrade resemöjligheter?\r\nKOMKOM slår i ett avsnitt faktiskt fast att ut-\r\nvecklingen inom den långväga busstrafiken tycks ha\r\ngynnat låginkomsttagare, dvs. det ökande resandet har\r\ngynnat låginkomsttagarna. Det tar jag som intäkt för\r\natt det här är en utveckling som vi skall underlätta\r\nytterligare. I en annan mening säger man: \"Mellan tåg\r\noch buss finns det konkurrens på de flesta avstånd.\r\nBussen vänder sig dock i första hand till resenerärer\r\nmed relativt låg betalningsvilja(förmåga) för att få\r\nkortare restid.\"\r\nHerr talman! Jag tycker att mycket talar för att\r\nman även på det här området skall riva de begräns-\r\nningar som finns. Som jag tidigare sade, anar jag att\r\nkommunikationsministern i och för sig är positiv till\r\natt medverka till detta. Jag hoppas, trots den relativa\r\nförsiktighet som svaret låter ana, alltså att detta inte\r\nkommer att ske särskilt snart, att det kan komma ett\r\nnytänkande, och att vi redan till hösten kan få ett\r\nförslag som innebär att de som vill ha fler resealter-\r\nnativ till lågt pris skall kunna ges sådana möjligheter.</pre><pre>Anf.  48  Kommunikationsminister INES\r\nUUSMANN (s):\r\nHerr talman! Jag tror att det är viktigt att slå fast\r\natt ett bussbolag som vill köra en långväga linje redan\r\nmed det regelsystem som finns i dag har all möjlighet\r\ni världen att komma in med en ansökan om detta.\r\nDenna ansökan skall faktiskt  godkännas om inte\r\njärnvägstrafikbolagen, alltså antingen länstrafikhu-\r\nvudmännen eller SJ, kan visa att de lider skada. I\r\nmånga fall har de haft svårt att visa detta, och då har\r\nbussbolagen fått tillstånd att köra linjerna. Det är\r\nalltså inte på något sätt stopp för långväga busstrafik i\r\ndag. Det tror jag är viktigt att slå fast.\r\nLars Björkman frågar om man skall prioritera att\r\nfå tillbaka pengar på de investeringar man har gjort i\r\ninfrastrukturen eller om man skall prioritera resenä-\r\nrerna. Det är egentligen en litet konstig fråga. Oavsett\r\nvilka investeringar man gör i infrastrukturen när det\r\ngäller järnvägen eller vägarna, är det självklart att\r\nman vill att människor skall använda dessa. Det gäller\r\noavsett om det är fråga om väg eller järnväg. Poängen\r\när naturligtvis, inte minst miljömässigt, att vi får fler\r\nresenärer som åker kollektivt, oavsett om de åker tåg\r\neller buss. Samtidigt är det också så att tåget är rygg-\r\nraden i kollektivtrafiken, och att bussen förblir ett\r\nkomplement. Bussen är ett mycket bra komplement,\r\neftersom den har en smidighet, en flexibilitet, som det\r\nrimligtvis inte går att ha i fråga om tåg. Tågen måste\r\nju följa järnvägsspåren, något som inte bussarna be-\r\nhöver göra. Bussarna kan t.ex. gå in i samhällen på ett\r\nhelt annat sätt.\r\nUtvecklingen går alltså mot att de här två trafik-\r\nslagen kompletterar varandra snarare än mot att de\r\nkonkurrerar ut varandra. Det är min övertygelse.</pre><pre>Anf.  49  LARS BJÖRKMAN (m):\r\nHerr talman! Kommunikationsministern medger i\r\nlånga stycken att mitt resonemang är riktigt, och att vi\r\ndärför skall sluta låta den här inbördes konkurrensen\r\nregleras genom myndighetsbeslut. I stället skall vi låta\r\nden avgöras genom att resenärerna väljer om de vill\r\nåka buss eller tåg.\r\nNu fungerar det faktiskt inte så. Med den be-\r\ngränsning som de facto finns, kan de presumtiva pas-\r\nsagerarna inte välja själva hur de skall göra i andra\r\nfall än där tillstånd har givits. Det låter ju förfärligt\r\nenkelt när kommunikationsministern framställer det\r\nsom att om man bara söker tillstånd på vissa sträckor,\r\nkan dessa tillstånd prövas och förhoppningsvis också\r\nbifallas. Nu vet vi ju att vissa sträckor mer eller mind-\r\nre tabubelagts. Det har kommit framställningar om att\r\nfå köra på sträckan Göteborg-Malmö. Man har också\r\nförsökt att få tillstånd att köra mellan Örebro och\r\nStockholm, och detsamma gäller vissa andra orter\r\nsom jag inte här skall räkna upp. Det har dock blivit\r\navslag av det enkla skälet att man inte vill ha den här\r\ntänkta konkurrensen. Man vill inte riskera att tågen får\r\nkonkurrens. Man hävdar att tågen skulle lida skada.\r\nTåget är ryggraden i kollektivtrafiken, säger\r\nkommunikationsministern, och bussen är ett komple-\r\nment. Det är riktigt om ekonomin tillåter en att göra\r\ndet valet. Men för de människor som inte har den\r\nekonomiska stabiliteten att de kan välja vilket alter-\r\nnativ de vill ha, hjälper det inte att tåget är ryggraden\r\noch bussen komplementet. Det hjälper inte om man\r\nbara kan välja komplementet, och detta inte finns.</pre><pre>Anf.  50  Kommunikationsminister INES\r\nUUSMANN (s):\r\nHerr talman! Avslutningsvis vill jag säga att de\r\nskrivningar som finns i Kommunikationskommitténs\r\nbetänkande går i den riktning som jag tror att Lars\r\nBjörkman faktiskt är enig med mig om att vi skall ha.\r\nVi skall ha ett system som både har tåg och buss i\r\nkollektivtrafiken. Nu skall det här betänkandet re-\r\nmissbehandlas och diskuteras brett. Vi skall ha den\r\nhär typen av diskussioner, men vi skall också ha dis-\r\nkussioner i andra forum. Så småningom kommer det\r\nett förslag på riksdagens bord. Detta förslag kan tän-\r\nkas vara byggt på Kommunikationskommitténs för-\r\nslag, men det kan också tänkas att remissinstanserna\r\nhar synpunkter som man måste ta hänsyn till.\r\nI vilket fall som helst är jag övertygad om att sa-\r\nken kommer att debatteras såväl av trafikföretag och\r\nkonsumentföreträdare som av oss politiker det när-\r\nmaste året. Jag välkomnar den debatten.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.38 på förslag av förste\r\nvice talmannen att ajournera förhandlingarna till\r\nkl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>10 §  Svar på interpellation 1996/97:237 om\r\nGotlandstillägget</pre><pre>Anf.  51  Kommunikationsminister INES\r\nUUSMANN (s):\r\nFru talman! Karin Starrin har frågat mig om rege-\r\nringen är beredd att i den ekonomiska vårpropositio-\r\nnen till riksdagen återkomma med förslag för att sä-\r\nkerställa Gotlands möjligheter till goda och konkur-\r\nrenskraftiga transportpriser.\r\nRegeringen gav i början av mars NUTEK i upp-\r\ndrag att i samråd med Konkurrensverket följa upp\r\navvecklingen av Gotlandstillägget och rapportera\r\ndetta till regeringen årligen, eller omgående om nega-\r\ntiva effekter för det gotländska näringslivet påvisas.\r\nRegeringen har framhållit att man är beredd att åter-\r\nkomma i frågan om negativa effekter påvisas. Det är\r\ndock inte aktuellt att ta upp frågan i vårpropositionen.\r\nJag har tagit del av de skrivelser som kommit in\r\ntill Kommunikationsdepartementet från gotländska\r\nföretagare och andra, och jag är väl medveten om den\r\nsituation som uppstått efter de senaste fraktprishöj-\r\nningarna. Jag vill dock återigen betona att högstpris-\r\nregleringen fortfarande gäller. Sjöfartsverket har\r\nuppmärksammat transportföretagen på att fraktpris-\r\nhöjningarna enligt verkets uppfattning strider mot\r\nhögstprisregleringen. Sjöfartsverket avser att vidta\r\nytterligare åtgärder om prissättningen inte anpassas\r\ntill de gällande reglerna.\r\nMot bakgrund av oron bland gotlänningarna är det\r\nav stor vikt att situationen med de höjda fraktpriserna\r\ndiskuteras direkt med transportföretagen. Kommuni-\r\nkationsdepartementets statssekreterare har därför haft\r\nett sammanträffande med företrädare för berörda\r\ntransportförmedlingsföretag.\r\nJag kommer fortlöpande att följa utvecklingen i\r\nhela frågan och fäster särskilt stor vikt vid NUTEK:s\r\navrapportering.</pre><pre>Anf.  52  KARIN STARRIN (c):\r\nFru talman! Jag vill först tacka kommunikations-\r\nministern för svaret. Jag är dock inte nöjd med det,\r\neftersom det låter som om vi har gott om tid, som om\r\nvi har tid på oss att följa konsekvenserna av bortta-\r\ngandet av Gotlandstillägget.\r\nVi diskuterade det här ingående när frågan var up-\r\npe för riksdagsbehandling. Vi var många som under-\r\nströk hur viktigt det var att detta inte skulle få de\r\nkonsekvenser som vi nu vet att det har fått, nämligen\r\natt priserna har stigit.\r\nSvaret andas, som sagt, gott om tid. Kommunika-\r\ntionsministern gav löfte om januari och februari. Nu\r\nhar man äntligen gett NUTEK i uppdrag att följa den\r\nhär utvecklingen. I det pressmeddelandet och i det\r\nuppdraget står det att man årligen och omgående skall\r\nrapportera. Det är bra. Men jag vill understryka att\r\nomgående är nu. Vi vet ju att priserna har gått upp.\r\nHos ett speditionsbolag har de gått upp med ca\r\n23½ % och hos ett annat med 25 %. Detta klarar inte\r\nnäringen av. Vi har ansvar för att näringsverksamhe-\r\nten på Gotland ges samma konkurrensförutsättningar\r\nsom näringsverksamheten i övriga landet. När vi nu\r\nfrågar näringen om dess uppfattning säger man att\r\nhögstprisregleringen och Gotlandstillägget hör ihop\r\noch att det inte går att ta bort den ena delen, Got-\r\nlandstillägget i det här fallet, och tro att det inte får\r\nkonsekvenser. Man säger helt klart att man inte är\r\nintresserad av att driva någon regionalpolitik. Man\r\nmåste ta betalt för vad dessa transporter kostar.\r\nJag vill understryka att vi nu vet hur detta slår. Jag\r\nförstår inte kommunikationsministerns svar. Hon\r\nsäger att hon är väl medveten om dessa höjningar men\r\när ändå inte beredd att åtgärda det här nu. Jag ser med\r\nbävan framför mig hur t.ex. de olika företagen som\r\nsysslar med grönsaksodling står i startgroparna för att\r\nsätta i gång sin sådd och odling. De är osäkra på om\r\nde skall våga börja nu. De klarar inte av konkurrensen\r\nom dessa höga transportpriser skall fortsätta att gälla.\r\nÄr kommunikationsministern intresserad av att ge\r\nGotlandsföretagen samma villkor för att konkurrera? I\r\ndet här läget anser jag att man måste ge direkta signa-\r\nler till näringen, så att den kan fortsätta att tro att det\r\ngår att konkurrera på lika villkor.</pre><pre>Anf.  53  LILIAN VIRGIN (s):\r\nFru talman! Det är nu snart fem månader sedan jag\r\nlämnade min interpellation om fraktkostnaderna och\r\nGotlandstillägget. Kommunikationsministern och jag\r\nhade en debatt i kammaren i november förra året. Då\r\nville jag förvarna om vad som skulle kunna hända. Nu\r\nvet vi resultatet.\r\nHöjningarna på 23-24 % slog igenom från årsskif-\r\ntet. Det är bra att flera nu intresserar sig i frågan, men\r\ndet är tråkigt att det skulle behöva gå så lång tid. Jag\r\nvet att det arbetas med frågan från flera håll. Företrä-\r\ndare för Kommunikationsdepartementet var på Got-\r\nland förra veckan och informerade sig, och företräda-\r\nre för åkerinäringen var inbjudna till departementet\r\nför att diskutera avvecklingen av Gotlandstillägget.\r\nNUTEK, som har fått uppdraget att följa avveckling-\r\nen, har genom kontakter visat att man arbetar med\r\nfrågan.\r\nMen situationen för många gotländska företag är\r\nakut. De klarar inte av de stora höjningarna och att\r\nkonkurrenssituationen försämras. För två veckor se-\r\ndan var jag hos landets näst största leverantör av\r\nmorötter. Han berättade att prishöjningarna ökade\r\nkostnaderna med 18 000 kr på bara en vecka. Det\r\nsäger sig självt att det då inte går att upprätthålla en\r\nkonkurrens.\r\nDen här oron sprider sig, och det är ett hot mot\r\nsysselsättningen. Företagen vågar inte utvecklas, och\r\nnya företag etablerar sig hellre på andra orter som inte\r\nhar dessa problem.\r\nGotlandstillägget har aldrig varit någon bra lös-\r\nning, men - som vi sade i debatten när vi beslöt att ta\r\nbort Gotlandstillägget - vi trodde inte att det var möj-\r\nligt att ta bort det utan att ersätta det med någonting\r\nannat. Vi förlitade oss då på att regeringen skulle\r\nåterkomma omgående om detta skulle få negativa\r\nkonsekvenser.\r\nSom jag ser det behövs det på sikt ett stabilt ut-\r\njämningssystem för fraktkostnaderna. Det innebär att\r\nGotland inte får missgynnas i förhållande till övriga\r\ndelar av landet. I det akuta läge som har uppstått nu är\r\ndet nödvändigt att handla snabbt. Uppdraget till\r\nNUTEK är formulerat så, att man omgående till rege-\r\nringen skall rapportera om negativa effekter påvisas.\r\nJag känner att regeringen behöver ha en beredskap för\r\nett snabbt agerande. Självfallet förstår jag att skälig-\r\nheten i prishöjningen måste granskas, men jag tror att\r\ndet behövs en provisorisk lösning när det gäller frakt-\r\nkostnaderna för i år. Det innebär att åtgärder måste\r\nvidtas nu, så att Gotland tillförsäkras samma utveck-\r\nlingsmöjligheter som landet i övrigt och inte förlorar\r\nmark.\r\nTack!</pre><pre>Anf.  54  ELISA ABASCAL REYES (mp):\r\nFru talman! När beslutet om en avveckling fatta-\r\ndes i riksdagen vände sig Miljöpartiet emot det. Vi\r\nvar väldigt oroliga över den utveckling som skulle\r\nkunna bli följden för det gotländska näringslivet. Vi\r\nmåste tyvärr konstatera att det till en viss del fanns\r\nfog för oron.\r\nMed anledning av kommunikationsministerns svar\r\nvill jag säga att jag verkligen beklagar att man inte\r\nkommer att ta upp detta i vårbudgeten. Det hade varit\r\nlämpligt. Jag vill också stödja Lilian Virgins förslag\r\nom en provisorisk lösning, eftersom man kan hålla\r\nmed om att den förra konstruktionen inte var den\r\nlämpligaste.\r\nSamtidigt måste vi inse att staten har ett specifikt\r\nansvar för Gotland. Man kommer på Gotland inte att\r\nha samma konkurrensmöjligheter som för t.ex. fast-\r\nlandsbelägen produktion där volymökningar och\r\nandra former av infrastrukturinvesteringar gör att\r\ntransportkostnaderna sjunker i väsentlig mån.\r\nJag hoppas att kommunikationsministern tar till\r\nsig av argumenten. Vi från Miljöpartiet vill särskilt\r\nunderstryka vår oro för den nuvarande utvecklingen.</pre><pre>Anf.  55  Kommunikationsminister INES\r\nUUSMANN (s):\r\nFru talman! Också jag är orolig över det som hän-\r\nder med det gotländska näringslivet. Det är självklart\r\natt det är intressant för hela Sverige att det finns en\r\nlevande jordbruksnäring på Gotland. Det är framför\r\nallt jordbruksnäringen som drabbas.\r\nVi har från departementets sida följt utvecklingen\r\nintensivt under de månader som prishöjningarna har\r\nägt rum. Självfallet tycker jag att man kan vara ganska\r\nkritisk mot dessa transportföretag och begära en insyn\r\ni vad för slags priser som drabbar det gotländska\r\nnäringslivet.\r\nJag tror att vi som debatterar här nu är eniga om\r\natt det gamla, delvis gällande, systemet är och har inte\r\nvarit bra. Man har kommit fram till samma sak i ett\r\notal utredningar. Men det är också oerhört svårt att\r\nhitta ett nytt, hållbart system som inte ohemult gynnar\r\nfastlandstransporterna på gotlänningarnas bekostnad.\r\nInte desto mindre tror jag att det är nödvändigt att\r\nfaktiskt hitta ett system. Sjöfartsverket, NUTEK och\r\nvi från departementets sida bevakar frågan.\r\nI avvaktan på att vi hittar ett mer hållbart system\r\nfår vi provisoriskt försöka komma fram till ett system\r\nsom kan klara produktionsmöjligheterna för närings-\r\nlivet på Gotland för de närmaste månaderna. Men det\r\när samtidigt viktigt att detta inte blir alltför slarvigt\r\ngjort. Det är dessutom viktigt att pressen kvarstår på\r\ntransportföretagen. De är inte meningen att de skall\r\nplocka ut ohemula vinster. Det är viktigt att komma\r\nihåg.\r\nJag hoppas att vi tillsammans med representanter\r\nför näringslivet, länsstyrelse och kommunerna på\r\nGotland skall kunna se hur vi skall kunna göra något\r\nför att klara sommarens produktion. Det finns ju möj-\r\nligheter att göra vissa omfördelningar inom ramen för\r\nde 175 miljoner kronorna. Men man skall komma\r\nihåg att allt sådant kan få effekter som ger problem.\r\nDärför måste varje åtgärd analyseras. Det måste ske\r\ntillsammans med gotlänningarna, det gotländska nä-\r\nringslivet, myndigheterna och de som är beredda att ta\r\nansvar.</pre><pre>Anf.  56  KARIN STARRIN (c):\r\nFru talman! Jag vill tacka för de kompletterande\r\nsvaren. Jag känner att kommunikationsministern me-\r\nnar allvar i fråga om att det behövs lösningar i två\r\nsteg på dessa problem. Vi kan väl alla vara överens\r\nom att Gotlandsutredningen inte var riktigt bra. Den\r\nvisade inte direkt merkostnaden för transporter till\r\noch från Gotland. Jag hade verkligen hoppats att få\r\nfram det underlaget för att kunna åtgärda problemen.\r\nDet skall vara en konkurrensneutral situation för verk-\r\nsamheter på Gotland i jämförelse med övriga landet.\r\nJag instämmer med Elisa Abascal Reyes. Vi i\r\nCenterpartiet var djupt oroade i samband med att\r\nbetänkandet antogs. Vi fogade från Centerpartiets sida\r\nen reservation till betänkandet med en varning för det\r\nsom vi nu ser hända.\r\nJag har då en direkt fråga till kommunikationsmi-\r\nnistern. Går det inte att inom ramen för Gotlandsstö-\r\ndet, de 175 miljoner kronorna, hitta en lösning där\r\nman sänker längdmetertaxan? Då visar man helt klart\r\natt resultatet av reduceringen av priserna skall gå\r\ndirekt till näringslivet och inte till transporterna. Är\r\ndet inte detta man skall koncentrera sig på i avvaktan\r\npå att en mer långsiktigt hållbar lösning tas fram?\r\nJag återgår till svaret på min interpellation. Det\r\nframgick där att statssekreteraren har haft ett samman-\r\nträffande med företrädare för transportförmedlingsfö-\r\nretagen. Jag är ganska intresserad av att få veta vad\r\ndetta har landat i. Jag har också varit i kontakt med de\r\nolika företagen. Det svar jag har fått är att de måste ta\r\nut dessa priser för att täcka de kostnader de verkligen\r\nhar. De kan inte ta ansvar för regionalpolitiken. De\r\ntycker att hänvisningen till högstprisregleringen hal-\r\ntar. Där tas delen för Gotlandstillägget bort. Det går\r\ninte att förena de två problemen.\r\nDet kommunikationsministern nu har sagt vittnar\r\nom att vi är överens om att det behövs en snabb, till-\r\nfällig lösning som direkt ger signaler till näringslivet.\r\nDet skall vara fråga om en strävan efter en längre,\r\nhållbar lösning. Jag undrar vad som döljer sig i svaret\r\natt kommunikationsministern noga skall följa\r\nNUTEK:s avrapportering. Det är bra att NUTEK är\r\ninkopplat. Men i mina kontakter med NUTEK har jag\r\nförstått att man där inte ser något omedelbart problem\r\neller att det krävs en omedelbar lösning. Jag ställer nu\r\nde frågorna till kommunikationsministern: Är vi över-\r\nens om att det behövs en omedelbar lösning? Är vi\r\növerens om att det borde kunna gå att få fram en så-\r\ndan inom ramen för Gotlandsstödet?</pre><pre>Anf.  57  LILIAN VIRGIN (s):\r\nFru talman! Jag vill också tacka kommunika-\r\ntionsministern för hennes senaste svar. Det kommer\r\natt behövas en provisorisk lösning innan man tagit\r\nfram ett stabilare system som skall fungera framöver.\r\nMan arbetar inom Gotlands kommun med att få\r\nfram idéer för ett system som skall kunna tillämpas\r\nfrån nästa år. Det är därför det är nödvändigt med en\r\ntillfällig lösning just för i år.\r\nJag tycker också att förslaget att sänka längdme-\r\ntertaxan skulle kunna vara en lösning. Vi har tidigare\r\npratat om att kanske lägga pengarna för Gotlandsstö-\r\ndet i en pott. Just de som har merkostnader för trans-\r\nporter skulle kunna redovisa dessa och få pengar ur\r\npotten. Det skulle ske på ett sätt så att näringen inte\r\ndrabbas.</pre><pre>Anf.  58  ELISA ABASCAL REYES (mp):\r\nFru talman! Jag får också tacka för svaret.\r\nJag tycker att svaret låter ganska positivt - som att\r\ndet finns en medvetenhet i Kommunikationsdeparte-\r\nmentet om problemet och att det bevakas noggrant.\r\nJag måste ändå konstatera följande. Trots att pro-\r\nblemen fanns att det de facto inte går att få en insyn i\r\nde privata företagens merkostnader på samma själv-\r\nklara sätt som inom den statliga förvaltningen, att det\r\nfaktiskt har funnits ett stort mörkertal beträffande\r\nmerkostnaderna, och att det inte har varit en riktig\r\nkontroll över hur pass mycket staten egentligen borde\r\nskjuta till, bestämde man sig för att avveckla ett sys-\r\ntem samtidigt som det inte fanns något nytt.\r\nMan kan fråga sig hur det här gick till. Hur kunde\r\nman göra något sådant, när signalerna om att det\r\nskulle bli problem var så tydliga redan tidigare?\r\nNu har vi de här problemen. Jag hoppas, som sagt,\r\natt vi får se en provisorisk lösning som inte ger några\r\nlångsiktiga negativa effekter för det gotländska nä-\r\nringslivet.</pre><pre>Anf.  59  Kommunikationsminister INES\r\nUUSMANN (s):\r\nFru talman! Vi kan i och för sig säga att Got-\r\nlandsutredningen inte var bra. Men det visar också att\r\ndet här var ett svårt problem. Jag tycker att man skall\r\nvara ödmjuk och säga att det borde ha analyserats\r\nbättre. Vi behöver inte vara särskilt prestigefyllda.\r\nDet här handlar om att försöka göra någonting som på\r\nnågot vis löser det besvärliga problemet. Precis som\r\nKarin Starrin sade är det viktigt att man på lång sikt\r\nkommer fram till en lösning som är konkurrens-\r\nneutral.\r\nSå ett direkt svar på frågan om vad vi kom fram\r\ntill när statssekreteraren träffade de två stora företa-\r\ngen. Jag skall först säga att det var representanter för\r\nde två största expeditionsföretagen på det nationella\r\nplanet, inte de Gotlandsbaserade. En kort samman-\r\nfattning av det resonemanget är att man är beredd att\r\nlåta Sjöfartsverket pröva det här, låta åklagare pröva\r\ndet här. Samtidigt är man naturligtvis oerhört angelä-\r\ngen om att inte medvetet bryta mot lagen. Det finns\r\nnaturligtvis inte något sådant intresse hos fraktföreta-\r\ngen.\r\nDet man kan göra är att dra ned på trafiken på\r\nGotland. De två stora företagen har 80-90 % av\r\nmarknadsandelarna. Så självklart är de oerhört domi-\r\nnerande. Det finns inte särskilt stor konkurrens på\r\nområdet.\r\nHela det här systemet med statsbidrag till Got-\r\nlandstrafiken bygger - det har vi framfört i olika\r\nsammanhang - på medverkan från alla inblandade\r\naktörer. Det betyder att även transportföretagen måste\r\nvara med i processen. De kan inte bara säga: Vi\r\nstruntar i att köra frakt på Gotland. Det innebär ju att\r\nde inte deltar i det som de faktiskt har tagit ansvar för.\r\nDe säger att de är medvetna om att de har det här\r\nansvaret även gentemot sina kunder. De är t.o.m.\r\nberedda att faktiskt göra en del av det här jobbet ock-\r\nså med en viss förlust. Jag tror därför att det går att\r\nresonera även med dem.\r\nSå har vi då frågan om hur en lösning kan se ut.\r\nVisst kan man göra något när det gäller längdmeter-\r\ntaxan. Men jag tror att det är viktigt att vi får några\r\nveckor på oss för att resonera med de inblandade -\r\ndet är ganska många som är inblandade - så att det\r\nblir en lösning som fungerar. Även om den blir en\r\nprovisorisk så behöver den fungera det här året och\r\nden här säsongen. Skall man göra något när det gäller\r\nlängdmetertaxan betyder det att man också måste vara\r\nmedveten om att det handlar om att höja passage-\r\nrarpriserna. Det är en avvägning. När det gäller frågan\r\nom hur den exakt skall se ut tycker jag att alla inblan-\r\ndade parter måste vara med och säga sitt.\r\nMen som sagt: Det behöver ske så fort det någon-\r\nsin är möjligt. Vi sätter igång med det arbetet ome-\r\ndelbart.</pre><pre>Anf.  60  KARIN STARRIN (c):\r\nFru talman! Det är bra att vi får de här beskeden i\r\ndag. De säger långt mycket mer än det som står i\r\ninterpellationssvaret. Det är oerhört viktigt att vi nu\r\nger näringen de här olika signalerna, så att man ändå\r\nvågar dra igång hela vårdiskussionen, dra igång\r\nvårsådd och vårplantering som man nu står inför.\r\nVi har inte råd med någon prestige i den här frå-\r\ngan. Man kan tycka vad man vill om det som har\r\nvarit, men nu gäller det att rätta till den faktiska verk-\r\nligheten, den faktiska situationen, som gäller för just\r\nGotland. Vi måste ge dem en tro på att vi skall ge\r\ndem samma förutsättningar för att konkurrera som\r\ngäller för det övriga näringslivet.\r\nDet är naturligtvis olyckligt att de två stora spedi-\r\ntörsföretagen är så dominerande. Jag vet företag på\r\nGotland som har lämnat förfrågningar och som vill ha\r\nin offerter på transporter, men som inte får in några.\r\nDet är naturligtvis mycket tufft och svårt.\r\nJag håller med om att det är viktigt att de inblan-\r\ndade är med och hittar en konstruktiv lösning. Men\r\nsamtidigt kan vi ju ändå konstatera, genom de svar\r\nsom olika företag har fått, att här gäller det att skriva\r\nunder nya avtal med kraftiga ökningar. I annat fall\r\nsker nämligen inga frakter. Jag har kopior på\r\nfraktsedlar, på fakturor, som visar på tuffa höjningar.\r\nDet är det här som vi nu står inför. Det är oerhört\r\nviktigt att vi nu får fram en temporär lösning.\r\nEn sista fråga: Håller kommunikationsministern\r\nmed om att det finns pengar över vad gäller Got-\r\nlandsstödet, att det finns en viss marginal att använda\r\nnu - akut - och att det är regeringen som kan fatta det\r\nbeslutet?</pre><pre>Anf.  61  Kommunikationsminister INES\r\nUUSMANN (s):\r\nFru talman! När det gäller frågan om det finns\r\npengar över pågår det alltid en diskussion. Det har ju\r\nfunnits pengar över de senaste åren. Det beror på hur\r\ndet ser ut när det gäller antalet passagerare under\r\nsommaren och liknande. Så det kan man verkligen\r\ndiskutera fram och tillbaka.\r\nLöser man problemet inom anslaget behöver inte\r\nriksdagen fatta beslut om det. Det innebär att rege-\r\nringen kan fatta beslut om en provisorisk lösning.\r\nDäremot tycker jag att det är viktigt att det finns\r\nen bred parlamentarisk enighet, oavsett om det blir ett\r\nriksdagsbeslut eller inte. Det är också viktigt att\r\nmyndigheter och näringsliv på Gotland är med och\r\nsäger sitt. Det behöver inte vara några märkvärdiga\r\nremissomgångar, men vi behöver föra en dialog om\r\nhur det här skall gå till.</pre><pre>Överläggningen var härmed avslutad.</pre><pre>11 §  Svar på interpellation 1996/97:252 om\r\nlobbyverksamhet</pre><pre>Anf.  62  Kommunikationsminister INES\r\nUUSMANN (s):\r\nFru talman! Göthe Knutson har frågat mig vilka\r\nåtgärder jag avser att vidta med anledning av den\r\nverksamhet som avslöjats.\r\nStatens järnvägar, SJ, är ett statligt affärsverk. SJ\r\nhar som sin huvuduppgift att bedriva en effektiv och\r\nmiljövänlig järnvägstrafik på affärsmässiga villkor. SJ\r\nkonkurrerar bl.a. med biltrafiken.\r\nEn naturlig och nödvändig del i SJ:s verksamhet\r\när att informera om järnvägens egenskaper från bl.a.\r\nenergi- och miljösynpunkt. SJ skall även och framför\r\nallt informera om och marknadsföra sina produkter.\r\nOlika former av opinionsbildning, s.k. lobbyverk-\r\nsamhet, har fått en allt större omfattning under senare\r\når. Många intresseorganisationer har det som sin\r\nhuvuduppgift. Även många företag satsar stora sum-\r\nmor på detta.\r\nDet kan i vissa fall vara svårt att bedöma var grän-\r\nsen går för statliga myndigheter och verk när det\r\ngäller opinionsbildning. Det är därför desto mer ange-\r\nläget att principerna läggs fast. Det är dock oaccepta-\r\nbelt om opinionsbildning sker anonymt.\r\nSJ:s styrelse kommer inom kort att få en redovis-\r\nning av det inträffade och kommer då också att ta\r\nställning till vilken policy som skall gälla.\r\nJag kommer att informera mig om hur myndighe-\r\nter och verk inom Kommunikationsdepartementets\r\nområde bedriver opinionsbildning i dag. Om så er-\r\nfordras avser jag föreslå regeringen att lägga fast\r\ngemensamma principer för myndigheters medverkan i\r\nopinionsbildningen.</pre><pre>Anf.  63  GÖTHE KNUTSON (m):\r\nFru talman! Tack för svaret, statsrådet. Rubriken\r\när lobbyverksamhet, och jag vill gärna understryka att\r\ndet handlar om statsfinansierad lobbyverksamhet.\r\nFår jag fråga statsrådet om statsrådet kände till\r\nnågonting om SJ:s lobbyverksamhet, särskilt om det\r\nsom kallats \"garageprojektet\"? Jag vill gärna också\r\nfråga statsrådet vilken inriktning det kan bli på stats-\r\nrådets initiativ när SJ har svarat för sig. Jag hänvisar\r\nhär till de sista raderna i statsrådets skriftliga svar,\r\n\"att lägga fast gemensamma principer för myndighe-\r\nters medverkan i opinionsbildningen\". Vilken inrikt-\r\nning kan statsrådet tänka sig? Någonting kommer ju\r\nfram i alla fall.\r\nGenom att läsa Svenska Dagbladet i dag har jag\r\nfått klart för mig att det fördes en TV-diskussion i\r\nSpeciellt-studion i söndags, där en inbjuden docent i\r\nstatsvetenskap kunde meddela att någon definition på\r\nbegreppet lobbying inte finns.\r\nI detta sammanhang skulle jag vilja citera samma\r\ntidning. Det är avslutningen på en ledare på s. 2. \"En\r\nsak förtjänar dock att framhållas. Det är skandal när\r\nstatliga affärsverk inte går direkt till ägaren med sina\r\nproblem utan använder skattebetalarnas pengar för att\r\nhöja desammas skatter för att på så sätt förhindra\r\nkonkurrens.\"\r\nDen här kampanjen, som man också kan kalla\r\ndenna lobbyverksamhet, syftar ju från SJ:s sida till att\r\nhöja beskattningen av tjänstebilar. Nu har vi alltså fått\r\nklart för oss varför det förekom så många debattinlägg\r\nmot tjänstebilar och mot en rimlig beskattning på det\r\nområdet.\r\nLåt mig säga att jag är positiv till tåg och tågtrafik.\r\nJag är en av de riksdagsmän som åker väldigt mycket\r\ntåg, trots att jag har flyget som alternativ. Jag kan\r\nockså konstatera att det lobbyföretag som har arbetat\r\nhär uppenbarligen är seriöst. Som så många andra\r\nkonstaterar jag - det har vi kunnat läsa oss till - att\r\nSJ:s styrelseordförande, Berit Rollén, inte visste nå-\r\ngonting om garageprojektet. Så kallades det i den\r\ntydligen mycket snäva grupp inom SJ som över huvud\r\ntaget kände till detta.\r\nÅtskilliga personer har uttalat sig. Det har varit\r\nstudiodebatter i svensk statstelevision. Jag måste säga\r\natt SJ:s persontrafikdivisionschef på ett utomordent-\r\nligt skickligt sätt tillbakavisat kritiken och deltagit i\r\ndebatten. Men jag har som sagt ett par frågor, och jag\r\nber statsrådet om att få veta mera.</pre><pre>Anf.  64  ELISA ABASCAL REYES (mp):\r\nFru talman! Jag vill också tacka för svaret, även\r\nom inte jag har skrivit interpellationen. Även om det\r\nnu inte finns någon definition av lobbying, är det\r\nviktigt att påpeka att det inte rör sig om traditionell\r\nopinionsbildning eller det traditionella sättet att föra\r\nfram sina åsikter via de officiella kanalerna, t.ex.\r\nremissvar.\r\nLobbying utgör oftast en anonym påverkan, och\r\ndet innebär att man använder sig av ett visst övertag\r\nsom man kan få. I USA t.ex. hyr man in professionel-\r\nla lobbyister, vilket är mycket vanligt. Man kan ha en\r\nstab som särskilt sysslar med att rikta sitt budskap.\r\nDet gör att politikern hamnar i en känslig situation\r\neftersom det är omöjligt att ha uppsikt över vad som\r\när en majoritetsvilja och vad som är ett starkt\r\nsärintresses vilja.\r\nSom ett exempel på lobbying inom trafiksektorn\r\nkan jag nämna det brott som begicks - domen blev\r\nsedermera fällande - i samband med upphandlingen\r\ntill Norra Länken, som kommunikationsministern\r\nsäkert känner till. I det förhörsprotokoll som upprät-\r\ntades med en person som varit inblandad i läckage av\r\nuppgifter om upphandlingen, talas det om ett\r\njärngäng. I det gänget har intressenter från bygg- och\r\nbilindustrin lagt upp strategin för att driva igenom\r\ninfrastrukturprojekt i Stockholm. Detta har inte följts\r\nupp, men det är ett exempel.\r\nMan kan därför ställa sig väldigt skeptiskt till att\r\nett affärsverk ägnar sig åt lobbying. Om SJ har gjort\r\ndet är det ett gränsfall, eftersom SJ samtidigt skall\r\nagera på marknadsmässiga villkor inom vissa ramar.\r\nDäremot är det absolut inte lämpligt att andra statliga\r\nmyndigheter ägnar sig åt detta. Att lobbying pågår via\r\nde olika myndigheterna inom Kommunikationsdepar-\r\ntementets område är ett förvaltningspolitiskt dilemma.\r\nLuftfartsverket är medlem i Svenskt Flyg, och en-\r\nligt uppgifter stöder Sjöfartsverket Sjöfartsforum. På\r\nmin första träff med Vägföreningen var en chef på\r\nVägverket i Stockholm värd för kvällen och presente-\r\nrade delar av Vägverkets projekt. Det gjorde att jag\r\nsom politiker fick en oklar uppfattning om var grän-\r\nsen gick mellan Vägverket och Vägföreningen. Detta\r\ngjorde att jag skrev en motion till riksdagen som be-\r\nhandlades av konstitutionsutskottet. Jag begärde dels\r\natt man skulle utreda samverkan mellan olika nä-\r\nringslivs- och intresseorganisationer och statliga\r\nmyndigheter, dels att man inte skulle tillåta Vägverket\r\natt vara medlemmar i Vägföreningen. Så uppfattade\r\njag det då.\r\nDet har felaktigt hävdats att riksdagen har avslagit\r\nalla motioner som haft med lobbying att göra. Så är\r\ninte fallet. Det blev faktiskt ett tillkännagivande av det\r\nförsta yrkandet i min motion om en utredning. För-\r\nvaltningspolitiska kommissionen fick ett tilläggsupp-\r\ndrag, som nu har redovisats i SOU 1997:57. Där pe-\r\nkar man på att det inte finns något särskilt behov av\r\nreglering men att man däremot bör ha en större tyd-\r\nlighet vad gäller t.ex. bolagsbildning och samverkan.\r\nDärför tycker jag att kommunikationsministerns\r\nsvar är särskilt intressant, speciellt i sista delen där det\r\nstår att kommunikationsministern om så erfordras\r\navser att verka för att principer upprättas. Jag skulle\r\ngärna vilja att ministern ytterligare belyste vad som\r\navses med detta. Jag skulle också vilja veta om det\r\npågår någon diskussion inom regeringen och depar-\r\ntementen om lobbying och åsiktspåverkan ur ett för-\r\nvaltningspolitiskt perspektiv.</pre><pre>Anf.  65  Kommunikationsminister INES\r\nUUSMANN (s):\r\nFru talman! Först vill jag säga att jag inte tycker\r\natt lobbyism, opinionsbildning eller vad man nu kallar\r\ndet, är någonting särskilt anmärkningsvärt. Men jag\r\ntycker ändå att det är viktigt att poängtera en öppen-\r\nhet. När lobbygrupper skall värderas, oavsett om det\r\när företag, ideella föreningar eller fackliga organisa-\r\ntioner, är det allra viktigaste att de som skall förbere-\r\nda de politiska besluten har så mycket egen kunskap\r\natt de klarar att värdera påtryckarna. Det gäller både\r\ntjänstemän i departementen eller politiska beslutsfat-\r\ntare. Påtryckare har vi alltid haft och kommer också\r\natt ha i fortsättningen.\r\nDen egna kunskapen är alltså väldigt viktig för att\r\nman skall kunna göra en egen värdering. Man skall\r\nnaturligtvis också fråga sig i vems ärenden vederbö-\r\nrande går.\r\nDe senaste veckorna har det diskuterats mycket att\r\ndet finns en stor mängd grupper, föreningar och or-\r\nganisationer just på kommunikations- och trafikområ-\r\ndet. Det gäller t.ex. Vägföreningen och dess relationer\r\ntill Vägverket, Sjöfartsforum, Svenskt Flyg osv. Na-\r\nturskyddsföreningen fanns med i DN:s artikelserie.\r\nFöreningen har ett flerårigt samarbete med Statens\r\njärnvägar, men också med Naturvårdsverket. Den\r\ntypen av verksamhet pågår alltså inte bara på trafi-\r\nkområdet, utan på en mängd andra områden också.\r\nDet är som sagt viktigt att veta vilka intressen som\r\nstår bakom det hela.\r\nGöthe Knutson frågade om jag kände till gara-\r\ngeprojektet. Nej, det gjorde jag inte. Det gjorde var-\r\nken Berit Rollén eller jag. Såvitt jag förstår är det en\r\nliten krets som har varit inblandad i detta.\r\nArtikelserien har fått till följd att frågan diskute-\r\nras. Jag tycker att det är bra, och att det är viktigt att\r\nvi har en gemensam syn i regeringen - i samtliga\r\ndepartement - på hur vi skall se på detta i framtiden.\r\nMen jag kan i dag inte säga hur denna syn kommer att\r\ngestalta sig. Jag är inte alls säker på att den bästa\r\nlösningen är att säga: Förbjud samarbetet mellan\r\nSjöfartsverket och Sjöfartsforum! Förbjud samarbetet\r\nmellan Luftfartsverket och Svenskt Flyg! Förbjud\r\nsamarbetet mellan Naturvårdsverket och Natur-\r\nskyddsföreningen!\r\nJag tycker att det är viktigt att vi har en gemensam\r\nsyn i hela den politiska organisationen. Förhopp-\r\nningsvis skulle vi också kunna ha denna gemensamma\r\nsyn över partigränserna.</pre><pre>Anf.  66  GÖTHE KNUTSON (m):\r\nFru talman! Jag drar slutsatsen att statsrådet om-\r\ngående kommer att begära svar från SJ och andra\r\nstatliga verk, och att statsrådet tar initiativet till det\r\nsom kan bli en gemensam policy.\r\nDet finns en sak som jag tycker är särskild angelä-\r\ngen i sammanhanget, nämligen att en lobbyverksam-\r\nhet - statlig eller samhällelig över huvud taget - inte\r\nriktar sig mot en annan verksamhet i näringslivet som\r\när seriös. I det här fallet innebär ju detta också att man\r\nvill göra det dyrare och svårare för dem som konkur-\r\nrerar. Det är ju precis vad svenska folket har fått vara\r\nmed om här - att med statsmedel betala en verksam-\r\nhet som syftar till att en stor del av medborgarna\r\nskulle få högre kostnader i sitt arbetsliv.\r\nTydligen är vi överens om detta i övrigt. Jag vill\r\ngärna fråga statsrådet om planeringen - den kanske\r\nredan finns - för hur detta kommer att meddelas. Blir\r\ndet en kommuniké, eller vad? Jag tar tillbaka den\r\nfrågan, men annars kunde jag ha ställt den som så.\r\nSkall jag väcka en interpellation på nytt för att få veta\r\ndet här?\r\nMen jag tror att idén kommer fram, och att det sä-\r\nkert kommer att bli mycket diskussion bland dessa\r\nganska fåtaliga lobbyister som vi har i Sverige i för-\r\nhållande till andra länder. Det påstås att man kan\r\nräkna dem i tiotusental åtminstone i de större länderna\r\noch på andra kontinenter.\r\nJag vill avsluta med att säga att detta inte är någon\r\nful verksamhet, bara den inte är osjyst. Och det tycker\r\nvi - väldigt många tydligen - att den har varit i det\r\nhär fallet, särskild som den bedrivits i hemlighet.</pre><pre>Anf.  67  ELISA ABASCAL REYES (mp):\r\nFru talman! Kommunikationsministern säger att\r\nlobbying inte är särskilt anmärkningsvärt. Jag måste\r\ndå framhålla att när två fackliga företrädare begär\r\nföreträde inför politiker och har en träff med dem, så\r\när inte detta nödvändigtvis lobbying. En uppvaktning\r\när inte heller nödvändigtvis lobbying. Möten mellan\r\nolika organisationer och aktörer i samhället och poli-\r\ntiker är självklara, och en naturlig del av det hela. Jag\r\ntycker inte heller att det är konstigt att näringslivet\r\nsänder representanter att ha en kommunikation med\r\npolitiker.\r\nMen den konstiga delen börjar när man har en\r\ndold kommunikation, som har framhållits här, och\r\nframför allt när man har en kommunikation där det\r\ninte är majoritetsviljan, utan den kapitalstarka delen\r\nsom är den starka parten. En kapitalstark organisation\r\nhar i dag mycket större möjlighet än andra organisa-\r\ntioner att få sin vilja hörd i samhället och slå igenom i\r\nden enorma informationsfloden. Därför kan lobbying\r\nvara ett direkt hot mot t.ex. gräsrotsaktiviteter och\r\ngräsrotsorganisationer, och större mängder människor\r\nfår svårt att hävda sig.\r\nNaturskyddsföreningen, som kommunikationsmi-\r\nnistern tog upp, är en väldigt stor organisation som\r\nkanske har möjlighet till egna lobbyister. Men vi skall\r\nvara medvetna om att det är ett särintresse som repre-\r\nsenteras. Därför är det faktiskt anmärkningsvärt att\r\nstatliga myndigheter, t.ex. Vägverket, är medlemmar\r\neller har representation i en organisation som Svenskt\r\nFlyg. Jag vill framhålla att jag inte talar om samarbe-\r\ntet i sig med organisationerna, utan om stöttandet av\r\norganisationerna. Kommunikationsminstern känner ju\r\nsjälv till att Vägföreningen har haft hetskampanjer\r\nunder KOMKOM:s arbete, och hon känner till det sätt\r\npå vilket de här organisationerna agerar. Det står i\r\ndirekt strid mot av riksdagen fattade beslut när en\r\nstatlig myndighet ägnar sig åt att miskreditera eller\r\nmotarbeta ett transportslag. Vi har ett riksdagsbeslut\r\nom att de skall samverka. Jag tror att det är väldigt\r\nviktigt att framhålla detta.\r\nJag skulle gärna vilja att kommunikationsminis-\r\ntern också belyser sista delen av sitt svar.</pre><pre>Anf.  68  Kommunikationsminister INES\r\nUUSMANN (s):\r\nFru talman! Jag delar helt Göthe Knutsons och\r\nElisa Abascal Reyes inställning att vi skall ha en öp-\r\npen opinionsbildning och en öppen lobbyism. Jag tror\r\natt det är oerhört viktigt. Det är nämligen då man kan\r\nvärdera varifrån intressena kommer.\r\nJag utsätts för en mängd olika intressegrupper bå-\r\nde i min nuvarande roll och verkligen som ledamot av\r\nriksdagens trafikutskott - kanske ett av de mest lob-\r\nbybearbetade utskott som finns. En del gillar man,\r\nandra gillar man definitivt inte. Så är det, men man\r\nkan inte ha en regel för dem man gillar och en annan\r\nregel för dem man inte gillar. Det måste på något sätt\r\nvara en transparens i detta. Därför menar jag att öp-\r\npenheten är det allra viktigaste, och sedan får man\r\nutifrån sina egna utgångspunkter värdera hur man\r\nskall uppfatta det som kommer fram.\r\nVi är flera statsråd som har gott om lobbyister\r\nomkring oss som försöker påverka oss. Vi för en\r\ndiskussion med kollegerna i regeringen om detta, och\r\nom hur den gemensamma linjen skall se ut. Det är\r\nnämligen viktigt att vi gör lika i de olika departemen-\r\nten.</pre><pre>Anf.  69  GÖTHE KNUTSON (m):\r\nFru talman! Efter all denna samstämmighet har jag\r\ninte så mycket att tillägga till det som vi hittills har\r\ndiskuterat. Men vi kanske vid tillfälle skall fundera\r\növer här i riksdagen om vi, som i många andra parla-\r\nment, skall ha någon form av registrering av dem som\r\narbetar som lobbyister. Alla journalister är ju mer\r\neller mindre registrerade - de får i alla fall uppvisa ett\r\nkort som talar om att de företräder en tidning eller\r\nnågot annat av massmedierna.\r\nIbland vet man ju inte vad som är fågel eller fisk.\r\nVi är många här i riksdagen som, i likhet med\r\nstatsrådet, har upplevt denna lobbyverksamhet. Jag\r\nkan mycket väl tänka mig att trafikutskottets ledamö-\r\nter är hårt utsatta. Det finns också några andra utskott\r\nsom är utsatta för detta. Jag tror att även de som\r\nsysslar med mjuka frågor skall räknas in i den här\r\nlobbyverksamheten. Det finns påtryckarorganisationer\r\nav alla möjliga slag. De företräder kanske inte alltid,\r\neller snarare sällan, företag som sysslar med detta\r\nunder öppet visir.\r\nJag tackar statsrådet ännu en gång och ser med\r\nspänning fram emot de här resultaten.</pre><pre>Anf.  70  Kommunikationsminister INES\r\nUUSMANN (s):\r\nFru talman! Avslutningsvis vill jag säga att jag\r\ntror att den här debatten egentligen bara har börjat.\r\nJag tror att vi nog behöver staga upp den här verk-\r\nsamheten så att vi vet vad det handlar om på ett bättre\r\nsätt, oavsett om vi kallar det formella regler eller om\r\ndet blir någon form av informella överenskommelser.\r\nRegistrering kan vara ett sätt, men samtidigt är det väl\r\ningen av oss som vill göra den här verksamheten\r\nalltför byråkratisk. Vi får väl fundera litet över vilka\r\nmetoder som bör användas. Jag tror att målet med en\r\nstörre öppenhet och en diskussionen utifrån att vi\r\nvärderar det vi blir utsatta för med egna kunskaper,\r\noavsett om vi är riksdagsledamöter eller om vi är\r\nregeringsmedlemmar, är det viktiga.</pre><pre>Överläggningen var härmed avslutad.</pre><pre>12 §  Hänvisning av ärenden till utskott</pre><pre>Föredrogs och hänvisades\r\nProposition\r\n1996/97:147 till socialförsäkringsutskottet</pre><pre>Motioner\r\n1996/97:T55-T64 till trafikutskottet\r\n1996/97:Sk34-Sk36 till skatteutskottet\r\n1996/97:N17-N40 till näringsutskottet\r\n1996/97:Fö61 till försvarsutskottet\r\n1996/97:Sf25 och Sf26 till socialförsäkringsutskottet\r\n1996/97:Sk37 till skatteutskottet\r\n1996/97:Kr33 och Kr34 till kulturutskottet\r\n1996/97:K27 och K28 till konstitutionsutskottet\r\n1996/97:L12 till lagutskottet\r\n1996/97:A36-A46 till arbetsmarknadsutskottet\r\n1996/97:Bo20-Bo 36 till bostadsutskottet\r\n1996/97:Ub17 till utbildningsutskottet\r\n1996/97:Sk38 och Sk39 till skatteutskottet\r\n1996/97:Sf27-Sf31 till socialförsäkringsutskottet\r\n1996/97:So34-So49 till socialutskottet\r\n1996/97:T65 och T66 till trafikutskottet\r\n1996/97:L13-L15 till lagsutskottet\r\n1996/97:Ju26-Ju35 till justitieutskottet\r\n1996/97:U17 och U18 till utrikesutskottet\r\n1996/97:N7-N12 till näringsutskottet\r\n1996/97:U10-U16 till utrikesutskottet\r\n1996/97:N13-N16 till näringsutskottet\r\n1996/97:So31-So 33 till socialutskottet\r\n1996/97:Ub18-Ub29 till utbildningsutskottet\r\n1996/97:U19-U22 till utrikesutskottet</pre><pre>13 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 1996/97:KU16\r\noch KU17\r\nFinansutskottets betänkande 1996/97:FiU17\r\nJustitieutskottets betänkanden 1996/97:JuU11 och\r\nJuU12\r\nUtrikesutskottets betänkanden 1996/97:UU17-UU20\r\nFörsvarsutskottets betänkande 1996/97:FöU7\r\nSocialförsäkringsutskottets betänkande\r\n1996/97:SfU13\r\nSocialutskottets betänkanden 1996/97:SoU13 och\r\nSoU14</pre><pre>14 §  Bordläggning</pre><pre>Anmäldes och bordlades\r\nFörslag\r\n1996/97:TK1 Skrivelse från Talmanskonferensen\r\nmed överlämnande av riksdagens revisionsutred-\r\nnings förslag om extern revision av Regerings-\r\nkansliet</pre><pre>Motioner\r\nmed anledning av prop. 1996/97:75 Skydd av hotade\r\narter samt aktionsplaner för biologisk mångfald\r\n1996/97:Jo22 av Dan Ericsson m.fl. (kd)\r\n1996/97:Jo23 av Maggi Mikaelsson och Hanna Zet-\r\nterberg (v)\r\n1996/97:Jo24 av Lennart Brunander m.fl. (c)\r\n1996/97:Jo25 av Gudrun Lindvall m.fl. (mp)</pre><pre>med anledning av prop. 1996/97:90 Bättre möjlighe-\r\nter att samverka vid medborgarkontor\r\n1996/97:K29 av förste vice talman Anders Björck\r\nm.fl. (m)\r\n1996/97:K30 av Inger Davidson m.fl. (kd)\r\n1996/97:K31 av Gudrun Schyman m.fl. (v)</pre><pre>med anledning av prop. 1996/97:94 Lag om befogen-\r\nhet att besluta om fisket inom Torne älvs fiskeom-\r\nråde\r\n1996/97:Jo26 av Olle Lindström (m)</pre><pre>med anledning av prop. 1996/97:105 Kommunal\r\nsamverkan\r\n1996/97:K32 av Christel Anderberg (m)\r\n1996/97:K33 av Lars Tobisson m.fl. (m)\r\n1996/97:K34 av Michael Stjernström m.fl. (kd, m, fp)\r\n1996/97:K35 av Birgit Friggebo m.fl. (fp)</pre><pre>15 §  Anmälan om interpellationer</pre><pre>Anmäldes att följande interpellationer framställts</pre><pre>den 8 april</pre><pre>1996/97:260 av Margareta E Nordenvall (m) till\r\nsocialministern\r\nSjukvården\r\n1996/97:261 av Karin Israelsson (c) till kommunika-\r\ntionsministern\r\nTrafiksituationen i Umeå</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 15 april.</pre><pre>16 §  Kammaren åtskildes kl. 18.52.</pre><pre>\r\nFörhandlingarna leddes\r\nav förste vice talmannen från sammanträdets början\r\ntill ajourneringen kl. 16.38 och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}