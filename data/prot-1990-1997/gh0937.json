{"dokumentstatus":{"dokument":{"hangar_id":"2349303","dok_id":"GH0937","rm":"1993/94","beteckning":"37","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"37","slutnummer":"0","datum":"1993-12-06 00:00:00","systemdatum":"2005-10-27 13:37:43","publicerad":"1993-12-06 00:00:00","titel":"Riksdagens snabbprotokoll 1993/94:37 Måndagen den 6 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{09BCC65F-B223-4181-8B57-DF074FF8AA22}","dokument_url_text":"http://data.riksdagen.se/dokument/GH0937/text","dokument_url_html":"http://data.riksdagen.se/dokument/GH0937","dokumentstatus_url_xml":"http://data.riksdagen.se/dokumentstatus/GH0937","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:37</div>\r\n<div class=\"sidhuvud_datum\">Måndagen den 6 december</div>\r\n<div class=\"sidhuvud_klockslag\">Kl. 12.00--12.29</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 29 och 30 november.</pre><pre>2 §  Svar på interpellation 1993/94:64 om\r\nSverige och EMU</pre><pre>Anf. 1  Finansminister ANNE WIBBLE\r\n(fp):</pre><pre>Fru talman! Gudrun Schyman har ställt tre frågor\r\ntill Ulf Dinkelspiel om Sverige och EMU. Men de\r\nhar överlämnats till mig. En fråga handlar om\r\nkonsekvenser av EMU för den svenska ekonomin\r\noch två om den svenska förhandlingspositionen\r\nrörande EMU.</pre><pre>Låt mig först ge en kort bakgrund och därefter\r\ninleda med att besvara frågan om konsekvenserna\r\nav EMU för svensk ekonomi.</pre><pre>Maastrichtfördraget har nu trätt i kraft och därmed\r\nockså den del av dess regelverk som rör den\r\nekonomiska och monetära unionen (EMU). EMU\r\nskall enligt fördraget förverkligas stegvis. Den s.k.\r\nandra fasen -- som inleds den 1 januari 1994 -- är en\r\nförberedelsefas. För deltagande i själva\r\nvalutaunionen -- tredje fasen -- skall\r\nmedlemsländerna kunna uppvisa en ekonomisk\r\nstabilitet som uttrycks i ett antal överenskomna\r\nmått för inflation, räntor, offentliga finanser och\r\nfast växelkurs, de s.k. konvergenskriterierna.</pre><pre>Såväl penning- som finanspolitik förs på nationell\r\nnivå, och det ankommer på varje land att verka för\r\natt uppfylla de överenskomna kriterierna på\r\nstabilitet. En examination kommer enligt fördraget\r\natt äga rum 1996 eller 1998 för att utröna om\r\nförutsättningarna för bildandet av en valutaunion\r\när uppfyllda. Så långt fördragstexten.</pre><pre>I realiteten har emellertid den fortsatta vägen mot\r\nvalutaunionen blivit mer osäker. Den svaga\r\nekonomiska utvecklingen i Europa har bl.a. lett till\r\nen kraftig försämring av de offentliga finanserna i\r\nEU-länderna. Inom växelkurssamarbetet ERM\r\ninfördes i augusti bredare fluktuationsband, vilket\r\ni praktiken innebär att de europeiska valutorna\r\nflyter mot varandra. Beträffande kraven på sunda\r\noffentliga finanser och stabila växelkurser har\r\nförutsättningarna för ett tidigt uppfyllande av\r\nMaastrichtfördragets kriterier därmed försämrats.</pre><pre>Det ekonomiska samarbetet i EU koncentreras i\r\ndag i hög grad på att främja tillväxt så att den\r\nmycket höga arbetslösheten kan minskas.</pre><pre>Gudrun Schyman frågar huruvida\r\nkonsekvensanalyser gjorts om effekterna för\r\nsvensk ekonomi av EU:s s.k. konvergenskriterier.</pre><pre>Konsekvenserna av ett svenskt deltagande i EU och\r\nEMU har utretts i bl.a. Ekonomisk och monetär\r\nunion (DS 1992:116) samt Ekonomiska\r\nkonsekvenser av ett svenskt medlemskap i EG/EU\r\n(UDH, mars 1993). Dessutom pågår ytterligare\r\nkonsekvensutredningar. Gudrun Schymans frågor\r\nkräver emellertid väsentliga klarlägganden,\r\neftersom de utgår från ett allvarligt missförstånd.</pre><pre>De krav som ställs på EU-länderna för ett\r\ndeltagande i valutaunionen syftar till att säkerställa\r\nlångsiktig stabilitet i den ekonomiska utvecklingen\r\ni valutaunionen. Kraven är under EMU:s andra fas\r\ninte tvingande utan snarare riktmärken för\r\nmedlemsländerna. Tanken bakom referensvärdet\r\nför budgetunderskottens storlek är exempelvis att\r\nstatsskulden inte skall öka som andel av BNP.\r\nDessa riktmärken -- låg inflation, låga räntor, sunda\r\nstatsfinanser och stabil växelkurs --\r\növerensstämmer med målen för regeringens\r\nekonomiska politik.</pre><pre>Gudrun Schyman tror att konvergenskraven\r\ntvingar Sverige att föra en ekonomisk politik som\r\nvi ogillar. Det är fel. Regeringen för en ekonomisk\r\npolitik som främjar tillväxt och fler jobb samt ger\r\nen stabil bas för välfärden. Det är samma politik\r\nsom leder till att konvergenskraven uppfylls. Det\r\ngår alltså inte att skylla på EU för en politik som\r\nger låga räntor och låga prisökningar; det gör vi för\r\natt vi vill ha låga räntor och låga prisökningar, för\r\ndet ger fler jobb.</pre><pre>Det område där Sverige för närvarande avviker\r\nmest från ett uppfyllande av konvergenskriterierna\r\ngäller statsfinanserna. Det är nödvändigt att\r\nreducera budgetunderskottet och det statliga\r\nlånebehovet för att förhindra en destabiliserande\r\nutveckling av statsskulden och för att stärka\r\nförtroendet för den svenska ekonomin och den\r\nekonomiska politiken. Detta krävs för att få en god\r\ntillväxt, vilket i sin tur krävs för att få fler jobb och\r\nmindre arbetslöshet. Dessa mål är Sveriges egna\r\noch har slagits fast av regering och riksdag, helt\r\noberoende av EU.</pre><pre>Regeringens mål är att i enlighet med\r\nsaneringsprogrammet eliminera det strukturella\r\nunderskottet i den offentliga sektorns finanser till\r\n1998. Denna politik bedrivs -- och kommer att\r\nbedrivas -- med utgångspunkt från vad som bäst\r\nfrämjar uppnåendet av en god utveckling av den\r\nsvenska ekonomin, utan sidoblickar mot EU:s\r\nkonvergenskrav. Inte heller som medlem av EU\r\nkommer Sverige därför att vara ''underordnat''\r\nnågra ''tvingande'' krav på den ekonomiska\r\npolitiken från EU.</pre><pre>Låt mig därefter övergå till\r\nmedlemskapsförhandlingarna om EMU. Gudrun\r\nSchyman frågar om den svenska\r\nförhandlingspositionen innebär några bindande\r\nundantag från Maastrichtfördragets bestämmelser.</pre><pre>Den svenska förhandlingspositionen rörande EMU\r\när klar och har tidigare presenterats i riksdagen.\r\nPositionen innebär att Sverige vill delta i den\r\nframväxande ekonomiska och monetära unionen\r\noch ansluter sig till målen för denna. Sveriges\r\nekonomiska problem och tidvis kraftiga\r\nväxelkursfluktuationer samt det långsiktiga\r\nbehovet av större investeringar har understrukit\r\nbetydelsen av ett deltagande i EMU. Sverige har\r\nsom litet exportberoende land ett starkt intresse av\r\nstor stabilitet i valutarelationerna med sina\r\nviktigaste handelspartner. Om en valutaunion\r\nkommer till stånd i Europa är det därför i Sveriges\r\nintresse att delta i den i enlighet med\r\nbestämmelserna i fördraget.</pre><pre>Som ett element i Maastrichtfördraget gäller att\r\ncentralbankerna skall göras mer oberoende. Vilka\r\nkonkreta förändringar av centralbankernas\r\nställning som härvidlag kommer att krävas har EU\r\nännu inte tagit ställning till.</pre><pre>Om Sverige kommer att delta i en tredje fas av\r\nEMU beror dels på när vi uppfyller inträdeskraven,\r\ndels på när vi själva vill. Sverige kommer inte att\r\nautomatiskt bli medlem i den slutliga\r\nvalutaunionen bara därför att vi ratificerar\r\nmedlemskap i EU. När det kan bli aktuellt för\r\nSverige att gå in i EMU:s valutaunion, kommer de\r\nländer som ingår i EU att examinera Sverige för att\r\nse om vi uppfyller de då gällande\r\nkonvergenskraven. Uppfyller vi dessa har vi en\r\noavvislig rätt att vara med i valutaunionen.</pre><pre>Ett sådant steg kommer emellertid, som statsrådet\r\nDinkelspiel också redovisat för riksdagen, att\r\nföregås av en inhemsk beslutsprocedur. När EMU:s\r\ntredje fas blir aktuell för Sverige kommer således\r\nfrågan om ett svenskt deltagande att behandlas av\r\nriksdagen.</pre><pre>Ställningstaganden med en liknande innebörd har\r\ngjorts av parlamenten i Tyskland och\r\nNederländerna.</pre><pre>Svaret på den tredje frågan, nämligen om Sverige\r\nskall kräva undantag om EMU i\r\nanslutningsfördraget, är således nej.</pre><pre>Talmannen meddelade att Gudrun Schyman, som\r\nframställt interpellationen, på grund av sjukdom\r\ninte kunde ta emot svaret.</pre><pre>Anf. 2  BJÖRN VON DER ESCH (m):</pre><pre>Fru talman! Finansministern säger: Om EMU\r\nförverkligas. Tydligen har det i alla fall uppstått\r\nvissa tvivel på om EMU kan förverkligas över\r\nhuvud taget. Man har sagt att EMU är\r\ngrundförutsättningen för en europeisk union. Men\r\nom jag förstod finansministern rätt har tvivel\r\nuppstått om när detta kan genomföras, men kanske\r\nockså tvivel på om det över huvud taget är möjligt.</pre><pre>Som jag ser det kan det inte inom överskådlig tid\r\nvara möjligt att slå ihop 16 olika valutor, införa en\r\nenda riksbank och därmed frånhända oss\r\nmöjligheten att använda räntan, som har varit ett\r\nav de kanske mest effektiva medlen för att\r\nkorrigera obalans. Vi kommer att få en enda ränta\r\nsom gäller för alla dessa 16 ekonomier. Den skall\r\nfastställas av en enda bank, ECB, som skall ligga i\r\nFrankfurt.</pre><pre>Anser finansministern att detta är realistiskt? Inom\r\nvilken tid skulle man kunna se att denna\r\nenhetsvaluta blir införd, med den bedömning som\r\nfinansministern kan göra i dag?</pre><pre>Anf. 3  HANS GÖRAN FRANCK (s):</pre><pre>Fru talman! Jag hade faktiskt inte tänkt ta till orda\r\ni den här debatten, utan jag kom för att lyssna. Men\r\neftersom interpellanten inte är här vill jag ändå\r\nställa ytterligare några frågor till finansministern.</pre><pre>Den första frågan gäller ett uttalande från EG-\r\nkommissionären Christophersen från Danmark,\r\nsom säger: Om man inte lyckas att realisera EMU,\r\nkommer hela projektet med Europaunionen att\r\nfalla.</pre><pre>Det är ett långtgående uttalande. Det betyder att\r\npressen på de länder som redan är medlemmar,\r\nliksom framför allt på de länder som nu önskar bli\r\nmedlemmar att ansluta sig till EMU, ökar. Det blir\r\nkan man säga inte något reellt frivilligt val i den här\r\nsituationen. Visserligen säger finansministern att\r\ndet är vi själva som har valet. Men frågan är om\r\ndetta är mer formellt än reellt.</pre><pre>Det finns en annan fråga som jag tycker behöver bli\r\nmera belyst. Huvudinriktningen för EMU synes av\r\nallt att döma vara att hålla nere inflationen. Det är\r\ninflationsbekämpningen som är huvudsaken.\r\nDäremot efterlyser jag vad man verkligen vill göra\r\nåt arbetslösheten. Frågan blir då: Är det så att man\r\ni så hög grad prioriterar inflationsbekämpningen att\r\nfrågan om arbetslösheten trots allt blir en\r\nandrahandsfråga?</pre><pre>Jag har nu hört vad finansministern säger, men\r\nändå finns det utrymme för tvivel om det verkligen\r\nkommer att drivas en effektiv politik mot\r\narbetslösheten.</pre><pre>Anf. 4  Finansminister ANNE WIBBLE\r\n(fp):</pre><pre>Fru talman! Björn von der Esch ställde, som jag\r\nuppfattade det, två frågor. Den första gällde inom\r\nvilken tid som man kan tänka sig att den enhetliga\r\nvalutan införs. Som framgår av det skriftliga svaret\r\nhar det tidsschema som finns angivet i\r\nMaastrichtfördraget i realiteten blivit mer oklart.\r\nMera precis än så tror jag faktiskt inte att någon\r\negentligen kan vara. Det handlar om att skapa\r\nvettiga förutsättningar för att det skall kunna\r\nfungera bra.</pre><pre>Därutöver framförde Björn von der Esch en annan\r\nsynpunkt som jag tycker var litet konstig. Han\r\npåstod nämligen att Sverige skulle frånhända sig\r\nmöjligheterna att använda räntan på ett sätt som\r\nhan önskade, om vi gick med i EMU. Jag kan bara\r\nkonstatera att om det hade funnits en europeisk\r\ncentralbank förra året eller långt tidigare, tror jag\r\natt den penningpolitik som där hade förts hade\r\nutgått från hela Europas samlade intressen när det\r\ngäller bestämmande av räntor och liknande ting.\r\nDet hade med stor säkerhet legat i Sveriges intresse\r\natt så hade varit fallet. Där menar jag att fördelarna\r\nmycket starkt överväger.</pre><pre>Jag konstaterar med ett visst instämmmande i det\r\nHans Göran Franck sade, att vi skall ha här i\r\nSverige en beslutsprocess i riksdagen innan en\r\neventuell övergång till tredje fasen sker. Det har\r\ndeklarerats från både statsrådet Dinkelspiel och en\r\nrad andra, inklusive mig själv nu senast, att det\r\nskall vara så. Det är en rätt som vi själva har och\r\nsom också en del parlament har tagit sig. Jag tycker\r\natt det är väldigt viktigt att vi slår vakt om denna\r\nvår rätt, att vi inte låter EG eller någon annan ha\r\nnågon åsikt om detta. Detta är alltså vår rätt, det\r\nhar inte någon annan med att göra. Det är en rätt\r\nsom det svenska parlamentet, och även andra, har.</pre><pre>De frågetecken som Hans Göran Franck mest\r\ntycktes lägga vikten vid var huruvida man uppnår\r\nen god tillväxt och bättre sysselsättning med de\r\nekonomiska hjälpmedel som en ekonomisk och\r\nmonetär union och även andra samarbetsformer\r\ninom EG utgör. Jag menar att vi i mycket hög grad\r\nkan säga att ett fortsatt utvecklat samarbete är av\r\nmycket stor betydelse för att man skall kunna\r\nskörda frukterna av den inre marknaden.</pre><pre>Jag kan konstatera att denna min uppfattning synes\r\ndelas av de europeiska socialdemokraterna, som nu\r\nhar lagt fram någon sorts valmanifest inför valen till\r\nEuropaparlamentet. Man konstaterar mycket\r\nbestämt under rubriken ''Skapa arbetstillfällen och\r\nskydda basen för den sociala välfärden'' att\r\nMaastrichtfördraget bidrar till att uppnå detta.\r\nMan talar särskilt om att man därför vill ha en\r\nenhetlig valuta. Bl.a. för man fram argumentet att\r\ndet är det starkaste motmedlet mot spekulativa\r\nkapitalrörelser. Sådana får inget utrymme alls, om\r\nländerna ha enhetliga valutor.</pre><pre>På denna punkt upplever jag betydande samsyn\r\nmed de europeiska socialdemokraterna. Men det\r\nväsentliga i sammanhanget är ju att innan Sverige\r\ndeltar i den tredje fasen i det ekonomiska och\r\nmonetära samarbetet kommer frågan att bli\r\nföremål för diskussion och beslut här i Sveriges\r\nriksdag.</pre><pre>Anf. 5  HANS GÖRAN FRANCK (s):</pre><pre>Fru talman! Vi vet att de här frågorna inte är precis\r\nså givna. Av finansministerns svar förstår man att\r\nden svenska regeringen i förhandlingarna inte avser\r\natt kräva något undantag på denna punkt.</pre><pre>Jag vill erinra om att både Danmark och England\r\nhar krävt undantag och också fått det. Det är därför\r\nsom man undrar litet grand vad det beror på att det\r\nfinns en skillnad i inställningen. Jag tycker faktiskt\r\natt finansministern bör klargöra varför man inte\r\nkräver ett undantag här. Det skulle innebära en\r\nbetydligt bättre position för oss att ha en verklig\r\nvalfrihet. Jag uppfattar det trots allt så att den\r\nvalfrihet som vi har kanske är mer formell än reell.</pre><pre>Jag vill också begagna det här tillfället att ta upp en\r\nfråga som har samband med detta. Det rör sig om\r\nden finansiella situationen. Ett medlemskap för\r\nsvensk del skulle kosta ungefär 20--22 miljoner\r\nkronor per år. Vi får en minskning av\r\nskatteinkomsterna på grund av ett eventuellt\r\nmedlemskap i EU. Det kan beräknas till 30--40\r\nmiljarder kronor. Jag vill därför fråga\r\nfinansministern: Hur avser finansministern att\r\nfinansiera detta på kort sikt? Jag känner till svaren\r\nom dynamiska effekter och sådant. Så jag behöver\r\ninte höra någonting om de dynamiska effekterna,\r\nutan jag vill faktiskt ha ett litet mera handfast svar\r\npå hur man tänker finansiera detta.</pre><pre>Anf. 6  BJÖRN VON DER ESCH (m):</pre><pre>Fru talman! Finansministern gav naturligtvis\r\nmycket svävande svar på frågan när valutaunionen\r\nskulle kunna förverkligas. Det förstår jag. Men\r\neftersom nu valutaunionen är grunden för den\r\neuropeiska unionen, följer därav också att det är\r\nganska orealistiskt i dag att se en europeisk union\r\nförverkligad inom den tid som vi kan överblicka.\r\nMånga har ju sagt, även Jacques Delors, att det\r\nutan en valutaunion aldrig kan bli en europeisk\r\nunion.</pre><pre>Sedan vill jag fråga om räntan. Det var tydligen\r\noklart vad jag hade menat. Finansministern sade att\r\nom vi hade haft en valutaunion i höstas, skulle\r\nräntan ha avspeglat hela Europas samlade politik.\r\nDet är just där knuten ligger. Det finns länder i\r\nEuropa som har 4 % inflation, det finns de som har\r\n20 % inflation. Hur finner man en ränta som passar\r\nbåde där inflationen är på 4 % och där den ligger\r\npå 20 %? Det går helt enkelt inte utan att man\r\nundanröjer alla olikheter i industriell infrastruktur\r\nmellan de 16 länderna. Annars har man bara avsagt\r\nsig räntevapnet. Det kommer att ta sig uttryck i\r\nandra saker, t.ex. arbetslöshet, om vi inte kan\r\nanvända de medel som vi har i dag. Det är illa nog\r\ni dag, men det kommer att bli värre den dag vi inte\r\nlängre kan använda räntevapnet.</pre><pre>Anf. 7  Finansminister ANNE WIBBLE\r\n(fp):</pre><pre>Fru talman! Angående Hans Göran Francks frågor:\r\nSverige har icke begärt något undantag -- det vet\r\nsäkert Hans Göran Franck också -- vad beträffar\r\nmedlemskap i EMU. Jag kan citera vad\r\nEuropaministern deklarerade här i riksdagen för en\r\nknapp månad sedan, en uppfattning som också har\r\nstöd hos en bred majoritet i riksdagen: ''Sverige vill\r\ndelta i den framväxande Ekonomiska och\r\nMonetära Unionen (EMU). Gemensamma\r\nansträngningar för att uppnå monetär stabilitet är\r\nen viktig förutsättning för ekonomisk tillväxt och\r\nsysselsättning. Den senaste tidens oro på\r\nvalutamarknaderna och de räntechocker som har\r\ndrabbat många länder, inklusive Sverige, har\r\nunderstrukit behovet av ett närmare ekonomiskt\r\noch monetärt samarbete för att främja monetär\r\nstabilitet. Sverige är angeläget att bidra till\r\nutformningen av EMU redan före medlemskapet.\r\nEtt slutligt svenskt ställningstagande avseende\r\növergången från den andra till den tredje fasen\r\nkommer att göras i ljuset av den fortsatta\r\nutvecklingen och i enlighet med bestämmelserna i\r\nfördraget.''</pre><pre>Detta har resulterat i att vi inte begär något\r\nundantag. Det är mycket viktigt att vi i Sverige inte\r\nnedvärderar det svenska parlamentets rätt att fatta\r\nbeslut. Om vi skulle ha gjort olika deklarationer\r\netc. och försökt att få EG att acceptera ditt eller\r\ndatt i den svenska beslutsprocessen, tycker jag att\r\ndetta hade inneburit en indirekt nedvärdering av\r\nden svenska riksdagens rätt att fatta självständiga\r\nbeslut. Det är mycket viktigt att vi tar den rätt som\r\nvi har. Vi skall inte slänga bort den genom att låtsas\r\natt det är nödvändigt att tala om det ena, det andra\r\neller det tredje för EG, utan övergången från den\r\nandra till den tredje fasen är och skall vara föremål\r\nför ett beslut i Sveriges riksdag. Det är vår rätt att\r\nha det så. Denna rätt skall vi väldigt noga slå vakt\r\nom. Jag råkar tycka att det är ganska angeläget att\r\nvi i Sverige tar oss de rättigheter som vi har.</pre><pre>Frågan om hur vi skall finansiera den\r\nbudgetbelastning som uppkommer vill jag faktiskt\r\ninte svara på ännu, därför att vi inte vet exakt hur\r\nstor den är och än mindre vilken infasning som\r\nkommer att bli resultatet av förhandlingarna. Det\r\nskulle vara att försämra vår förhandlingsposition\r\natt tala om hur ett visst belopp skall finansieras. Det\r\nkan då uppfattas så, att vi under alla\r\nomständigheter är beredda att betala det beloppet.\r\nDet är angeläget att få en infasning över en period,\r\neftersom fördelarna med strukturprogram och\r\nannat inte kommer på en gång utan successivt. För\r\natt få ett så bra förhandlingsresultat som möjligt vill\r\njag faktiskt inte besvara Björn von der Eschs fråga.</pre><pre>Björn von der Esch sade att det är oklart med\r\nvalutaunionen inom den tid som vi kan överblicka --\r\njag tror att jag citerade korrekt. Jag vet inte vilken\r\ntid Björn von der Esch kan överblicka, men jag\r\ntycker att man skall ha blicken spänd ganska långt\r\nfram för att kunna försäkra sig om att den\r\nförväntade utvecklingen blir den bästa möjliga för\r\nSverige. Jag tror, som jag nu har sagt ett par gånger,\r\natt det för Sverige och för jobben här är viktigt hur\r\nden monetära ekonomiska unionen ser ut och\r\nvilken beslutprocess som Sverige väljer när det\r\ngäller att gå över från den andra till den tredje\r\nfasen.</pre><pre>Beträffande räntepolitiken är det naturligtvis\r\nalldeles riktigt som Björn von der Esch sade, att det\r\nkan bli stora problem om länderna har väldigt olika\r\ninflationstakter. Av detta skäl tillämpar man den\r\ns.k. kravlistan innan något land ges rätt att vara\r\nmed i EMU. Den råkar sammanfalla med de krav\r\nsom enligt min uppfattning är helt nödvändiga att\r\nuppnå för att få en god sysselsättningsutveckling i\r\nvårt land, så att arbetslösheten minskar, och för att\r\nfå fram fler riktiga jobb. Det skulle vi aldrig klara\r\nmed en våldsamt hög inflation, men då skulle inte\r\nheller något medlemskap i EMU vara aktuellt.\r\nDärför känner jag inte igen konflikten mellan\r\nmöjligheten att använda ekonomisk-politiska\r\nmedel i Björn von der Eschs värld och den värld\r\nsom jag upplever vara den realistiska.\r\nAnvändandet av de olika ekonomisk-politiska\r\nmedlen leder i samma riktning: Det vi vill göra för\r\natt skapa tillväxt och flera jobb här i Sverige är\r\nockså det som framöver ger oss en rätt att, om vi\r\nvill, vara med i EMU.</pre><pre>Överläggningen var härmed avslutad.</pre><pre>3 §  Meddelande om inställt svar</pre><pre>Anf. 8  TALMANNEN:</pre><pre>Jag får meddela att statsrådet Beatrice Ask på\r\ngrund av vård av sjukt barn är förhindrad att\r\nbesvara den under punkt 3 på föredragningslistan\r\nupptagna interpellationen, nr 56. Interpellationen\r\nkommer i stället att besvaras måndagen den 13\r\ndecember.</pre><pre>4 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande 1993/94:KU15</pre><pre>Skatteutskottets betänkande 1993/94:SkU9</pre><pre>Justitieutskottets betänkanden 1993/94:JuU7--\r\nJuU9</pre><pre>Försvarsutskottets betänkanden 1993/94:FöU3 och\r\nFöU4</pre><pre>Socialförsäkringsutskottets betänkanden\r\n1993/94:SfU6 och SfU7</pre><pre>Socialutskottets betänkanden 1993/94:SoU9,\r\nSoU10, SoU12 och SoU13</pre><pre>Trafikutskottet betänkanden 1993/94:TU5, TU6\r\noch TU10</pre><pre>5 §  Kammaren åtskildes kl. 12.29.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}