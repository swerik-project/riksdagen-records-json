{"dokumentstatus":{"dokument":{"hangar_id":"2349347","dok_id":"GH0982","rm":"1993/94","beteckning":"82","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"82","slutnummer":"0","datum":"1994-03-29 00:00:00","systemdatum":"2005-10-27 13:40:53","publicerad":"1994-03-29 00:00:00","titel":"Riksdagens snabbprotokoll 1993/94:82 Tisdagen den 29 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{46DA52B2-510E-4002-88A8-E5155C01742F}","dokument_url_text":"http://data.riksdagen.se/dokument/GH0982/text","dokument_url_html":"http://data.riksdagen.se/dokument/GH0982","dokumentstatus_url_xml":"http://data.riksdagen.se/dokumentstatus/GH0982","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:82</div>\r\n<div class=\"sidhuvud_datum\">Tisdagen den 29 mars</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 23 mars.</pre><pre>2 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:139 till jordbruksutskottet</pre><pre>1993/94:190 till justitieutskottet</pre><pre>1993/94:208 till lagutskottet</pre><pre>1993/94:235 till arbetsmarknadsutskottet</pre><pre>Förslag</pre><pre>1993/94:RFK2 till konstitutionsutskottet</pre><pre>1993/94:RR7 till socialutskottet</pre><pre>3 §  Förnyad bordläggning</pre><pre>Föredrogs men bordlades åter</pre><pre>Finansutskottets betänkanden 1993/94:FiU7 och\r\nFiU8</pre><pre>Skatteutskottets betänkande 1993/94:SkU20</pre><pre>\r\n4 §  Information från regeringen om skrivelse\r\nmed redogörelse för vidtagna åtgärder för att stärka\r\ndet finansiella systemet</pre><pre>Anf. 1  Statsrådet BO LUNDGREN (m):</pre><pre>Fru talman! Det är naturligtvis min förhoppning att\r\nden redogörelse för vad som har hänt vad gäller det\r\nfinansiella systemet och stödåtgärderna, som i dag\r\növerlämnas till riksdagen, blir den sista speciella\r\nskrivelse av det här slaget som regeringen behöver\r\növerlämna till riksdagen. Självklart finns det\r\nanledning att i ordnade former, i budgetproposition\r\noch andra sammanhang, redovisa den fortsatta\r\nhanteringen. Men man kan trots allt säga att vi har\r\nkommit till en form av slutpunkt i hanteringen av\r\ndet finansiella systemet. Må vara att det finns en\r\nefterbörd och att det i vissa andra avseenden finns\r\nen del kvar att göra.</pre><pre>Jag hade inte när jag tillträdde min post som\r\nstatsråd väntat mig att få ägna så stor del av min tid\r\nåt att tillsammans med tjänstemän och med\r\noppositionen sanera 80-talets\r\nspekulationsekonomi.</pre><pre>När man nu summerar utvecklingen mellan 1991\r\noch 1993 vad gäller kreditförluster i banksystemet --\r\ninklusive Securum för 1993 och de bedömningar\r\nsom finns -- kommer vi fram till den egentligen\r\nofattbara siffran 173 miljarder kronor. Av detta\r\nutgör 60 miljarder en direkt belastning på\r\nstatsbudgeten i form av stödåtgärder.\r\nUtbetalningar står för ytterligare några miljarder.\r\nDet är ett totalt åtagande, inklusive garantier, på i\r\nstorleksordningen 90 miljarder kronor. Även det\r\nnaturligtvis ofattbara och orimligt stora tal.</pre><pre>Visserligen är de samlade kreditförlusterna\r\nmöjligen något mindre än jag hade anledning att\r\nbefara för ett år sedan, även om det då var svårt att\r\ngöra någon uppskattning eller ha en uppfattning om\r\ndetta. Just att kreditförlusterna har blivit mindre än\r\njag befarat innebär naturligtvis ganska mycket\r\ndirekt för statsbudgeten och för skattebetalarna.\r\nHade kreditförlusterna under den här perioden\r\nvarit större, hade med stor sannolikhet nästan hela\r\nden ökningen fått hanteras av skattebetalarna. Vi\r\nhar haft en direkt utväxling i det avseendet.</pre><pre>Vad var det då som orsakade de problem som vi har\r\nbrottats med under de senaste åren? Den\r\navreglering av kreditmarknaden som ägde rum\r\n1985 var naturligtvis nödvändig. Den kom möjligen\r\nför sent. Systemet hade redan börjat läcka och\r\nskulle alltså avvecklas. Men man genomförde detta\r\ni en miljö som i sig innehöll stora risker, vilket\r\nvisade sig. Vi hade en miljö där\r\ninflationsutvecklingen var hög. Marginalskatterna\r\nvar trots avdragsbegränsning så höga att de\r\ngynnade lånespekulation snarare än gav intresse för\r\nsparande. Ett antal ekonomisk-politiska misstag låg\r\nalltså till grund för det som växte fram under 80-\r\ntalets andra hälft, i den spekulationsbubbla som\r\nbrast, som alla spekulationsbubblor gör.</pre><pre>Det var naturligtvis också en fråga om den tillsyn\r\nsom fanns. I varje förändring som går snabbt, från\r\nett reglerat till ett avreglerat tillstånd, finns det\r\nkonsekvenser som är svåra att förutse. En lärdom\r\nmåste vara att tillsynen skall vara extra skärpt i ett\r\nläge där man genomför en avreglering. Även där\r\ntror jag att det finns anledning att fundera kring\r\ntillsynen som en av orsakerna till det som\r\ninträffade.</pre><pre>Det jag nu har talat om är brister som fanns i det\r\npolitiska systemet. Men det fanns naturligtvis också\r\nett stort ansvar inom banksektorn. Det är alldeles\r\nuppenbart att det vid och efter avregleringen\r\nvisades en brist på kompetens och i vissa fall en brist\r\npå omdöme hos vissa bankledningar. Det är en\r\navgörande faktor bakom det som har inträffat.</pre><pre>Redan hösten 1991 såg vi vad som höll på att hända.\r\nVi hade levt i en situation där finansbolagen hade\r\nfått problem som en första del av nedgången i\r\nekonomin till följd av att spekulationsbubblan brast\r\noch att tillgångsvärdena började rasa utför och inte\r\nlängre motsvarade den upplåning som hade skett\r\nför att finansiera olika former av förvärv. Detta\r\nrann in i banksektorn. Nordbanken och Första\r\nSparbanken var de första fallen i det avseendet.</pre><pre>När vi hade hanterat Nordbanken och Första\r\nSparbanken akut kunde vi konstatera att den\r\nutveckling vi såg framför oss hade rätt skrämmande\r\nproportioner. Vi började i departementet\r\nförbereda för vad som skulle kunna hända och vilka\r\nåtgärder som då borde sättas in. Mer akut blev den\r\nhär diskussionen i samband med att Gota Banks\r\nproblem redovisades öppet i september 1992. Så\r\nsmåningom fick vi också stödsökande banker i\r\növrigt, efter det regelsystem som byggdes upp: S-E-\r\nBanken, Föreningsbanken och Sparbanken\r\nSverige.</pre><pre>Det vi föreslog efter diskussioner med\r\nSocialdemokraterna och riksdagen -- och som\r\nriksdagen närmast enhälligt beslutade om -- var\r\nåtgärder som syftade till att för det första ge en\r\ngenerell garanti, inte för ägare utan för insättare\r\noch andra fordringsägare i banksystemet. För det\r\nandra var det att ge en ram för de åtgärder som\r\nskulle kunna vidtas med syfte att rekonstruera det\r\nsom var möjligt att rekonstruera i banksystemet. Vi\r\nsåg framför oss ett ganska omfattande arbete i det\r\navseendet.</pre><pre>Vi byggde upp den bankstödsnämnd som har haft\r\ndet operationella ansvaret vad gäller att bedöma\r\nansökningar om stöd från olika banker.\r\nBankstödsnämnden började formellt fungera i maj\r\ni fjol, men personalen arbetade redan tidigare inom\r\nramen för finansdepartementet. Det finns\r\nanledning att tacka dem som har verkat i\r\nBankstödsnämnden för goda insatser. Man skall\r\ninte avveckla myndigheten. En hel del arbete har\r\nutförts. Det har inte varit någon reglerad arbetstid.\r\nJag är dock helt övertygad om att man inte har\r\nbrutit mot några som helst lagstadgade regler i det\r\navseendet. Men det har varit en ganska stor\r\narbetskvantitet i Bankstödsnämnden.</pre><pre>Vi har i departementet och man har i\r\nBankstödsnämnden sett till att på ett mycket stramt\r\nsätt tillämpa de regelsystem som byggdes upp\r\ngenom att riksdagen gav regeringen sitt\r\nbemyndigande. Vi har sett att det som vi befarade\r\nskulle inträffa blev mindre än vad vi egentligen var\r\nrädda för. De stödsökande bankerna, S-E-Banken\r\noch Sparbanken Sverige, drog tillbaka sina\r\nansökningar. De åtgärder som behövdes vad gällde\r\nFöreningsbanken blev mindre omfattande och finns\r\nnu i ett avtal mellan staten och Föreningsbanken.</pre><pre>Detta är naturligtvis till en del följden av den\r\nstrama tillämpning som också var en förutsättning\r\nför riksdagens beslut. Men det är vidare en följd av\r\nen stram finanspolitik. Utan den räntenedgång som\r\nvi upplevde under förra året hade man sannolikt\r\ninte fått de positiva effekterna, som verkade direkt\r\noch indirekt för banksektorn. Vi fick en utväxling\r\ngenom räntenedgången som inte bara hjälpte\r\nbankerna internt, utan också dem som hade\r\nbankerna som fordringsägare, de låntagare som\r\nhade nödlidande kredit.</pre><pre>Vi har alltså kommit till en situation där det mest\r\nakuta har hanterats. Men det finns andra uppgifter\r\nför Bankstödsnämnden som måste fullföljas också\r\ni framtiden. Bankstödsnämnden har skiftat\r\ngeneraldirektör och ordförande.\r\nBankstödsnämnden kommer i framtiden dels att\r\nfinnas för att ha en beredskap för det som skulle\r\nkunna inträffa, dels för att följa upp träffade avtal\r\noch hantera en del andra saker i samband med att\r\nman trappar ned det akuta arbetet.</pre><pre>Vi har haft diskussioner inom regeringen och med\r\nSocialdemokraterna enligt de åtaganden som har\r\ngjorts vad gäller hanteringen av den ägarroll som i\r\ndag åligger Bankstödsnämnden. Där finns\r\nägaransvaret för det statliga ägandet i Nordbanken,\r\ni Securum och i Retriva. De två senare bolagen har\r\navknoppats av Nordbanken respektive Gota Bank\r\nför att hantera de dåliga krediterna, för att som\r\nman själv säger i företagen ''krossa krediterna'' och\r\nse till att det finns något att ta i anspråk i form av\r\nen pant eller motsvarande, att hantera en dålig\r\nkredit så att man på bästa möjliga sätt kan\r\nåtervinna det som möjligen initialt har förlorats.</pre><pre>Vi har konstaterat efter de här diskussionerna att\r\ndet rimliga är att återföra ägandet till regeringen,\r\nmen med ett holdingbolag som ansvarigt för de tre\r\nföretagen. Vi kommer alltså att så småningom\r\nföreslå ett holdingbolag som kommer att ha\r\nägaransvaret för Nordbanken, Securum och\r\nRetriva. Holdingbolagets uppgift blir att fullfölja\r\ndet mål som redan i dag finns: att stabilisera\r\nNordbanken, fullfölja -- det är en uppgift mest för\r\nNordbanken själv -- fusionen mellan Nordbanken\r\noch Gota Bank, se till att det blir möjligt att\r\nprivatisera Nordbanken och att med de\r\nutgångspunkter som finns för att återvinna så\r\nmycket som möjligt av de insatser man kan till\r\nskattebetalarna också genomföra en privatisering,\r\nnaturligtvis i fullt samförstånd med banken som\r\nsådan.</pre><pre>Vad gäller Securum och Retriva skall man se till att\r\nföretagen fullföljer det man redan har påbörjat i\r\nsyfte att hantera de dåliga krediterna, att återvinna\r\nså mycket som möjligt och att göra det under\r\niakttagande av den konkurrensneutralitet som\r\nockså skall gälla Nordbanken. Varje form av\r\nstatligt ingripande, varje form av statligt stöd\r\ninnebär någon form av snedvridning. Dessutom\r\nfinns risk för ytterligare snedvridning. Det gäller\r\nnaturligtvis att här vara mycket observant, så att\r\nman inte genom agerandet skapar problem i\r\nekonomin för andra livskraftiga företag av olika\r\nslag.</pre><pre>Det är, som jag sade, viktigt att fullfölja det här\r\narbetet på sådant sätt att man kan återvinna så\r\nmycket som möjligt. Det finns anledning att\r\nförmoda att det ekonomiska åtagandet på\r\nsammantaget 65 miljarder kronor kan minskas\r\nhögst betydligt i takt med att man fullföljer\r\nmöjligheterna till återvinning. Jag vill inte i dag\r\ngöra några förutsägelser, men det är fullt möjligt att\r\ndet rör sig om några tiotals miljarder kronor som\r\nman kan minska skattebetalarnas slutliga kostnad\r\nmed för den finansiella kris som är en följd av 80-\r\ntalets spekulationsekonomi.</pre><pre>Något vill jag också säga om de litet udda men ändå\r\nviktiga frågor som har kommit fram i kölvattnet av\r\nfinanskrisen. Vi har haft en debatt om fallskärmar,\r\nom vilka avtal som skall gälla för personer i ledande\r\nbefattning. Det är klart att jag har reagerat som så\r\nmånga andra över mycket förmånliga avtal om\r\navgångsvederlag. Även om det kan finnas intresse\r\nav att få full redovisning är det i första hand ägarna\r\nsom skall hantera den frågeställningen, om det inte\r\ngäller något företag som staten har intresse av eller\r\nhar gett stöd till. Men regeringen har nu utfärdat\r\nriktlinjer inte bara vad gäller finansiella företag\r\nutan för alla statliga företag. Man begränsar den\r\nhär typen av avgångsvederlag till vad som kan anses\r\nvara rimligt.</pre><pre>Vi har också funnit anledning att i ett par\r\nsammanhang inleda diskussioner om en\r\nskadeståndsprocess mot vissa i ledningen. Det\r\ngäller Nordbanken och Gota Bank, den senare via\r\nBankstödsnämnden. Detta sker med anledning av\r\natt vi har en skyldighet som företrädare för\r\nskattebetalarna att om vi bedömer att det finns\r\nförutsättningar för en sådan process också inleda\r\nden.</pre><pre>Vad gäller Nordbanken träffades avtal om\r\nförlikning. Det avtalet innebär inte, vilket många\r\ntror, att man ger någon åtalseftergift. Hela tiden\r\nhar det från statens sida som ägare enbart varit\r\nfråga om en skadeståndsprocess. Eventuella\r\nstraffrättsliga bedömningar sysslar inte regeringen\r\nmed. Det är polis och åklagare som hanterar detta.\r\nDet finns en process på gång vad gäller de olika\r\nproblem som identifierats i samband med den\r\nfinasiella krisen.</pre><pre>Sett från regeringens utgångspunkter är det viktigt\r\natt man inte överutnyttjar rättssystemet. Om man\r\nuppnår en förlikning med villkor som motsvarar det\r\nsom en process fullföljd skulle ha gett, skall man\r\nnaturligtvis inte överutnyttja det rättsliga systemet.</pre><pre>Det finns, fru talman, naturligtvis många lärdomar\r\natt dra efter den finansiella krisen. Det gäller den\r\nekonomiska politiken, vikten av en stram\r\nfinanspolitik, tillsynen, effekterna av statligt\r\nägande och naturligtvis bankernas interna sätt att\r\nhantera kreditfrågor samt mycket annat. Det skulle\r\nta för lång tid att ta upp den debatten här i\r\nkammaren i dag, men det finns naturligtvis\r\nanledning att i efterbörden av det som har skett\r\nhela tiden ta åt sig möjligheterna att dra nya\r\nlärdomar.</pre><pre>Anf. 2  HANS GUSTAFSSON (s):</pre><pre>Fru talman! Bara en kort kommentar i anledning av\r\nstatsrådet Lundgrens redovisning här i kammaren\r\nav regeringens skrivelse till riksdagen angående\r\nbank- och finanskrisen.</pre><pre>Vi kan alla glädjas åt att utvecklingen ser ut att bli\r\nbättre än vad vi kunde förvänta i den mörkaste av\r\nstunder. Det som har skett är naturligtvis illa nog.\r\nDet ser ut som att vi skulle komma ifrån det med\r\nnågot mindre förskräckelse än vi hade anledning att\r\nförvänta oss.</pre><pre>Bankerna har nu blivit återkapitaliserade. Vi\r\nbefinner oss i en lugnare fas i bank- och\r\nfinanskrisen än tidigare. Om den internationella\r\nutvecklingen inte skulle innebära några våldsamma\r\nförändringar, kan man våga hoppas på att förlusten\r\nför skattebetalarna via statsbudgeten inte blir så\r\nstor som man trodde när den här frågan\r\ndiskuterades inledningsvis.</pre><pre>Vad notan kan bli för bank- och finanskrisen är det,\r\nsom statsrådet Lundgren påpekade, för tidigt att ha\r\nnågon definitiv mening om. Man kan konstatera att\r\nskattebetalarna, medborgarna, får betala\r\nfinanskrisen på två sätt, såvitt jag kan förstå. De\r\nbetalar genom de brister som så småningom\r\nkommer att visa sig i statsbudgeten och som på\r\nendera sättet måste täckas. Men det är möjligt att\r\nden större delen av det man betalar är den som\r\nbetalas via osedvanligt stora räntemarginaler.</pre><pre>Räntemarginalerna är nu uppseendeväckande\r\nstora. Enligt den redovisning som lämnats av\r\nRiksbanken är marginalen mellan in- och\r\nutlåningsräntan större än vad banken betalar i\r\ninlåningsränta på insatta medel. Det är visserligen\r\nsant att marginalen minskat med ett par tiondelar,\r\nmen satt i relation till in- och utlåning är de relativa\r\nmarginalerna större än vad de har varit tidigare.</pre><pre>Det måste i det läge som nu uppstått vara ett\r\ngemensamt intresse att få mer normala\r\nräntemarginaler. Vi vet att om vi skall bringa ned\r\nräntan med 1,5 procentenheter genom\r\nfinanspolitiska åtgärder, kräver det utomordentligt\r\nkraftfulla åtgärder med stora konsekvenser för\r\nskattebetalarna. Genom en bättre konkurrens\r\nborde man från bankväsendets sida kunna få ned\r\nräntemarginalerna. Jag tycker att det vore ett\r\ngemensamt intresse att stimulera till ökad\r\nkonkurrens.</pre><pre>I övrigt förutsätter jag att vi får tillfälle att\r\nåterkomma när vi tagit del av denna skrivelse i dess\r\nhelhet.</pre><pre>Anf. 3  Statsrådet BO LUNDGREN (m):</pre><pre>Fru talman! Jag delar naturligtvis Hans Gustafssons\r\nuppfattning att ekonomin i Sverige på ett sätt som\r\ninte är önskvärt påverkas av alltför stora\r\nräntemarginaler. Vi har varit uppe i närheten av en\r\nskillnad mellan in- och inlåningsräntor på 7,5\r\nprocentenheter. Vi är nere på omkring 6\r\nprocentenheter. Mellan 1989 och 1990 var\r\nskillnaden kring 5 procentenheter. Det finns alltså\r\nen bit kvar, men vi har ändå en nedåtriktad trend.</pre><pre>Detta kan naturligtvis förbättras på flera sätt. Ett\r\nsätt är att även i fortsättningen driva en ansvarsfull\r\nfinanspolitik på det sätt som regeringen har gjort\r\noch därmed skapa en fortsatt nedåtriktad\r\nräntetrend. Det stärker bankerna och förbättrar\r\nderas möjligheter att krympa räntemarginalerna.</pre><pre>Ett annat sätt, som vi från regeringens sida\r\nnaturligtvis väl har öppnat för, är en ökad\r\nkonkurrens mellan bankerna och genom bl.a. de\r\nmöjligheter till förvärv av svenska banker som finns\r\noch möjligheter till att starta filialer i Sverige -- för\r\natt nämna ett par exempel. Detta ligger väl i linje\r\nmed den politik som regeringen driver. Vi kommer\r\ndärmed successivt att få krympande marginaler,\r\nvilket ytterligare förbättrar förutsättningarna för en\r\nbra ekonomisk utveckling.</pre><pre>Anf. 4  HANS GUSTAFSSON (s):</pre><pre>Fru talman! Jag delar naturligtvis uppfattningen att\r\nen stram finanspolitik har betydelse för att få ner\r\nräntorna men däremot inte för att få ner\r\nräntemarginalerna. De är för höga. Det är inte\r\nrimligt att man genom en stram finanspolitik, som\r\ngår ut över de system för stöd till människor som vi\r\nhar i det här samhället, skall ersätta en rimlig nivå\r\npå räntemarginaler.</pre><pre>Det är bristande konkurrens. Vi har ett\r\noligopolliknande system på banksidan. Jag har\r\ningen annan önskan än att vi båda hjälps åt att\r\nförsöka skärpa konkurrensen. Jag hoppas att de\r\nnya banker som nu håller på att etableras skall\r\nmedverka till att vi får rimliga räntemarginaler. Det\r\nsägs att vi har den högsta räntemarginalen i den\r\nindustrialiserade världen för närvarande. Det\r\nborde vara ett gemensamt intresse för Bo Lundgren\r\noch mig att hjälpas åt för att pressa ned\r\nräntemarginalen till en rimligare nivå.</pre><pre>Anf. 5  Statsrådet BO LUNDGREN (m):</pre><pre>Fru talman! Jag har inget att invända vad gäller den\r\ngemensamma ambitionen. Den finns alldeles\r\nuppenbart. Jag noterar också att räntemarginalerna\r\när på väg ner. Det är en naturlig följd av att de går\r\nupp i efterbörden av den finansiella krisen och\r\nsedan vänder neråt. Detta bör ske så snart som\r\nmöjligt med så liten marginal på sikt som möjligt.\r\nDet är ganska självklart.</pre><pre>Konkurrensen är viktig. Vi kommer att göra allt vi\r\nkan därvidlag. Hans Gustafsson och jag kanske\r\nborde starta en privat bank som konkurrerar på\r\nnågon nisch. Det finns naturligtvis all anledning för\r\noss att öppna möjligheter för dem som seriöst vill\r\netablera bankverksamhet. Där finns inga hinder i\r\ndag, såvitt jag kan se. Vi kommer naturligtvis att\r\nvara positiva från regeringens sida i detta avseende.</pre><pre>Jag vill kommentera detta med stram finanspolitik.\r\nDet är alldeles uppenbart att bankerna som sådana\r\nstärks, liksom andra finansiella institut, om vi får en\r\nnedåtriktad räntetrend och sänkta räntor. Det är\r\ndetta, tillsammans med den strama hantering som\r\nvi haft när det gäller möjligheterna till bankstöd,\r\nsom ligger bakom att exempelvis S-E-Banken och\r\nSparbanken Sverige har kunnat ta tillbaka sina\r\nansökningar. Men räntan spelar en avgörande roll.\r\nStärks bankernas inre ekonomi skapas också bättre\r\nförutsättningar för konkurrens mellan existerande\r\nbanker och därmed för minskande\r\nräntemarginaler. Den strama finanspolitiken\r\nbehövs inte bara för att skapa förutsättningar i\r\nandra avseenden för att få fart på ekonomin utan\r\nockså i detta avseende.</pre><pre>Anf. 6  ROLF L NILSON (v):</pre><pre>Fru talman! Bo Lundgren beskriver det här som ett\r\nslags vändpunkt som vi befinner oss i. En följdfråga\r\nsom många ställer sig är: Är krisen egentligen över?\r\nJag skulle vilja ha en kommentar av Bo Lundgren\r\nkring hur trolig den förbättring är som vi sett i fråga\r\nom räntehöjningar beroende på förändringar i\r\nomvärlden och beroende på den politik som bedrivs\r\ni Sverige.</pre><pre>Den andra fråga som jag skulle vilja ha ytterligare\r\nkommentarer kring är återvinning av bankstödet.\r\nBo Lundgren sade i sitt anförande att\r\nprivatiseringen av Nordbanken och realiseringen av\r\npanter skulle innebära att en del av stödet skulle\r\nkunna återvinnas. Vad har regeringen för planer i\r\növrigt när det gäller att återvinna så mycket som\r\nmöjligt av bankstödet? Finns det några idéer eller\r\ntankar när det gäller de banker som inte har\r\nkommit i direkt åtnjutande av utbetalt stöd men\r\nsom skyddats av de statliga garantierna?</pre><pre>Slutligen något som är glädjande men som också\r\nmanar till eftertanke. Det blev illa nog men inte så\r\nilla som vi befarade när det såg ut som värst. Vad\r\nplanerar regeringen för åtgärder för att se till att\r\nlärdomarna av denna kris sitter fast, att det inte blir\r\nnågonting som glöms bort och som sedan resulterar\r\ni nya kriser och misstag, kanske inte exakt av\r\nsamma slag men inom samma branscher.</pre><pre>Anf. 7  Statsrådet BO LUNDGREN (m):</pre><pre>Fru talman! I förra valrörelsen hade vi en debatt om\r\nvi hade uppnått en vändpunkt i ekonomin. Jag och\r\nmånga andra med mig sade att vi säkert inte hade\r\ngjort det. Jag skall inte vara tvärsäker när det gäller\r\natt sätta något slags definitiv slutpunkt. Jag kan\r\nbara konstatera att vi i det akuta hanteringsskedet\r\nunder de senaste två åren har kommit till en\r\nslutpunkt. Det finns naturligtvis risker kvar. Därför\r\nskall vi ha en beredskap. Det finns naturligtvis en\r\nviss känslighet och risk för att saker och ting går\r\nsnett, om vi plötsligt skulle få en situation där det\r\nexempelvis bedrevs en mycket slapp finanspolitik.\r\nDet är väldigt viktigt att vara observant och inte\r\nbara slå sig till ro. Det kommer vi inte heller att\r\ngöra.</pre><pre>Det är självklart att återvinningen inte kan\r\ninnebära att de banker som begärt eller fått stöd\r\nskall belastas särskilt. Alla banker har naturligtvis\r\nhaft nytta av den generella bankgarantin. Men man\r\nkan samtidigt säga att det, med tanke på de\r\nekonomisk-politiska misstag som begåtts under 80-\r\ntalet och som skapat problemen, inte vore mindre\r\nän rimligt att det allmänna och det politiska\r\nsystemet också tar på sig en del av ansvaret. Att\r\nstraffa just de banker som kunnat hantera\r\nsituationen allra bäst känns litet tveksamt för mig.</pre><pre>Det är naturligtvis viktigt att försöka dra lärdomar.\r\nRisken är väl störst, om man skall vara riktigt ärlig,\r\natt vi politiker är de som kan dra minst lärdomar.\r\nVi har en tendens att se väl kortsiktigt i många\r\navseenden. Det vi måste komma ihåg är alltså vad\r\nsom inträffar om man driver en ekonomisk politik\r\nsom ger inflationsutveckling och grogrund för\r\nspekulation, ett skattesystem som ger höga\r\nmarginalskatter och lockar till spekulation därför\r\natt det lönar sig att låna i stället för att spara. Vi får\r\ninte vända tillbaka till högre marginalskatter,\r\nslapphänt finanspolitik och högre inflation. Jag\r\nhoppas att läxan sitter fast. Jag kan ha mina dubier\r\nom att alla faktiskt har lärt den.</pre><pre>Det gäller naturligtvis att skärpa tillsynen.\r\nFinansinspektionen arbetar för närvarande för att\r\nskapa bättre förutsättningar för att få en tillräckligt\r\nbra tillsyn. Instituten själva måste naturligtvis dra\r\nlärdom av det som inträffat och skärpa sin\r\nkredithantering. Det finns många lärdomar att dra.\r\nVi skall göra vad vi kan och bidra till att lärdomen\r\nsitter fast så länge som möjligt.</pre><pre>Anf. 8  WIGGO KOMSTEDT (m):</pre><pre>Fru talman! Att 80-talets låt-gå-spekulationspolitik\r\när anledningen till bankkrisen har vi diskuterat\r\nmånga gånger. Det är också ett ämne som är väldigt\r\nintressant för folk i allmänhet. Den fråga som oftast\r\nställs är om man inte skall ta fullt ut av bankerna,\r\nnär de kommer i balans, de pengar som staten nu\r\ntvingas att skjuta till.</pre><pre>Det visar sig nu att t.ex. Nordbanken gör ett bra\r\nresultat, som man tydligen är stolt över. Banken\r\nkan göra vinster som är mycket intressanta\r\nframöver. Min fråga till statsrådet Lundgren blir:\r\nÄr det då inte rimligt att man tar fullt ut av\r\nNordbanken de pengar som staten har skjutit till\r\nunder en längre period, eftersom banken tydligen\r\ngör en vinst som irriterar människor som sett hur\r\nbankerna tidigare hanterat den ekonomiska\r\nsituationen?</pre><pre>Anf. 9  Statsrådet BO LUNDGREN (m):</pre><pre>Fru talman! Direkt och indirekt belastar\r\nNordbankenäventyret skattebetalarna och det\r\nallmänna med ungefär 40 miljarder kronor. Att\r\nåtervinna detta genom att successivt ta ut\r\nutdelningar på någon eller några miljarder per år\r\nunder ett stort antal år skulle inte ge någon snabb\r\nåterbetalning. Det bästa vi kan göra i detta\r\navseende är att se till att bankan som sådan, med\r\ntanke på vad som behövs för konkurrensneutralitet\r\npå marknaden, får en sådan stadga att det är\r\nmöjligt för den att privatisera och därmed genom\r\nde intäkter den får ta hem det värde som ligger i de\r\nframtida möjliga vinsterna, och göra det på ett sätt\r\nsom gör att man får det bästa möjliga utfallet. På\r\ndet viset hanterar man frågan bäst.</pre><pre>Det är viktigt att komma ihåg att erfarenheterna av\r\natt staten skall vara ägare till en bank eller för den\r\ndelen till andra företag inte är de allra bästa, om jag\r\nuttrycker det milt. Jag ser det alltså framför allt som\r\nen möjlighet att hantera frågan genom den\r\nprivatisering som bör genomföras när den kan\r\nbedömas ge en bra utdelning för skattebetalarna.\r\nDärmed dras den totala kostnaden för\r\nNordbankenäventyret ner.</pre><pre>Anf. 10  WIGGO KOMSTEDT (m):</pre><pre>Fru talman! Vi är helt överens om att Nordbanken\r\nbör privatiseras. Men i händelse av att en annan\r\nriksdagsmajoritet säger att Nordbanken inte skall\r\nprivatiseras, då måste man se till att Nordbanken i\r\nen allmän konkurrenssituation får betala tillbaka\r\ndet som nu har satts in. Om banken blir\r\nprivatiserad, delar jag statsrådets uppfattning till\r\nfullo, att den då får betala igen. Men om så inte blir\r\nfallet, blir det intressant att se om man tar ut det\r\nsom man har satt in.</pre><pre>Anf. 11  Statsrådet BO LUNDGREN (m):</pre><pre>Fru talman! Det finns vissa risker med politik. Det\r\när ganska självklart. Men jag är helt övertygad om\r\natt också Socialdemokraterna -- om vi nu talar om\r\ndet partiet -- helt delar målsättningen att\r\nNordbanken skall privatiseras med de restriktioner\r\nsom jag angav. Nordbanken skall naturligtvis inte\r\nslumpas bort. Privatiseringen skall ske på ett sätt\r\nsom gör att man får så stor återvinning som möjligt.</pre><pre>Jag tror att den som tidigare förespråkade staten\r\nsom bankägare har bränt sig på fingrarna. Det gör\r\nman nog inte längre.</pre><pre>Sett från mina och Wiggo Komstedts synpunkter\r\nfinns det ju ett enkelt sätt att hantera frågan. Det\r\när att se till att dagens riksdagsmajoritet bibehålls\r\neller t.o.m. förstärks.</pre><pre>Anf. 12  BENGT KRONBLAD (s):</pre><pre>Fru talman! En banks och ett finansbolags interna\r\narbetsformer är en viktig del. Med den erfarenhet\r\nsom man i dag har frågar man sig vilket ansvar som\r\nrevisorerna har haft och vilka möjligheter de har\r\nhaft att arbeta. Hur ser Bo Lundgren på det\r\nframtida behovet av internrevisorernas\r\narbetsuppgifter och kompetens när det gäller en\r\nförstärkt relation mellan revision och\r\nbeslutsprocesser i institutet?</pre><pre>Anf. 13  Statsrådet BO LUNDGREN (m):</pre><pre>Fru talman! Det är helt klart att alla i dag inser att\r\ndet krävs en uppstramning av kontroller och system\r\ninom bankerna och andra finansiella institut. Som\r\njag tidigare sade krävs det också en uppstramning\r\nav tillsynen. Vi kommer att se till att\r\nFinansinspektionen får möjlighet att utveckla\r\ndetta.</pre><pre>När man har tagit del av vad som har förevarit i\r\nvissa banker, inte minst när det gäller de\r\noffentliggjorda redovisningarna av Nordbankens\r\nkreditgivning, måste jag säga att man blir\r\nmörkrädd. Det är förvånande att man har kunnat\r\nvara så slapphänt i fråga om kreditgivning, kontroll\r\noch annat som man faktiskt har varit. Detta var ett\r\nav skälen till att vi var beredda att inleda en\r\nskadeståndsprocess.</pre><pre>Det finns naturligtvis anledning att dra många\r\nlärdomar av detta. Jag vet att Finansinspektionen\r\nhar bett att man skall se just på revisorns roll, och\r\npå ett eller annat sätt kommer denna fråga att\r\nhanteras. Huruvida den ligger hos oss i\r\nFinansdepartementet eller i första hand hos\r\nJustitiedepartementet, som har hand om\r\naktiebolagslagstiftningen, kan jag inte säga just nu.\r\nMen det är klart att vi kommer att se till att man\r\nockså granskar den internkontroll som finns via\r\nrevisorerna. Detta har som sagt påpekats i olika\r\nsammanhang tidigare.</pre><pre>Överläggningen var härmed avslutad.</pre><pre>5 §  Presstöd m.m.</pre><pre>Föredrogs</pre><pre>konstitutionsutskottets betänkande</pre><pre>1993/94:KU27 Presstöd m.m. (prop. 1993/94:100\r\ndelvis).</pre><pre>Anf. 14  KURT OVE JOHANSSON (s):</pre><pre>Fru talman! Regeringens förslag i årets\r\nbudgetproposition om en minskning av driftsstödet\r\ntill dagspressen och om att man inte skall anvisa\r\nnågra nya medel till utvecklingsstöd är mycket illa\r\nunderbyggda. Någon egentlig analys om vilka\r\nkonsekvenserna blir av ett försämrat presstöd görs\r\növer huvud taget inte i propositionen. Det är i\r\nhögsta grad oacceptabelt. Ännu mer\r\nanmärkningsvärt är det sätt på vilket den borgerliga\r\nutskottsmajoriteten effektuerar regeringens\r\nförslag.</pre><pre>Den borgerliga maktfullkomligheten har när det\r\ngäller stödet till dagspressen firat stora triumfer, om\r\nman nu i sådana här sammanhang kan tala om\r\ntriumfer. I utskottet har man visat en total ovilja\r\nmot att diskutera någon som helst avvikelse från\r\nregeringsförslaget. Utan minsta eftertanke var man\r\nberedd att driva igenom regeringens förslag om ett\r\nförsämrat presstöd.</pre><pre>De borgerligas handlingssätt i utskottet är också\r\nuppseendeväckande, sett från andra\r\nutgångspunkter. Förra året fick vi igenom ett krav\r\npå en parlamentariskt sammansatt kommitté med\r\nuppgift att utreda dagspressens villkor. Denna\r\nkommitté har påbörjat sitt arbete och redan haft ett\r\nflertal sammanträden. Mitt i detta arbete\r\ngenomförs nu stora förändringar av presstödet.\r\nFrån vårt håll kan vi inte godta att väsentliga\r\nförsämringar av presstödet görs när en utredning\r\ntillkallats för att se över presstödet. Det är god\r\ndemokratisk praxis att inte ändra i stödsystem\r\ninnan en arbetande kommitté har lämnat sina\r\nförslag och innan dessa remissbehandlats och\r\nanalyserats i sedvanlig ordning.</pre><pre>Motivet för ett statligt stöd till dagspressen är att\r\nsöka bevara mångfalden i utbudet av dagstidningar\r\noch därmed ge läsarna en valfrihet när det gäller\r\nvalet av dagstidning. Sedan presstödet infördes har\r\ndet i stort sett fungerat som avsikten har varit. Den\r\ntidigare snabba utvecklingen mot faktiska\r\ntidningsmonopol har delvis kunnat hejdas,\r\nsamtidigt som pluralismen på dagstidningsområdet\r\ni stort har kunnat bibehållas.</pre><pre>Dagspressens betydelse för den fria\r\nopinionsbildningen och en fri allsidig debatt är\r\nobestridlig, likaså vikten av att mångfalden kan\r\nbevaras. Om presstödet avvecklas skulle ett stort\r\nantal dagstidningar tvingas lägga ner. Det skulle få\r\nsom följd att endast den på utgivningsorten\r\ndominerande tidningen blev kvar. En bibehållen\r\nmångfald när det gäller dagspressen är därför en\r\nviktig demokratisk angelägenhet.</pre><pre>Under de senaste årens lågkonjunktur har\r\ndagstidningarna drabbats av betydande\r\ninkomstbortfall. Det gäller särskilt\r\nlågtäckningstidningarna, som har betydligt\r\nknappare marginaler än tidningar med hög\r\ntäckningsgrad. Tillkomsten av nya\r\nreklamfinansierade medier gör att tidningar med\r\nlåg täckningsgrad och små marginaler är mycket\r\nkänsliga för negativa förändringar av presstödet.\r\nMöjligheterna för många tidningar som uppbär\r\npresstöd att kompensera ett minskat stöd är små.\r\nDet är den bistra sanningen.</pre><pre>Mot denna bakgrund föreslår vi socialdemokrater\r\natt driftsstödet till dagspressen behålls på\r\noförändrad nivå. Vi yrkar avslag på regeringens\r\nförslag om att minska bidragssatserna med 3 %. Vi\r\nkan inte heller godta att utvecklingsstödet\r\navvecklas såsom nu sker. Enligt vår mening finns\r\ndet i stället starka skäl för att höja\r\nutvecklingsstödet. Motivet för utvecklingsstödet är\r\natt på sikt minska lågtäckningstidningarnas behov\r\nav driftsstöd. Ingen som är insiktsfull i pressfrågor\r\nkan i dag bestrida utvecklingsstödets strategiska\r\nbetydelse för rationaliseringar inom dagspressen.</pre><pre>Den borgerliga utskottsmajoritetens skrivning i\r\nKU:s betänkande om att anslagsposten\r\nUtvecklingsstöd till dagspressen finns kvar och är\r\nupptagen i budgetpropositionen får väl närmast\r\nanses som ett hån mot de tidningar som för sin\r\nexistens är beroende av en rationellare produktion.\r\nVi föreslår att 17,8 miljoner kronor anslås till\r\nutvecklingsstöd. Jag yrkar därför bifall till\r\nreservation nr 5 i konstitutionsutskottets\r\nbetänkande.</pre><pre>När det gäller driftsstödet yrkar jag också bifall till\r\nreservation nr 3 i betänkandet.</pre><pre>Fru talman! Jag blev mycket förvånad när t.ex.\r\nIngvar Svensson från kds inte i utskottet på något\r\nsätt reagerade emot att regeringsförslaget innebar\r\nnoll i utvecklingsstöd. Att inte Bertil Fiskesjö\r\nreagerade är för mig närmast en gåta.\r\nSocialdemokraterna och Centern har stått som\r\ngaranter för presstödet. Centern har tyvärr under\r\nsenare år -- det sade jag redan i fjol -- tvingats att\r\nkröka rygg när det gäller utvecklings- och\r\ndistributionsstödet. Nu har Bertil Fiskesjö varit\r\nmed i utskottet om att skära i driftsstödet, trots att\r\nhans parti för kort tid sedan sade att så inte skulle\r\nbli fallet. Det är olyckligt. Jag är på den här\r\npunkten -- det vill jag gärna understryka, fru\r\ntalman -- mycket besviken på Bertil Fiskesjös\r\nagerande.</pre><pre>Regeringspartierna har dock på en punkt\r\nmisslyckats i sin maktfullkomlighet. Man försökte i\r\nutskottet att också stoppa motionskraven angående\r\ntilläggsdirektiv till Presstödsutredningen. Nu gick\r\ninte det. Direktiven till Presstödsutredningen\r\nlämnar faktiskt en del övrigt att önska. Någon\r\ndjupare tankeverksamhet tycks inte ha föregått det\r\narbetet. Den snäva tidsram som utredningen har\r\nfått till sitt förfogande riskerar också att den\r\nframtida presspolitiken blir styvmoderligt\r\nbehandlad.</pre><pre>Presspolitiken är en så viktig fråga för demokratin\r\natt den inte får fuskas bort. Utredningens centrala\r\nuppgift måste därför vara att värna om pressens\r\nmångfald. Den målsättningen har tidigare slagits\r\nfast av konstitutionsutskottet och riksdagen. Såsom\r\nden nuvarande regeringen handlägger dessa frågor\r\när pressens mångfald utan tvivel i fara.</pre><pre>Våra dagstidningar är alltjämt det centrala mediet\r\nför den debatt som håller demokratin levande. Den\r\nsvenska demokratin hade naturligtvis varit mycket\r\nfattigare om inte ett presstöd förhindrat\r\ntidningsdöd och massaker på mångfalden. Det\r\nfaktum att medielandskapet har förändrats under\r\nsenare år, som kulturministern skriver i sina\r\ndirektiv, ändrar ju i sak faktiskt ingenting. Att ta\r\ndenna utveckling som intäkt för ett försämrat\r\npresstöd är rent ut sagt ett dåligt argument.\r\nUtbudet av radio- och TV-kanaler kan naturligtvis,\r\nom de används på rätt sätt, innebära en breddning\r\noch en fördjupning av det fria ordet och\r\nåsiktsbildningen i samhället, men de kan knappast\r\nersätta den mångfald som upprätthålls av\r\ndagspressen.</pre><pre>Att upprätthålla mångfald har varit vårt sätt att\r\nockså motverka maktkoncentrationen. Det finns en\r\nklart uttalad oro för mediekoncentration också i\r\nSverige. Den oron har förstärkts i och med\r\nMariebergskoncernens övertagande av Sydsvenska\r\nDagbladet. Vår linje har varit att många olika\r\nröster och valmöjligheter i medieutbudet är ett\r\ngrundläggande demokratikrav. Den svenska\r\npresspolitiken har utgått ifrån att bredd i\r\nopinionsbildningen innebär att det finns\r\nkonkurrerande eller kompletterande tidningar på\r\nvarje marknad, där så är praktiskt möjligt. Jag ser\r\ni dag inga avgörande skäl för att ge avkall på denna\r\nprincip, tvärtom.</pre><pre>Enligt regeringens direktiv till utredningen skall\r\nfrågan om ägarkoncentrationen i massmedierna\r\ngranskas. I direktiven finns dock inte uttalat något\r\növervägande beträffande lagförslag om\r\nbegränsningar av ägarkoncentrationen.\r\nUtvecklingen är emellertid sådan att en lagstiftning\r\nmåste övervägas. En majoritet i KU har ställt sig\r\nbakom det kravet. Presstödsutredningen bör\r\ndärför -- som vi säger i ett majoritetsutlåtande på\r\nden punkten i betänkandet -- ges tilläggsdirektiv\r\nmed ett sådant innehåll.</pre><pre>Anf. 15  BENGT HURTIG (v):</pre><pre>Fru talman! Tidningar är inte bara\r\naffärsverksamhet och kommersiell verksamhet som\r\nfår ett statligt stöd. Tidningar står för kultur,\r\nopinionsbildning, demokrati och möjlighet att ge\r\nutrymme för mångfald i åsikter, som Kurt Ove\r\nJohansson var inne på.</pre><pre>Presstödet har betydelse för att det i alla hem i\r\nSverige skall kunna finnas en tidning, kanske en\r\nlokaltidning, för alla familjemedlemmar. Barn som\r\ngår i skolan skall kunna ta del av den information\r\nsom finns där, och tidningen kanske också kan\r\nbidra till att de övar upp sin läskunnighet.</pre><pre>Det finns också språkliga minoriteter som i dag har\r\ntidningar med statligt stöd och som sannolikt skulle\r\nförlora sina tidningar om det statliga stödet\r\nförsvann.</pre><pre>Vi har den stora gruppen av olika slags\r\nhandikappade som behöver sina lättlästa skrifter\r\noch radio- och kassettidningar. Också ur deras\r\nsynpunkt är det beklagligt att regeringen föreslår\r\nnedskärningar. Detta görs dessutom trots att man\r\nhar tillsatt en utredning som skall titta närmare på\r\nsaken. Mitt under utredningsperioden ändrar man\r\nförutsättningarna. Man gör ändringar utan att\r\nnågra konsekvensutredningar har genomförts.</pre><pre>Även om förändringarna är små skulle de innebära\r\natt ett antal tidningar försvinner. Vi har naturligtvis\r\nmycket svårt att veta hur många tidningar som\r\nskulle försvinna, men det torde vara ett faktum att\r\nmånga skulle göra det därför att de har liten\r\nmarginal och kan hanka sig fram just med hjälp av\r\ndet statliga stödet.</pre><pre>Ägarkoncentrationen, som Kurt Ove Johansson\r\nvar inne på, har oroat oss i utskottet så pass mycket\r\natt vi har fått till en majoritetsskrivning. I den ber\r\nvi om tilläggsdirektiv för att presstödsutredningen\r\nockså skall titta närmare på ägarkoncentrationen\r\noch komma med förslag till lagskärpningar.</pre><pre>I vårt parti hade vi också gärna sett att man hade\r\nundersökt möjligheterna att få tilläggsdirektiv om\r\natt regelsystem och finansieringfrågor när det gäller\r\nprivatägda massmedier skall ses över. Det finns risk\r\nför att ännu fler befolkningsgrupper ställs utanför\r\ntidningsläsandet och den fria opinionsbildningen.</pre><pre>Fru talman! Med det vill jag yrka bifall till\r\nreservation 3.</pre><pre>Anf. 16  BIRGER HAGÅRD (m):</pre><pre>Fru talman! I konstitutionsutskottet råder det\r\noenighet om framför allt två frågor när det gäller\r\npresstödet. Den ena gäller anslagets storlek.</pre><pre>Det är alldeles riktigt, som de båda tidigare talarna\r\nhar anfört, att man från regeringens sida vill skära\r\nned låt vara litet, men ändå något, på presstödet.\r\nEn utredning har tillsatts för att se över och\r\nanalysera behovet av presstöd i framtiden. Trots\r\ndetta har regeringssidan ansett att det är rimligt att\r\npresstödet skall bära sin del av bördan i de svåra\r\nstatsfinansiella tider som vi nu upplever.</pre><pre>Totalt utgår ungefär 500 miljoner kronor, en halv\r\nmiljard av skattebetalarnas pengar, i presstöd. Den\r\nalldeles övervägande delen är allmänt driftsstöd till\r\npressen. Från regeringen sida har man sagt sig att\r\ndet kanske inte är alldeles orimligt att vi skär ned\r\ndenna summa med 3 %. Man har dessutom sagt sig\r\natt det kanske inte är alldeles orimligt att vi tills\r\nvidare plockar bort anslaget till utvecklingsstöd, ett\r\nanslag som har legat på ungefär 12 miljoner kronor.</pre><pre>På detta sätt sparar staten ungefär 20 miljoner\r\nkronor. Detta är fruktansvärt. Detta är ett slag mot\r\nhela den fria pressens existens. Här ser man hur\r\nregeringspartiernas företrädare i utskottet gör sig\r\nskyldiga till rena maktövergreppet, säger Kurt Ove\r\nJohansson. 3 % är maktövergrepp -- nåja.</pre><pre>Eftersom regeringen nu har tillsatt en utredning,\r\nfår man under den tid som denna utredning arbetar\r\ndefinitivt inte ge sig in på några nedskärningar.\r\nNaturligtvis är allt detta, som var och en förstår,\r\nrena överdrifterna. Det är inte orimligt att också\r\npresstödet bär sin del av bördan. Det är inte\r\norimligt att så sker, även om en utredning sitter.</pre><pre>Nåväl. Socialdemokraternas förslag är den ena\r\nextremen. De vill slå på ytterligare 30 miljoner\r\nkronor. De har alltid spenderbyxorna på. Det är\r\nalltid så lätt att taxera ut litet mer av\r\nskattebetalarna.</pre><pre>Sedan har vi en annan grupp, nämligen Ny\r\ndemokrati, som i en motion vill definitivt avveckla\r\nhela presstödet under en period av tre år. Det finns\r\nockså en motion från min värderade partikollega\r\nGöthe Knutson, som vill avveckla presstödet under\r\nen period av fem år. Inte utan skäl anför man i dessa\r\nbåda motioner att den omständigheten att det finns\r\ntillgång till subventioner och till stöd från det\r\nallmännas sida har hindrat nödvändiga\r\nrationaliseringsåtgärder på pressens område.</pre><pre>Anslagsfrågan var alltså den ena viktiga frågan där\r\nvi var oense i utskottet. Den andra gäller\r\nPressutredningen och ägarkoncentrationen.\r\nPressutredningen kommer att granska frågan om\r\nägarkoncentrationen vad gäller våra medier. Men i\r\ndirektiven står det ingenting -- det är alldeles\r\nriktigt, Kurt Ove Johansson -- om att man skall\r\növerväga lagstiftningsåtgärder på det sätt som Kurt\r\nOve Johansson och i detta fall en majoritet, som\r\nockså inkluderar Ny demokrati, vill åstadkomma.</pre><pre>Regeringspartierna förutsätter att den anbefallda\r\nkartläggningen skall innefatta också radio- och TV-\r\nområdet. Man vill se ett resultat av utredningen,\r\ninnan man ger sig in på några ytterligare åtgärder.\r\nNågra tilläggsdirektiv är alltså inte nödvändiga\r\nenligt regeringspartiernas mening. Man får ändå\r\nfram det resultat som anses önskvärt.</pre><pre>Oppositionen i detta fall föredrar däremot att\r\ndirekt ge pekpinnar till utredningen.\r\nLagstiftningsåtgärder skall övervägas, säger man.</pre><pre>Vi kan alltså rent allmänt konstatera att det inte är\r\nså stor oenighet i utskottet. Socialdemokraterna\r\nhar dock vanligt spenderbyxorna på och föreslår\r\nmånga fler utgifter än vi har råd med.\r\nRegeringspartierna däremot vill ha en\r\nåterhållsamhet med 3 % på driftsstödet. Ingenting\r\nsäger att detta skulle drabba vissa tidningar alldeles\r\nsärskilt. Utskottet har låtit Presstödsnämnden göra\r\nen konsekvensanalys, varvid man har kommit fram\r\ntill att det visst kan hända att enskilda tidningar\r\ndrabbas. Men man kan inte säga att det beror på\r\ndenna mycket ringa nedskärning av presstödet.</pre><pre>Fru talman! Jag yrkar bifall till reservation nr 9 och\r\ni övrigt till utskottets hemställan.</pre><pre>Anf. 17  KURT OVE JOHANSSON (s)\r\nreplik:</pre><pre>Fru talman! Birger Hagård säger att\r\ndagstidningarna bör bära en del av bördan. Med\r\ndetta tycks han mena att det egentligen inte har\r\nhänt någonting i form av nedskärningar på\r\npresstödets område tidigare. Han hänvisar till den\r\nsänkning av driftsstödet som nu föreslås i\r\nregeringspropositionen. Men jag utgår från att\r\nBirger Hagård är tillräckligt minnesgod för att\r\nkomma ihåg att presstödet i princip har minskat\r\nunder hela den tid som ni har haft regeringsmakten.</pre><pre>Jag har framför mig siffror för 1992. Där kan man\r\nse hur era minskningar av t.ex. distributionsstödet\r\noch utvecklingsstödet innebar en besparing med 57\r\nmiljoner kronor 1992 eller 10 %. Dessutom vet\r\nBirger Hagård lika väl som jag att det även för det\r\nbudgetår som vi nu befinner oss i har skett\r\nnedskärningar av presstödet. Så nog kan man\r\nhävda att presstödet redan har varit med om att\r\nbära en del av kostnaderna när det gäller Sveriges\r\nbesvärliga ekonomi.</pre><pre>Sedan säger Birger Hagård att Socialdemokraterna\r\nhar spenderbyxorna på sig som vanligt. Ja, men så\r\nlänge man håller sig till fakta, Birger Hagård, kan\r\nman konstatera att det socialdemokratiska\r\nbudgetförslaget är starkare än det förslag som\r\nBirger Hagård representerar. Det har ju framgått\r\nganska klart att vår budget, trots att vi har en\r\nanslagspost beträffande utvecklingsstödet på 17,8\r\nmiljoner kronor, är 5,9 miljarder kronor starkare\r\nän de borgerliga partiernas. Vem som då har\r\nspenderbyxorna på sig kan man naturligtvis\r\ndiskutera. Vi skall inte föra en ekonomisk debatt\r\nhär i dag. När Birger Hagårds partis representanter\r\nhar sänkt skatterna för de välbeställda i Sverige\r\nutan att det funnits finansiering, då kan man prata\r\nom spenderbyxor. Vi har i alla fall täckning för våra\r\nförslag.</pre><pre>Frågan om ägarkoncentration är viktig i detta\r\nsammanhang. Det framgår klart att\r\nlagstiftningsbiten, som kanske blir nödvändig, inte\r\nfinns med i direktiven. Vi anser att detta bör blir\r\nföremål för utredning.</pre><pre>Anf. 18  BIRGER HAGÅRD (m) replik:</pre><pre>Fru talman! Kurt Ove Johansson kunde inte undgå\r\nfrestelsen att försöka ge sig in på en\r\nallmänekonomisk debatt. Jag tycker att Bo\r\nLundgren får föra den debatten. Det gör han\r\ndessutom kanske något bättre än jag gör. Jag kan\r\nbara konstatera att Kurt Ove Johansson räknar som\r\nen viss potentat läser Bibeln. De siffror som han\r\nskulle ha i sin starka budget är trollerikonster som\r\nhan väl knappast tror på själv. Inte ens med den\r\nhöjning som Socialdemokraterna vill göra av\r\nskatten med 13 000 kr per hushåll går det ihop.</pre><pre>Jag är mer blygsam och håller mig till det ämne som\r\nvi i dag framför allt diskuterar, nämligen\r\npresstödet. Det är fråga om det år som nu kommer.\r\nFakta i detta sammanhang är de 30 miljoner kronor\r\nsom Socialdemokraterna vill spä på med i ett annars\r\nrätt uselt statsfinansiellt läge.</pre><pre>Jag konstaterar att 3 % nedskärning i detta\r\nsammanhang inte är orimligt. Presstödsnämnden\r\nhar visat att man inte kan hänvisa till att några\r\ntidningar skulle drabbas alldeles speciellt.\r\nDessutom arbetar Presstödsutredningen, som\r\nmöjligtvis kommer fram till att man skall fortsätta\r\natt skära i detta stöd. I motsats till Kurt Ove\r\nJohansson anser jag att de besparingar som tidigare\r\nhar gjorts är alldeles utmärkta. Låt oss fortsätta på\r\ndet sättet så får vi kanske ordning på Sveriges\r\nfinanser. Kanske är det inte alldeles orimligt att en\r\nfortsatt nedskärning av presstödet bidrar till den\r\nnödvändiga saneringen.</pre><pre>Anf. 19  KURT OVE JOHANSSON (s)\r\nreplik:</pre><pre>Fru talman! Skälet till att jag talade om för Birger\r\nHagård att det socialdemokratiska ekonomiska\r\nalternativet var starkare än den nuvarande\r\nregeringens var att Birger Hagård påstod att\r\nsocialdemokraterna skulle har spenderbyxorna på\r\nsig. Det viktiga i sammanhanget är ju att det finns\r\nekonomisk täckning för de förslag som man lägger\r\nfram.</pre><pre>Birger Hagård hänvisade till Presstödsnämnden\r\noch sade att sänkningen av presstödet med 3 % är\r\nså liten att den inte kommer att få någon som helst\r\nbetydelse.</pre><pre>Presstödsnämnden har på vår begäran gjort en\r\nsådan analys. Vi var alltså tvungna att tvinga fram\r\nden. I analysen har man skrivit att flertalet av de\r\nföretag som det gäller inte hade kunnat förutse att\r\nen sådan neddragning skulle komma när de gjorde\r\nsin budget för 1994. Presstödsnämnden har också\r\nskrivit att marginalerna för att kompensera\r\nintäktsbortfallet är ringa, särskilt för de\r\nlågfrekventa tidningarnas del.</pre><pre>Konstitutionsutskottet besökte Umeå för inte så\r\nlänge sedan. Då var också tidningarna\r\nrepresenterade, bl.a. en tidning som ligger nära\r\nBertil Fiskesjö, nämligen Västerbottningen. För\r\nden tidningen betyder 3 % 40 000--50 000 kr. Det\r\nkan tyckas litet, fru talman, men\r\nPresstödsnämnden har visat att tidningarna är\r\ntvungna att hitta nya inkomster på bortemot\r\n120 000 kr om de skall kunna få in de pengar som\r\nnedskärningen med 3 % innebär.</pre><pre>Presstödsnämnden konstaterar i sin skrivelse att\r\ndet kommer att bli mycket svårt för dessa tidningar\r\natt klara detta, eftersom de har svårt att konkurrera\r\npå annonssidan. Annonser är i stort sett den enda\r\nintäktskälla som skulle komma i fråga för att\r\nkompensera minskningen av driftsstödet. Detta\r\nproblem är uppenbarligen inte löst.</pre><pre>Fru talman! Kanske är det så att några vill försöka\r\nförbättra statsfinanserna genom att skära i stödet\r\ntill pressen. Men då begriper jag uppriktigt sagt inte\r\natt de som vill ta sådana krafttag på pressens\r\nområde inte ger sig på det indirekta presstödet. Det\r\nligger ju inte på 500 miljoner kronor, som Birger\r\nHagård nämnde, utan det rör sig om satsningar från\r\nsamhället på över 2 miljarder.</pre><pre>Om man skulle vilja förbättra statsfinanserna\r\ngenom att skära i tidningsstödet kan man ju skära i\r\ndet indirekta stödet. Det skulle drabba tidningar\r\nsom Dagens Nyheter och Expressen, men det gör\r\ningenting -- de tjänar ju ganska stora pengar.</pre><pre>Anf. 20  BIRGER HAGÅRD (m) replik:</pre><pre>Fru talman! Nu har Kurt Ove Johansson verkligen\r\nkommit upp i varv!</pre><pre>Han talade om det indirekta presstödet, dvs. alla\r\npengar som man inte pungslår tidningarna på! Helt\r\nplötsligt innebär det ett indirekt stöd att inte ta ut\r\nfullständig moms på tidningarna och att inte ta ut\r\nfullständig reklamskatt!</pre><pre>Om man tänker så, kan jag säga att Kurt Ove\r\nJohansson naturligtvis har ett alldeles fantastiskt\r\nriksdagsarvode, med tanke på alla pengar som han\r\ninte har erhållit men som han borde ha erhållit. Det\r\när en bra arbetsgivare som betalar honom dessa\r\nstora summor som han inte får, men som egentligen\r\när en lön. Resonemanget är naturligtvis alldeles\r\ngroteskt.</pre><pre>30 miljoner kronor var det tal om. Nej, det är inte\r\nså förfärligt mycket pengar. Jag kan inte heller fälla\r\nnågra krokodiltårar över att en och annan\r\nendagarstidning kanske försvinner från\r\nmarknaden. Det är ganska orimligt att vi har så\r\nstora utgifter för dessa endagarstidningar, som\r\nkanske har en upplaga på 2 000 exemplar.</pre><pre>Visst är det bra med många pressröster, men jag\r\ntror att vi i stället måste titta litet grand på medierna\r\ni framtiden. Det är ju bl.a. det som Kurt Ove\r\nJohansson skall göra i Pressutredningen 1994. Med\r\nden utomordentliga sakkunskap som han har på\r\nområdet väntar jag mig naturligtvis stora resultat\r\nför framtiden. Det gäller såväl radio som TV och\r\nalla våra tidningar, både endagars och flerdagars.</pre><pre>Anf. 21  BENGT HURTIG (v) replik:</pre><pre>Fru talman! Birger Hagård sade att presstödet skall\r\nbära sin del av kostnaderna. Det kan naturligtvis\r\nvara riktigt, men det var hur det skall gå till som\r\nutredningarna skulle titta närmare på. Men nu går\r\nman i förväg och bestämmer att det skall göras på\r\nett visst sätt. Som jag ser det har man inte heller\r\ngjort någon konsekvensutredning av detta.</pre><pre>Birger Hagård sade själv att några små\r\nendagarstidningar här i landet gott kan försvinna.\r\nDe är kanske udda röster som för fram åsikter som\r\ni normala fall inte ingår i masskommunikationen.\r\nMen om tidningarna skall försvinna innebär det att\r\nde går i konkurs, och då skall staten betala\r\nlönegaranti, a-kassa och kanske omskolning av\r\ndem som varit anställda.</pre><pre>Om man räknar på det sättet blir det kanske ökade\r\nkostnader för staten i stället. Har inte Birger\r\nHagård insett det?</pre><pre>Anf. 22  BIRGER HAGÅRD (m) replik:</pre><pre>Fru talman! Det är utmärkt att Pressutredningen\r\nser över om vi skall ha ett presstöd i framtiden och\r\nhur det skall se ut i så fall.</pre><pre>Den nedskärning som nu äger rum sker på ett\r\nmycket traditionellt sätt, som innebär att man skär\r\n3 % av presstödet över lag och att man också\r\nplockar bort det s.k. utvecklingsstödet, eller i alla\r\nfall inte nu tar upp något anslag för det.</pre><pre>Men är det inte alldeles förfärligt, frågade Bengt\r\nHurtig, att små stackars endagarstidningar helt\r\nplötsligt försvinner bort ur den stora presskören,\r\ndär de väl ändå har en så stor uppgift att fylla?</pre><pre>Det är möjligt att de har det, men jag förstår inte\r\nvarför skattebetalarna skall betala orimligt stora\r\nsummor för att dessa tidningar skall kunna fortsätta\r\natt komma ut. Vi kan heller inte komma ifrån\r\nkänslan av att en del av endagarstidningarna\r\nkanske startades i rent spekulationssyfte för att\r\nförsöka komma åt de statliga subventioner som\r\nfinns.</pre><pre>Hur går det då med folket? Det blir a-kassa,\r\nnedläggningar, konkurser -- eländes elände! Det\r\nmenar Bengt Hurtig i enlighet med den livsfilosofi\r\nsom är hans.</pre><pre>Men det kan ju tänkas att den ensamma\r\njournalisten och tryckaren som jobbade på\r\ntidningen får något annat jobb eller tar sig för\r\nnågonting annat. Jag vägrar tro att en situation är\r\ngiven en gång för alla. Den kan naturligtvis\r\nförändras. Det kan vara roligt att vara\r\ntidningsredaktör och sitta och pula i sin vrå, men\r\ndet kan också finnas andra jobb för vederbörande.</pre><pre>Jag tror inte att man skall ställa dessa två extremer\r\nmot varandra, och det är i och för sig också mycket\r\nfå som är sysselsatta med just dessa\r\nendagarstidningar. Men det kan finnas andra\r\nsammanhang då det kan vara befogat att ge stöd på\r\nett eller annat sätt -- kanske på ett bättre sätt än vi\r\ngör i dag.</pre><pre>Anf. 23  BENGT HURTIG (v) replik:</pre><pre>Fru talman! Birger Hagård är ju en gammal\r\nkallhamrad politiker, och det är en sådan som talar\r\nnu.</pre><pre>Vi har t.ex. en tidning i Tornedalen som skriver för\r\nen språklig minoritet på sin finska sida, men den\r\ntidningen har en svag ekonomi. Kanske blir det just\r\nden som går omkull i och med ett sådant här beslut.\r\nSamhället får sedan betala konkursen, a-kassa,\r\nomskolning, osv. Birger Hagård har en alltför\r\nstatisk syn på den här typen av besparingar.</pre><pre>Birger Hagård har inte sagt så mycket om den\r\nmaktkoncentration som nu blir alltmer påtaglig i\r\nsvenska medier. Borde man inte också inom\r\nModerata samlingspartiet oroa sig för mångfalden i\r\nsvensk press? Vi får ju, inte bara i tidningar utan\r\nockså i andra medier, en samtidig\r\nmaktkoncentration. I enlighet med moderaternas\r\nideologi borde ni faktiskt ha ställt upp på förslaget\r\natt skärpa utredningens direktiv.</pre><pre>Anf. 24  BIRGER HAGÅRD (m) replik:</pre><pre>Fru talman! Min syn på besparingar är inte alls\r\nsärskilt statisk. Bengt Hurtig kan inte ana hur\r\nmånga idéer jag har till besparingar som skulle\r\nkunna göras i samhället. Jag skulle gärna se till att\r\nen del av dem förverkligades. Däremot har det\r\nalltid burit mig emot att vara generös med andras\r\npengar. Jag måste själv ha pengarna i ladorna innan\r\njag lämnar ut dem.</pre><pre>Bengt Hurtig tog också upp maktkoncentrationen\r\nför att vara litet seriös för ett ögonblick. Den är i\r\noch för sig en farlig företeelse, och det gäller\r\nnaturligtvis inte enbart pressen, även om det finns\r\nsådana tendenser där. Det gäller också\r\ntelevisionen, och vi vet ännu inte vad som kommer\r\natt hända på radions område.</pre><pre>Vi har haft en maktkoncentration förut, inom\r\ntelevisionen, men nu har vi gudskelov brutit upp\r\ndet statliga monopolet. Vi bryter också upp det\r\nstatliga monopolet på radioverksamhet. Det kan\r\nvara en början till någonting nytt och bättre.</pre><pre>Detta hindrar ändå inte att man med\r\nuppmärksamhet bör följa de tendenser som finns\r\npå området, men bara för den sakens skull behöver\r\nman ju inte nödvändigtvis utfärda speciella direktiv\r\nom att lagstifta bort maktkoncentrationen. Det kan\r\nju finnas andra och bättre metoder för att komma\r\ntill rätta med de problemen i framtiden.</pre><pre>Anf. 25  Tredje vice talman BERTIL\r\nFISKESJÖ (c):</pre><pre>Fru talman! Min syn på värdet av en starkt\r\ndifferentierad opinionsbildning i vårt land skiljer\r\nsig nog inte så särskilt mycket från Kurt Ove\r\nJohanssons. Jag tycker att det är väldigt viktigt att\r\nvi har en mångfald inom tidningsvärlden. Jag tycker\r\nockså att det är viktigt att vi har en mångfald inom\r\netermedierna. Det gäller inte minst på ägarsidan.\r\nJag vill gärna säga att jag tycker att en av de\r\nviktigste uppgifterna i dagens läge är att slå vakt om\r\nvåra public-service-kanaler så att de någorlunda\r\nkan stå bi med en kvalitetskonkurrens gentemot de\r\nnya reklamkanalerna. Jag hoppas att även\r\nkommande riksdagar skall ha den inställningen. Vi\r\nfår inte helt och hållet lämna så viktiga frågor som\r\nsamhällsrapportering, samhällsdebatt och liknande\r\nåt rent kommersiella intressen.</pre><pre>Vad gäller tidningsmarknaden är jag övertygad om\r\natt vi kommer att ha behov av presstöd i olika\r\nformer. Det kanske inte kommer att se ut exakt som\r\nnu, men det kommer att behövas i olika former\r\nunder lång tid framöver för att vi skall kunna\r\nsäkerställa en bred tillgång till olika politiska\r\nmeningsriktningar, medier och till olika\r\nkulturyttringar. Jag brukar framhålla att\r\ntidningarna inte bara är organ för nyhetsförmedling\r\neller för opinionsbildning i direkta samhällsfrågor\r\noch politiska frågor. De är också väldigt viktiga för\r\nalla dem som vill delta i kulturdebatt av olika slag,\r\nför författare och i någon mån också för\r\nkonstnärer -- i varje fall för fotografer.</pre><pre>Det finns alltså ett brett spektrum av intressen som\r\nvi bör tillgodose. Det måste finnas möjligheter att\r\nvisa sig om den allmänna debatten och\r\nkulturdebatten skall kunna gå vidare.</pre><pre>Det är klart att det är trevligare att kunna säga att\r\nvi skall satsa ytterligare pengar för att säkerställa att\r\ntidningar kan komma ut. Det är det i alla\r\nsammanhang. Den nedskärning av presstödet som\r\nnu görs är en del i den mycket kärva\r\nbudgetmangling som regeringen har skyldighet att\r\ngöra och har gjort. Det är inte bara detta anslag\r\nsom har drabbats, utan det är många andra. Man\r\nkan naturligtvis från utskott efter utskott säga att\r\nman inte vill vara med på besparingar. Då blir det\r\ntill slut ingenting av besparingarna.</pre><pre>För min del tycker jag att den 3-procentiga\r\nsänkning av bidragsbeloppen som föreslås är en\r\nganska modest neddragning. Jag kan avslöja att det\r\när en modest neddragning jämfört med vad som\r\nfrån början var på tal. Kurt Ove Johansson säger\r\natt han är besviken på mig och Centerpartiet. Han\r\nskulle kanske inte vara lika besviken om han hade\r\nföljt hela händelseförloppet.</pre><pre>Det är viktigt att slå fast att det inte görs någon\r\nändring av regelsystemet. Vi har att ta ställning till\r\nett rent budgetförslag. Det kan vara smärtsamt\r\nnog.</pre><pre>Jag stöder naturligtvis utskottsmajoriteten i frågan\r\neftersom jag inser att vi på olika områden måste\r\ntänka oss för mot bakgrund av det bedrövliga läge\r\nsom statsfinanserna fortfarande befinner sig i.</pre><pre>Jag skulle också vilja säga ett par ord om\r\nmassmedieutredningen och de diskussioner som\r\nhar förts om koncentrationen inom medierna. Jag\r\ndelar farhågorna för en långtgående\r\nägarkoncentration inom olika medier. Ur debatt-\r\noch opinionssynpunkt tror jag att det är allra\r\nfarligast inom TV-medierna. Vi kan komma därhän\r\natt en mycket liten grupp eller t.o.m. en enda\r\nmogul behärskar alla TV-kanaler -- det är inte\r\nuteslutet -- om de bjuds ut på marknaden. Vi har\r\nsett väldigt oroande tendenser runt om i världen.\r\nLängst har det gått i Italien och Australien, men det\r\nfinns liknande tendenser också på annat håll.</pre><pre>Jag tycker att riksdagen har ett ansvar för att\r\nsäkerställa en rimlig spridning som garanti för att\r\nolika meningar kommer till tals. Jag uppepar det\r\njag sade tidigare: Det är kolossalt viktigt att vi slår\r\nvakt åtminstone om våra public-service-kanaler.\r\nJag har visserligen i någon mån blivit besviken\r\nunder det allra senaste året eftersom det har funnits\r\nen tendens att dessa kanaler har anpassat sitt utbud\r\nefter de kommersiella kanalernas mest enfaldiga\r\nsatsningar. Det är inte bra, men det beror på\r\nängslan för att man inte skall få tillräckligt höga\r\ntittarsiffror för att motivera fortsatta licenser. Jag\r\ntror att vi bör se till att vi på alla sätt främjar en\r\npositiv attityd till kvalitet även inom TV-medierna.</pre><pre>Jag tror inte att det i grunden råder delade\r\nmeningar mellan majoriteten och minoriteten vad\r\ngäller Pressutredningen. Minoriteten har fått\r\nmajoritet för sitt förslag genom att Ny demokrati\r\nhar slutit upp på Socialdemokraternas sida -- eller\r\ngenom att Socialdemokraterna slutit upp på Ny\r\ndemokratis sida. Det är ju rätt vanligt numera. Vi\r\npå regeringssidan har hamnat i minoritet.\r\nSkillnaden är inte särskilt stor.</pre><pre>Den nya majoriteten vill ge tilläggsdirektiv till\r\nPressutredningen. Vi anser att det är obehövligt.\r\nDe frågor som är angelägna och som gäller\r\nägarkoncentration behandlas redan av\r\nPressutredningen. Kurt Ove Johansson vet lika bra\r\nsom jag att den expertgrupp som har startat\r\nkartläggningsarbetet även har börjat att arbeta med\r\nägarkoncentrationsfrågan. Vi kan om inte alltför\r\nlång tid t.o.m. vänta oss resultat av gruppens\r\narbete. Jag menar att det är en överflödig gärning\r\natt kräva tilläggsdirektiv till utredningen.</pre><pre>Om Kurt Ove Johansson begär replik -- det skulle\r\nförvåna mig om han inte gör det -- skulle det vara\r\ntrevligt att höra vad han menar att dessa\r\ntilläggsdirektiv skall innehålla. Det måste vara av\r\nvärde för regeringen att veta på vilket sätt man skall\r\ntillgodose riksdagsmajoritetens önskemål om\r\nmajoriteten skulle vinna i voteringen.</pre><pre>Fru talman! Jag ber att få yrka bifall till hemställan\r\ni utskottets betänkande utom på en punkt, där jag\r\nyrkar bifall till reservation 9.</pre><pre>Anf. 26  KURT OVE JOHANSSON (s)\r\nreplik:</pre><pre>Fru talman! Bertil Fiskesjö inledde sitt anförande\r\nmed att säga att han och jag är ganska överens när\r\ndet gäller presstödet. Jag är medveten om det. Jag\r\nhar debatterat tidigare med Fiskesjö, och det har\r\nrått en ganska stor samsyn mellan oss när det gäller\r\njust presstödet. Det är just det som gör att jag blir\r\nbesviken när jag får uppleva att Bertil Fiskesjö går\r\nmed på de förslag regeringen har lagt fram. De\r\ninnebär en sänkning ev driftsstödet. Man tar helt\r\nenkelt bort de pengar som rimligen borde ha\r\nbetraktats som utvecklingsstöd.</pre><pre>Fru talman! För skojs skull tog jag fram protokollet\r\nfrån den 8 april 1992. Jag höll ett anförande här i\r\nkammaren då. Jag gav Bertil Fiskesjö en eloge för\r\natt han inte hade varit med och petat i driftsstödet\r\nden gången. Jag sade samtidigt att jag var besviken\r\növer att man från Centerns sida angrep just\r\nutvecklingsstödet. Om det var någonting som\r\nCenterns representant och jag som\r\nSocialdemokraternas representant slogs för i den\r\nsjätte presstödsutredningen var det just\r\nutvecklingsstödet. Det skulle ge tidningar med\r\nbesvärlig ekonomi möjligheter att investera för\r\nframtiden och i mindre grad behöva bli beroende av\r\nett driftsstöd. Att Bertil Fiskesjö nu är med om att\r\ndra ned det till noll är en stor besvikelse för mig.</pre><pre>Jag blev också besviken på Bertil Fiskesjö när vi\r\ndebatterade presstödet i KU. Vi socialdemokrater\r\nsträckte ändå fram handen till Bertil Fiskesjö. Vi\r\nvar beredda att se till att åtminstone de mindre\r\ntidningarna, t.ex. endagstidningarna, inte skulle\r\ndrabbas. Vi ville låta dem behålla de 3 % av\r\ndriftsstödet som ni vill ta ifrån dem. Det skulle\r\nmedföra en kostnad på 2--3 miljoner kronor. Bertil\r\nFiskesjö tog inte den chansen.</pre><pre>Jag är faktiskt besviken. Jag trodde inte att Bertil\r\nFiskesjö skulle vara så njugg mot dessa tidningar,\r\nsom ändå är så betydelsefulla.</pre><pre>Anf. 27  Tredje vice talman BERTIL\r\nFISKESJÖ (c) replik:</pre><pre>Fru talman! Problemet är ju att budgeten är en\r\nhelhet. Man kan naturligtvis här i riksdagen finna\r\ngoda skäl för att slakta och stycka upp den bit för\r\nbit. Följden blir ändå att man inte uppnår de\r\neffekter som man har eftersträvat. Men det\r\nförhållandet att man får se samhällsekonomin och\r\nden statliga ekonomin som en helhet och budgeten\r\nsom en viktig del av denna helhet gör att man ibland\r\nfår släppa även på hjärtefrågorna.</pre><pre>På andra områden har vi kunnat se att\r\nsocialdemokraterna har accepterat mycket stora\r\nnedskärningar i de statliga utgifterna, och det är\r\nnaturligtvis bra, men sammantaget är det\r\navgörande villkoret för vår förmåga att ge presstöd\r\näven i framtiden att samhällsekonomin kommer på\r\nfötter. Jag ser ingalunda detta som ett första steg för\r\natt avskaffa stödet till massmedierna eller till\r\npressen utan ser det som en temporär andhämtning\r\nför att invänta en bättre samhällsekonomisk\r\nsituation, då vi kanske på nytt har litet ymnigare\r\nkällor att ösa ur.</pre><pre>Anf. 28  KURT OVE JOHANSSON (s)\r\nreplik:</pre><pre>Fru talman! Visst är budgeten också för oss en\r\nhelhet, Bertil Fiskesjö, men vi har inom ramen för\r\nvår totala budget, trots att den är starkare än\r\nregeringens, funnit utrymme för ett utvecklingsstöd\r\nom 17,8 miljoner kronor.</pre><pre>Om bara viljan finns, Bertil Fiskesjö, från en\r\nregerings sida att inte dra ned på presstödet, kan\r\nden naturligtvis göra upp en budget där ett sådant\r\nbidrag kan täckas inom ramen för helheten. Det är\r\negentligen en litet krystad förklaring som Bertil\r\nFiskesjö lämnar.</pre><pre>Jag beklagar att man inte tog den hand som\r\nsträcktes fram från den socialdemokratiska sidan\r\nt.ex. när det gällde endagstidningarna. Det skulle\r\nha kostat 2--3 miljoner kronor, men de tidningarna\r\nhar som bekant speciella problem.</pre><pre>Fru talman! Innan min taletid är ute i denna\r\nreplikomgång vill jag också litet grand beröra det\r\ntilläggsförslag som Bertil Fiskesjö frågade mig om i\r\nsitt första anförande. Jag vill peka på att det i\r\nmånga andra länder finns en lagstiftning som syftar\r\ntill att begränsa ägarkoncentrationen. Det här är\r\nnågot som har att göra med marknadsbedömningar.</pre><pre>Jag vill beträffande presstödets effekter peka på att\r\nman i ESO-rapporten, som jag förmodar att alla\r\nledamöter har tillgång till, bl.a. visar på situationen\r\ni Australien. Man redovisar att\r\nmaktkoncentrationen där mäts på samma sätt som\r\nhos oss, nämligen inom avgränsade geografiska\r\navsnitt. Det var det som möjliggjorde för den s.k.\r\ntidningskungen Murdoch att köpa in stora delar av\r\nden lokala pressen i Australien och skapa något\r\nsom måste bedömas som en skadlig koncentration.</pre><pre>Vi skall naturligtvis inte i Sverige hamna i en\r\naustraliensisk situation. Det är därför viktigt att\r\nden presstödsutredning som både Bertil Fiskesjö\r\noch jag sitter i tar upp denna fråga och överväger\r\nom det inte är nödvändigt för oss att åstadkomma\r\nen lagstiftning som förhindrar en sådan utveckling.</pre><pre>Bertil Fiskesjö pekade på att det när vi tog upp\r\ndetta i den senaste presstödsutredningen sades\r\nifrån att våra direktiv inte sträckte sig så långt i den\r\nriktning som jag nu har angivit, och därför var\r\ntilläggsdirektiven alldeles nödvändiga.</pre><pre>Anf. 29  Tredje vice talman BERTIL\r\nFISKESJÖ (c) replik:</pre><pre>Fru talman! Kurt Ove Johansson talar generöst om\r\nutsträckta händer och om vilja till samarbete, och\r\ndet är väl bra. Min erfarenhet är dock att\r\nbelåtenheten på den socialdemokratiska sidan är\r\nfulländad endast om dessa handslag innebär att de\r\nsocialdemokratiska förslagen genomförs. Det kan\r\nfinnas andra hänsyn att ta än att tillgodose\r\nsocialdemokratiska önskemål.</pre><pre>Vad sedan gäller Pressutredningen och frågan om\r\nkoncentrationen vill jag säga att vi, som Kurt Ove\r\nJohansson vet, har en mycket kvalificerad\r\nexpertpanel, som gör ett mycket gediget arbete --\r\nsäkert det bästa som kan göras i vårt land över\r\nhuvud taget. När vårt kartläggningsmaterial har\r\ntagits fram är utredningen självfallet fri att föreslå\r\nvilka åtgärder som helst.</pre><pre>Anf 30  INGVAR SVENSSON (kds):</pre><pre>Fru talman! Vi brukar här i kammaren vara överens\r\nom att statliga insatser skall tillmätas mycket stor\r\nbetydelse för infrastrukturen. Vi tänker då oftast på\r\nden fysiska infrastrukturen -- vägar, järnvägar,\r\npost, telekommunikationer etc. Ibland funderar vi\r\nkanske också något omkring den intellektuella\r\ninfrastrukturen och då kanske mest på\r\nutbildningen. Men jag tror att också\r\nåsiktsbildningen och spridandet av kulturella\r\nbudskap är mycket viktiga faktorer i\r\ninfrastrukturtänkandet. Staten och det offentliga i\r\növrigt har en viktig roll när det gäller att skapa goda\r\nförutsättningar för åsiktsspridning och spridning av\r\nkulturella budskap.</pre><pre>Jag menar att mångfald i press och i övriga media\r\när ett mycket viktigt mål i infrastrukturpolitiken.\r\nPresstödet är en, som jag ser det, viktig del i denna\r\nstruktur. Det behövs alltså en uppbackning från det\r\noffentligas sida för informationsfrihet och för\r\nopinionsbildning, som är ett stöd för demokratin.</pre><pre>Personligen är jag öppen för olika typer av\r\nlösningar på denna uppgift, och det är det som vi\r\nskall diskutera i Pressutredningen. Självfallet gäller\r\ndetta synsätt också i kulturpolitiken, men det är ju\r\npresstödet som vi diskuterar i dag.</pre><pre>Låt mig påpeka att, som även Bertil Fiskesjö var\r\ninne på här, nedskärningen om 3 % av driftsstödet\r\ni och för sig är påfrestande men enligt min mening\r\nändå kan bäras. Det är alltså inte fråga om några\r\nvåldsamma ingrepp på presstödssidan.</pre><pre>Kurt Ove Johansson uttryckte besvikelse över att\r\njag inte hade ställt mig bakom utvecklingsstödet. Vi\r\ngör nu en paus vad gäller utvecklingsstödet. Många\r\ntidningar har genomgått ett investeringsskede, där\r\nman i mycket stor utsträckning har utnyttjat detta\r\nstöd, och det är därför inte helt fel att ta en liten\r\npaus på detta område, i synnerhet med tanke på\r\nden statsfinansiella situation som vi har. Men jag\r\ntror att vi ändå på sikt kommer att behöva någon\r\nform av sådana här stimulansåtgärder på\r\ninvesteringssidan.</pre><pre>Fru talman! Ägarkoncentrationen är ett mycket\r\nviktigt problem att ta upp i medievärlden. Det tycks\r\nsom om det tidigare statsmonopolet på\r\netermediesidan nu håller på att ersättas av ett privat\r\nmonopol. Man kan på tidningssidan se att det dyker\r\nupp oligopoltendenser. Detta är självfallet inte bra.</pre><pre>Jag delar den oro som Harriet Colliander uttrycker\r\ni sin motion om ägarkoncentrationen, och jag är\r\növertygad om att vi inte kommer ifrån dessa frågor i\r\nden politiska debatten och i det politiska agerandet.\r\nSkall vi få en ny Berlusconi i Sverige? I direktiven\r\ntill Pressutredningen -94 ställs kravet att\r\nutredningen skall spegla ägarlandskapet, bl.a. vad\r\ngäller ägarkoncentrationen, och det är bra. Tanken\r\när den att utredningen när den har gjort detta skall\r\nkoncentrera sig på pressfrågorna.</pre><pre>Nu vill dock Socialdemokraterna och Ny demokrati\r\ngenom tilläggsdirektiv förvandla Pressutredningen\r\ntill en allmän medieutredning. Jag menar att detta\r\när felaktigt och även kommer att försena\r\nutredningens arbete. Jag förmodar att det är något\r\nslags filibustertaktik bakom det hela.</pre><pre>Jag menar, för att referera Kurt Ove Johansson, att\r\ndet bakom dessa tilläggsdirektiv inte ligger något\r\ndjupare tankearbete. Hur var det nu, Kurt-Ove\r\nJohansson, när vi förra gången diskuterade denna\r\nutredning i utskottet? Var det inte så att\r\nsocialdemokraterna -- konstitutionsutskottets\r\nordförande, som brukar göra noggranna\r\nanteckningar, får gärna rätta mig -- då sade att de\r\ninte ville ha en allmän medieutredning utan en\r\npressutredning? Har jag helt fel på den punkten,\r\nKurt Ove Johansson? Om jag har rätt, hur kan det\r\nkomma sig att det nu har blivit en omvändelse, så\r\natt man nu vill göra om Pressutredningen till en\r\nallmän medieutredning?</pre><pre>Fru talman! Jag yrkar bifall till reservation nr 9.</pre><pre>Jag vill avsluta med några ord om LL-stiftelsen,\r\nsom man inte brukar ägna alltför mycket tid åt i\r\ndenna kammare. Jag vill uttala en tillfredsställelse\r\növer att ett i stort sett enigt utskott, med Ny\r\ndemokrati som enda avvikare, nu ställer sig bakom\r\nett resurstillskott som kommer att gynna de\r\nläshandikappade på ett mycket positivt sätt. Man\r\nkan få en ökad utgivningsfrekvens av tidningen 8\r\nSidor, och man kan också öka utgivningen av LL-\r\nböcker. Inte minst kan man göra satsningar på\r\nmarknadsföringssidan. Den här gruppen\r\nläshandikappade är ju väldigt svår att nå. Man når\r\nden inte med traditionella\r\nmarknadsföringsmetoder, utan här behövs\r\nspeciella insatser. jag är glad över att utskottet har\r\nställt sig bakom den här satsningen.</pre><pre>Anf. 31  KURT OVE JOHANSSON (s)\r\nreplik:</pre><pre>Fru talman! Man kan naturligtvis fälla många\r\nomdömen om Ingvar Svensson. Ett som är\r\nobestridligt är i alla fall att han inte tillhör\r\nminnesmästarna. Skälet till att jag kan säga det är\r\nhans beskrivning av våra krav när det gäller de\r\nutredningar som vi har velat ha utförda på det här\r\nområdet.</pre><pre>Som jag sade i mitt inledningsanförande krävde\r\nsocialdemokraterna i utskottet för ett år sedan en\r\npresstödsutredning, och den fick vi. I direktiven\r\nfanns frågan om ägarkoncentrationen med, men\r\nman gick inte tillräckligt långt. Vi har i samband\r\nmed utskottets senaste behandling av frågan tagit\r\nupp de motionskrav som finns beträffande just\r\nägarkoncentrationen. Vi hade då möjligen kunnat\r\nfatta ett beslut, eftersom det fanns ett yrkande om\r\natt en särskild utredning skulle tillsättas bara för att\r\nstudera ägarkoncentrationen. Vi sade emellertid\r\natt det vore slöseri, eftersom en utredning redan\r\nhar börjat jobba och denna har att ta tag i vissa\r\nsaker som har med ägarkoncentrationen att göra.\r\nVi sade då att det här borde lösas genom att ge\r\nutredningen tilläggsdirektiv som skulle ge\r\nutredningen möjlighet att genomföra det som bl.a.\r\nhar krävts i ett flertal motioner.</pre><pre>Ingvar Svensson säger också att det kan vara bra\r\nmed en paus när det gäller utvecklingsstödet. Jag\r\nförstår uppriktigt sagt inte vad det skulle vara bra\r\nför, och Presstödsnämnden talar ju också för\r\nmotsatsen. Man säger att det faktum att\r\nutvecklingsstödet avbryts i det här skedet på\r\nmedellång sikt kan innebära väldigt stora problem\r\noch konsekvenser.</pre><pre>Dessutom har Ingvar Svenssons partivän, som\r\nsitter här i riksdagen och också i\r\nPresstödsnämnden, varit med och beslutat om 17,8\r\nmiljoner i utvecklingsstöd, och hon är väl insatt i\r\nåtminstone den delen av presstödet. Hon står alltså\r\nbakom det socialdemokratiska kravet. Jag skall\r\nnaturligtvis med stort intresse följa hur hon voterar\r\nsenare här i dag, för att få reda på om hon har en\r\nuppfattning i Presstödsnämnden och en annan i\r\nriksdagen.</pre><pre>I det här betänkandet, fru talman, där Ingvar\r\nSvensson står bakom i stort sett alla\r\nmajoritetsskrivningar, finns en rad inkonsekvenser\r\nnär det gäller varför man inte skall gå in och röra i\r\npresstödet medan en presstödsutredning sitter. Jag\r\nser att fru talmannen nu tar tag i klubban för att\r\nmarkera att min repliktid är ute, så jag får väl\r\nkomma tillbaka till det ämnet i nästa inlägg.</pre><pre>Anf. 32  INGVAR SVENSSON (kds) replik:</pre><pre>Fru talman! Jag är säker på att Kurt Ove Johansson\r\ntillhör minnesmästarna. Vad gäller det jag sade,\r\ndök tanken upp här i kammaren, och jag hade\r\ndärför ingen möjlighet att kontrollera den. Jag tror\r\nemellertid inte att jag är helt fel ute om jag säger\r\natt ni vill avvisa en allmän mediautredning, men om\r\nriksdagen ställer sig bakom utskottsmajoritetens\r\nförslag, får vi i alla fall en sådan.</pre><pre>Sedan till frågan om ägarkoncentrationen. Vad är\r\nmeningen med att lägga in detta tilläggsdirektiv?\r\nÄr syftet att förslag som gäller presstödsfrågorna\r\nskall försenas för att man under tiden skall kunna\r\nupprätthålla en konstgjord andning på den\r\nsocialdemokratiska pressen? Är det den tanken\r\nsom ligger bakom snarare än en verklig oro över\r\nägarkoncentrationen? En utredning är tillsatt, och\r\nden har fått direktiv och underlagsmaterial. När\r\nunderlagsmaterialet är framtaget kunde det vara\r\nlämpligt att gå vidare och t.ex. begära en särskild\r\nutredning, om man finner anledning för detta. Det\r\nmåste finnas ett skäl till att socialdemokraterna\r\nblandar ihop de här bitarna, och jag tror inte att det\r\när fråga om samma skäl som Harriet Colliander har.</pre><pre>Anf. 33  KURT OVE JOHANSSON (s)\r\nreplik:</pre><pre>Fru talman! Vem som blandar ihop och inte blandar\r\nihop kan vi naturligtvis också diskutera. Jag skall\r\ninte uttrycka det på det sättet att Ingvar Svensson\r\när helt fel ute, men jag kan väl säga så mycket som\r\natt han inte heller är rätt ute. Sedan får han väl\r\ntolka formuleringarna som han vill.</pre><pre>Det finns kanske anledning att i det här\r\nsammanhanget läsa upp vad Presstödsnämnden har\r\nskrivit om utvecklingsstödet, på grundval av den\r\nkonsekvensutredning som vi i\r\nkonstitutionsutskottet fick tvinga oss till för bara\r\nnågon vecka sedan. Presstödsnämnden skriver\r\nföljande:</pre><pre>Det tekniska förnyelsearbetet i företagen har sedan\r\n1990 hunnit ett gott stycke på väg. Överlevnads-\r\noch utvecklingskraften har stärkts. Möjligheterna\r\ntill konsolidering bryts om nu förslaget till\r\nutvecklingsstöd reellt avvecklas. I ett medellångt\r\nperspektiv kan detta visa sig ödesdigert när det\r\ngäller att vidmakthålla företag och mångfald.</pre><pre>Detta är väl så klart att inte ens Ingvar Svensson\r\nkan missförstå det.</pre><pre>När det gäller inkonsekvenserna i betänkandet vill\r\njag be Ingvar Svensson att slå upp s. 10. Där skriver\r\nutskottet: ''Som tidigare nämnts har\r\nPressutredningen -94 i uppdrag att undersöka\r\nbehovet av statliga stödåtgärder till dagspressen.\r\nDistributionsstödet, som varit utsatt för\r\npåfrestningar, kommer därvid att utvärderas.\r\nEnligt utskottets mening bör utredningens arbete\r\ninte föregripas.''</pre><pre>På föregående sida skriver utskottsmajoriteten\r\nprecis tvärtom när det gäller t.ex.\r\nutvecklingsstödet. Då struntar man i att\r\nutredningen sitter, och man använder snarare detta\r\nfaktum som ett argument för att göra ingrepp i\r\nutvecklingsstödet och i driftsstödet.</pre><pre>Det var ju av den anledningen som jag var noga\r\nmed att i mitt inledningsanförande säga att det är\r\norimligt att man bryter praxis på det här området.\r\nDet har för övrigt också Centerns partisekreterare\r\nhävdat i en artikel i Pressens tidning den 7\r\ndecember. Han säger precis samma sak, att detta är\r\nnågot osvenskt, att man bryter mot praxis i svenskt\r\nutredningsväsende när man angriper\r\nbidragsformerna samtidigt som en utredning har\r\nsatts att arbeta.</pre><pre>Detta är i högsta grad inkonsekvent, Ingvar\r\nSvensson. Jag vill uppmana Ingvar Svensson att\r\nläsa s. 9 och 10, som han själv har skrivit under.</pre><pre>Anf. 34  INGVAR SVENSSON (kds) replik:</pre><pre>Fru talman! Jag är väl inte helt fel ute om jag\r\nkonstaterar att Kurt Ove Johansson alltid har gott\r\nom pengar.</pre><pre>Anf. 35  ÅKE GUSTAVSSON (s):</pre><pre>Fru talman! Bertil Fiskesjö sade i sitt anförande att\r\näven han hyser farhågor för en fortgående\r\nägarkoncentration. Detta är inte särskilt svårt att\r\ninstämma i.</pre><pre>Jag kommer ihåg debatten för ett år sedan, då vi\r\ndiskuterade det beramade förslaget att införa ett\r\nauktionsförfarande i fråga om radiostationerna, det\r\nsom så vackert skulle heta privat lokalradio. Bertil\r\nFiskesjö uttryckte i det sammanhanget sitt tvivel på\r\natt detta verkligen skulle bidra till att öka\r\nmångfalden i etermedia. Nu har vi facit, och det\r\nkan knappast sägas att mångfalden har ökat.</pre><pre>Det som blev den första larmsignalen som gick ut\r\ntill svenska folket var att man kom underfund med\r\natt det skulle bedrivas auktioner på det fria ordet.\r\nI anslutning till vad Verner von Heidenstam sade,\r\nkan man säga att det är en skam och en fläck på\r\nSveriges baner att yttrandefrihet heter pengar.\r\nExakt så har det gått till i Sverige i dag under en\r\nborgerlig regering. Jag menar att yttrandefriheten\r\nfaktiskt måste ha företräde när näringsfriheten och\r\nyttrandefriheten står mot varandra. Med något\r\nundantag när kom det i det här fallet att bli precis\r\ntvärtom.</pre><pre>Jag har bett riksdagens utredningstjänst att titta\r\nlitet grand på ägarna till det som heter lokala\r\nradiostationer. Man konstaterar att det på den\r\nkommersiella radiomarknaden finns tre stora\r\nnätverk. Av det som skulle ha blivit 40, 50 eller 60\r\nradiostationer har det blivit tre stora nätverk. Det\r\när Svensk Radioutveckling, Radio City och Svensk\r\nRadiobokning. Andra aktörer är bl.a. Kinnevik\r\noch Bonniers. SRU ägs av Göteborgsposten och ett\r\nantal större liberala dagstidningar. SRU står bakom\r\nRadio Rix. Expressen och Synskadades\r\nriksförbund samarbetar med SRU på flera orter.\r\nSvenska Dagbladet och Svenska Medieintressenter\r\näger SRAB med 65 respektive 35 %. Svenska\r\nMedieintressenter är ett systerföretag till\r\nkonsultföretaget JKL, det beramade JKL, som har\r\ntagit som en av sina viktiga uppgifter att på\r\nskattebetalarnas bekostnad skriva partipolitiska tal\r\nåt moderata kommunal- och landstingspolitiker.</pre><pre>Så gick det alltså med den yttrandefriheten, och det\r\ntycker jag är bekymmersamt.</pre><pre>Den andra larmsignalen till svenska folket gick när\r\nBonnierkoncernen aviserade att man tänkte köpa\r\nin sig och utnyttja sin option i Sydsvenska\r\nDagbladet. Regeringen konstaterade då att\r\ningenting hindrar detta, eftersom det inte strider\r\nmot konkurrenslagstiftningen. Detta är ett av de\r\nmer poänglösa uttalanden som har fällts i det här\r\nsammanhanget. Frågan är nämligen om det finns\r\nanledning att försöka begränsa\r\nägarkoncentrationen, vilket jag menar att det finns.\r\nKonkurrenslagstiftningen är alltså inte tillräcklig.</pre><pre>På TV-området har vi i stor utsträckning fått en\r\nuppbyggnad av Stenbeckssfären. Aftonbladet\r\ngjorde den 25 oktober 1993 en beskrivning av vad\r\nStenbeckssfären äger. ''Jan Stenbeck kontrollerar i\r\ndag fem knappar på TV:ns fjärrkontroll, vilket är\r\nosannolikt mycket -- även vid en internationell\r\njämförelse.'' Sedan räknar man upp TV 3, TV 4,\r\nTV 1000, Filmmax och Z-TV.</pre><pre>Till detta skall läggas ett bolag som programmerar\r\nsatelliterna, Skybus, samt producentbolagen\r\nKanon-TV och Strix Television, på\r\ntidningsmarknaden tidningen Z och På TV, och\r\ndärutöver Comviq. Denna artikel skrevs i oktober\r\n1993. I dag är denna mediemogul etablerad i\r\nsamtliga tre baltiska stater.</pre><pre>Jag skriver i motionen tillsammans med\r\nmedmotionär Inger Lundberg att Sverige sannolikt\r\nhar en av de mest tandlösa lagar som finns på detta\r\nområde. Man har här åberopat Silvio Berlusconi\r\noch Italien. Möjligen kan Italien göra Sverige\r\nplatsen stridig. Hans kampanjparoll, som ledde till\r\nseger i valet i går, är Forza Italia!</pre><pre>Jag har svårt att tänka mig att Bertil Fiskesjö har\r\nett intresse av att stimulera en sådan utveckling.\r\nÄven om vi i dagens läge behöver mycket av Heja\r\nSverige!, är det ju inte den utvecklingen som vi vill\r\nha.</pre><pre>Jag är bekymrad över detta. Lyssnar man till\r\nModeraternas partisekreterare är receptet för\r\nmediepolitiken: Sälj ut TV 2 och ett par, tre av\r\nSveriges Radios kanaler. Det är tvärtemot vad\r\nBertil Fiskesjö pläderar för.</pre><pre>När man lyssnar till kulturministern säger hon: Sälj\r\nut P 3. Den enda icke-kommersiella radiokanal\r\nsom ungdomar lyssnar på, dvs. P 3, skall man sälja\r\nut. Ungdomen skall enbart hänvisas till ett\r\nkommersiellt radioutbud.</pre><pre>Det är klart att man blir bekymrad när man vet att\r\nvi skall diskutera vad vi skall göra med den s.k.\r\nM 4-kanalen. Skall vi med hjälp av den skapa\r\nytterligare förutsättningar för att öka\r\nmediekoncentrationen? Svaret på detta är\r\nsjälvfallet nej.</pre><pre>Det förvånar mig något att Bertil Fiskesjö, som är\r\nstatsvetare, i sådana viktiga grundläggande\r\ndemokratifrågor kan instämma i den politik som\r\nregeringen för i dessa avseenden. Det är för mig\r\nhelt obegripligt.</pre><pre>Anf. 36  HARRIET COLLIANDER (nyd):</pre><pre>Fru talman! Ny demokrati har när det gäller\r\npresstödet en gentemot alla andra partier\r\navvikande uppfattning. Jag har många gånger i\r\nkammaren redovisat den väl kända uppfattning vi\r\nhar i denna fråga. Vi menar att det inte är det fria\r\nordet som främjas, utan det är de stora\r\nsärintressena som gynnas.</pre><pre>Vi vill alltså avveckla presstödet. Regeringen bör\r\nkomma tillbaka med en avvecklingsplan för detta.\r\nI denna avveckling menar vi att driftstödet till\r\ndagspressen och distributionsstödet skall minskas.\r\nMen vi vill ha oförändrade anslag för stöd till radio-\r\noch kassettidningar och bidrag till Stiftelsen för\r\nlättläst nyhetsinformation och litteratur.</pre><pre>Jag vill avslutningsvis säga följande. Jag är mycket\r\nglad att jag efter fjärde försöket i riksdagen har\r\nvunnit gehör för att man skall titta närmare på\r\nägarkoncentrationen inom massmedia. Det blir\r\ninte en egen utredning, utan tilläggsdirektiv till\r\nPressutredningen. Jag hade önskat en egen\r\nutredning.</pre><pre>Man talar nu om brutna löften och annat.\r\nUtredningen om ägarkoncentrationen inom\r\nmassmedia var ett löfte som Ny demokrati fick när\r\nvi underhandlat med regeringspartierna om den\r\nnya lokalradion. Man skulle titta på\r\nägarkoncentrationen. Men det var ett löfte som\r\nman glömde bort.</pre><pre>Jag är mycket tacksam för att det löftet nu har\r\ninfriats med hjälp av Socialdemokraterna. Sedan\r\nmå vi ha olika uppfattningar om hur man skall lösa\r\ndetta med ägarkoncentrationen. Vi i Ny demokrati\r\nmenar kanske i första hand att man skall se det som\r\nen konkurrensfråga som inte kan lösas inom\r\nkonkurrenslagstiftningen. Men vi lär ju så\r\nsmåningom se vilket resultatet kommer att bli.</pre><pre>Fru talman! På grund av kammarens\r\narbetsbelastning yrkar jag enbart bifall till våra\r\nreservationer 1, 3 och 6.</pre><pre>Överläggningen var härmed avslutad.</pre><pre>Beslut</pre><pre>KU27 Presstöd m.m.</pre><pre>Mom. 1 (presstödet i allmänhet)</pre><pre>1. utskottet</pre><pre>2. res. 1 (nyd)</pre><pre>3. men. (v)</pre><pre>Votering:</pre><pre>277 för utskottet</pre><pre>22 för res. 1</pre><pre>2 avstod</pre><pre>48 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>117 s, 72 m, 26 fp, 25 c, 23 kds, 11 v, 3 -</pre><pre>För res. 1:</pre><pre>22 nyd</pre><pre>Avstod:</pre><pre>1 m, 1 c</pre><pre>Frånvarande:</pre><pre>21 s, 7 m, 7 fp, 5 c, 3 kds, 1 nyd, 3 v, 1 -</pre><pre>Mom. 3 (driftsstöd till dagspressen)</pre><pre>1. utskottet</pre><pre>2. res. 3 (s)</pre><pre>3. res. 4 (nyd)</pre><pre>Förberedande votering:</pre><pre>135 för res. 3</pre><pre>22 för res. 4</pre><pre>155 avstod</pre><pre>37 frånvarande</pre><pre>Kammaren biträdde res. 3.</pre><pre>Votering:</pre><pre>155 för utskottet</pre><pre>135 för res. 3</pre><pre>21 avstod</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 27 c, 24 kds, 1 -</pre><pre>För res. 3:</pre><pre>121 s, 12 v, 2 -</pre><pre>Avstod:</pre><pre>21 nyd</pre><pre>Frånvarande:</pre><pre>17 s, 5 m, 5 fp, 4 c, 2 kds, 2 nyd, 2 v, 1 -</pre><pre>Mom. 4 (utvecklingsstöd till dagspressen)</pre><pre>1. utskottet</pre><pre>2. res. 5 (s)</pre><pre>Votering:</pre><pre>175 för utskottet</pre><pre>137 för res. 5</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>74 m, 28 fp, 27 c, 24 kds, 21 nyd, 1 -</pre><pre>För res. 5:</pre><pre>123 s, 12 v, 2 -</pre><pre>Frånvarande:</pre><pre>15 s, 6 m, 5 fp, 4 c, 2 kds, 2 nyd, 2 v, 1 -</pre><pre>Mom. 6 (distributionsstöd till dagspressen)</pre><pre>1. utskottet</pre><pre>2. res. 6 (nyd)</pre><pre>Votering:</pre><pre>290 för utskottet</pre><pre>22 för res. 6</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>123 s, 74 m, 28 fp, 27 c, 24 kds, 11 v, 3 -</pre><pre>För res. 6:</pre><pre>22 nyd</pre><pre>Frånvarande:</pre><pre>15 s, 6 m, 5 fp, 4 c, 2 kds, 1 nyd, 3 v, 1 -</pre><pre>Mom. 13 (ägarkoncentration i massmedia)</pre><pre>1. utskottet</pre><pre>2. res. 9 (m, c, fp, kds)</pre><pre>Votering:</pre><pre>161 för utskottet</pre><pre>153 för res. 9</pre><pre>35 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 1 m, 1 fp, 1 c, 22 nyd, 12 v, 2 -</pre><pre>För res. 9:</pre><pre>1 s, 74 m, 27 fp, 26 c, 24 kds, 1 -</pre><pre>Frånvarande:</pre><pre>15 s, 5 m, 5 fp, 4 c, 2 kds, 1 nyd, 2 v, 1 -</pre><pre>Bengt Ahlqvist (fp) anmälde att han avsett att rösta\r\nnej men markerats ha röstat ja.</pre><pre>Övriga moment</pre><pre>Kammaren biföll utskottets hemställan.</pre><pre>6 §  Beslut rörande utskottsbetänkanden som\r\nslutdebatterats den 23  mars</pre><pre>KrU20 Ersättningar och bidrag till konstnärer</pre><pre>Mom. 2 (sammansättningen av styrelsen för\r\nSveriges bildkonstnärsfond)</pre><pre>1. utskottet</pre><pre>2. res. 2 (s, v)</pre><pre>Votering:</pre><pre>173 för utskottet</pre><pre>136 för res. 2</pre><pre>40 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 25 c, 24 kds, 20 nyd, 1 -</pre><pre>För res. 2:</pre><pre>123 s, 11 v, 2 -</pre><pre>Frånvarande:</pre><pre>15 s, 5 m, 5 fp, 6 c, 2 kds, 3 nyd, 3 v, 1 -</pre><pre>Mom. 3 (medelsanvisningen till Bidrag till\r\nkonstnärer)</pre><pre>1. utskottet</pre><pre>2. res. 3 (s)</pre><pre>3. res. 4 (nyd)</pre><pre>Votering:</pre><pre>155 för utskottet</pre><pre>137 för res. 3</pre><pre>19 avstod</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 27 fp, 26 c, 23 kds, 3 nyd, 1 -</pre><pre>För res. 3:</pre><pre>122 s, 1 c, 12 v, 2 -</pre><pre>Avstod:</pre><pre>19 nyd</pre><pre>Frånvarande:</pre><pre>16 s, 5 m, 6 fp, 4 c, 3 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>KrU21 Teater, dans och musik</pre><pre>Mom. 3 (beräknande av medel för anslagsposten\r\nBidrag till Svenska riksteatern)</pre><pre>1. utskottet</pre><pre>2. res. 1 (m, fp, c, kds)</pre><pre>Votering:</pre><pre>159 för utskottet</pre><pre>151 för res. 1</pre><pre>1 avstod</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>123 s, 1 fp, 2 kds, 22 nyd, 9 v, 2 -</pre><pre>För res. 1:</pre><pre>75 m, 25 fp, 25 c, 22 kds, 3 v, 1 -</pre><pre>Avstod:</pre><pre>1 fp</pre><pre>Frånvarande:</pre><pre>15 s, 5 m, 6 fp, 6 c, 2 kds, 1 nyd, 2 v, 1 -</pre><pre>Jerzy Einhorn (kds) anmälde att han avsett att rösta\r\nnej men markerats ha röstat ja.</pre><pre>Mom. 5 (beräknande av särskilda medel för barn-\r\noch ungdomsverksamhet)</pre><pre>1. utskottet</pre><pre>2. res. 3 (m, fp, c, kds)</pre><pre>Votering:</pre><pre>160 för utskottet</pre><pre>155 för res. 3</pre><pre>34 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>123 s, 23 nyd, 12 v, 2 -</pre><pre>För res. 3:</pre><pre>75 m, 28 fp, 27 c, 24 kds, 1 -</pre><pre>Frånvarande:</pre><pre>15 s, 5 m, 5 fp, 4 c, 2 kds, 2 v, 1 -</pre><pre>Mom. 11 (medelsanvisningen till Bidrag till\r\nregional musikverksamhet)</pre><pre>1. utskottet</pre><pre>2. res. 7 (nyd)</pre><pre>Votering:</pre><pre>290 för utskottet</pre><pre>24 för res. 7</pre><pre>35 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 75 m, 28 fp, 27 c, 23 kds, 12 v, 3 -</pre><pre>För res. 7:</pre><pre>1 s, 23 nyd</pre><pre>Frånvarande:</pre><pre>15 s, 5 m, 5 fp, 4 c, 3 kds, 2 v, 1 -</pre><pre>Mom. 14 (grundbelopp till regionala och lokala\r\nteater-, dans- och musikinstitutioner)</pre><pre>1. utskottet</pre><pre>2. res. 8 (m, fp, c, kds)</pre><pre>Votering:</pre><pre>160 för utskottet</pre><pre>155 för res. 8</pre><pre>34 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>123 s, 23 nyd, 12 v, 2 -</pre><pre>För res. 8:</pre><pre>75 m, 28 fp, 27 c, 24 kds, 1 -</pre><pre>Frånvarande:</pre><pre>15 s, 5 m, 5 fp, 4 c, 2 kds, 2 v, 1 -</pre><pre>Mom. 17 (medelsanvisningen till Bidrag till fria\r\nteater-, dans- och musikgrupper m.m.)</pre><pre>1. utskottet</pre><pre>2. res. 10 (s)</pre><pre>4. res. 12 (v)</pre><pre>Förberedande votering:</pre><pre>123 för res. 10</pre><pre>13 för res. 12</pre><pre>177 avstod</pre><pre>36 frånvarande</pre><pre>Kammaren biträdde res. 10.</pre><pre>Huvudvotering:</pre><pre>154 för utskottet</pre><pre>137 för res. 10</pre><pre>21 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>74 m, 28 fp, 27 c, 24 kds, 1 -</pre><pre>För res. 10:</pre><pre>122 s, 1 nyd, 12 v, 2 -</pre><pre>Avstod:</pre><pre>21 nyd</pre><pre>Frånvarande:</pre><pre>16 s, 6 m, 5 fp, 4 c, 2 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>KrU25 Kulturmiljövård</pre><pre>Mom. 1 (arkeologifrågor)</pre><pre>1. utskottet</pre><pre>2. res. 1 (m, fp, c, kds)</pre><pre>Votering:</pre><pre>161 för utskottet</pre><pre>151 för res. 1</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 1 fp, 1 c, 1 kds, 22 nyd, 12 v, 2 -</pre><pre>För res. 1:</pre><pre>75 m, 27 fp, 25 c, 23 kds, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 2</pre><pre>Kammaren biföll utskottets hemställan.</pre><pre>Mom. 3 (kostnaderna för enskilda personer och\r\nföretag vid arkeologiska utgrävningar)</pre><pre>1. utskottet</pre><pre>2. utskottets hemställan med den ändring däri som\r\nföranleddes av bifall till mot. Kr204 (m)</pre><pre>Kammaren biföll utskottets hemställan med\r\nacklamation.</pre><pre>Mom. 4 (medelsanvisningen till\r\nRiksantikvarieämbetet)</pre><pre>1. utskottet</pre><pre>2. res. 3 (s)</pre><pre>Votering:</pre><pre>175 för utskottet</pre><pre>137 för res.3</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 25 c, 24 kds, 22 nyd, 1 -</pre><pre>För res.3:</pre><pre>122 s, 1 c, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 6 och 7 (ram för beslut om bidrag och\r\nmedelsanvisningen till kulturmiljövård)</pre><pre>1. utskottet</pre><pre>2. res. 4 i motsvarande del (s)</pre><pre>Votering:</pre><pre>175 för utskottet</pre><pre>136 för res. 4</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 23 kds, 22 nyd, 1 -</pre><pre>För res. 4:</pre><pre>122 s, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 3 kds, 1 nyd, 2 v, 1 -</pre><pre>KrU26 Museer och utställningar</pre><pre>Mom. 1 (medelsanvisningen till Centrala museer:\r\nMyndigheter)</pre><pre>1. utskottet</pre><pre>2. res. 1 (m, fp, c, kds)</pre><pre>Votering:</pre><pre>161 för utskottet</pre><pre>151 för res. 1</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 1 m, 1 fp, 1 kds, 22 nyd, 12 v, 2 -</pre><pre>För res. 1:</pre><pre>73 m, 27 fp, 27 c, 23 kds, 1 -</pre><pre>Frånvarande:</pre><pre>16 s, 6 m, 5 fp, 4 c, 2 kds, 1 nyd, 2 v, 1 -</pre><pre>Mom. 2 (särskilda besparingskrav för Statens\r\nkonstmuseer)</pre><pre>1. utskottet</pre><pre>2. res. 2 (s)</pre><pre>Votering:</pre><pre>177 för utskottet</pre><pre>136 för res. 2</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>74 m, 28 fp, 27 c, 24 kds, 22 nyd, 2 -</pre><pre>För res. 2:</pre><pre>122 s, 1 m, 12 v, 1 -</pre><pre>Frånvarande:</pre><pre>16 s, 5 m, 5 fp, 4 c, 2 kds, 1 nyd, 2 v, 1 -</pre><pre>Mom. 5 och 6 (beräknande av medel för\r\nanslagsposten Nordiska museet och till Centrala\r\nmusser: Stiftelser)</pre><pre>1. utskottet</pre><pre>2. res. 3 (m, fp, c, kds)</pre><pre>Kammaren biföll utskottets hemställan med\r\nacklamation.</pre><pre>Mom. 7, 8, 9 och 10 (beräknande av medel till\r\nArbetets museum, Rooseum, Bildmuseet i Umeå\r\noch Judiska museet)</pre><pre>1. utskottet</pre><pre>2. res. 4 (m. fp, c, kds)</pre><pre>Kammaren biföll utskottets hemställan med\r\nacklamation.</pre><pre>Mom. 11 (beräknande av medel för Ajtte -- Svenskt\r\nfjäll- och samemuseum)</pre><pre>1. utskottet</pre><pre>2. res. 5 i motsvarande del (s)</pre><pre>Votering:</pre><pre>173 för utskottet</pre><pre>139 för res. 5</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>74 m, 27 fp, 27 c, 22 kds, 21 nyd, 2 -</pre><pre>För res. 5:</pre><pre>122 s, 1 m, 1 fp, 1 kds, 1 nyd, 12 v, 1 -</pre><pre>Frånvarande:</pre><pre>16 s, 5 m, 5 fp, 4 c, 3 kds, 1 nyd, 2 v, 1 -</pre><pre>Mom. 14 (medelsanvisningen till Bidrag till\r\nregionala museer)</pre><pre>1. utskottet</pre><pre>2. res. 8 (s)</pre><pre>3. res. 9 (nyd)</pre><pre>Res. 9 ställdes mot res. 8 som biträddes med\r\nacklamation.</pre><pre>Huvudvotering:</pre><pre>155 för utskottet</pre><pre>136 för res. 8</pre><pre>22 avstod</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>74 m, 28 fp, 27 c, 24 kds, 1 nyd, 1 -</pre><pre>För res. 8:</pre><pre>122 s, 12 v, 2 -</pre><pre>Avstod:</pre><pre>1 m, 21 nyd</pre><pre>Frånvarande:</pre><pre>16 s, 5 m, 5 fp, 4 c, 2 kds, 1 nyd, 2 v, 1 -</pre><pre>Mom. 16 (medelsanvisningen till Riksutställningar)</pre><pre>1. utskottet</pre><pre>2. res. 10 (s)</pre><pre>3. res. 11 (nyd)</pre><pre>Res. 11 ställes mot res. 10 som biträddes med\r\nacklamation.</pre><pre>Huvudvotering:</pre><pre>157 för utskottet</pre><pre>135 för res. 10</pre><pre>21 avstod</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>1 s, 75 m, 28 fp, 27 c, 24 kds, 1 nyd, 1 -</pre><pre>För res. 10:</pre><pre>121 s, 12 v, 2 -</pre><pre>Avstod:</pre><pre>21 nyd</pre><pre>Frånvarande:</pre><pre>16 s, 5 m, 5 fp, 4 c, 2 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>JoU17 Godkännande av överenskommelse mellan\r\nSverige och Litauen på fiskets område</pre><pre>Kammaren biföll utskottets hemställan.</pre><pre>JoU18 Tilläggsbudget till statsbudgeten för\r\nbudgetåret 1993/94 (Miljö- och\r\nnaturresursdepartementet)</pre><pre>Kammaren biföll utskottets hemställan.</pre><pre>7 §  Beslut rörande utskottsbetänkanden som\r\nslutdebatterats den 28  mars</pre><pre>TU17 Post- och telekommunikation</pre><pre>Mom. 7 (sociala och regionalpolitiska mål för\r\nPostens och Telias verksamhet)</pre><pre>1. utskottet</pre><pre>2. res. 1 (s)</pre><pre>Votering:</pre><pre>172 för utskottet</pre><pre>136 för res. 1</pre><pre>41 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>73 m, 26 fp, 26 c, 24 kds, 22 nyd, 1 -</pre><pre>För res. 1:</pre><pre>122 s, 12 v, 2 -</pre><pre>Frånvarande:</pre><pre>16 s, 7 m, 7 fp, 5 c, 2 kds, 1 nyd, 2 v, 1 -</pre><pre>Mom. 8 (Telias investeringar)</pre><pre>1. utskottet</pre><pre>2. res. 2 (s)</pre><pre>Votering:</pre><pre>175 för utskottet</pre><pre>136 för res. 2</pre><pre>38 frånvarande</pre><pre>Kammaren biföll utskottets hemställan</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 23 kds, 22 nyd, 1 -</pre><pre>För res. 2</pre><pre>122 s, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 3 kds, 1 nyd, 2 v, 1 -</pre><pre>Mom. 9 (särskilda teletaxor för pensionärer)</pre><pre>1. utskottet</pre><pre>2. res. 3 (nyd)</pre><pre>Votering:</pre><pre>287 för utskottet</pre><pre>22 för res. 3</pre><pre>40 frånvarande</pre><pre>Kammaren biföll utskottets hemställan</pre><pre>Partivis fördelning av rösterna:</pre><pre>För utskottet:</pre><pre>120 s, 74 m, 28 fp, 26 c, 24 kds, 1 nyd, 11 v, 3 -</pre><pre>För res. 3:</pre><pre>21 nyd, 1 v</pre><pre>Frånvarande:</pre><pre>18 s, 6 m, 5 fp, 5 c, 2 kds, 1 nyd, 2 v, 1 -</pre><pre>Mom. 10 (utjämning av teletaxorna)</pre><pre>Votering:</pre><pre>174 för utskottet</pre><pre>138 för motiveringen i res. 4</pre><pre>37 frånvarande</pre><pre>Kammaren biföll utskottets hemställan</pre><pre>Partivis fördelning av rösterna:</pre><pre>För utskottet:</pre><pre>75 m, 27 fp, 25 c, 24 kds, 22 nyd, 1 -</pre><pre>För motiveringen i res. 4: 122 s, 1 fp, 1 c, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>TU18 Förbud mot laservarnare</pre><pre>Kammaren biföll utskottets hemställan.</pre><pre>TU19 Eurocontrolkonventionen m.m.</pre><pre>Kammaren biföll utskottets hemställan.</pre><pre>TU20 Tilläggsbudget inom\r\nKommunikationsdepartementets område</pre><pre>Kammaren biföll utskottets hemställan.</pre><pre>KU22 Valperiodens längd och vissa andra\r\ngrundlagsfrågor</pre><pre>Återförvisningsyrkandet</pre><pre>Det under överläggningen framställda yrkandet om\r\nåterförvisning av ärendet till utskott för ytterligare\r\nberedning bifölls med acklamation.</pre><pre>SfU10 Förändrat ersättningssystem för\r\nvuxentandvård</pre><pre>Mom. 1 (avslag på propositionen)</pre><pre>1. utskottet</pre><pre>2. res. 1 (nyd)</pre><pre>Votering:</pre><pre>274 för utskottet</pre><pre>33 för res. 1</pre><pre>42 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 74 m, 26 fp, 25 c, 24 kds, 1 nyd, 2 v, 1 -</pre><pre>För res. 1:</pre><pre>21 nyd, 10 v, 2 -</pre><pre>Frånvarande:</pre><pre>17 s, 6 m, 7 fp, 6 c, 2 kds, 1 nyd, 2 v, 1 -</pre><pre>Mom. 3 (premietandvård)</pre><pre>1. utskottet</pre><pre>2. res. 2 (s)</pre><pre>Votering:</pre><pre>169 för utskottet</pre><pre>122 för res. 2</pre><pre>21 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 15 nyd, 1 -</pre><pre>För res. 2:</pre><pre>122 s</pre><pre>Avstod:</pre><pre>7 nyd, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 4 (reviderad åtgärdstaxa)</pre><pre>1. utskottet</pre><pre>2. res. 3 (s)</pre><pre>3. res. 4 (nyd)</pre><pre>Förberedande votering:</pre><pre>120 för res. 3</pre><pre>36 för res. 4</pre><pre>154 avstod</pre><pre>39 frånvarande</pre><pre>Kammaren biträdde res. 3.</pre><pre>Huvudvotering:</pre><pre>153 för utskottet</pre><pre>122 för res. 3</pre><pre>36 avstod</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 25 c, 24 kds, 1 -</pre><pre>För res. 3:</pre><pre>122 s</pre><pre>Avstod:</pre><pre>22 nyd, 12 v, 2 -</pre><pre>Frånvarande:</pre><pre>16 s, 5 m, 5 fp, 6 c, 2 kds, 1 nyd, 2 v, 1 -</pre><pre>Mom. 5 (högkostnadsskydd)</pre><pre>1. utskottet</pre><pre>2. res. 5 (s)</pre><pre>Votering:</pre><pre>176 för utskottet</pre><pre>123 för res. 5</pre><pre>13 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 22 nyd, 1 -</pre><pre>För res. 5:</pre><pre>122 s, 1 -</pre><pre>Avstod:</pre><pre>12 v, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 10 (fri etablering av tandläkare och\r\ntandhygienister)</pre><pre>1. utskottets hemställan med godkännande av\r\nutskottets motivering</pre><pre>2. utskottets genmställan med godkännande av\r\nmotiveringen i res. 8 (s)</pre><pre>Votering:</pre><pre>187 för utskottet</pre><pre>124 för motiveringen i res. 8</pre><pre>1 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 25 c, 24 kds, 21 nyd, 12 v, 2 -</pre><pre>För motiveringen i res. 8: 122 s, 1 c, 1 nyd</pre><pre>Avstod:</pre><pre>1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 11 (specialisttandläkare)</pre><pre>1. utskottet</pre><pre>2. res. 9 (nyd)</pre><pre>Votering:</pre><pre>287 för utskottet</pre><pre>22 för res. 9</pre><pre>3 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 75 m, 28 fp, 26 c, 24 kds, 11 v, 2 -</pre><pre>För res. 9:</pre><pre>22 nyd</pre><pre>Avstod:</pre><pre>1 s, 1 v, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 12 (barntandvård)</pre><pre>Proposition ställdes först beträffande utskottets\r\nhemställan. och därefter ifråga om motiveringen</pre><pre>Hemställan.:</pre><pre>1. utskottet</pre><pre>2. hemställan i res. 10 (nyd)</pre><pre>Votering:</pre><pre>286 för utskottet</pre><pre>23 för res. 10</pre><pre>2 avstod</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 74 m, 27 fp, 26 c, 24 kds, 11 v, 2 -</pre><pre>För hemställan. i res. 10: 1 fp, 22 nyd</pre><pre>Avstod:</pre><pre>1 v, 1 -</pre><pre>Frånvarande:</pre><pre>16 s, 6 m, 5 fp, 5 c, 2 kds, 1 nyd, 2 v, 1 -</pre><pre>Motiveringen:</pre><pre>1. utskottets motivering</pre><pre>2. motiveringen i res. 11 (s)</pre><pre>155 för utskottet</pre><pre>135 för res. 11</pre><pre>22 avstod</pre><pre>37 frånvarande</pre><pre>Kammaren biföll utskottets motivering.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 1 nyd, 1 -</pre><pre>För res. 11:</pre><pre>122 s, 12 v, 1 -</pre><pre>Avstod:</pre><pre>21 nyd, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 14 (konkurrensfrågor)</pre><pre>1. utskottet</pre><pre>2. res. 12 (nyd).</pre><pre>Votering:</pre><pre>285 för utskottet</pre><pre>22 för res. 12</pre><pre>1 avstod</pre><pre>41 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 74 m, 28 fp, 24 c, 24 kds, 12 v, 2 -</pre><pre>För res. 12 res. 12: 22 nyd</pre><pre>Avstod:</pre><pre>1 -</pre><pre>Frånvarande:</pre><pre>17 s, 6 m, 5 fp, 7 c, 2 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>SfU23 Administration av socialförsäkringen</pre><pre>Mom. 5 (anslag till Allmänna försäkringskassor)</pre><pre>1. utskottet</pre><pre>2. res. i motsvarande del (nyd)</pre><pre>Votering:</pre><pre>290 för utskottet</pre><pre>22 för res.</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 75 m, 28 fp, 26 c, 24 kds, 12 v, 3 -</pre><pre>För res.:</pre><pre>22 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>LU19 Familjerättsliga frågor</pre><pre>Kammaren biföll utskottets hemställan.</pre><pre>LU24Anslag till Bokföringsnämnden, m.m.</pre><pre>Kammaren biföll utskottets hemställan.</pre><pre>LU25 Anslag till Patentverket, m.m.</pre><pre>Mom. 1 (anslag till Patent- och registreringsverket)</pre><pre>1. utskottet</pre><pre>res. (s)</pre><pre>Votering:</pre><pre>176 för utskottet</pre><pre>135 för res.</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 22 nyd, 1 -</pre><pre>För res.:</pre><pre>121 s, 12 v, 2 -</pre><pre>Frånvarande:</pre><pre>17 s, 5 m, 5 fp, 5 c, 2 kds, 1 nyd, 2 v, 1 -</pre><pre>UbU7 Anslag till skolväsendet, m.m.</pre><pre>Mom. 1 (begränsning av rätten till\r\nhemspråksundervisning)</pre><pre>1. utskottet</pre><pre>2. res. 1 (s)</pre><pre>3. men. i motsvarande del (v)</pre><pre>Förberedande votering:</pre><pre>123 för res. 1</pre><pre>14 för men.</pre><pre>176 avstod</pre><pre>36 frånvarande</pre><pre>Kammaren biträdde res. 1.</pre><pre>Huvudvotering:</pre><pre>154 för utskottet</pre><pre>136 för res. 1</pre><pre>23 avstod</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 23 kds, 1 nyd, 1 -</pre><pre>För res. 1:</pre><pre>122 s, 12 v, 2 -</pre><pre>Avstod:</pre><pre>1 kds, 22 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 2 v, 1 -</pre><pre>Mom. 6 (likvärdig utbildning)</pre><pre>1. utskottet</pre><pre>2. res. 3 (s)</pre><pre>Votering:</pre><pre>189 för utskottet</pre><pre>123 för res. 3</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 22 nyd, 12 v, 2 -</pre><pre>För res. 3:</pre><pre>122 s, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 14 (anslagsbelopp under Statens institut för\r\nhandikappfrågor i skolan)</pre><pre>1. utskottet</pre><pre>2. men. i motsvarande del (v)</pre><pre>Kammaren biföll utskottets hemställan med\r\nacklamation.</pre><pre>Mom. 28 (ytterligare platser i gymnasieskolan och)</pre><pre>1. utskottet</pre><pre>2. res. 6 (s)</pre><pre>Votering:</pre><pre>176 för utskottet</pre><pre>136 för res. 6</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 22 nyd, 1 -</pre><pre>För res. 6:</pre><pre>122 s, 12 v, 2 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 38 (återinförande av sektorsbidrag för\r\nskolan, m.m.)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>298 för utskottet</pre><pre>13 för men.</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 75 m, 28 fp, 25 c, 24 kds, 22 nyd, 2 -</pre><pre>För men.:</pre><pre>12 v, 1 -</pre><pre>Frånvarande:</pre><pre>16 s, 5 m, 5 fp, 6 c, 2 kds, 1 nyd, 2 v, 1 -</pre><pre>Mom. 39 (särskilt statsbidrag för utrustning i\r\nskolan)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>300 för utskottet</pre><pre>13 för men.</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 75 m, 28 fp, 26 c, 24 kds, 23 nyd, 2 -</pre><pre>För men.:</pre><pre>12 v, 1 -</pre><pre>Frånvarande:</pre><pre>16 s, 5 m, 5 fp, 5 c, 2 kds, 2 v, 1 -</pre><pre>Mom. 40 (nytt anslag till försöksverksamhet med\r\nsommargymnasium,)</pre><pre>1. utskottet</pre><pre>2. men. i motsvarande del (v)</pre><pre>Kammaren biföll utskottets hemställan med\r\nacklamation.</pre><pre>Övriga moment</pre><pre>Kammaren biföll utskottets hemställan.</pre><pre>JoU15 Statsbudgeten för budgetåret 1994/95\r\n(Miljö- och naturresursdepartementet)</pre><pre>Mom. 1 (sysselsättningsskapande miljöåtgärder)</pre><pre>1. utskottet</pre><pre>2. res. 1 (s)</pre><pre>Votering:</pre><pre>175 för utskottet</pre><pre>136 för res. 1</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 27 fp, 26 c, 24 kds, 22 nyd, 1 -</pre><pre>För res. 1:</pre><pre>122 s, 12 v, 2 -</pre><pre>Frånvarande:</pre><pre>16 s, 5 m, 6 fp, 5 c, 2 kds, 1 nyd, 2 v, 1 -</pre><pre>Mom. 2 (Statens naturvårdsverk)</pre><pre>1. utskottet</pre><pre>2. res. 2 (s)</pre><pre>3. res. 3 (nyd)</pre><pre>Förberedande votering:</pre><pre>136 för res. 2</pre><pre>24 för res. 3</pre><pre>153 avstod</pre><pre>36 frånvarande</pre><pre>Kammaren biträdde res. 2.</pre><pre>Huvudvotering:</pre><pre>156 för utskottet</pre><pre>135 för res. 2</pre><pre>22 avstod</pre><pre>36 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>1 s, 75 m, 28 fp, 26 c, 24 kds, 1 nyd, 1 -</pre><pre>För res. 2:</pre><pre>121 s, 12 v, 2 -</pre><pre>Avstod:</pre><pre>22 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 2 v, 1 -</pre><pre>Mom. 5 (halvering av Naturvårdsverket)</pre><pre>1. utskottet</pre><pre>2. res. 4 (nyd)</pre><pre>Votering:</pre><pre>286 för utskottet</pre><pre>23 för res. 4</pre><pre>40 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 75 m, 26 fp, 25 c, 24 kds, 12 v, 3 -</pre><pre>För res. 4:</pre><pre>23 nyd</pre><pre>Frånvarande:</pre><pre>17 s, 5 m, 7 fp, 6 c, 2 kds, 2 v, 1 -</pre><pre>Mom. 6 (redovisning av medel från\r\nenergibeskattningen)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>299 för utskottet</pre><pre>13 för men.</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 75 m, 28 fp, 26 c, 24 kds, 23 nyd, 2 -</pre><pre>För men.:</pre><pre>12 v, 1 -</pre><pre>Frånvarande:</pre><pre>17 s, 5 m, 5 fp, 5 c, 2 kds, 2 v, 1 -</pre><pre>3Mom. 8 (kommunernas miljöarbete)</pre><pre>1. utskottet</pre><pre>2. men. i motsvarande del (v)</pre><pre>Kammaren biföll utskottets hemställan med\r\nacklamation.</pre><pre>Mom. 9 (bidrag till kalkningsverksamhet för sjöar\r\noch vattendrag)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>296 för utskottet</pre><pre>14 för men.</pre><pre>39 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 73 m, 28 fp, 26 c, 24 kds, 22 nyd, 2 -</pre><pre>För men.:</pre><pre>1 m, 12 v, 1 -</pre><pre>Frånvarande:</pre><pre>17 s, 6 m, 5 fp, 5 c, 2 kds, 1 nyd, 2 v, 1 -</pre><pre>Mom. 11 (investeringar inom miljöområdet)</pre><pre>1. utskottet</pre><pre>2. res. 6 (s)</pre><pre>Kammaren biföll utskottets hemställan med\r\nacklamation.</pre><pre>Mom. 16 (miljöforskning)</pre><pre>1. utskottet</pre><pre>2. res. 8 (s)</pre><pre>Votering:</pre><pre>157 för utskottet</pre><pre>136 för res. 8</pre><pre>19 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 26 c, 24 kds, 3 nyd, 1 -</pre><pre>För res. 8:</pre><pre>122 s, 12 v, 2 -</pre><pre>Avstod:</pre><pre>19 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 18 (landskapsvårdande åtgärder)</pre><pre>1. utskottet</pre><pre>2. res. 10 (s)</pre><pre>Kammaren biföll utskottets hemställan med\r\nacklamation.</pre><pre>Mom. 21 (sanering och återställning av\r\nmiljöskadade områden)</pre><pre>1. utskottet</pre><pre>2. res. 12 (s)</pre><pre>3. res. 13 (nyd)</pre><pre>4. men. i motsvarande del (v)</pre><pre>Votering:</pre><pre>155 för utskottet</pre><pre>137 för res. 12</pre><pre>20 avstod</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>75 m, 28 fp, 25 c, 24 kds, 2 nyd, 1 -</pre><pre>För res. 12:</pre><pre>122 s, 1 c, 12 v, 2 -</pre><pre>Avstod:</pre><pre>20 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>Mom. 23 (miljöinsatser i Östersjöregionen)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>298 för utskottet</pre><pre>13 för men.</pre><pre>38 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 74 m, 28 fp, 26 c, 24 kds, 22 nyd, 2 -</pre><pre>För men.:</pre><pre>12 v, 1 -</pre><pre>Frånvarande:</pre><pre>16 s, 6 m, 5 fp, 5 c, 2 kds, 1 nyd, 2 v, 1 -</pre><pre>Mom. 24 (åtgärder i Östersjöregionen)</pre><pre>1. utskottet</pre><pre>2. res. 14 (nyd)</pre><pre>Votering:</pre><pre>289 för utskottet</pre><pre>23 för res. 14</pre><pre>37 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>121 s, 75 m, 28 fp, 26 c, 24 kds, 12 v, 3 -</pre><pre>För res. 14:</pre><pre>1 s, 22 nyd</pre><pre>Frånvarande:</pre><pre>16 s, 5 m, 5 fp, 5 c, 2 kds, 1 nyd, 2 v, 1 -</pre><pre>JoU16 Bättre kontroll övermiljöfarligt avfall</pre><pre>Mom. 1 (samhällets kontroll över miljöfarligt\r\navfall)</pre><pre>1. utskottet</pre><pre>2. men (v)</pre><pre>Kammaren biföll utskottets hemställan med\r\nacklamation.</pre><pre>BoU13 Länsstyrelserna m.m.</pre><pre>Mom. 2 (byte av namn för Kopparbergs län)</pre><pre>1. utskottet</pre><pre>2. res. 1 (nyd)</pre><pre>Votering:</pre><pre>284 för utskottet</pre><pre>23 för res. 1</pre><pre>2 avstod</pre><pre>40 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>120 s, 73 m, 27 fp, 25 c, 24 kds, 12 v, 3 -</pre><pre>För res. 1:</pre><pre>2 s, 21 nyd</pre><pre>Avstod:</pre><pre>1 fp, 1 c</pre><pre>Frånvarande:</pre><pre>16 s, 7 m, 5 fp, 5 c, 2 kds, 2 nyd, 2 v, 1 -</pre><pre>Mom. 7 (anslag till länsstyrelserna)</pre><pre>1. utskottet</pre><pre>2. res. 2 (nyd)</pre><pre>3. men. (v)</pre><pre>Votering:</pre><pre>283 för utskottet</pre><pre>22 för res. 2</pre><pre>2 avstod</pre><pre>42 frånvarande t</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>122 s, 74 m, 28 fp, 23 c, 23 kds, 10 v, 3 -</pre><pre>För res. 2:</pre><pre>1 c, 21 nyd</pre><pre>Avstod:</pre><pre>2 v</pre><pre>Frånvarande:</pre><pre>16 s, 6 m, 5 fp, 7 c, 3 kds, 2 nyd, 2 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>Beslut om uppskjuten votering</pre><pre>På förslag av förste vice talmannen medgav\r\nkammaren att de ärenden som hann debatteras\r\nfärdigt under återstoden av sammanträde fick\r\navgöras vid morgondagens arbetsplenum.</pre><pre>8 §  Anslag till kriminalvården, m.m.</pre><pre>Föredrogs</pre><pre>justitieutskottets betänkande</pre><pre>1993/94:JuU17 Anslag till kriminalvården, m.m.\r\n(prop. 1993/94:100 delvis).</pre><pre>Anf. 37  BIRTHE SÖRESTEDT (s):</pre><pre>Herr talman! Den borgerliga kriminalpolitiken\r\nbörjar få genomslag i samhället. Uttalanden görs\r\nom att brottslingar skall sitta inne och att\r\nvedergällningstanken skall vara rådande. Men det\r\nsom medborgarna och samhället mest är betjänt av,\r\nnämligen att brottsligheten minskar, har den\r\nborgerliga politiken ingen effekt på. Tvärtom har\r\nbrottsligheten ökat. Det har skett en markant\r\nökning 1992 och 1993 av våldsbrott, så som\r\nmisshandel och våldtäkter.</pre><pre>Detta stämmer väl överens med internationella\r\nerfarenheter som visar att längre straff inte har\r\nnågon effekt på brottsligheten. Brottsutvecklingen\r\nstår inte i någon bestämd relation till antalet\r\nfrihetsberövanden och deras längd. Den nuvarande\r\nkriminalpolitiken förs mot all kunskap och alla\r\nerfarenheter.</pre><pre>Vi har i våra reservationer framhållit vikten av en\r\nannan kriminalpolitik. Det gäller att med alla\r\nmedel förebygga att brott begås. Denna kamp\r\nmåste föras utifrån en helhetssyn, där\r\nkriminalvården och dess insatser är en väsentlig\r\ndel.</pre><pre>Vi kommer också fortsättningsvis att ha kvar\r\nfängelsestraff som påföljd, men förutsättningen\r\nmåste vara att det finns inte bara möjligheter utan\r\nockså vilja att bedriva en human kriminalvård.\r\nFängelsevistelsens negativa konsekvenser måste\r\nmotverkas och resurser användas för att\r\nåteranpassa de intagna; annars finns det stor risk\r\nför att vi skapar fler och farligare brottslingar.</pre><pre>Vi vill lyfta fram alternativen till fängelse. Då är det\r\ninte bara satsningar på nya alternativ som måste till,\r\nutan de som redan finns måste kunna utvecklas.</pre><pre>Regeringen har bl.a. i budgetpropositionen\r\nframhållit värdet av alternativa frivårdspåföljder.\r\nMen vad har hänt i praktiken? Dessa har inte ökat\r\ni någon större omfattning. Det största hindret för\r\nutvecklingen är alla de olika uttalanden från\r\nJustitiedepartementet i massmedier och i skrifter\r\nom att det är fler och längre fängelsestraff som\r\ngäller. De förändringar som har genomförts har\r\nfrämst inneburit fler och längre fängelsestraff.\r\nRegeringen ger dubbla budskap. Budskap om\r\nhårdare tag, fler och längre fängelsestraff gör att\r\npraxis i samhället förändras. Det visar ökningen av\r\nutdömd fängelsetid.</pre><pre>Kriminalvården befinner sig i en ytterst besvärlig\r\nsituation. Överbeläggning på såväl häkten som\r\nanstalter innebär stora svårigheter att bedriva en\r\ngod kriminalvård, som syfter till att återanpassa de\r\nintagna till samhället. Hoten om våldet ökar på\r\nanstalterna. Bristen på platser innebär också stora\r\nsvårigheter att komma till rätta med\r\nnarkotikaproblemen.</pre><pre>Utgångspunkten för en väl fungerande\r\nkriminalvård är att de intagna kan placeras på\r\nlämpliga anstalter. Detta är i stort sett omöjligt i\r\ndag. Beläggningssitutationen är sådan att den\r\nomöjliggör en meningsfull vård och behandling.\r\nDen påverkar arbetssituationen i verkstäderna och\r\nförsvårar narkotikabekämpningen. Detta leder till\r\nstora påfrestningar för de intagna och även för\r\npersonalen. Systemet med en differentiering och en\r\n85 % beläggningsnivå, som det ursprungligen\r\nfunnits en bred majoritet för, har helt satts ur\r\nfunktion. Vi kräver att det snarast redovisas\r\nåtgärder för att en differentiering skall kunna bli\r\nmöjlig.</pre><pre>Den allt hårdare inställningen till människor som\r\nhar begått brott har lett till att det blivit svårare att\r\nfrämja anpassningen. Förutsättningar för ett gott\r\nresultat är, som jag nämnde, en differentiering och\r\nen fortsatt utveckling av verksamheten inom\r\nanstalterna med utbildning, olika\r\npåverkansprogram och behandling. Men en sådan\r\nspecialisering får inte leda till att principerna i 1974\r\nårs kriminalvårdsreform upphör att gälla. Tvärtom\r\nkrävs en ökad medverkan av myndigheter och\r\norganisationer även under verkställighetstiden.</pre><pre>Det är också angeläget att understryka att\r\npermissioner är nödvändiga för att ge de dömda en\r\nchans att dels få behålla social kontakter utanför\r\nfängelse, dels söka arbete och bostad.</pre><pre>Vi ser med tillfredsställelse på att det pågår en\r\nutveckling inom frivården. Men det behövs\r\nytterligare metodutveckling och ett väl strukturerat\r\ninnehåll för att andelen klienter i frivård skall öka\r\noch antalet klienter i fängelse skall minska. Genom\r\natt med kraft driva på utvecklingen av frivården och\r\nfrivårdspåföljderna, som kontraktsvård och\r\nsamhällstjänst, kan man nå ett gott vårdresultat och\r\näven göra besparingar. Det vore bättre att använda\r\nde drygt halv miljard kronor som de nya\r\nanstaltsplatserna kostar till en rejäl satsning på\r\nalternativa påföljder.</pre><pre>I dag prioriters fängelseplatser i stället för en\r\nlångvarig kvalificerad behandling inom ramen för\r\nt.ex. kontraktsvård och andra behandlingsprogram\r\nför missbrukare som har utvecklats inom frivården,\r\nsom är bra alternativ och visar sig ge goda resultat.\r\nMed en ökad användning av alternativa påföljder\r\nför rattfylleri kan en besparing på 55 miljoner\r\nkronor göras.</pre><pre>Vad gäller de unga brottslingarna är det av största\r\nvikt att reda ut bakomliggande problem som kan\r\nkräva vård och behandling. När det gäller\r\nungdomar under 18 år är detta socialtjänstens\r\nansvar. Denna princip måste slås fast. Åtgärderna\r\nfår inte motverka möjligheterna att ge den unge\r\nförutsättningar för ett laglydigt liv.</pre><pre>Herr talman! Jag yrkar bifall till de\r\nsocialdemokratiska reservationerna.</pre><pre>Anf. 38  ULF ERIKSSON (nyd):</pre><pre>Herr talman! Våldbrottsligheten och hur den skall\r\nbekämpas har under en lång följd av år varit\r\nföremål för ett särskilt intresse från statsmakternas\r\nsida. Vi har tidigare behandlat frågor som rör straff\r\noch våldsbrott. Utskottet konstaterade då att ett\r\nstort antal åtgärder har vidtagits och att åtgärder\r\npågår på olika håll för att man skall komma till rätta\r\nmed våldet i samhället.</pre><pre>Utskottet erinrade också om att det inom\r\nJustitiedepartementet pågår en undersökning av\r\nstraffmätningspraxis vid vissa grövre våldsbrott i\r\nsyfte att utröna bl.a. om det finns behov av skärpta\r\npåföljder.</pre><pre>Herr talman! Mot den bakgrunden kom utskottet\r\nfram till att det inte fanns någon anledning för\r\nriksdagen att lämna något sådant uppdrag till\r\nregeringen, och man avstyrkte således den aktuella\r\nmotionen. Jag anser att vi från Ny demokrati måste\r\nvidhålla vår uppfattning. Jag yrkar därför bifall till\r\nvår motion i detta ärende.</pre><pre>Anf. 39  BERITH ERIKSSON (v):</pre><pre>Herr talman! Vi har kanske har nått kulmen när det\r\ngäller rop på längre och hårdare fängelsestraff,\r\nåtminstone ute i samhället. Det börjar nu åter att\r\nföras en debatt om nyttan och resultatet av att låsa\r\nin människor utan vettig vård och behandling. Det\r\nfinns alltså en chans att dagens negativa utveckling\r\nskall kunna vändas.</pre><pre>Resultatet av Moderaternas valslogan är\r\nförfärande. Häkten och arrestlokaler är mer än\r\növerbelagda. Och det är likadant på fängelser, där\r\nman nu har fått börja med dubbelbeläggning i\r\ncellerna. Trots dagens ekonomiska svårigheter, som\r\nvi ju blir påminda om när det gäller praktiskt taget\r\nalla områden, skall ett stort antal nya\r\nfängelseplatser inrättas.</pre><pre>Vi i Vänsterpartiet anser att det var och är ett\r\nmisstag att man tog bort halvtidsfrigivningen. Det\r\nskall naturligtvis inte fungera på det sättet att de\r\ndömda bara släpps efter halva verkställighetstiden,\r\noch det var väl egentligen aldrig heller meningen.\r\nTänk om man bara hade satsat hälften av vad de\r\nnya platserna kostar på frivården! Frivården skulle\r\nju ta hand om de dömda under andra halvan av\r\nstrafftiden, men man fick aldrig de ekonomiska\r\nresurser som behövdes för att klara den uppgiften\r\npå ett bra sätt.</pre><pre>I dag kan man läsa om fängelsedömda som släpps\r\nut utan att de har bostad, utan eftervård och utan\r\nmöjligheter att försörja sig lagligt. En del av detta\r\nlyckades frivården tidigare att ordna. I gårdagens\r\nExpressen kunde man läsa om en ung flicka som tog\r\npå sig ett brott som hon inte hade begått enbart för\r\natt få tak över huvudet och slippa begå nya brott för\r\natt kunna försörja sig.</pre><pre>Vänsterpartiets krav är att halvtidsfrigivningen\r\nskall återinföras och att frivården skall tillföras\r\ntillräckliga medel för att under den andra halvan av\r\ndet utmätta straffet kunna göra det som behövs för\r\natt återanpassa människor till ett liv ute i samhället.</pre><pre>Försöket med samhällstjänst har pågått under flera\r\når, och det med gott resultat. Detta borde leda till\r\natt fler kategorier dömda skulle kunna komma i\r\nfråga för det alternativet.</pre><pre>Kriminalvårdsforskarna Lisa Somander och Lars\r\nKrantz blev för cirka ett halvår sedan klara med en\r\ntotal fångundersökning -- det var 25 år sedan sist.\r\nI sin rapport tar de död på en del myter bl.a. om\r\nsvängdörrar på fängelser och om för generösa\r\npermissioner. Men de fann också att man inom\r\nkriminalvården i dag hanterar minst 1 000\r\nkvinnomisshandlare per år, som praktiskt taget\r\nsamtliga inte får någon behandling. Några har fått\r\ngenomgå enstaka kurser i social färdighet, men det\r\nrör sig om kurser som inte har varit relaterade till\r\nderas brott.</pre><pre>Vi har inte råd att inte behandla dessa män -- det\r\nhandlar ju till nästan 100 % om män. Bakom varje\r\nkvinnomisshandelsbrott finns ett brottsoffer. Det\r\nbästa sättet att skydda dessa kvinnor i framtiden är\r\natt få brottslingen att upphöra med sitt sätt att\r\nagera. Det hjälper ju inte att låsa in dessa män för\r\nlängre eller kortare tid, om de kommer ut dubbelt\r\nså farliga än vad de var innan man låste in dem.</pre><pre>Vi har i många år talat om kontraktsvård för denna\r\ntyp av brottslingar. Kontraktsvård för\r\nkvinnomisshandlare, våldtäktsmän och\r\nincestutövare måste byggas ut, främst för\r\nvåldsoffrens skull.</pre><pre>En annan punkt som vi tar upp i vår motion är\r\nkriminalvårdens transporttjänst. I senaste numret\r\nav Polistidningen skryter transporttjänstemännen\r\nsjälva med att de utgör Sveriges mesta resebyrå.\r\nVänsterpartiet har yrkat avdrag med 35 miljoner på\r\nden anslagsposten, vilket motsvarar den höjning\r\nsom regeringen föreslår.</pre><pre>Under verksamhetsåret 1992/93 transporterades\r\n16 861 personer ut ur Sverige till en kostnad av 148\r\nmiljoner. Ett enkelt matematiskt överslag säger att\r\ndet blev 8 800 kr i genomsnitt per person. Eftersom\r\nman vet att det ofta var fråga om stora barnfamiljer\r\nutgjordes minst en tredjedel av barn. Man måste\r\nverkligen tänka till kring denna verksamhet och se\r\npå hur den går till och hur stora kostnaderna\r\nverkligen är.</pre><pre>Till sist vill jag kommentera socialdemokraternas\r\nreservationer, eftersom Vänsterpartiet inte har\r\nnågon meningsyttring till detta betänkande\r\nberoende på att jag inte kunde närvara vid\r\njusteringstillfället. Vi kommer naturligtvis att rösta\r\nför reservation 1. Jag vill också utbrista att det var\r\nsynd att vi inte ordnade detta när vi hade majoritet.</pre><pre>Också reservation 2 överensstämmer med vår\r\nuppfattning, utom på en punkt. Det gäller\r\nnormaliserings- och närhetsprincipen. Vi anser att\r\nnormaliseringsprincipen måste frångås när det\r\ngäller resurser för psykiskt störda inne på\r\nanstalterna. Här är det inte tillräckligt med\r\nnormaliseringsprincipen.</pre><pre>Som ni själva konstaterar i reservation 3 är det svårt\r\natt differentiera inne på anstalterna, och det blir\r\ninte lättare om man skall hålla så hårt på\r\nnärhetsprincipen.</pre><pre>Herr talman! Jag yrkar bifall till motion 805 under\r\nmom. 18 och 19. Vänsterpartiet kommer att rösta\r\nför Socialdemokraternas reservationer 1, 2 och 3,\r\noch för reservationerna 4 och 7 efter\r\nkontravoteringen.</pre><pre>Anf. 40  GÖTHE KNUTSON (m):</pre><pre>Herr talman! Jag har också läst artikeln i Expressen\r\nsom Berith Eriksson åsyftade. Det är möjligt att det\r\nsom flickan berättade är sant. Det är möjligt att alla\r\nde andra artiklarna och berättelserna i radio och i\r\nTV, om hur illa det har varit planerat inför en\r\nfrigivning, har varit riktiga. Det måste vi\r\ntillsammans, genom Kriminalvårdsstyrelsen och\r\nanstalterna, ändra på. Vi måste göra det bättre.</pre><pre>Detta förfall har inte inträffat under de två år som\r\nvi har haft en borgerlig regering. Den borgerliga\r\nregeringen föresatte sig från första stund, i\r\nregeringsdeklarationen, att restaurera en förfallen\r\nkriminalpolitik. Det var målsättningen.</pre><pre>I det syftet tog man sig an en mängd olika områden\r\ninom kriminalpolitiken genom tillsättandet av\r\nutredningskommittéer som Fängelseutredningen,\r\nStraffutredningen på det straffrättsliga området,\r\nUngdomsbrottsutredningen, m.fl. Man har\r\nåstadkommit väldigt mycket. I utredningarna, som\r\ni allmänhet har varit parlamentariska, har man\r\narbetat gemensamt och tvärs över partigränserna\r\nmed det goda för ögonen.</pre><pre>När en utredning avlämnar ett delbetänkande och\r\nså småningom ett slutbetänkande går det till\r\nvederbörande departement för remissbehandling\r\nhos de organ, institutioner och inte minst\r\nmyndigheter som är relevanta, för att de skall att ge\r\nsin åsikt. Det grundliga arbetet kommer så\r\nsmåningom att medföra ett beredningsarbete i\r\ndepartementet, i detta fall i Justitiedepartementet.</pre><pre>Om detta berättas det åtskilligt i det här\r\nbetänkandet från justitieutskottet, som vi nu\r\nbehandlar och som vi förmodligen skall rösta om i\r\nmorgon.</pre><pre>Vi har egentligen mycket gemensamt när det gäller\r\nåsikter och värderingar. Jag blir i alla fall litet\r\nförvånad över det påstående som Birthe Sörestedt\r\ngjorde inledningsvis och återkom till några gånger\r\ni sitt anförande, nämligen att den nuvarande\r\nkriminalpolitiken går i fel riktning.</pre><pre>Jag erinrade mig genast om när Anna-Greta Leijon\r\nvar justitieminister och blev kritiserad från\r\nborgerligt -- inte minst från moderat -- håll, för den\r\nslapphet som var tydlig inom kriminalvården. Den\r\ntog sig uttryck i massor med rymningar och ett\r\nständigt ökande antal rymningar, inte bara från\r\nöppna anstalter utan också från slutna.</pre><pre>Det fanns en landsförrädare av ansenligt mått --\r\nspioner brukar de kallas -- som bokstavligen\r\npromenerade ut från en kriminalvårdsanstalt. Det\r\nfanns otaliga exempel på sådant. Svenska folket\r\nreagerade -- särskilt de människor som anser att de\r\nbetalar för att normala samhällsmedborgare skall\r\nkunna känna trygghet i samhället. Detta är\r\nuppgiften för en god kriminalpolitik och för\r\nKriminalvårdsverkets arbete.</pre><pre>Vi konstaterade att opinionen blev så stark, inte\r\nminst bland socialdemokratiska väljare, kanske\r\nockså bland dåvarande vpk:s väljare, att Anna-\r\nGreta Leijon lovade att det skulle bli hårdare tag.\r\nDet var hennes eget uttryck. Jag tror verkligen att\r\ndet inte bara var hennes syfte utan att hon också\r\nhade börjat ta tag i saken. Så inträffade återigen att\r\nden dåvarande socialdemokratiska regeringen\r\nsparkade en minister. Justitieministrarna blev ju\r\nmånga under de där åren. Anna-Greta Leijon fick\r\ninte fullfölja sitt arbete.</pre><pre>Så kom vi fram till det maktskifte som nu har gett\r\nmycket goda resultat av alla områden, icke minst på\r\ndet kriminalpolitiska området. Denna regering,\r\noch våra fyra regeringspartier, håller på att\r\nrestaurera en förfallen kriminalpolitik som förvisso\r\nockså innehåller vårdmoment.</pre><pre>I de socialdemokratiska reservationerna i det här\r\nbetänkandet avspeglas naturligtvis det synsätt som\r\nBirthe Sörestedt nyss gav uttryck för. Men det\r\navspeglas icke på annat sätt än att\r\nSocialdemokraterna vill skynda på det arbete som\r\nde vet pågår.</pre><pre>I något avseende, i någon reservation, har\r\nSocialdemokraterna en fundamentalt annorlunda\r\nsyn än vi. De vill t.ex. ha fler permissioner och\r\nkortare strafftider i vissa avseenden.\r\nSocialdemokraterna berör också\r\nhalvtidsfrigivningen på ett sätt så att man skulle\r\nkunna få intryck av att de har sprungit ifrån sina\r\ntidigare ställningstaganden. Men det var faktiskt\r\nunder en socialdemokratisk regering som vi fattade\r\nde första besluten om att halvtidsfrigivningen skulle\r\nupphöra och att man i stället skulle få tvåtredjedels\r\nstraffavtjäning. Jag har inte fel i detta påstående.</pre><pre>Jag konstaterar att det kan vara svårt att klart\r\nuppfatta vad Birthe Sörestedt egentligen menade,\r\nom nu Socialdemokraterna är på väg att springa\r\nifrån sitt ställningstagande.</pre><pre>När det gäller längre strafftider vill jag bara fråga\r\nom inte Socialdemokraterna har ställt upp på att\r\nbl.a. rattfylleristraffen skall vara längre och att\r\nman, naturligtvis, skall vårda och helst ''vårda bort''\r\ndet som kallas alkoholism och som måhända till\r\ndels är en sjukdom. Visst har Socialdemokraterna\r\ngjort det, men nu är det fråga om vad de verkligen\r\nhar gjort, vad de har sagt, vad de har ställt upp för\r\noch om de i sådana här debatter kommer att glida\r\nundan sanningen. Det vore angeläget att få klara\r\nbesked, inte minst när det gäller rattfylleridelen\r\nsom under de borgerliga regeringsåren har varit\r\naktuell hela tiden.</pre><pre>När vi talar om frigivning och den risk som den\r\nfrigivne löper att på nytt hamna i gäng pågår ett\r\narbete, en beredning, i Justitiedepartementet och\r\nhos Kriminalvårdsstyrelsen. Det pågår också ett\r\narbete på en rad av de områden där\r\nSocialdemokraterna har framställt yrkanden. Detta\r\npresenteras bl.a. i en stor partimotion som har\r\navsöndrat en samling reservationer.</pre><pre>Man kan räkna till fem socialdemokratiska\r\nreservationer. Den sista i ordningen i vår\r\nförteckning, reservation 7, är som bekant en\r\nreservation som tillämpas endast i den mån det\r\nblivit majoritet för reservation 2.</pre><pre>Jag yrkar, herr talman, bifall till utskottets\r\nhemställan och avslag på samtliga reservationer\r\nsamt på de yrkanden som Berith Eriksson har ställt\r\nför sitt parti, Vänsterpartiet.</pre><pre>Vi kanske ett ögonblick kan stanna upp för de två\r\nreservationerna från Ny demokrati, vilka jag över\r\nhuvud taget inte har nämnt tidigare i mitt inlägg.\r\nDen ena, reservation 5, handlar om personalens\r\nkontrollbefogenheter. Därmed avses personalen\r\nvid våra kriminalvårdsanstalter.\r\nUtskottsmajoriteten skriver att den har stor\r\nförståelse för syftet med kraven i den motion som\r\nligger till grund för reservationen. Beredningen av\r\nFängelseutredningens förslag bör dock inte\r\nföregripas. Därför avstyrker utskottsmajoriteten\r\ndenna reservation. Det kommer ett konkret förslag\r\nfrån Justitiedepartementet till riksdagen ganska\r\nsnart.</pre><pre>Den andra reservationen från Ny demokrati,\r\nreservation 6, handlar om narkotika i anstalt.\r\nTexten på s. 18 och 19 i betänkandet klargör den\r\nuppmärksamhet som utskottet i sin helhet fäster vid\r\nnarkotikaproblematiken. Förhållandena är inte\r\nbra. Den hearing som vi nyligen hade i\r\njustitieutskottet med två tillsynsmän och den\r\nfacklige ordföranden i ett av förbunden, vilka\r\nkunde detta ämne, gav oss klart besked om att\r\nmycket behöver göras. Jag vill hänvisa till det\r\nprogram som finns hos de sju\r\nkriminalvårdsregionerna om planeringen av\r\nnarkotikabekämpande insatser. En\r\nsammanfattning av programmet finns på s. 19 i\r\nutskottets betänkande.</pre><pre>Med tanke på den alltför knappt tillmätta taletid\r\nsom jag har begärt skall jag avsluta detta inlägg\r\nmed att citera ur slutet av ärendetexten beträffande\r\nnarkotikan. Där står: ''Utskottet utgick i förra årets\r\närende från att KVS organiserar\r\nnarkotikabekämpningsarbetet på anstalterna på ett\r\nändamålsenligt och från kostnadssynpunkt\r\neffektivt sätt -- -- --.''</pre><pre>För den skull avstyrker vi aktuella motioner under\r\nhänvisning till att den nya organisationen mot\r\nnarkotika på anstalterna måste -- det förutsätter\r\nvi -- komma till stånd och bli effektiv. Vi kommer --\r\ndet är ett litet hot -- från riksdagens sida att följa\r\nupp detta arbete och se till att det blir ordning på\r\ndet hela. Naturligtvis sker det med den goda\r\nmålsättningen att varje anstalt skall vara\r\nnarkotikafri. Ingenting borde vara omöjligt då det\r\ngäller någonting så förfärande som att människor\r\nförstörs fysiskt och psykiskt av narkotika. 40 % i\r\nsnitt av dem som tas in på fängelser är narkomaner\r\nnär de kommer in. Dess värre förefaller det som om\r\nflera kommer ut från fängelset såsom narkomaner,\r\nfastän de när de togs in på fängelset inte var\r\nnarkomaner. Detta kan aldrig tolereras.</pre><pre>Anf. 41  BIRTHE SÖRESTEDT (s) replik:</pre><pre>Herr talman! Jag vill göra klart för Göthe Knutson\r\nvar den socialdemokratiska kriminalpolitiken står.\r\nDen knyter an till den moderna kriminalpolitik,\r\nsom säger att man skall begränsa fängelsestraffet\r\noch använda det endast vid allvarliga brott. All\r\nvetenskap visar på att längre och fler fängelsestraff\r\ninte minskar antalet brott. Eller är det detta som ni\r\nhar åstadkommit med er nya kriminalpolitik, den\r\nhårda politiken? Brottsstatistiken tyder inte på\r\ndetta.</pre><pre>Jag vill också göra klart för Göthe Knutson att vi\r\nsocialdemokrater sade nej till slopandet av\r\nhalvtidsfrigivningen, eftersom vi ville att allt skulle\r\ntas upp samtidigt för att skapa en helhetssyn. När\r\nman slopade halvtidsfrigivningen, borde man ha\r\nhaft färdiga alternativ i stället för fängelse. Då\r\nkanske vi inte hade fått den nuvarande situationen,\r\ndär det saknas resurser för att ta emot de\r\nfängelsedömda. Utbyggnaden av provisorier räcker\r\ninte. Det är köer överallt.</pre><pre>Göthe Knutson berörde inte med ett ord den\r\nbesvärliga beläggningssituationen. Han berörde\r\ninte heller med ett ord möjligheterna till\r\ndifferentiering. Utgångspunkten måste vara att\r\nman kan differentiera de intagna, om man skall\r\nkunna bedriva en något så när vettig\r\nkriminalpolitik.</pre><pre>Anstaltschef på Fosieanstalten sade i radion i förra\r\nveckan att våldet på anstalterna ökar. Orsaken till\r\ndetta var att en hel del av de intagna inte hörde\r\nhemma där. Det fanns naturligtvis inget annat ställe\r\natt placera dem på. Överbeläggningen gör det\r\nmycket besvärligt för anstalterna att skapa\r\nverksamheter med innehåll. De intagna placeras\r\ninte efter sitt behov av verksamhet med innehåll.</pre><pre>Göthe Knutson berörde narkotikasituationen. Just\r\növerbeläggningen och oförmågan att differentiera\r\nde intagna gör att det är svårt att skilja de\r\nnarkotikafria från dem som har behov av\r\nnarkotika. Det är svårt att hålla anstalterna\r\nnarkotikafria.</pre><pre>Rymningar skall vi nog inte diskutera, Göthe\r\nKnutson. Den borgerliga politiken har medfört fler\r\nrymningar än den socialdemokratiska. Men det\r\nberor också på att de intagna är placerade på\r\nanstalter där de inte borde vara.</pre><pre>Anf. 42  GÖTHE KNUTSON (m) replik:</pre><pre>Herr talman! Det är fortfarande en glidning i Birthe\r\nSörestedts anförande. Var det en\r\nsocialdemokratisk regering och en\r\nsocialdemokratisk justitieminister som satte\r\nslopandet av halvtidsfrigivningen i sjön?</pre><pre>Att överbeläggningen är ett problem redovisas\r\nväldigt tydligt i regeringens proposition, i\r\nbudgetpropositionen, bilaga 3, samt i\r\njustitieutskottets betänkande. Det fanns ju inte\r\ntillräckligt med anstaltslogier när strafftiderna\r\nförlängdes, och när vi skärpte den politik som har\r\nvarit förfallen och alltför slapp.</pre><pre>När det gäller rymningarna säger statistiken klart\r\noch tydligt att det är vid de öppna anstalterna som\r\nrymningarna är fler. Det kallas ju avvikelser. Men\r\nrymningarna har inte ökat vid de slutna anstalterna.\r\nDenna statistik är redovisad i\r\nKriminalvårdsstyrelsen, där Birthe Sörestedt sitter\r\nsåsom socialdemokratisk representant och där även\r\njag har en plats numera.</pre><pre>Åtskilligt i denna bild vill Socialdemokraterna\r\nmörklägga. Allmänheten -- jag upprepar detta --\r\nhar reagerat utomordentligt starkt mot slappheten.\r\nDet restaureringsarbete som den borgerliga\r\nregeringen har utfört under drygt ett par år har\r\nallmänhetens stöd. Det märker man också, när man\r\nhör kritiken mot att det fortfarande förekommer\r\nrymningar. Men antalet rymningar nu är obetydligt\r\ni relation till tidigare antal.</pre><pre>Jag ber att få återkomma till de andra frågorna när\r\ntid gives. Jag vill dock än en gång hänvisa till\r\nskriftens ord. Det talas i betänkandet om allt det\r\narbete som pågår i utredningar och kommittéer.\r\nDetta beredningsarbete vill vi inte föregripa genom\r\nbeslut i utskottet. När regeringens förslag ligger på\r\nbordet, behandlar vi dem. Då skall vi åstadkomma\r\ndet bästa även på de punkter där Birthe Sörestedt\r\nvill gå längre.</pre><pre>Anf. 43  BIRTHE SÖRESTEDT (s) replik:</pre><pre>Herr talman! Vad vill vi åstadkomma med\r\nkriminalpolitiken? Naturligtvis vill vi förebygga\r\nbrott. I det avseendet har inte heller Göthe\r\nKnutson och hans parti lyckats särskilt väl. Här\r\nmåste insatser göras. Vi har förklarat att man med\r\nall kraft måste förebygga brott. Kriminalvården är\r\nen del i brottsbekämpningen. Kriminalvården\r\nmåste ta ansvaret för återanpassningen av de\r\nintagna till ett normalt liv. De som hamnar i\r\nfängelse har ofta handikapp av olika slag, t.ex.\r\nsociala. De behöver utbildning, socialt stöd av\r\nskilda slag samt hjälp med arbete och bostad.\r\nDärför är det viktigt att missbrukare av olika slag\r\nkan ges behandling och motiveras till behandling.</pre><pre>Allt detta är ett sätt för kriminalvården att\r\nåteranpassa de intagna till ett normalt liv efter\r\nanstaltstiden. Allt detta är viktigt och angeläget,\r\nom vi skall kunna bekämpa brottsligheten. Både\r\nsamhället och medborgarna är betjänta av att\r\nantalet brott minskar.</pre><pre>Anf. 44  GÖTHE KNUTSON (m) replik:</pre><pre>Herr talman! Det är alldeles tydligt att\r\nflumpolitiken är på väg tillbaka i den\r\nsocialdemokratiska återvändsgränden -- om vi skall\r\nkalla den så. Det är alldeles tydligt att det ligger mil\r\nav åsiktsskillnader mellan Anna-Greta Leijons\r\nproklamerade kriminalpolitik och den som Birthe\r\nSörestedt nu gör sig till tolk för.</pre><pre>Birthe Sörestedt frågade: Vad vill vi åstadkomma\r\nmed kriminalpolitiken? Jo, samhället måste\r\nreagera. Då måste jag fråga Birthe Sörestedt: Har\r\nni en annan uppfattning än att samhället skall\r\nreagera på brottslig gärning alltifrån\r\nungdomsbrottslingen till den durkdrivne\r\nåterfallsförbrytaren? Naturligtvis måste vi reagera.\r\nMen gång på gång hör man forskare, ungdomar\r\nsom har hamnat i den här sumpen samt andra som\r\narbetar med dessa saker förklara att det är\r\nsamhällets fel, framför allt när det gäller\r\nungdomsbrott och förstagångsbrottslingar, första\r\ngången man gör ''smash and grab'' eller slår halvt\r\nihjäl någon. Bristen på samhällets reaktion gör att\r\nså många av dessa ungdomar, större delen faktiskt,\r\nblir återfallsförbrytare. Samhället måste reagera\r\nomgående, snabbt och effektivt. Det innebär inte\r\natt vi förordar fängelse i de lägre åldrarna. Som\r\nbekant finns det en straffmyndighetsålder. Vi måste\r\nockså se till att det sker en registrering av dem som\r\när under 15 år.</pre><pre>Sedan skall det naturligtvis finnas bästa tänkbara\r\nutbildningsmöjligheter i fängelset. Men trots allt\r\nmåste inlåsningen vara ett moment för att hindra\r\nbrott. Om en yrkeskriminell befinner sig på fri fot,\r\nbegår han en mängd brott, som inte skulle inträffa\r\nom han vore inlåst. Det är väldigt enkel logik. Det\r\nbehövs inte ens matematik. Jag misstänker dock att\r\nden socialdemokratiska flumpolitiken är på väg\r\ntillbaka. Det är synd att Anna-Greta Leijon och\r\nden regeringen sålunda nu har blivit överkörda av\r\nSocialdemokraterna i opposition.</pre><pre>(forts.)</pre><pre>Ajournering</pre><pre>Kammaren beslöt kl. 18.02 att ajournera\r\nförhandlingarna till kl. 19.00 för middagsuppehåll.</pre><pre>Återupptagna förhandlingar</pre><pre>Förhandlingarna återupptogs kl.19.00.</pre><pre>8  § (forts.) f415 &gt;   Anslag till kriminalvården, m.m.</pre><pre>(forts. JuU17)</pre><pre>Anf. 45  BERITH ERIKSSON (v) replik:</pre><pre>Herr talman! Jag håller med Göthe Knutson om att\r\nbristerna vad gäller planering inför en frigivning\r\ninte helt kan tillskrivas den här regeringen. Redan\r\ninnan den tillträdde fanns det brister. Däremot kan\r\nman kanske säga att det har blivit värre i det\r\navseendet.</pre><pre>Det skall bli bättre, säger Göthe Knutson. Jag vill\r\ndå säga att det inte är så lätt att anpassa och att\r\nplanera för klienter som sitter på anstalt. Ofta måste\r\ndet till en kompletterande utbildning, eller också\r\nbehövs det kanske någon typ av praktiktjänst.\r\nVidare har vi kraven på en egen bostad, på\r\nmeningsfull sysselsättning eller arbete och på ett\r\nnytt nätverk utanför anstalten.</pre><pre>Halvtidsfrigivning är kanske fel ord. Vad det\r\nhandlar om, och vad det tidigare skulle ha handlat\r\nom, är ju att den återstående hälften av strafftiden\r\nmer eller mindre bör utgöras av en sorts\r\nintensivövervakning utanför anstalten.</pre><pre>Det som dock verkligen kan tillskrivas den här\r\nregeringen är situationen i dag på fängelser, häkten\r\noch polisarrester. Det mest skandalösa just nu\r\ntycker jag är att häkten och arrestlokaler också\r\nanvänds när det gäller flyktingar. Men den debatten\r\nfår vi väl ta en annan gång.</pre><pre>Så några ord om rymningarna, som också\r\ndebatterats här. Det är ju så -- och så har det varit\r\ntidigare också -- att 85 % av de intagna aldrig\r\nrymmer. När det gäller merparten av de övriga 15\r\nprocenten är det fråga om de öppna anstalterna. Om\r\nman tittar ännu närmare på det hela ser man att det\r\ni de flesta fall handlar om att interner inte har\r\nkommit tillbaka i tid från permissioner.</pre><pre>Vidare tycker jag inte att Göthe Knutson har\r\nanledning att slå sig för bröstet, därför att antalet\r\nrymningar från slutna anstalter inte är lika stort nu\r\nsom det var tidigare. Tidigare har det ju varit fråga\r\nom väldigt kända fångar som mött massmedialt\r\nintresse. Säkert kan sådant hända nu också. Det\r\nhänder hur väl man än försöker isolera internerna.</pre><pre>Anf. 46  GÖTHE KNUTSON (m) replik:</pre><pre>Herr talman! Först gäller det beläggningen på\r\nanstalterna. Där är det alltså belagt till närmare\r\nhundra procent och vid något enstaka tillfälle mer\r\nän så.</pre><pre>Det finns dock möjligheter att låta två interner dela\r\nrum. Detta är fullt möjligt. Förhållandena blir\r\ndärmed inte sämre jämfört med hur det på många\r\nsjukhus är -- och för övrigt i decennier har varit. På\r\nnämnda vis kan man alltså tillfälligt lösa problemen\r\nmed överbeläggning.</pre><pre>Samtidigt pågår ett mycket omfattande arbete med\r\nutbyggnader huvudsakligen av paviljonger.\r\nDessutom planeras två slutna riksanstalter. På s. 6 i\r\nbetänkandet står det:</pre><pre>''I anslagsframställningen för budgetåret 1994/95\r\nhar Kriminalvårdsstyrelsen hemställt att totalt\r\nomkring 1 040 platser, varav omkring 920 slutna,\r\nskall tillföras under perioden 1993/94--1995/96.\r\nHärtill kommer -- -- -- 360 till 480 platser för det\r\nökade behovet av anstaltsplatser med anledning av\r\nändrade regler för grovt rattfylleri.''</pre><pre>Man har arbetat med detta i stort sett sedan\r\nKriminalvårdsstyrelsen fick ett bemyndigande från\r\nregeringen. Arbetet är i full gång. Det kan Birthe\r\nSörestedt, utifrån den information som vi får i\r\nKriminalvårdsstyrelsen, också intyga. När nämnda\r\nantal platser uppnåtts är vi av med det här\r\nproblemet.</pre><pre>Sedan gäller det planeringen inför ett frisläppande.\r\nJag får alltså medhåll av Berith Eriksson. Som jag\r\nsade inledningsvis i den här debatten kan vi nog\r\ntillsammans åstadkomma väldigt mycket om vi\r\nanstränger oss. Om kravet på\r\nKriminalvårdsstyrelsen och anstalternas personal --\r\npå dem som är ledningsansvariga -- skärps, kan\r\nännu fler räddas. De här människorna slipper alltså\r\nkomma tillbaka till det träsk där de tidigare fanns\r\noch där de mer eller mindre blev indragna i\r\nkriminalitet och brottslighet.</pre><pre>Personligen har jag alltid engagerat mig -- dock\r\nkanske med begränsade möjligheter -- i detta och\r\neftersträvat en effektivare återanpassning.</pre><pre>Anf. 47  BERITH ERIKSSON (v) replik:</pre><pre>Herr talman! Det är inte bara fängelserna som är\r\növerfulla. Det gäller också häktena. Jag har gjort\r\nbesök på häktet i Uppsala. Jag träffade då personer\r\nsom fick avtjäna hela sin strafftid där. En person\r\nfick i december löfte om en annan plats i maj, och\r\nen person hade avtjänat 18 månader på häktet.</pre><pre>Sedan tycker jag att det var illa valt att jämföra med\r\nsjukhusen. Här handlar det ju också om andra\r\nsaker. När det gäller cellernas storlek t.ex. kan man\r\ninte jämföra med en sjukhussal. Inlåsningen är ett\r\nannat delproblem här. Dessutom har det betydelse\r\natt många intagna är psykiskt störda. Allt detta gör\r\natt det inte bara för de intagna blir väldigt\r\npåfrestande. Över huvud taget blir\r\narbetssituationen helt omöjlig för dem som arbetar\r\npå anstalterna.</pre><pre>Göthe Knutson upprepar återigen hur många\r\nplatser till som det blir. Men man har ju försökt att\r\nåtminstone komma i gång med en differentiering\r\noch olika behandlingsformer. Men det hela verkar\r\nha kullkastats genom den överbeläggning som\r\nråder.</pre><pre>Hur många slutna och öppna fängelseplatser skall\r\nsamhället kunna ha råd med? Om man fortsätter på\r\nden inslagna vägen innebär det att\r\nåterfallsfrekvensen blir allt större och att människor\r\nkommer att återvända till fängelset i ännu större\r\nutsträckning än som tidigare varit fallet. Om man\r\ninte får en totalt ändrad inställning när det gäller\r\nsättet att komma till rätta med brottsligheten går det\r\ninte att få ett stopp på det här. Behovet av nya\r\nfängelseplaster blir i stället allt större.</pre><pre>Anf. 48  GÖTHE KNUTSON (m) replik:</pre><pre>Herr talman! Berith Eriksson frågade: Hur många\r\nfängelseplatser har samhället råd med? Men man\r\nkan vända på frågan och i stället undra: Hur stor\r\nbrottslighet har vi råd med?</pre><pre>De som har stjälandet som yrke kostar enskilda\r\nmänniskor, företag och samhälle oerhört mycket.\r\nJag håller med om att det också är dyrt med\r\nfängelseplatser. Men stölderna och allt som de för\r\nmed sig -- jag tänker på de lägenhetsinbrott som\r\nmänniskor utsätts för och som människor reagerar\r\noerhört starkt på -- har också ett pris.</pre><pre>I en förlängning vore det intressant att utifrån\r\nVänsterpartiets och Berith Erikssons resonemang få\r\nveta vad Vänsterpartiet anser vara lagom.\r\nRiktningen är ju densamma hela tiden -- trots\r\nbrottslighet skulle vi i stort sett kanske inte ha några\r\nfängelseplatser.</pre><pre>Vi svarar då att somliga människor måste hållas\r\ninne. Jag skall inte upprepa vad jag tidigare har\r\nsagt. Jag bara hänvisar till det. Det är nämligen den\r\nenklaste matematik att räkna ut att det blir färre\r\ninbrott när yrkeskriminella sitter inne jämfört med\r\nnär de inte gör det.</pre><pre>Av betänkandet framgår klart och tydligt vad ett\r\nenigt utskott sade i fjol om differentieringen: 85 %\r\när en önskvärd nivå när det gäller beläggningstalet.\r\nDå är det möjligt att klara den här differentieringen.\r\nOm beläggningstalet är högre blir det svårt att\r\ndifferentiera. Här måste man anstränga sig\r\nbetydligt mera än man nu gör. Utan tvivel finns det\r\nen potential inom kriminalvården, på anstalterna,\r\nnär det gäller att åstadkomma en bättre\r\ndifferentiering.</pre><pre>Slutligen något om häktena. Utbyggnaden av platser\r\ngäller också häktena. Den överbeläggning som i\r\nvissa fall kan konstateras är naturligtvis obehaglig,\r\nsärskilt för dem som vistas där. Exemplen på att\r\nsomliga avtjänar hela strafftiden på ett häkte har sin\r\ngrund, såvitt jag förstår, i att vederbörande vill\r\navtjäna sitt straff på häkte. Sådana människor finns\r\ndet, och de är tydligen rätt många.</pre><pre>Anf. 49  ULF ERIKSSON (nyd) replik:</pre><pre>Herr talman! För oss i Ny demokrati är det en\r\nsjälvklarhet att man måste satsa hårt på\r\nnarkotikabekämpningen och att det är nödvändigt\r\natt införa hårda straff för med narkotikan\r\nsammanhängande gangsterverksamhet eller\r\nbrottslig verksamhet.</pre><pre>Narkotikahanteringen är internationell. För att\r\nbekämpa denna hantering krävs det såväl\r\ninternationella som speciella metoder.</pre><pre>Formellt har EU lika restriktiv narkotikapolitik som\r\nt.ex. Sverige har. Problemet är dock att en\r\ntilltagande resignation breder ut sig i Europa.\r\nDrogliberala krafter avlägsnar sig mer och mer från\r\nFN-konventionen. Det har gått så långt att vissa\r\neuropeiska metropoler, exempelvis Amsterdam och\r\nZürich, har undertecknat den s.k.\r\nFrankfurtresolutionen, där bl.a. en legalisering av\r\nnarkotika krävs. Självfallet motsätter vi oss detta.</pre><pre>Likadant kan man säga att det är med\r\ninformationen. Vi tycker alltså att det är mycket\r\nviktigt med mer av upplysning och information,\r\nbl.a. i skolorna, om narkotikan för att motverka den\r\nopinion ute i Europa som förespråkar en\r\nliberalisering.</pre><pre>Vidare tycker vi att man skall öka resurserna till\r\nTullen och Polisen. Man kan säga att Tullens och\r\nPolisens narkotikabekämpning inte är vare sig\r\ntillräcklig eller effektiv beroende på att de saknar\r\nteknik, personella resurser och stöd i lagen när det\r\ngäller att på olika sätt ingripa mot narkotikabrott.\r\nVi anser att sådana resurser måste tillskapas.</pre><pre>Anf. 50  LIISA RULANDER (kds):</pre><pre>Herr talman! Jag tänker bara ta upp några av de\r\nsaker som berörs i betänkandet. Jag har inga\r\nsärskilda yrkanden, utan jag ställer mig helt bakom\r\nvad utskottets majoritet säger.</pre><pre>Det jag vill ta upp handlar om ungdomsbrott, om\r\n§ 34-placering och, naturligtvis, om\r\nnarkotikabekämpning. Beträffande det sistnämnda\r\ntycks vi vara överens, oavsett partitillhörighet.\r\nIngen av oss här vill se narkotika på anstalerna.\r\nDäremot kan tillvägagångssätten skifta litet\r\nberoende på hur vi ser på ekonomin och vad vi vill\r\nsatsa på.</pre><pre>Vad jag absolut vill ägna tid åt är de åtgärder som\r\nbehövs när det gäller ungdomsbrotten, framför allt i\r\nförebyggande syfte. Men när skadan redan är skedd\r\nmåste vi naturligtvis ha åtgärder att tillgripa.</pre><pre>Problemen här -- det är alltså väldigt svårt att veta\r\nhur man skall hantera det hela -- visar de två\r\nmotioner på där det talas om ungdomsbrott. Den\r\nena motionen har väckts av Socialdemokraterna och\r\nden andra av Ny demokrati, och de går stick i stäv\r\nmed varandra. Det handlar om att stävja\r\nungdomsbrottslighet eller om att bestraffa den som\r\nhar gjort sig skyldig till något.</pre><pre>Som kristdemokrat tycker jag att det är väldigt\r\nviktigt att hävda att vi, oavsett hur ungdomar har\r\nburit sig åt, måste lägga en del av ansvaret på de\r\nvuxna i samhället. När det gäller förebyggande\r\nåtgärder -- det gäller då hela vägen från hem, skola,\r\nfritis och dagis -- har de vuxna faktiskt ansvar för\r\natt ungdomar stoppas i tid, så att barnen inte blir\r\nkriminella ungdomar när de växer upp. Här måste\r\nvi låta också föräldrarna få ett speciellt ansvar -- inte\r\nbara som en skyldighet utan också som en rätt att få\r\nta hand om sina barn på ett vettigt sätt. Vi\r\nkristdemokrater kämpar för vårdnadsbidrag för att\r\ndärmed ge föräldrarna en chans att lära känna sina\r\nbarn på ett tidigt stadium.</pre><pre>När vi så kommer till det som vi i dag har att tala\r\nom -- socialtjänstens och Kriminalvårdens\r\nsamarbete, eller kanske många gånger brist på\r\nsamarbete -- måste vi väl ändå säga att det behövs\r\nåtgärder. Det behövs nämligen tidigare åtgärder och\r\nfler åtgärder. Jag har suttit med i\r\nUngdomsbrottskommittén. I den kommittén -- det\r\ntycker jag är viktigt att kommentera -- har vi\r\nmycket noga gått igenom de möjligheter och de\r\nbrister som i dag finns och vad vi måste göra för att\r\nungdomsbrottsligheten skall minska.</pre><pre>Det räcker inte att bara säga att socialtjänsten borde\r\nfå ha kvar sitt ansvar. Men det har inte fungerat\r\nbra. Det är bara att konstatera det. Man har ingripit\r\nför tidigt och varit för slapp. Jag menar inte att det\r\nbehövs hårdare tag. Det är det sista en\r\nkristdemokrat skulle önska. Däremot menar vi att\r\ndet behövs konsekvens. Vi måste kunna sätta\r\ngränser. Det är kanske så att ungdomar reagerar\r\nmera om rättssamhället griper in än om en mjuk\r\nsocialarbetare kommer och berättar och pratar.</pre><pre>Därför tror jag att det är viktigt att man, som det\r\nstår i betänkandet, verkligen låter beredningen få\r\ngenomslagskraft -- dvs. att det som\r\nUngdomsbrottskommittén har sagt verkligen ger\r\nresultat. Vi får inte vara fega, utan vi måste våga ta\r\nitu med det och göra något annat än det som vi har\r\ngjort tidigare. Vi vet ju att det inte har gått bra\r\ntidigare.</pre><pre>Vi i Sverige har faktiskt inte någon större anledning\r\natt inse att vi skall behöva ha kriminella ungdomar.\r\nDet finns inte den sortens fattigdom och nöd. Det\r\nråder inte brist på mat, kläder och husrum på ett\r\nsådant sätt att vi skulle vara föranledda att försvara\r\nungdomskriminalitet. I stället är det vi vuxna som\r\nmåste ta ett ansvar.</pre><pre>Jag menar alltså att det är de tidiga insatserna som\r\när absolut effektivast. Men det som vi i dag talar om\r\när om det gäller kriminalvård eller socialtjänst. Nu\r\nhar vi i utskottet valt att inte yttra oss. Ändå vill jag\r\nnär det gäller det här betänkandet skicka med att\r\ndet är oerhört viktigt att satsa på tidiga åtgärder.</pre><pre>Nästa punkt som jag särskilt vill betona är det\r\nekonomiska ansvaret för vård utom anstalt. Detta\r\nses som ett nästa led i den här problematiken. När\r\ndet gäller den som har suttit på anstalt och avtjänat\r\nett straff måste vi -- oavsett vad vi tycker om detta\r\nmed att sitta inne och oavsett vad vi tycker om\r\nfängelsestraff -- ta vara på de tillfällen som finns när\r\ndet gäller att hjälpa den som har varit dömd. Där\r\nbrister det också i dag.</pre><pre>Det som kallas § 34-vård fungerar inte i alla stycken.\r\nDet har ibland varit svårt att veta vilken kommun\r\nsom skall betala. När man väl har bestämt sig för\r\nvilken kommun det är förhalar man ärendet på ett\r\nsätt som gör att § 34-placeringen inte kommer till\r\nstånd inom rätt tid. Det är heller inte rättvist att den\r\nsom har varit intagen och avtjänat sitt straff inte\r\nskall få den vård som han eller hon har rätt att\r\nbegära av samhället. Vården skall återanpassa och\r\nkanske habilitera -- inte bara rehabilitera.</pre><pre>Jag menar därför att det är väldigt viktigt att\r\nSocialtjänstkommittén och Fängelseutredningen\r\nsamordnas på ett vettigt sätt. Det har faktiskt också\r\nskett i uttalanden från dessa två kommittéer.</pre><pre>Vi kristdemokrater anser att det är väldigt viktigt\r\natt utslussningen får ske på ett vettigt sätt och att\r\nbetalningsansvaret inte hamnar mellan stolarna.\r\nMänniskor skall inte behöva riskera att gå miste om\r\ndet de behöver därför att vi inte riktigt vet vem som\r\nhar ansvaret eller vem som skall betala. Det måste\r\nfungera. Jag ser fram emot det förslag som så\r\nsmåningom kommer från Fängelseutredningen. Jag\r\nser också fram emot att den då sittande regeringen\r\nkommer att anta det. På det sättet kommer\r\nmänniskovärdet att värnas och människors behov\r\nav vård tillgodoses.</pre><pre>Även om vi kristdemokrater talar om\r\nmänniskovärde och människovård handlar det om\r\ngränsdragning -- även för vuxna människor. Om\r\nman begår tillräckligt grava brott och tillräckligt\r\nofta förgår sig mot sina medmänniskor -- det är ju\r\ndet som det handlar om -- är det helt rimligt att man\r\nsätts i fängelse. Självfallet måste det för att\r\nrättfärdiga brottet finnas möjlighet att bli intagen\r\nför en tid så att man kan få tänka över vad man har\r\ngjort. Detta sker också för att skydda den omgivning\r\nsom har skadats.</pre><pre>Detta står inte i motsatsförhållande till\r\nuppfattningen att man skall värna människovärdet\r\nockså inom kriminalvården och det som följer efter\r\nden.</pre><pre>Herr talman! Härmed vill jag tillstyrka utskottets\r\nhemställan i betänkandet.</pre><pre>Överläggningen var härmed avslutad.</pre><pre>(Beslut skulle fattas den 30 mars.)</pre><pre>p12p &gt; 9 §  Anslag till Brottsförebyggande rådet\r\nm.m.</pre><pre>Föredrogs</pre><pre>justitieutskottets betänkande</pre><pre>1993/94:JuU18 Anslag till Brottsförebyggande rådet\r\nm.m. (prop. 1993/94:100 delvis).</pre><pre>Anf. 51  ALF ERIKSSON (s):</pre><pre>Herr talman! Detta ärende handlar om anslag till\r\nBrottsförebyggande rådet och om\r\nbrottsförebyggande åtgärder. Bakom rubriken\r\ndöljer sig ett viktigt ställningstagande. Det gäller\r\nhur vi effektivast skall bekämpa brottsligheten.</pre><pre>Vi socialdemokrater anser att kriminalpolitikens\r\nhuvuduppgift är att förebygga och motverka brott.\r\nI ett samhälle där människorna känner trygghet och\r\nbryr sig om varandra finns det mycket större\r\nmöjligheter att få ned brottsligheten än vad det finns\r\ni ett samhälle med stora klasskillnader.</pre><pre>Regeringen genomför nu en nedrustning av det\r\nsvenska välfärdssamhället. Ökade klyftor, social\r\nutslagning och hög arbetslöshet är grogrund för\r\nbrottslighet. Försämringar inom skolan och\r\nbarnomsorgen riskerar att på sikt medföra mycket\r\nallvarliga konsekvenser för brottslighetens\r\nutveckling. Inte minst de senaste dagarnas belysning\r\nav våldet i skolorna i massmedierna visar på dessa\r\nfaror.</pre><pre>Vi kan konstatera att också kriminalpolitiken har\r\nfått ett nyliberalt ansikte. Hårdare straff för dem\r\nsom ertappas med att begå brott är ledstjärnan i\r\nregeringens kriminalpolitik. Det är en dyrbar metod\r\nsom för länge sedan visat sig vara verkningslös i\r\nkampen mot brottsligheten.</pre><pre>Antalet polisanmälda brott ökar ständigt. Även\r\ndetta visar att regeringens linje är verkningslös om\r\nman verkligen vill minska brottsligheten.</pre><pre>Under valrörelsen inför förra valet gjordes\r\nvåldsamma attacker på den socialdemokratiska\r\nkriminalpolitiken. Man lovade att det skulle bli\r\nhårdare tag för att få ned brottsligheten om det blev\r\nregeringsskifte. Vi ser nu resultatet. Visst blev det\r\nhårdare tag och visst blev det dyrare, men\r\nbrottsligheten ökar. Det gäller främst våldsbrotten.</pre><pre>Herr talman! Detta måste betraktas som ett stort\r\nmisslyckande från regeringspartiernas sida.</pre><pre>Polisen ensam klarar inte denna uppgift. Därför\r\nmåste hela samhället engageras i kampen mot\r\nbrottsligheten. Det gäller att samverka -- inte bara\r\npå central nivå, utan framför allt ute i verkligheten\r\ndär brotten begås. Jag skall återkomma med förslag\r\ntill sådana åtgärder litet senare.</pre><pre>Vi socialdemokrater har fogat tre reservationer till\r\nutskottets betänkande. Den första handlar om\r\nanslaget till BRÅ, den andra om kriminalpolitikens\r\ninriktning och den tredje om lokala\r\nbrottsförebyggande organ.</pre><pre>Vi föreslår att anslaget till Brottsförebyggande rådet\r\nutökas med tre miljoner kronor utöver vad som\r\nframgår i budgetpropositionen. Vi vill på detta sätt\r\nslå vakt om Brottsförebyggande rådet, så att dess\r\nviktiga verksamhet kan bedrivas under\r\ntillfredsställande förhållanden och med erforderliga\r\nresurser.</pre><pre>I BRÅ:s anslagsframställan sägs det att endast\r\nnågon procent av de medel som används inom\r\nJustitiedepartementets verksamhetsområde avser\r\nförebyggande åtgärder. Vi anser att\r\nmedelsförstärkningen bör användas till forskning\r\nkring den ekonomiska brottsligheten, till att mäta\r\neffekterna av de brottsförebyggande åtgärder som\r\npågår samt till inrättandet av en professur vid BRÅ.</pre><pre>I vår andra reservation tar vi upp inriktningen av\r\nkriminalpolitiken, vilket jag berörde redan i\r\ninledningen. Jag kan konstatera att den borgerliga\r\nutskottsmajoriteten håller fast vid en gammal\r\nbeprövad medicin som visat sig verkningslös.</pre><pre>I betänkandet skriver majoriteten följande om\r\ninriktningen av en långsiktig förändringsprocess: Så\r\nmycket står emellertid klart, att den till stora delar\r\nmåste avse åtgärder inom de traditionella områdena\r\nför kriminalpolitiken såsom förändring av\r\nregelverket, främst avseende straffrätten och\r\npåföljdssystemet.</pre><pre>Jag vill fråga Ingbritt Irhammar, som är\r\nregeringspartiernas föredragande, om man med\r\ndetta menar att vi kan förvänta oss ytterligare\r\nförslag om längre fängelsestraff för olika brott och\r\nom dessa prioriteras framför åtgärder i\r\nbrottsförebyggande syfte.</pre><pre>I vår tredje reservation föreslår vi att en fond för\r\nlokalt brottsförebyggande arbete inrättas. Vi anser\r\natt varje svensk på sikt bör avsätta 10 kr om året för\r\ndetta ändamål. Vi vill avsätta 25 miljoner i\r\nstartkapital i en fond vars medel skall fördelas\r\nmellan bl.a. kommuner, folkrörelser och\r\npolisdistrikt för lokalt brottsförebyggande arbete.\r\nFonden skall administreras av BRÅ, som har att\r\npröva ansökan och fördela medel ur fonden samt\r\nstödja och hjälpa polisdistrikt och kommuner att\r\nlägga upp, genomföra och utvärdera den\r\nbrottsförebyggande verksamheten.</pre><pre>Den socialdemokratiska regeringen fattade i juni\r\n1991 beslut om att en försöksverksamhet avseende\r\nbrottsförebyggande verksamhet skulle ske i fem\r\nkommuner. Denna verksamhet håller nu på att\r\nutvärderas, och resultaten är goda. I Karlskoga och\r\nDegerfors har anmälningarna om brott minskat\r\nbetydligt och ett effektivt samarbete har upprättats\r\npå lokal nivå.</pre><pre>Vi anser att det är mycket angeläget att dessa\r\nprojekt får fortsätta och att de sprids till andra\r\nkommuner som är intresserade av verksamheten.\r\nFolkrörelserna kan bidra med kunskap till denna\r\ntyp av brottsförebyggande verksamhet.</pre><pre>Erfarenheterna från dessa fem projekt visar att det\r\nmed begränsade medel går att nedbringa\r\nbrottsligheten på ett humant sätt och med en bred\r\nuppslutning bland kommuninvånarna.</pre><pre>Jag vill med anledning av att försöksverksamheten\r\npå de fem orterna nu utvärderas fråga\r\nregeringspartiernas föredragande följande: Hur\r\nblir fortsättningen för dessa försök om de inte får del\r\nav de medel som vi socialdemokrater nu föreslår att\r\nde skall få?</pre><pre>Avslutningsvis, herr talman, vill jag upprepa att\r\nvägen till minskad brottslighet inte står att finna i\r\nlängre fängelsestraff utan i effektiva\r\nbrottsförebyggande åtgärder som är anpassade till\r\nde förhållanden som råder på olika håll i landet.</pre><pre>Jag yrkar bifall till de socialdemokratiska\r\nreservationerna under mom. 1, 2 och 4.</pre><pre>Anf. 52  ULF ERIKSSON (nyd):</pre><pre>Herr talman! Jag vill tala litet om Ny demokratis\r\ninställning till allmänpreventionens betydelse i\r\nrättstillämpningen. Enligt utskottets uppfattning\r\ntillmäts allmänpreventiva hänsyn inte tillräcklig\r\nbetydelse i rättstillämpningen sedan 1 kap. 7 §\r\nbrottsbalken togs bort. Bestämmelsen borde\r\nåterinföras, så att det framgår att den främsta\r\nuppgiften för domstolar, åklagare, polisväsende\r\nsamt kriminalvård är att upprätthålla allmän\r\nlaglydnad.</pre><pre>I vart fall borde brottsbalken ändras så, att det av\r\nlag framgår att domstolarna måste ta hänsyn till\r\nkravet på allmän laglydnad i sin dömande\r\nverksamhet. Härigenom skulle, herr talman,\r\nuppnås ökad stadga i och en förbättrad tilltro hos\r\nallmänheten till domstolarna och rättssystemet i\r\nstort. Ett starkare betonande av allmänpreventiva\r\nhänsyn i rättstillämpningen skulle också vidga\r\nmöjligheterna att döma till strängare straff för\r\nhögaktiva vanebrottslingar och medverka till att hos\r\nunga människor inpränta hur allvarligt samhället\r\nser på brott.</pre><pre>Herr talman! Det får ankomma på regeringen att\r\nåterkomma till riksdagen med ett förslag som\r\ntillgodoser vad utskottet nu har anfört. Detta bör\r\nriksdagen med anledning av Ny demokratis motion\r\nJu810 som sin mening ge regeringen till känna. Jag\r\nyrkar bifall till Ny demokratis reservation i detta\r\närende.</pre><pre>Anf. 53  INGBRITT IRHAMMAR (c):</pre><pre>Herr talman! I förra årets forskningsproposition\r\nslogs fast att BRÅ skulle utvecklas till ett kvalificerat\r\nexpertorgan i kriminalpolitiska frågor under\r\nregeringen. Samtidigt skulle uppbyggnaden av den\r\nkriminalpolitiska forskningen vid universiteten\r\nintensifieras. Forskningen skulle fortsätta vid BRÅ,\r\nframför allt den tillämpade forskningen.</pre><pre>BRÅ:s delvis nya inriktning innebär en fokusering\r\npå utveckling och utvärdering inom det\r\nkriminalpolitiska fältet. BRÅ skall sammanställa\r\noch förmedla för rådets verksamhetsområde\r\nrelevant information om kriminalvetenskaplig\r\nforskning till myndigheter, till olika organisationer\r\noch till enskilda. Dessutom skall BRÅ ansvara för\r\növergripande utredningar och analyser av\r\nsamhällets samlade resurser inom det\r\nkriminalpolitiska fältet. På så sätt ges också\r\nunderlag till statsmakterna för kriminalpolitiska\r\nåtgärder. Jag menar att det är av mycket stor\r\nbetydelse att vi har rätt underlag för att kunna fatta\r\nriktiga politiska beslut.</pre><pre>Vad gäller medelstilldelningen yrkar\r\nsocialdemokraterna, som Alf Eriksson sade, på\r\nytterligare 3 miljoner kronor medan Vänsterpartiet\r\nvill minska anslaget med 10 miljoner kronor.\r\nAnslagstilldelningen är emellertid väl avvägd. Jag\r\ngör den bedömningen, eftersom den är i enlighet\r\nmed vad BRÅ själv har äskat. Jag vill betona detta,\r\neftersom Alf Eriksson frågade mig om jag anser att\r\nanslagstilldelningen är tillräcklig. Jag utgår ifrån\r\natt om BRÅ får det som man har äskat innebär det\r\nockså att medlen räcker till för att man skall kunna\r\nbedriva sin verksamhet under, som Alf Eriksson\r\nbetonade, tillfredsställande förhållanden.</pre><pre>BRÅ har dessutom självt föreslagit att en\r\nnedskärning med 1,5 miljoner kronor görs av\r\nanslaget för budgetåret 1994/95. Dessa medel skall\r\növerföras till den kriminologiska forskningen på\r\nuniversiteten, i enlighet med de planeringsramar\r\nsom regeringen fastställt för perioden.</pre><pre>Jag är vidare i grunden mycket positiv till en\r\nprofessur vid BRÅ -- det har jag sedan länge\r\nuttalat -- men regeringen är inte nu beredd att\r\ninrätta en sådan. Man håller ju på att bygga upp\r\nprofessurer vid universiteten.</pre><pre>BRÅ tillförs också 5 949 000 kronor den 1 juli 1994,\r\ndå BRÅ tar över beställaransvaret för statistiken\r\ninom rättsväsendet. Ansvaret kommer här att\r\nomfatta både kriminalstatistik och annan statistik\r\nför rättsväsendet. Jag yrkar därför avslag på\r\nreservation 1.</pre><pre>Herr talman! BRÅ har på regeringens uppdrag och\r\ni samverkan med Rikspolisstyrelsen och\r\nKriminalvårdsstyrelsen utarbetat en framtids- och\r\nomvärldsanalys avseende det kriminalpolitiska\r\nverksamhetsområdet för tiden fram till sekelskiftet.\r\nMålet för analysen var att ta fram ett underlag för\r\nfortsatta överväganden inom regeringskansliet när\r\ndet gäller reformarbetet inom kriminalpolitikens\r\nområde. Analysen har särskilt tagit sikte på följande\r\nfrågeställningar:</pre><pre>--Hur ser den förväntade brottsutvecklingen ut?</pre><pre>--Vilka åtgärder krävs med tanke på den förväntade\r\nbrottsutvecklingen?</pre><pre>--Vilken arbetsbelastning kan det komma att bli\r\ninom rättsväsendet?</pre><pre>--Vilka krav bör ställas på kriminalpolitiken utifrån\r\nden här analysen?</pre><pre>BRÅ har utifrån denna analys också utfärdat ett\r\nrecept. BRÅ förespråkar en nationell\r\nbrottspreventiv strategi, där åtgärder inom\r\nrättsväsendet samordnas med åtgärder inom andra\r\nsamhällssektorer som skolan, socialtjänsten,\r\nfrivilligorganisationer m.fl. Strategin bör också\r\ninnefatta frågor som huvudmannaskap för den\r\nbrottsförebyggande verksamheten,\r\nhuvudmannaskap för frågor som rör de lokala\r\nbrottsförebyggande programmen, en årlig och\r\nförbättrad brottsofferundersökning och\r\nförbättringar av rättsstatistiken. Denna framtids-\r\noch omvärldsanalys pekar på en fortsatt utveckling\r\nav antalet brott, om man inte radikalt lägger om\r\npolitiken, tänker om och åtgärdar. Vi slår fast att\r\nbrottsligheten är oacceptabelt hög redan i dag. Det\r\när absolut icke önskvärt att den ökar.</pre><pre>Frågan är då vad man skall göra. Det behövs en\r\nlångsiktig förändringsprocess. Det är nödvändigt att\r\nbygga kriminalpolitiken på en helhetssyn. Det\r\nverkar som om Alf Eriksson inte har läst detta, som\r\nslås fast både i betänkandet och i propositionen.\r\nDetta gäller åtgärder både från det allmänna och\r\nfrån samhället i övrigt.</pre><pre>Det krävs åtgärder på bred front inom\r\nkriminalpolitikens traditionella områden. Man\r\nmåste se på strafflagstiftningen, på polisens\r\nverksamhet och på kriminalvårdens roll. Självfallet\r\ninnefattas detta i kriminalvårdens hela problematik,\r\nmen det skall å andra sidan inte vara enbart på de\r\nområdena som man skall studera hur\r\nkriminalpolitiken i framtiden skall utformas. Jag\r\ntror att vi är överens om att de traditionella\r\nkriminalpolitiska åtgärderna inom rättsväsendet\r\nfrämst består av ingripanden och reaktioner mot\r\nredan begångna brott. Jag tror också att vi är\r\növerens om att sådana åtgärder snarast är ett\r\nuttryck för misslyckande i ambitionen att förebygga\r\noch förhindra brott.</pre><pre>Man kan naturligtvis inte frångå att också en av\r\nrättsväsendet utformad fast och konsekvent\r\nkriminalpolitik som tillämpas av statssystemet har\r\nförebyggande effekter.</pre><pre>Också de här förklaringarna har jag hämtat från\r\nbudgetpropositionen. I budgetpropositionen står att\r\ndirekt brottsförebyggande insatser och åtgärder\r\nmåste prioriteras. Alf Eriksson sade i sitt anförande\r\natt vi inte talar om brottsförebyggande insatser utan\r\nbara vill åtgärda brott som redan har begåtts. Men\r\ni betänkandet och i budgetpropositionen står klart\r\noch tydligt att brottsförebyggande insatser skall\r\nprioriteras. Det betyder väl att man menar allvar\r\noch tycker att det här är viktigt? Ordet prioritera\r\ninnebär faktiskt att sätta först och före.</pre><pre>Vi måste skapa möjligheter för samhället att\r\nutvecklas, så att människor kan växa i mognad och\r\nansvar och ömsesidigt hänsynstagande. Särskilt\r\nviktigt är detta när det gäller barn och ungdomar.\r\nOckså dessa ord har jag hämtat ur betänkandet och\r\nbudgetpropositionen. Trots detta har\r\nSocialdemokraterna en reservation där man säger\r\natt man måste satsa på barn och ungdomar. Ni\r\nkunde ju i stället bara ha skrivit av det som står i\r\nbudgetpropositionen.</pre><pre>Jag utgår från att alla politiker vill slå vakt om det\r\ngenerella välfärdssamhället. Jag utgår från att\r\ningen politiker eftersträvar hög arbetslöshet, även\r\nom arbetslösheten ökade under den\r\nsocialdemokratiska regeringstiden. Jag utgår från\r\natt ingen vill ha stora sociala klyftor eller öka de som\r\nfinns, även om de sociala klyftorna ökade enormt\r\nunder den förra socialdemokratiska regeringen. Jag\r\nutgår också från att ingen vill ha förslummade\r\nbostadsområden.</pre><pre>Vi i regeringspartierna betonar hur viktigt det är\r\nmed förebyggande insatser, och vi betonar hur\r\nviktigt det är att stärka familjens ställning och att ta\r\ntill vara skolans möjligheter som fostrare, hur\r\nviktigt det är att ge unga normer och värderingar\r\noch hur viktigt det är att barn lär sig skilja på mitt\r\noch ditt och rätt och fel.</pre><pre>I betänkandet betonas det också hur viktigt det är\r\natt ta till vara människors engagemang och\r\ndeltagande inom det brottsförebyggande området.\r\nRegeringen har nyligen också gett BRÅ i uppdrag\r\natt utarbeta ett nationellt brottsförebyggande\r\nprogram, som BRÅ självt har önskat.</pre><pre>Detta program skall belysa frågor om inriktning och\r\nmålbeskrivning för det brottsförebyggande arbetet,\r\nansvarsfördelning, samordning och -- lyssna noga\r\nnu -- samverkan på olika nivåer samt uppföljning\r\noch utvärdering av resultatet. En central fråga\r\nanges vara vilka åtgärder som behövs för att\r\nförhindra att unga människor dras in i kriminalitet\r\noch missbruk.</pre><pre>BRÅ är ju också representerat i\r\nTrygghetsutredningen och skall vid arbetet med ett\r\nnationellt brottsförebyggande program hålla\r\nkontakt med och beakta det arbete som sker inom\r\nden utredningen vad gäller lokalt\r\ntrygghetsskapande arbete, närpolisverksamhet och\r\nett problemorienterat brottsförebyggande\r\narbetssätt.</pre><pre>Målet är att regeringen under våren 1995 skall\r\nkunna förelägga riksdagen ett förslag till ett\r\nnationellt brottsförebyggande program.</pre><pre>Dessutom skall regeringen tillsätta en särskild\r\nutredare med uppdrag att ta fram en samlad\r\nresultatredovisning för det kriminalpolitiska\r\narbetsområdet. Det arbetet skall vara avslutat före\r\n1994 års utgång.</pre><pre>Av det sagda framgår väl ändå väldigt tydligt att\r\nregeringen lägger stor vikt vid att minska\r\nbrottsligheten och öka människors trygghet och att\r\nregeringen lägger särskilt stor tonvikt vid\r\nbrottsförebyggande insatser inom\r\nkriminalpolitiken.</pre><pre>Med detta vill jag yrka avslag på reservation 2.</pre><pre>Herr talman! I motion 809 av Socialdemokraterna\r\nbegärs som vi hörde här tidigare att BRÅ ges ett\r\ngenerellt uppdrag för uppbyggande av lokala\r\nbrottsförebyggande organ i landets kommuner och\r\natt en fond inrättas, i vilken BRÅ administerar,\r\nprövar och fördelar medlen.</pre><pre>Först vill jag framhålla att lokalt\r\nbrottsförebyggande arbete och initiativ bör\r\nstimuleras. Statsmakterna har ett ansvar för att\r\nskapa goda förutsättningar för och ge ett aktivt stöd\r\ntill lokalt brottsförebyggande arbete. Detta betonas\r\ni betänkandet. Enligt tidigare regeringsbeslut har\r\nBRÅ och Rikspolisstyrelsen stött bildandet av fem\r\npilotprojekt, vilket också Alf Eriksson berörde i sitt\r\nanförande. De här erfarenheterna skall samlas för\r\natt kunna användas på andra håll i landet. BRÅ\r\nhåller nu på med en fortlöpande uppföljning av\r\nprojekten och skall lämna en slutlig redovisning i\r\nhöst.</pre><pre>BRÅ skall också under innevarande budgetår ägna\r\nsärskild uppmärksamhet åt att utifrån de här\r\nerfarenheterna utveckla modeller för lokalt\r\nbrottsförebyggande arbete. För att kunna göra det\r\nhar BRÅ börjat med en landsomfattande\r\ninventering och systematisering av\r\nbrottsförebyggande verksamhet som bedrivs i olika\r\nkommuner på initiativ av kommuner, polisen eller\r\nbåda delar. Det här beräknas kunna avrapporteras\r\nnästa budgetår.</pre><pre>Dessutom arbetar Trygghetsutredningen nu med att\r\nse över rollfördelningen mellan enskilda poliser och\r\nkommuner i arbetet med att skapa trygghet mot\r\nbrott, särskilt vardagsbrottslighet och\r\nordningsstörningar. Kommittén skall också studera\r\nhur möjligheter till samverkan kan utvecklas mellan\r\nenskilda och polis.</pre><pre>På grund av allt detta aktuella utrednings- och\r\nutvärderingsarbete gällande lokalt\r\nbrottsförebyggande arbete bör motionen nu avslås\r\nav kammaren.</pre><pre>Jag yrkar avslag också på reservation 4, som är en\r\nupprepning av vad Ny demokrati uttryckte i en\r\nmotion i fjol. Brottsbalkens bestämmelser om\r\nstraffmätning och påföljdsval ger redan i dag\r\ndomstolarna möjlighet att i tillräcklig utsträckning\r\nbeakta allmänpreventiva hänsyn vid valet av påföljd\r\nför brott.</pre><pre>Jag yrkar bifall till utskottets hemställan.</pre><pre>Anf. 54  ALF ERIKSSON (s):</pre><pre>Herr talman! Vad BRÅ har äskat är en sak. Det kan\r\nväl inte vara så att det inte är möjligt för ledamöter i\r\nden här kammaren att föreslå andra eller ytterligare\r\nuppgifter till BRÅ? Det är just vad vi har gjort, och\r\ndessa andra uppgifter skulle finansieras med de 3\r\nmiljonerna.</pre><pre>Jag kan upprepa vilka uppgifter det gällde. Den\r\nförsta uppgiften var att utvärdera den ekonomiska\r\nbrottsligheten, som håller på att gå oss över\r\nhuvudet. Den andra uppgiften gällde en utvärdering\r\nav de brottsförebyggande projekten, och den tredje\r\ngällde inrättandet av professuren.</pre><pre>Vi har inga delade meningar om vikten av BRÅ:s\r\nomvärldsanalys och vad man kommer fram till i\r\nden. Vi har inte reserverat oss på den punkten. Men\r\nde sköna skrivningar som finns måste ju\r\növerensstämma med den handling som utförs.</pre><pre>Vi har sett efter vad som sammantaget har gjorts på\r\nkriminalpolitikens område under två och ett halvt\r\når, och vi kan då konstatera att det icke har satsats\r\nnågra extra pengar på brottsförebyggande\r\nverksamhet, medan den ena potten med hundra\r\nmiljoner efter den andra har använts till att bygga\r\nut fängelser och utöka straffskalorna. Vi kan inte se\r\natt förlängda, utökade straffskalor skulle ge en\r\nlikadan brottsförebyggande signal som andra, mer\r\nhumana brottsförebyggande åtgärder.</pre><pre>Varför nu, när vi har så goda erfarenheter, vänta\r\nmed att sätta i gång lokala projekt på bred front?\r\nUtskottsmajoriteten har på den här punkten\r\nmöjlighet att visa att ni menar något med den\r\nbrottsförebyggande verksamheten ute på det lokala\r\nplanet.</pre><pre>Anf. 55  INGBRITT IRHAMMAR (c):</pre><pre>Herr talman! Jag informerade om att man inom\r\nBRÅ har fått de medel man har äskat. Jag gjorde\r\ndet därför att Alf Eriksson klagade på att BRÅ inte\r\nkunde arbeta under tillfredsställande förhållanden,\r\neftersom man inte hade fått erforderliga resurser.\r\nSom jag sade i mitt anförande utgår jag från att man\r\ninom BRÅ vet vad man äskar, och får man vad man\r\näskar kan man åtminstone arbeta under\r\ntillfredsställande förhållanden. Det innebär inte att\r\ninte ett parti här i riksdagen kan föreslå att BRÅ\r\nskall jobba med något annat eller ha ytterligare\r\nuppgifter -- det har jag inte invänt mot.</pre><pre>Det finns redan i dag två stycken experter på BRÅ\r\nsom jobbar med den ekonomiska brottsligheten. Det\r\när väldigt viktigt och bra, och det kompletterar\r\nannan utredning kring ekonomisk brottslighet som\r\npågår just nu.</pre><pre>Alf Eriksson frågar varför vi inte visar i handling att\r\nvi vill satsa på brottsförebyggande arbete. Det har\r\nvi gjort, bl.a. med de projekt som är i gång. Dessa\r\när alltså inte färdigutvärderade, utan en\r\nutvärdering av dem håller på nu.</pre><pre>De projekten skall utvärderas tillsammans med\r\nandra lokala brottsförebyggande projekt. De startas\r\nideligen, och de pågår på fler platser i landet än i\r\ndessa fem försökskommuner. Erfarenheterna från\r\ndessa projekt skall samlas in och utvärderas för att\r\nkunna bilda modeller, helst i varje polisdistrikt i\r\nhela landet. Majoriteten menar att vi bör invänta\r\nresultatet av den utvärdering som pågår. Vi bör\r\navvakta och utvärdera det, så att vi kan göra det\r\nbästa möjliga av det hela.</pre><pre>Alf Eriksson säger -- och jag har hört det tidigare i\r\nkammaren här i dag -- att regeringen nu enbart\r\nsatsar på hårdare straff och inte på det\r\nbrottsförebyggande arbetet. Jag försöker erinra mig\r\nnågon lagstiftning där vi har varit oense när det\r\ngäller straffskalorna.</pre><pre>Vi har gemensamt ansett att man t.ex. skall sänka\r\ngränsen för grovt rattfylleri från 1,5 promille till 1\r\npromille. Vi ser gemensamt, såvitt jag har förstått,\r\nallvarligt på sexualbrott, och vi har också sett det\r\nsom viktigt att skärpa lagstiftningen för\r\nnarkotikabrott. Jag undrar vilka lagar och\r\nstraffpåföljder som ni socialdemokrater här syftar\r\npå.</pre><pre>Anf. 56  ALF ERIKSSON (s):</pre><pre>Herr talman! Det är riktigt att de lokala projekten\r\nnu utvärderas under våren och att det skall komma\r\nen rapport till hösten. Det har också skett en\r\nkontinuerlig utvärdering. Redan under 1992, vill\r\njag minnas, gjordes en första utvärdering av hur\r\ndetta hade gått.</pre><pre>Det finns väl inte någon anledning att inte använda\r\nde positiva signaler som har kommit redan på detta\r\ntidiga stadium och sätta dessa projekt i sjön. Jag har\r\nträffat representanter för flera kommuner där de är\r\nintresserade av att köra i gång liknande verksamhet.\r\nMen alla vet ju hur det låter när man kommer till\r\nkommunerna: Vi har inga pengar.</pre><pre>Vi ser här en möjlighet att stötta kommuner och\r\npolisdistrikt att komma i gång med den här\r\nverksamheten på ett tidigt stadium. Jag tror att det\r\när mycket välinvesterade pengar.</pre><pre>Sedan till frågan om straffskalorna. Vilket är mest\r\nbrottsförebyggande, Ingbritt Irhammar: risken för\r\natt bli upptäckt när man har begått ett brott, eller\r\natt få en hårdare påföljd?</pre><pre>Anf. 57  INGBRITT IRHAMMAR (c):</pre><pre>Herr talman! Alf Eriksson och jag är inte oense om\r\natt det sker kontinuerliga utvärderingar av lokala\r\nbrottsförebyggande projekt och att det arbetas fram\r\nmodeller som kan användas på flera håll.\r\nVerksamhet byggs nu upp på väldigt många olika\r\nhåll.</pre><pre>Trygghetsutredningen hade en hearing för inte så\r\nlänge sedan där olika kommuner vittnade om hur\r\nmycket arbete som redan hade satts i gång och som\r\npågick. Jag hörde inte att någon av de kommunerna\r\nsade att de inte hade kunnat starta på grund av brist\r\npå resurser.</pre><pre>Det har i så fall varit fråga om brist på fantasi. Det\r\när ofta behovet av samverkansformer som har\r\nbetonats, och jag vet inte om man skall behöva\r\nbudgetera det. Jag har inte hört det i de kommuner\r\noch polisdistrikt som startat med detta.</pre><pre>Jag ställde en fråga till Alf Eriksson. Alf Eriksson\r\nsade att den nuvarande regeringen driver en politik\r\nsom innebär att fler sätts i fängelse. Jag medger att\r\nfler sätts i fängelse. Domstolarna dömer i dag\r\nutifrån samma lagstiftning hårdare på ett helt annat\r\nsätt än för tre, fyra år sedan.</pre><pre>Vi har dessutom ändrat lagstiftningen. Jag nämnde\r\nsexualbrott, övergrepp på barn, rattfylleri och\r\nnarkotikabrott. På vilka av dessa områden har\r\nSocialdemokraterna reserverat sig mot\r\nlagstiftningen på ett sätt som hade kunnat lett till\r\nfärre fängelsedomar?</pre><pre>Dessutom vill jag påminna om att Centern i\r\nopposition till den förutvarande socialdemokratiska\r\nregeringen drev på för att vi skulle få alternativ till\r\nfängelsestraff, bl.a. samhällstjänst i hela landet. Vi\r\nfick reservera oss till förmån för att detta skulle\r\ninföras, eftersom majoriteten, dvs. ni\r\nsocialdemokrater, inte var beredda att införa\r\nalternativ i den snabba takt som vi då ville.</pre><pre>Anf. 58  ALF ERIKSSON (s):</pre><pre>Herr talman! I den här frågan har vi under min tid\r\nsom ledamot i kammaren vid varje tillfälle\r\nmotionerat om en samlad översyn av straffskalorna\r\nså att vi får en bild av det hela, och så att de\r\nharmoniserar med varandra.</pre><pre>Men det är inte bara fråga om detta. Som sades i\r\ndebatten om föregående betänkande har vi också\r\nföreslagit alternativa påföljder till fängelsestraff.</pre><pre>Vi anser inte att fängelsestraff är allena\r\nsaliggörande. Det är berättigat i vissa fall, men det\r\när en mycket uråldrig metod. Det har tillämpats\r\nganska länge. I dagens moderna samhälle vore det\r\nväl synd om vi inte skulle kunna hitta någon metod\r\nsom var humanare, billigare och bättre.</pre><pre>Anf. 59  INGBRITT IRHAMMAR (c):</pre><pre>Herr talman! Alf Eriksson och jag är överens på ett\r\nområde, och det är att vi måste finna fler alternativ\r\ntill fängelsestraff. Det är också därför som\r\nStraffsystemkommittén nu arbetar för att finna\r\nmöjligheter till alternativ inom påföljdssystemet.</pre><pre>Vi i Centern har precis som Socialdemokraterna\r\nrepresentanter i kommittén. Vi gnuggar verkligen\r\nvåra geniknölar för att försöka finna olika\r\nalternativ. Jag tror att alla som sitter med i den\r\nutredningen är överens om att det är viktigt att finna\r\nalternativ.</pre><pre>Jag reagerar över reservationer där man skriver\r\nsom om man menade att inte alla betonar detta. Ni\r\nsäger i reservation nr 2, som gäller inriktningen av\r\nkriminalpolitiken, att det skall ske en satsning på\r\nbrottsförebyggande arbete. Men det sägs både i\r\nbudgetpropositionen och i utskottsmajoritetens text\r\ni betänkandet. Där står t.o.m. att det\r\nbrottsförebyggande arbetet skall prioriteras.</pre><pre>Ni talar om att reformera straff- och påföljdssystem\r\nmed utvecklandet av alternativ till frihetsstraff. Det\r\nfinns en utredning som arbetar utifrån just de\r\ndirektiven.</pre><pre>Ni talar om en human kriminalvård med förbättrat\r\ninnehåll. Den frågan har en annan utredning\r\narbetat med.</pre><pre>Ni talar om utökat stöd till brottsoffren. Det har\r\nsällan gjorts så mycket för brottsoffren som under\r\nden korta tid -- två och ett halvt år -- som den\r\nnuvarande regeringen har suttit vid makten.</pre><pre>Ni talar om snabba och tydligare reaktioner för\r\nunga lagöverträdare. Ungdomsbrottsutredningen\r\nhar avgett ett i stort sett enigt betänkande. Nu håller\r\nvi på att försöka lägga fram sådana förslag som jag\r\ntidigare har fått reservera mig till förmån för,\r\neftersom ni socialdemokrater inte var beredda att\r\nsatsa på detta. Det gäller t.ex. medling för unga\r\nlagöverträdare. De förslagen avslog ni år efter år på\r\nden tiden.</pre><pre>Ni talar om effektivare polisiära arbetsmetoder. Nu\r\nskall det tillsättas en utredning som skall titta på\r\npolisens verksamhet.</pre><pre>På punkt efter punkt talar ni om sådant som står i\r\npropositionen eller i utskottsmajoritetens text i\r\nbetänkandet. Det verkar som att ni söker strid i\r\nstället för att vi skall arbeta framåt.</pre><pre>Överläggningen var härmed avslutad.</pre><pre>(Beslut skulle fattas den 30 mars.)</pre><pre>10 §  Vissa anslag m.m. inom\r\nUtrikesdepartementets område</pre><pre>Föredrogs</pre><pre>utrikesutskottets betänkande</pre><pre>1993/94:UU14 Vissa anslag m.m. inom\r\nUtrikesdepartementets område (prop. 1993/94:100\r\ndelvis).</pre><pre>Anf. 60  VIOLA FURUBJELKE (s):</pre><pre>Herr talman! Till utrikesutskottets betänkande om\r\nvissa anslag inom Utrikesdepartementets område\r\nhar vi socialdemokrater fogat två reservationer.</pre><pre>Den första handlar om fredsbevarande verksamhet.\r\nDär har utskottet instämt när det gäller det behov\r\nsom vi beskriver i den motion som ligger till grund\r\nför reservationen, men avstrykt att pengar avsätts\r\ntill detta ändamål.</pre><pre></pre><pre>Bakgrunden till reservationen och motionen är att\r\nvi anser att Sverige nu behöver ta ett samlat grepp.\r\nVi har beskrivit detta i ett program för gemensam\r\nsäkerhet.</pre><pre>De ändrade utrikespolitiska förhållandena ställer\r\nstörre och ändrade krav på Sverige. FN, ESK och\r\nframtida Partnerskap för fred är tre stora\r\norganisationer med åtaganden där Sverige kommer\r\natt spela en framträdande roll även i framtiden.\r\nInom FN och ESK har vi redan fullgjort olika\r\nåtaganden, och inom Partnerskap för fred kommer\r\nvi sannolikt också att göra det framgent.</pre><pre>Vi har beskrivit hur vi vill finansiera vårt program\r\nför gemensam säkerhet. Det behövs inte bara en\r\nekonomisk samordning utan också en politisk\r\nsamordning. Det behövs kort sagt en bättre\r\nberedskap för att kunna möta de högre och\r\nförändrade kraven. De krav som jag talar om har\r\nbeskrivits i bl.a. Boutros Ghalis Dagordning för\r\nfred. De finns som en bärande grundtanke i den\r\ninternationella kommissionen för globalt\r\nsamarbete.</pre><pre>Vi föreslår ett nytt anslag, som skall bära titeln\r\nSäkerhetsskapande åtgärder. Det är på totalt 1,3\r\nmiljarder kronor. Vi skapar detta nya anslag delvis\r\ngenom en omfördelning av\r\nFörsvarsdepartementets budget, delvis genom att\r\nföra över pengar från Utrikesdepartementets\r\nbudget. 164 miljoner är nya färska pengar. Om\r\nSverige med fortsatt anständighet skall kunna tala\r\nom värdet av en alleuropeisk säkerhetsordning får\r\nvi inte agera som om vi trodde att det skulle kunna\r\nväxa upp alldeles av sig självt. Vi måste själva verka\r\nför att så skall ske. Med det nya anslaget skulle vi\r\nvisa på vad vi har kallat för peace dividend. Vi har\r\nbegärt det av många andra länder tidigare, men\r\nSverige skulle här kunna gå i bräschen och visa att\r\nvi med peace dividend skulle ha en beredskap för\r\natt verka för en ny alleuropeisk säkerhetsordning.</pre><pre>Vi vill ta 1 miljard från försvarsbudgeten, 836\r\nmiljoner från Utrikesdepartementet, och 164\r\nmiljoner är färska pengar. Detta ger tillsammans\r\n1,3 miljarder kronor. Detta har alltså\r\nutskottsmajoriteten avstyrkt.</pre><pre>Egentligen i samma syfte har vi reserverat oss mot\r\nmajoritetens förslag till nedskärningar av F 2-\r\nanslaget. Vi har egentligen två reservationer som\r\nbåda främjar säkerheten. F 2-anslaget går till\r\norganisationer för information och studier om\r\nsäkerhetspolitik och säkerhetsfrämjande\r\nutveckling. Utan organisationer som informerar\r\nom och engagerar sig för den här utvecklingen kan\r\ninte heller regeringen åstadkomma särskilt mycket.\r\nDe är så att säga samverkande faktorer.</pre><pre>Majoriteten vill skära ned F 2-anslaget från 23\r\nmiljoner kronor till 13 miljoner. Man motiverar det\r\nmed att antalet ansökningar har minskat från 600\r\ntill 350 och att det ansökta beloppet minskat på\r\nmotsvarande sätt. Nu är det inte riktigt sant, det är\r\ninte riktigt proportionell minskning av\r\ntotalsumman av de ansökta bidragen.</pre><pre>Värre är, tycker jag, att man anklagar\r\norganisationerna för och motiverar neddragningen\r\nmed att organisationerna ofullständigt redovisat de\r\nbidrag som de fått tidigare. Det har visat sig vid en\r\ngranskning att UD inte har särskilt god reda. Flera\r\nav de bidrag som man har räknat in i det icke-\r\nredovisade beloppet har varit sådana som inte har\r\nbehövt redovisas ännu. I en del fall har de t.o.m.\r\nvarit redovisade, men UD har slarvat bort\r\nredovisningarna.</pre><pre>För övrigt förtjänar UD kanske en viss kritik.\r\nEnligt ett klipp från DN den 16 mars ger\r\nregeringskansliets revisionskontor UD en svidande\r\nkritik för hur man har misskött sin egen\r\nredovisning.</pre><pre>Det kanske inte är så lätt för små\r\nfolkrörelseorganisationer med ingen eller väldigt\r\nliten administration att klara det här. Jag tror att\r\nman måste visa en viss tolerans och förståelse för\r\natt det kan bli förseningar. Men det får inte på\r\nnågot sätt göra att det värdefulla arbetet minimeras\r\nså till den grad att man nästan halverar bidraget.</pre><pre>Det som är märkligt i sammanhanget är att\r\nutskottsmajoriteten skriver mycket väl om\r\norganisationernas arbete. Man lovordar det, man\r\ntalar verkligen om hur angeläget det är att detta\r\narbete genomförs, inte minst i den förändrade tid\r\nsom vi nu lever i.</pre><pre>Samtidigt som man föreslår denna stora\r\nnedskärning säger man: ''Utskottet utgår ifrån att\r\nsåväl projektstöd som organisationsstöd bör kunna\r\nlämnas på samma sätt som för närvarande.'' Det\r\nhär är verkligen en tulipanaros. Det är ungefär som\r\natt säga till en metallarbetare: Vi halverar din lön,\r\nmen det gör ingenting. Du kommer att kunna leva\r\nmed precis samma standard som tidigare. Det här\r\när oerhört enkel matematik. Alla förstår att det i\r\nbästa fall är önsketänkande att det skall vara så.\r\nVärre är om detta är ett försök att föra\r\norganisationerna bakom ljuset och låtsas att det\r\ninte kommer att bli någon förändring.</pre><pre>Vi har i vår reservation skrivit att vi anser att det\r\nhär anslaget fortsatt bör vara på 20 miljoner kronor.\r\nVi tycker att det är oerhört viktigt att vi inte nu när\r\nvi har så många utmaningar på det utrikespolitiska\r\nområdet framför oss drar ned på anslaget.</pre><pre>Herr talman! Jag yrkar bifall till reservationerna 1\r\noch 2, som handlar om ett program för gemensam\r\nsäkerhet och innebär ett betydligt större anslag för\r\nstudier och information om fred och\r\nnedrustningsarbete.</pre><pre>Anf. 61  LARS MOQUIST (nyd):</pre><pre>Herr talman! Utrikesutskottets betänkande UU14\r\nom vissa anslag inom Utrikesdepartementets\r\nområde handlar om anslagen Utrikesförvaltningen,\r\nBidrag till vissa internationella organisationer som\r\nFN, Nordiska rådet och EFTA. I betänkandet\r\nåterfinns också anslaget Information om Sverige i\r\nutlandet, Utrikeshandel och exportfrämjande.\r\nNedrustnings- och säkerhetspolitiska frågor\r\nbehandlas under F -avsnittet i propositionen.</pre><pre>Anslaget Utrikesförvaltningen m.m. rymmer\r\nmedel till departementets och\r\nutlandsmyndigheternas löner och\r\nförvaltningskostnader, och kostnader för vissa\r\nförhandlingsresor på 60 miljoner kronor hänförs\r\nockså till det anslaget. Trots att det av\r\nbudgetförslaget framgår att man har företagit\r\nbesparingar på sammanlagt 21,5 miljoner yrkas det\r\nnu på en höjning av anslaget med 39 551 000 kr.</pre><pre>Vi anser att utrikesförvaltningen bör åläggas\r\nsparbeting som motsvarar 5 % och föreslår en\r\nsänkning av anslaget med 76 miljoner. Vi vill också\r\nse över kostnader för lokaler och bostäder\r\nutomlands samt bevaka att kostnader för resor\r\nminimeras.</pre><pre>Vi anser att hela FN -organisationen måste ses\r\növer. Den är i många avseende ineffektiv, svällande\r\noch byråkratisk. Många FN -organ behöver\r\nsamordnas, en del skrotas.</pre><pre>Vi anser att Sverige aktivt bör verka för fler\r\nsvenskar inom FN-systemet. Med tanke på Sveriges\r\ngenerösa bidragsgivning borde många fler\r\nstyrelseposter och många fler tjänstemän beredas\r\narbetsmöjligheter inom FN.</pre><pre>Ny demokrati anser att de verksamheter som skall\r\nprioriteras inom FN är befolkningsfrågan, miljön\r\noch FN i rollen som världspolis.</pre><pre>Sverige måste på ett bättre sätt utnyttja de\r\nupphandlingar som sker inom FN. Det är stora\r\nbelopp som går svenska företag förbi. Den totala\r\nFN-upphandlingen uppgår till ca 35 miljarder USD\r\nper år. Den del av FN-upphandlingen som är mest\r\nintressant för svensk industri uppskattas till ca 2,5\r\nmiljarder USD. Svensk industri har hittills visat ett\r\nganska litet intresse för denna FN-marknad. Detta\r\nmåste rättas till genom en intensifierad information\r\nfrån den svenska FN-delegationen i New York till\r\nsvenska företag.</pre><pre>Sverige har av tradition sänt parlamentariker och\r\nandra representanter till FN:s generalförsamling\r\nvarje höst. Vi vill dock införa en ny modell för\r\ndetta. Vi föreslår att Sverige i framtiden endast\r\nsänder två grupper med tio riksdagsledamöter i\r\nvarje. Parlamentarikergruppen skall delta i FN-\r\narbetet under en tvåveckorsperiod i stället för fyra\r\nveckor som nu är fallet. Alla partier skall vara\r\nrepresenterade i gruppen. Som förhållandena är i\r\ndag innebär vårt förslag att Vänsterpartiet, Ny\r\ndemokrati, kds, Folkpartiet och Centern får\r\nvardera en delegat, Moderaterna två och\r\nSocialdemokraterna tre delegater.</pre><pre>Inom departementet saknas i dag ett samlat grepp\r\növer Sveriges FN-insatser. Detta anser vi måste\r\nändras. Ny demokrati anser att hela FN-\r\nengagemanget skall finnas inom ett och samma\r\ndepartement på UD. Man får då en bättre överblick\r\noch kan undvika dubbelarbete. En bättre\r\nsamordning leder till effektivisering och lägre\r\nkostnader.</pre><pre>Vi vill att FN i framtiden skall kunna spela en större\r\nroll -- en roll som ''världspolis''. Ny demokrati\r\nställer sig positivt till fredsbevarande och\r\nfredsskapande insatser inom FN:s ram. Vi vill\r\nfrämja inrättandet av en särskild fredsskapande\r\nstyrka under FN:s säkerhetsråds kontroll.</pre><pre>Rollen som världspolis har ofta fått spelas av USA,\r\nsåsom i Somalia och Kuwait. USA kan dock inte ta\r\npå sig denna roll i all framtid. Den inhemska\r\namerikanska opinionen kommer inte att i alla lägen\r\nacceptera att amerikanska liv riskeras och offras i\r\nfjärran länder. Detta gäller speciellt om inte andra\r\nländer är beredda att hjälpa till för att upprätthålla\r\nvärldsfreden och försvara demokratiska staters\r\növerlevnad.</pre><pre>Sverige bör spela en aktiv och pådrivande roll så att\r\ndessa styrkor bildas så snart som möjligt. Det är\r\nsjälvklart att Sverige som nation måste vara berett\r\natt tillsammans med andra nationer ingripa för att\r\nlösa allvarliga konflikter i omvärlden -- ingripanden\r\nmed trupp, inte bara med diplomatiska uttalanden.\r\nDetta måste vi göra inte minst för att vi själva skall\r\nkunna få hjälp om vi blir angripna av främmande\r\nmakt.</pre><pre>Herr talman! Vi anser att kostnaderna för Nordiska\r\nrådet är orimligt höga. Vi föreslår att regeringen tar\r\ninitiativ till att utreda och analysera det nordiska\r\nsamarbetets arbetsformer.</pre><pre>Vi anser att Nordiska rådet bör syssla med nordiska\r\nmiljöfrågor och med frågor av gemensamt nordiskt\r\nintresse inför ett europeiskt samarbete. Inom\r\nNordiska rådet bör verksamheten spegla det som är\r\nunikt just för Norden.</pre><pre>Herr talman! När det gäller anslagstitlarna D.\r\nInformation om Sverige samt E. Utrikeshandel och\r\nexportfrämjande har vi i vår motion utvecklat vår\r\nsyn på skapandet av ett Sweden Center. Det finns i\r\ndag en lång rad myndigheter och statliga bolag som\r\nsysslar med utlandsrelaterade verksamheter: UD\r\nmed ambassader och konsulat, EKN, Sveriges\r\nexportråd, biståndsorganisationer såsom SIDA,\r\nBITS, Swedecorp och Swedfund International. Ny\r\ndemokrati föreslår att samtliga dessa myndigheter\r\noch bolag sammanförs till en organisatorisk enhet --\r\nSweden Center -- som underställs Sveriges\r\nexportråd och som ägs gemensamt av staten och\r\nsvenskt näringsliv.</pre><pre>Varje utlandsmarknad av betydelse för svensk\r\nhandel skall bestyckas med ett Sweden Center. I de\r\ndiplomatiskt tunga länderna finns separata\r\nambassader, medan ambassadverksamheten i\r\npolitiskt lätta länder borde kunna inkluderas i ett\r\nSweden Center.</pre><pre>Med den föreslagna organisationen erhålls en\r\nenhetlig ledning av införsäljningen på\r\nutlandsmarknaderna av en mängd aktiviteter som\r\nrör Sverige. Med en enhetlig administration\r\nkommer stora kostnadsnedskärningar att kunna\r\ngöras.</pre><pre>Vi föreslår att regeringen tillsätter en\r\nsnabbutredning som får i uppdrag att skyndsamt\r\nutreda en ny organisation.</pre><pre>Anslag inom det nedrustnings- och\r\nsäkerhetspolitiska området återfinns i\r\nbudgetpropositionens tredje huvudtitel under\r\nrubrikerna F 1--6. Under 1992 utreddes hur\r\nanslagna medel inom F 2-anslagets område\r\nInformation och studier om säkerhetspolitik och\r\nfredsfrämjande utveckling används. Utredningen\r\nframförde stark kritik över anslagsutnyttjandet.</pre><pre>Ny demokrati anser att F-anslagen måste\r\nbegränsas. Vi noterar regeringens ambition att\r\nbegränsa anslagäskandena. Vi anser dock att\r\nregeringens besparingar är otillräckliga. Med ett\r\nbudgetunderskott på 170 miljarder kan besparingar\r\npå några tiotals miljoner synas oväsentliga. Men vi\r\nanser att det nu verkligen gäller att spara -- i smått\r\nsom stort.</pre><pre>Vi föreslår att F-anslagen reduceras till 40 miljoner,\r\nvilket innebär en minskning med mer än en\r\ntredjedel i förhållande till 1993/94 års anslag.</pre><pre>Herr talman! Jag skall fatta mig kort. Jag avslutar\r\nmitt anförande med att yrka bifall till vår\r\nreservation nr 3 beträffande momenten 26 och 30\r\nsamt till reservation nr 4 beträffande momenten 31\r\noch 35.</pre><pre>Anf. 62  JAN JENNEHAG (v):</pre><pre>Herr talman! Förhållandet till Europeiska unionen\r\npräglar snart sagt alla frågor som riksdagen har att\r\nbehandla. När det gäller kampanjen inför\r\nfolkomröstningen kommer vi att få se att resurserna\r\ntill ja- och nejsidan knappast är likvärdiga. Ja-sidan\r\nstöds av ett samlat ekonomisk-politiskt\r\netablissemang och kommer rimligtvis att ha\r\nbetydligt mer resurser till sitt förfogande än vad\r\nnej-sidan någonsin kan åstadkomma. Detta gäller\r\nhelt oavsett hur stor andel av befolkningen som från\r\nbörjan är engagerad i arbetet. Därför är det\r\nnaturligtvis viktigt att de statliga bidragen till den\r\nhär kampanjen ligger på en hög nivå.</pre><pre>Det kan inte råda något tvivel om att denna fråga\r\när av största vikt -- det har sagts otroligt många\r\ngånger i denna kammare. Viktiga frågor tenderar\r\nofta att kosta pengar. Det här är en fråga som måste\r\nfå kosta. Det gäller ju samhällets stöd till\r\nkampanjen.</pre><pre>Utskottet skriver mycket välvilligt att resurser till\r\ninformationsinsatserna inför folkomröstningen\r\nskall fördelas rättvist mellan ja- och nejsidan. Vad\r\nannat skulle man kunna säga? Därmed överlämnar\r\nvi tolkningen av ordet ''rättvist'' till någon annan.\r\nJag menar att vi måste följa samma modell som vi\r\nhade inför folkomröstningen för kärnkraften.\r\nResurserna måste naturligtvis, i dagens\r\npenningvärde räknat, ligga på samma ekonomiska\r\nnivå som vid den folkomröstningen. Utskottet\r\nskriver att den frågan får vi ta ställning till sedan --\r\ndet kommer säkerligen en proposition kring de\r\nnärmare arrangemangen kring folkomröstningen!\r\nMen det vore ju utomordentligt värdefullt om\r\nriksdagen redan nu uttalade vad den vill att den här\r\nkampanjen skall få för resurser.</pre><pre>När vi nu vet datum och över huvud taget vet mer\r\nän när betänkandet skrevs finns det ingen\r\nanledning för riksdagen att inte uttala hur man vill\r\nha det. Tillfälle till det får riksdagen genom att\r\nbifalla Bertil Måbrinks meningsyttring.</pre><pre>Ekonomiskt stöd till frivilligorganisationer som\r\narbetar med fred, säkerhet, demokrati och\r\nmänskliga rättigheter är viktigt av många olika\r\nanledningar. Sådana här organisationer kan\r\nknappast locka sponsorer av någon vikt. Vilka\r\nskulle det i så fall vara? Försvarsindustrin lär\r\nknappast vara intresserad, även om den har\r\ntillräckliga resurser.</pre><pre>Att frivilligorganisationerna spelar en betydelsefull\r\nroll i det konkreta internationella arbetet är vi väl\r\nockså överens om. Att de länge har kommit till\r\nundsättning och stöd i kris- och krigssituationer är\r\nväl belagt.</pre><pre>Frivilligorganisationernas engagemang och\r\ndeltagande i fredsarbetet kommer att få ökad vikt.\r\nDet framhävs också av olika FN-organ och ESK.\r\nESK vill t.ex. att frivilligorganisationerna skall\r\nengageras mer direkt i försöken att finna, hantera\r\noch på sikt medverka till att undanröja orsaker till\r\nkonflikter.</pre><pre>Låt oss då titta på vad som händer med F 2-\r\nanslaget. Jag instämmer helt med vad Viola\r\nFurubjelke sade. Anslaget skall naturligtvis inte\r\nsänkas. Det bör åtminstone ligga kvar på samma\r\nnivå som förra året.</pre><pre>Det finns vidare en annan sak som berör F 2-\r\nanslaget. Den internationella\r\nkontaktverksamheten är begränsad till\r\norganisationer som knyter kontakter med de\r\nbaltiska staterna, Ryssland och Polen. Den\r\nbegränsningen är litet knepig. Den är dessutom helt\r\nonödig, och den hindrar svenska organisationer att\r\nfå medel för att bygga nätverk med mänskliga-\r\nrättighetsorganisationer. Det gäller t.ex. vad som\r\nhänder nu i f.d. Jugoslavien. Centralamerika är\r\nytterligare ett exempel. En stor del av de flyktingar\r\nsom kommer till Sverige är från dessa områden.</pre><pre>Vi tycker också att det är helt obefogat att F 2-\r\nanslaget skall överföras till Civildepartementet.\r\nDet bidrar inte till en bättre ordning eller överblick.\r\nDet fråntar Utrikesdepartementet det avgörande\r\ninflytandet för medelstilldelningen angående det\r\nsom handlar om säkerhetspolitik och\r\nfredsverksamhet. Det är väl inte för mycket sagt att\r\npåstå att Civildepartementet inte har den\r\nkompetensen.</pre><pre>Herr talman! Jag står naturligtvis bakom Bertil\r\nMåbrinks meningsyttring. Men jag nöjer mig med\r\natt yrka bifall till den del av meningsyttringen som\r\ngäller mom. 15.</pre><pre>Anf. 63  PÄR GRANSTEDT (c):</pre><pre>Herr talman! Utrikesdepartementet är en\r\nmyndighet med många år på nacken sedan det hade\r\nnamnet Kabinettet för utrikes brevväxling.\r\nDepartementet har fått möta många skilda\r\nuppgifter med olika förutsättningar under\r\nårhundradenas lopp.</pre><pre>I dag står vår utrikesförvaltning inför mycket\r\nspeciella utmaningar. Dels gäller det naturligtvis för\r\ndenna förvaltning, likväl som för andra\r\nstatsförvaltningar, att den är ställd under de\r\nsparkrav som är nödvändiga i en ekonomi med så\r\nstora underskott som vi dras med i dag. Samtidigt\r\nlever vi i en tid när kravet på insatser från\r\nutrikesförvaltningens sida bara växer. Dels är vår\r\nverklighet alltmera internationaliserad. Sverige blir\r\nmer och mer beroende av väl fungerande\r\ninternationella kontakter både nära och fjärran.\r\nDels blir antalet länder som Sverige har anledning\r\natt odla kontakter med bara fler. Behovet av vår\r\nnärvaro blir bara större och större.</pre><pre>Inom parentes sagt blir Ny demokratis spariver\r\nmed stora nedskärningar på utrikesförvaltningens\r\nområde utöver vad regeringen har föreslagit minst\r\nsagt malplacerad. Det faller på sin egen orimlighet.\r\nJag behöver inte orda mer om det.</pre><pre>Det är därför naturligtvis viktigt att ha en ständig\r\növersyn av att resurser används på bästa sätt. Det\r\narbetet fortgår kontinuerligt inom\r\nutrikesförvaltningen. Många bra insatser görs där.\r\nDet hela underlättas naturligtvis inte av att\r\nutrikesförvaltningens tjänstemän hör till de sämst\r\nbetalda i vår samlade statsförvaltning. Det är inte\r\nriksdagens sak att lägga sig i avtalsförhandlingar.\r\nMen det kan vara värt att notera att så är det, och\r\ndet är naturligtvis inte någon fördel för\r\nverksamheten.</pre><pre>Men det görs ändå imponerande insatser. Jag tror\r\natt vi i Sverige med rätta kan vara stolta över den\r\nutrikesförvaltning vi har. Sverige har gott renommé\r\ninternationellt sett för det sätt utrikesförvaltningen\r\nfungerar.</pre><pre>Det betänkande vi nu behandlar berör många delar\r\nav finansieringen av utrikesförvaltningen. I allt\r\nväsentligt är utskottet enigt, och det är glädjande.\r\nMen det finns ett par punkter där det finns\r\nreservationer. Socialdemokraterna har en\r\nreservation som behandlar frågan om gemensam\r\nsäkerhet. Reservationen bygger på ett\r\nsocialdemokratiskt motionsyrkande. När jag\r\nstuderade yrkandet kunde jag konstatera att det\r\nutgjorde en mycket vältalig beskrivning av\r\nnödvändigheten av den politik som regeringen i allt\r\nväsentligt redan för. Det stöd till sitt politiska\r\ninnehåll som detta yrkande från\r\nSocialdemokraternas sida i realiteten innebär är\r\nnaturligtvis välkommet. Det är viktigt med en bred\r\nkonsensus i utrikespolitiken.</pre><pre>Däremot vill Socialdemokraterna visa något slags\r\nhandlingskraft genom att flytta runt pengar inom\r\noch mellan Utrikes- och Försvarsdepartementen.\r\nPå det sättet trollas ett nytt anslag fram. Men om\r\nman tittar litet närmare på detta ser man att de\r\npengar som redan används för de ändamål som\r\nSocialdemokraterna vill att de skall användas till\r\nendast flyttas runt. Sedan blir det ett nytt anslag,\r\noch det känns handlingskraftigt.</pre><pre>Vi tror inte på den typen av handlingskraft.\r\nOrganisatoriska förändringar skall vara sakligt\r\nmotiverade. Vi kan inte se att det\r\nsocialdemokratiska förslaget ger några som helst\r\nnya möjligheter att göra något som inte redan görs\r\nmed det system som redan finns. Vi instämmer\r\nhjärtligt i de politiska ambitionerna som finns i den\r\nsocialdemokratiska motionen. Vi har precis samma\r\nambitioner, men däremot tror vi inte så mycket på\r\nden omfördelning av anslagen som\r\nSocialdemokraterna föreslår. Vi avstyrker därför\r\ndet konkreta yrkandet.</pre><pre>Herr talman! Vidare var det förslaget om F2-\r\nanslaget. Det gäller anslaget till enskilda\r\norganisationers verksamhet i fråga om fred och\r\nnedrustning. Jag skall villigt erkänna att förslaget\r\ninte mötte någon entusiasm från de flesta av\r\nregeringssidans ledamöter. Vi är ense om den\r\nbetydelse som de enskilda organisationernas och\r\nfolkrörelsernas arbete innebär när det gäller frågor\r\nom fred och nedrustning. Men det som gjorde att vi\r\nändå inte kunde avvisa regeringens förslag var det\r\nfaktum att förslaget motiverades med att\r\nefterfrågan på pengar från detta anslag hade\r\nkraftigt minskat. Mängden ansökningar och de\r\nansökta beloppen hade minskat kraftigt. Det är ett\r\nmotiv som inte utan vidare går att sopa bort. Vi\r\nkonstaterade vad Viola Furubjelke sade, nämligen\r\natt även om efterfrågan på pengar från anslaget har\r\nminskat, och därmed anslaget minskas, bör man\r\nkunna ge seriösa, bra projekt och organisationer\r\nstöd i samma omfattning som tidigare. Det finns då\r\ningen rimlig anledning att minska stödet till de\r\nstödvärda verksamheterna. Det är den slutsatsen\r\nsom utskottet har dragit. Därmed är det självklart\r\natt om UD:s bedömningar inte skulle hålla, dvs. att\r\nefterfrågan på pengar för seriösa projekt ökar, får\r\nfrågan tas upp till förnyad behandling i riksdagen\r\nigen. Men motivet för nedskärningen är en minskad\r\nefterfrågan, och utskottet noterar detta.</pre><pre>För säkerhets skull har utskottet dessutom\r\nkonstaterat att anslaget bör kunna avlastas den\r\ninternationella verksamheten. Många\r\norganisationer gör mycket stora insatser med stöd\r\nfrån F 2-anslaget i krigszoner, t.ex. i det forna\r\nJugoslavien och i Somalia. Det är inte alldeles\r\nnödvändigt att använda F 2-anslaget för detta\r\nändamål. Här går det mycket väl att använda\r\nkatastrof- eller demokratianslaget. Det finns\r\nmånga andra resurser.</pre><pre>Om man avstår från den prutning på\r\nkatastrofanslaget som Socialdemokraterna vill\r\ngöra, går det att utan vidare använda de resurserna\r\ntill att finansiera fina fredsskapande insatser från\r\nfrivilligorganisationer eller enskilda organisationer\r\ni t.ex. Jugoslavien eller Somalia. På så sätt avlastas\r\nF 2-anslaget.</pre><pre>Sammantaget kan jag säga att vi är övertygade om\r\natt det med en sådan omfördelning och med hänsyn\r\ntill det som UD självt säger beträffande efterfrågan\r\npå anslaget bör vara fullt möjligt att ge stöd till\r\nstödvärda insatser på detta område på samma sätt\r\nsom hittills.</pre><pre>Avslutningsvis vill jag apropå nydemokraternas\r\nreservation säga: Allt det som man säger i\r\nreservationen och som Moquist sade från\r\ntalarstolen om vikten av effektivitet, om vikten av\r\natt reformera FN:s verksamhet, om vikten av att\r\nsvenska företag är aktiva vad gäller upphandling i\r\nmultilateral verksamhet osv. är helt\r\nokontroversiella ståndpunkter. Det är sådant som\r\nalla är ense om. Det är inte någonting som vi\r\nbehöver tvista om ytterligare.</pre><pre>Herr talman! Mot denna bakgrund yrkar jag bifall\r\ntill utrikesutskottets hemställan.</pre><pre>Anf. 64  VIOLA FURUBJELKE (s) replik:</pre><pre>Herr talman! Pär Granstedt raljerar över att vi\r\nsocialdemokrater vill visa handlingskraft genom att\r\nflytta pengar mellan olika konton. Jag vill då erinra\r\nPär Granstedt om att vi för två veckor sedan fick en\r\nförsta redovisning av vad Partnerskap för fred\r\nskulle innebära för Sverige. Det redovisades en\r\nmängd åtaganden utan pengar. Tack vare\r\nsocialdemokratiskt initiativ fick riksdagen så\r\nsmåningom en skrivelse. Vi begärde också besked\r\nom finansieringen.</pre><pre>Pär Granstedt säger att vi socialdemokrater i vår\r\nmotion samlat förslag om den politik som i dag\r\nredan förs. Men politik utan ekonomi är bara ord.\r\nMed förslaget om ett program för gemensam\r\nsäkerhet vill vi samordna ekonomi och politik. Vi\r\nvill ha lite ordning och reda på dessa frågor.</pre><pre>Vid tal om F 2-anslaget säger Pär Granstedt att vi\r\när rörande eniga om betydelsen av folkrörelsernas\r\narbete. Men uppenbarligen är vi inte det. Vi\r\nvärderar det inte lika högt. Vi socialdemokrater är\r\nberedda till ett anslag på 20 miljoner, medan Pär\r\nGranstedt har tillstyrkt en nedskärning med 10\r\nmiljoner kronor. Det motiverar han än en gång med\r\natt mängden ansökningar har gått ned i antal. Men\r\när det inte så, Pär Granstedt, att bara en bråkdel av\r\nansökningarna tidigare kunde bifallas? Jag är\r\növertygad om att det är välbekant, och det kommer\r\natt vara så även i fortsättningen. Vi skulle ha\r\nkunnat öka andelen bifallna ansökningar; det är\r\ningen brist på seriösa ansökningar. Det har krävts\r\nen mycket hård prioritering vad gäller inlämnade\r\nansökningar tidigare. I fortsättningen kommer det\r\natt krävas en ännu hårdare prioritering. Och det\r\nkommer att begränsa organisationernas\r\nmöjligheter att arbeta.</pre><pre>Anf. 65  PÄR GRANSTEDT (c) replik:</pre><pre>Herr talman! Det är lite svårt att genomskåda den\r\nanslagskarusell som Socialdemokraterna vill\r\ngenomföra för att visa handlingskraft när det gäller\r\nfrågan om gemensam säkerhet. Viola Furubjelke\r\nsade i sitt anförande att anslaget på 164 miljoner\r\nkronor utgjorde nya och friska pengar. Det är något\r\nsom är lätt för ett oppositionsparti att föreslå. Men\r\nnär jag läser reservationen uppfattar jag det som att\r\npengarna för detta ändamål skall omdisponeras\r\ninom Försvarsdepartementets anslag på förslag av\r\nÖB. Men på denna punkt kanske vi kan få en\r\nytterligare förklaring.</pre><pre>Föreställningen att tillskottet på 164 miljoner\r\nkronor skulle utgöra den stora skillnaden för om\r\nSverige skall kunna göra insatser när det gäller att\r\nskapa säkerhet i Europa eller inte är att hårdra det.\r\nNaturligtvis skall vi diskutera finansieringen av\r\n''Partnership for peace''; den frågan återkommer vi\r\ntill. Men jag konstaterar att det som\r\nSocialdemokraterna gör i allt väsentligt är en stor\r\nomflyttning av anslag inom UD och\r\nFörsvarsdepartementet, detta för att enbart\r\nåstadkomma en verksamhet som redan bedrivs.\r\nDet tycker jag inte är så oerhört heroiskt.</pre><pre>Vi är säkerligen ganska ense om vikten av att stödja\r\nden verksamhet som bedrivs av de enskilda\r\norganisationerna. Jag noterar att det inte längre\r\nhandlar om att minska anslagen till de enskilda\r\norganisationerna, utan det handlar om att höja\r\ndem. Det är väl bra. Men jag tror att vi kan\r\nåstadkomma det även på den väg som\r\nutskottsmajoriteten anvisat, nämligen genom att i\r\nstörre utsträckning än hittills utnyttja exempelvis\r\nkatastrofanslaget och demokratianslaget för den\r\ninternationella delen av de enskilda\r\norganisationernas verksamhet. Om vi tar hänsyn\r\ntill den prutning på katastrofanslaget som\r\nSocialdemokraterna vill göra kanske vi vid en total\r\nsammanställning skulle upptäcka att\r\nutskottsmajoriteten får mer resurser till att stödja\r\ndenna verksamhet än Socialdemokraterna med sitt\r\nalternativ.</pre><pre>Anf. 66  VIOLA FURUBJELKE (s) replik:</pre><pre>Herr talman! Vi har i denna debatt talat om två\r\nolika anslag. Det ena anslaget gäller ett program för\r\ngemensam säkerhet, och det andra gäller F 2-\r\nanslaget till folkrörelseorganisationer.</pre><pre>I det ena fallet säger Pär Granstedt att 164 miljoner\r\nkronor är småsummor som flyttas hit och dit. I det\r\nandra fallet är 10 miljoner kronor en oöverkomlig\r\nsumma att anslå till frivilligorganisationernas\r\narbete.</pre><pre>De färska pengarna, de 164 miljoner kronorna, i\r\nvårt program redovisade jag för i mitt\r\ninledningsanförande. De skulle kunna utgöra en\r\nsvensk ''Peace dividend''. Vi har krävt av många\r\nandra länder, framför allt av hårt ekonomiskt\r\nträngda u-länder, att de skall anslå pengar till\r\nangelägna åtaganden inom miljöområdet eller för\r\natt främja fred och säkerhet. Pengarna skall sparas\r\ngenom att dra ned det egna militära försvaret.\r\nSverige skulle här kunna gå före. Jag tycker inte det\r\när oväsentligt. Det är också viktigt att man vet hur\r\nmycket pengar vi har att röra oss med. Det är\r\nviktigt att vi har en beredskap, så att vi omedelbart\r\nkan svara på FN:s och ESK:s förfrågningar och för\r\nden delen också på förfrågningar från Parterskap\r\nför fred när de kommer. Vi skall inte först då börja\r\nse närmare på hur finansieringen skall göras. Vi vill\r\nså gärna. Men kan vi av ekonomiska skäl? Så\r\nkommer situationen ungefär att bli om vi inte har\r\nett anslag. Vi vill därför ha det samlade anslaget för\r\nprogrammet för gemensam säkerhet. Av samma\r\nskäl vill vi att organisationerna skall få möjlighet att\r\narbeta på den nivå där de kan främja detta arbete.</pre><pre>Anf. 67  PÄR GRANSTEDT (c) replik:</pre><pre>Herr talman! Jag tycker fortfarande att\r\nSocialdemokraterna ägnar sig åt att snurra runt\r\nmed anslag. I reservationen talas det om att de 164\r\nmiljonerna skall åstadkommas genom\r\nomfördelning inom Försvarsdepartementets\r\nanslag, om jag läser rätt innantill. Men det är\r\nmöjligt att det föreligger någon oklarhet i\r\nframställningen där. Det som jag dock kan\r\nkonstatera är att det i dag finns pengar i budgeten\r\nför de verksamheter som är aktuella inom detta\r\nområde. I huvudsak handlar i varje fall\r\nSocialdemokraternas förslag om att flytta om dessa\r\npengar. Jag tror inte att man med det får\r\nmöjligheter till någon ny verksamhet.</pre><pre>Det som också gör det hela litet ihåligt är att\r\nSocialdemokraterna samtidigt vill skära ned på\r\nandra anslag, exempelvis katastrofanslaget. Det\r\nanslaget är faktiskt också relevant för\r\nfredsbevarande insatser. Om man vid ett\r\nhelhetsgrepp ser på de samlade resurserna som\r\nregeringen ställt till förfogande, resurser som kan\r\nanvändas både för fredsbevarande insatser inom\r\nFN:s och ESK:s ram och för stöd till enskilda\r\norganisationer som bedriver insatser i krigshärjade\r\nområden, upptäcker man att det som erbjuds och\r\ndet som Socialdemokraterna kan erbjuda på detta\r\nområde är ungefär likvärdigt. Resurserna redovisas\r\nbara under olika anslagsposter. Det är egentligen\r\ninte så förfärligt mycket att bråka om.</pre><pre>Anf. 68  MARGARETA VIKLUND (kds):</pre><pre>Herr talman! På grund av det kalla kriget har\r\nsäkerhetspolitiken och även studierna i\r\ninternationell politik ofta begränsats till att\r\nhuvudsakligen gälla frågor som rör öst--väst-\r\nkonflikten. Också den s.k. svenska\r\nneutralitetspolitiken var en produkt av sin tid,\r\neftersom den fokuserade på risken för militär\r\ninvasion. Men det statiska tillstånd som\r\nkarakteriserade det kalla kriget har upphört. I\r\nstället har vi fått en dynamisk process, där världen\r\nsöker efter en ny ordning -- en ordning som i mina\r\nögon just nu verkar ganska kaotisk.</pre><pre>Världen har således lämnat bakom sig en situation\r\nmed en stor, polariserad konflikt, som hölls i schack\r\nmed hjälp av terrorbalansen. I stället har vi nu\r\nhamnat i en situation med en rad globala problem\r\noch konflikter av varierande intensitet. Jag tänker\r\nsärskilt på kriget i Bosnien-Hercegovina, Kosovos\r\nutsatta läge och situation och de fruktansvärda och\r\nprovocerande handlingar som folket där är utsatt\r\nför.</pre><pre>Herr talman! En dynamisk omvärld kräver ett\r\ndynamiskt angreppssätt för att på rätt sätt fånga\r\ninnehåll och färdriktning i olika länders politiska\r\nutspel och handlande. Ländernas ömsesidiga\r\nberoende av varandra har ökat dramatiskt under\r\ndetta århundrade och kommer att öka, dels på\r\ngrund av ett stigande antal transnationella länkar --\r\nEU, ESK och PFP kan nämnas som exempel --,\r\ndels på grund av samhällsproblemens tilltagande\r\nglobala karaktär. Jag tänker bl.a. på frågor om\r\narbetslöshet, utbildning, narkotika, hiv/aids,\r\nprostitution, mänskliga rättigheter, kvinnors och\r\nbarns utsatta läge vid konflikter av olika slag,\r\netniska gruppers situation -- för att nu nämna några\r\nfrågor.</pre><pre>De studier som har finansierats via F 2-anslaget --\r\ninformation, studier och forskning samt\r\nnedrustningssträvanden -- har vid närmare\r\ngranskning inte riktigt hängt med i denna\r\ndramatiska förändring och präglas i vissa fall av\r\nförlegat tänkande från det kalla krigets dagar. I\r\ndetta läge är det viktigt att se över verksamheten,\r\nför att se om den kan bedrivas i någon annan form\r\noch på ett annat sätt. De olika organisationernas\r\nstudieresultat behöver också granskas\r\nnoggrannare, för att visa vilka organisationer som\r\nskall premieras framför andra. Kds har i detta\r\nsammanhang pekat på att Liv och fred är en\r\norganisation som bedriver ett seriöst arbete. Men\r\ndet finns också andra.</pre><pre>I sammanhanget vill jag också peka på det som\r\nomnämns i betänkandet, dvs. att det finns\r\nmöjlighet att söka bidrag från SIDA, det s.k.\r\ndemokratianslaget, och från anslaget som gäller\r\nbistånd genom folkrörelser och andra enskilda\r\norganisationer. Där föreslås att det skall finnas\r\nungefär 85 miljoner kronor att hämta.</pre><pre>När det gäller aktiviteter i krigshärjade områden\r\nskall frivilligorganisationer dessutom efter ansökan\r\nkunna få ökat stöd över katastrofanslaget eller\r\nandra anslag.</pre><pre>Såvitt jag kan förstå, är inga dörrar stängda för\r\nseriöst arbetande organisationer, utan tvärtom\r\nöppnas nya vägar för frivilliga och enskilda\r\norganisationers aktiviteter i den föränderliga och\r\noroliga värld som vi lever i.</pre><pre>Herr talman! Socialdemokraterna vänder sig i\r\nmotion U403 mot att F 2-anslaget överförs till\r\nCivildepartementet. Enligt min mening bör det\r\ngenomföras, eftersom det främst är\r\nCivildepartementet som har hand om folkbildning.\r\nDet är inte UD:s uppgift.</pre><pre>Ett ytterligare skäl att flytta över verksamheten till\r\nCivildepartementet är att man skall undvika att,\r\nsom Socialdemokraterna önskar, ta medel från\r\nutrikesförvaltningens drift för att finansiera F-\r\nanslaget. Det får inte ske. UD:s verksamhet blir än\r\nmer värdefull i framtiden och behöver alla medel\r\nför sin verksamhet. Där finns t.ex. den sämst\r\nbetalda departementspersonalen. Utrikespolitiken\r\nblir alltmer viktig, i den internationaliserade värld\r\nvi går till mötes. Därför är det bra med ett starkt\r\nUD.</pre><pre>Herr talman! Den s.k. tvärpolitiska barngruppen\r\nhar väckt en motion som behandlas i betänkandet.\r\nMotionen handlar i korthet om behovet av en\r\növersyn av olika yrkesgruppers utbildning i\r\nbarnkunskap. Motionen har blivit välvilligt\r\nbehandlad, och jag har inga invändningar.</pre><pre>Jag vill ändå lyfta fram det angelägna i att barnens\r\nsituation inte glöms bort i de sammanhang då olika\r\nländers problem och situation fokuseras. Det är\r\ndärför mycket viktigt att personal inför\r\nutlandstjänstgöring har och får en gedigen kunskap\r\nom hur olika länder lever upp till\r\nbarnkonventionen, som de kanske undertecknat.</pre><pre>Personalen vid ambassader, konsulat och\r\nbiståndskontor måste också ha kunskaper om vårt\r\nlands lagar, som antiagalagstiftning och andra\r\nfamiljeärenden. Det är därför viktigt att se över\r\nderas utbildningar när det gäller barnen och\r\nbarnens situation.</pre><pre>Herr talman! Jag yrkar bifall till hemställan i\r\nbetänkandet UU14.</pre><pre>Anf. 69  VIOLA FURUBJELKE (s) replik:</pre><pre>Herr talman! Jag tror inte att det är nödvändigt att\r\nMargareta Viklund tar i så kraftigt för att försvara\r\nett sjukt förslag. Gör inte dygd av nödvändigheten,\r\nskulle jag vilja säga. Jag vill fråga om Margareta\r\nViklund verkligen håller fast vid formuleringarna\r\nom att folkrörelserna inte har hängt med och att de\r\nbedriver ett arbete som präglas av ett förlegat\r\ntänkande från det kalla krigets dagar. Är det så\r\nMargareta Viklund ser på arbetet inom FN-\r\nförbundet, Kvinnor för fred, Kvinna till kvinna och\r\nmånga andra organisationer som hämtar sina\r\nbidrag från detta anslag?</pre><pre>Jag får det inte riktigt att gå ihop. Först försöker\r\nMargareta Viklund förringa dessa organisationers\r\narbete och därmed rättfärdiga neddragningen.\r\nSedan säger hon att de kan söka bidrag på en\r\nmängd andra konton. Jag tycker att det är ganska\r\noansvarigt; om organisationerna nu är så dåliga bör\r\nde inte ha några andra möjligheter.</pre><pre>Min erfarenhet och min övertygelse säger mig att\r\ndessa organisationer gör ett gott jobb. Det är också\r\nvad utskottsmajoriteten skriver i betänkandet. Där\r\nlovordas organisationernas arbete som oerhört\r\nvärdefullt, inte minst i den förändrade\r\nutrikespolitiska situation som vi nu lever i.</pre><pre>Jag skulle därför vilja be Margareta Viklund\r\nförklara sig litet grand: Vad är det i de här\r\norganisationernas arbete som är förlegat eller som\r\nhänger ihop med det kalla krigets dagar?</pre><pre>Anf. 70  MARGARETA VIKLUND (kds)\r\nreplik:</pre><pre>Herr talman! Viola Furubjelke måste ha lyssnat på\r\nett konstigt sätt till vad jag sade. Jag har aldrig\r\nförringat någon organisations arbete. Jag pekade\r\npå att utvecklingen i världen har förändrats, att\r\nsituationen är en annan i dag och att man därför\r\nmåste anpassa sin verksamhet både när det gäller\r\natt ge bidrag och när det gäller att bedöma\r\nbidragsgivning.</pre><pre>När det gäller de organisationer som Viola\r\nFurubjelke nämnde, har jag aldrig uttryckt någon\r\nförringande tanke om deras aktiviteter. Däremot\r\nvisade jag i mitt anförande på nya vägar att söka\r\nbidrag, dvs. inte den tidigare statiska vägen. Det\r\nvar det som mitt anförande gick ut på. Viola\r\nFurubjelke kan läsa protokollet sedan om hon inte\r\nhörde ordentligt vad jag sade.</pre><pre>Anf. 71  VIOLA FURUBJELKE (s) replik:</pre><pre>Herr talman! Jag lyssnade noga på Margareta\r\nViklunds inlägg. Nu säger hon därtill att det är nya\r\ntider och nya förutsättningar för organisationerna.\r\nFör vad är det nya tider? Är det nya tider i\r\nförhållande till när de sökte bidrag förra året? Eller\r\när det nya tider i förhållande till när anslaget\r\nbyggdes upp i början på 80-talet?</pre><pre>Är det nya tider i dag jämfört med förra lördagen?\r\nDå hade Tvärpolitiskt initiativ för Bosnien ett stort\r\nseminarium här i riksdagen, med pengar från UD\r\noch med hjälp av många organisationer. Seminariet\r\nblev mycket lyckat, och det spreds kunskap om just\r\nvad man kan göra för att främja fred och utveckling\r\noch ett civilt samhälle i f.d. Jugoslavien. Vad är nya\r\ntider i det perspektivet, Margareta Viklund?</pre><pre>Anf. 72  MARGARETA VIKLUND (kds)\r\nreplik:</pre><pre>Herr talman! Tiden är ju ny varje dag. Den nya\r\ntiden som jag pekade på är dagens situation, utan\r\nterrorbalans och det kalla kriget. Vi befinner oss i\r\nen dynamisk utvecklingsprocess utrikespolitiskt\r\nsett och på andra sätt. Det gäller i det ena landet\r\nefter det andra. Det fordras, precis som Viola\r\nFurubjelke pekade på, speciella insatser, från\r\nKvinna till kvinna och från andra organisationer.\r\nDär öppnas nya möjligheter att söka medel, i stället\r\nför bara genom det anslag som tidigare har använts.\r\nDet var det som jag pekade på.</pre><pre>Anf. 73  INGELA MÅRTENSSON (fp):</pre><pre>Herr talman! Jag skulle vilja ta upp anslagen till\r\nfredsorganisationerna.</pre><pre>Pär Granstedt sade tidigare att det är kärva tider\r\noch att man tyvärr måste dra ner på anslaget. Jag\r\nhade kunnat gå med på det om man också hade\r\ndragit ner på försvarets budget med 30 %, vilket\r\nman nu har gjort när det gäller\r\nfredsorganisationerna. Då hade det varit\r\nförsvarbart.</pre><pre>Man drar på detta vis ner på ett anslag samtidigt\r\nsom man ökar försvarsutgifterna. Jag kan inte få\r\ndet att gå ihop. Riksdagen har ju ändå uttalat att\r\ndet skall vara ett promillemål.</pre><pre>Man kan i och för sig ifrågasätta om man verkligen\r\nskall vara beroende av försvarskostnader och på det\r\nviset tycka att det är bra att försvarskostnaderna\r\nstiger. Det tycker jag inte, men nu fanns i alla fall\r\ntanken om att det skulle finnas en viss relation\r\nmellan dessa poster. Nu går man i precis motsatt\r\nriktning. Det motsätter jag mig.</pre><pre>Jag vet inte om promillemålet över huvud taget\r\nfinns kvar. Man säger att man nu inte vill uttala det,\r\neftersom det inte är aktuellt. Men jag hoppas att\r\ndet ändå finns kvar och att vi kommer att sträva\r\nefter det också i framtiden. Då kan det bli en sådan\r\nkoppling att det blir en större andel till\r\nfredsorganisationerna.</pre><pre>Det är viktigt för framtiden och för att man skall\r\nkunna lösa konflikter att man satsar på fredliga\r\nvägar. Just frivilligorganisationerna fyller en viktig\r\nfunktion. Jag skulle vilja nämna flera\r\norganisationer. Internationella kvinnoförbundet\r\nför fred och frihet och Kvinna till kvinna gör viktiga\r\ninsatser när det gäller det forna Jugoslavien. Det\r\ngör också TFF, Transnationella stiftelsen för freds-\r\noch framtidsforskning, som är beroende av ett\r\ngrundbidrag från F 2-anslaget.</pre><pre>Jag vet inte hur det skall gå i framtiden. Skall dessa\r\norganisationer kunna söka katastrofbistånd eller\r\nnågot sådant? De måste ju ändå ha ett grundbidrag.\r\nAnnars raseras hela deras verksamhet. Det vore\r\nväldigt olyckligt.</pre><pre>När det gäller FN-förbundet säger man att man\r\nskall försöka se till att det blir ett samlat grepp, att\r\nbidragen skall finnas på ett ställe. Det vore bra om\r\ndet vore så, i stället för att det är splittrat som nu.\r\nI utskottets betänkande står det: ''Svenska FN-\r\nförbundet har resurser som gör det möjligt för\r\nförbundet att fungera som central organisation för\r\ninformation om FN i Sverige.''</pre><pre>Frågan är om FN-förbundet har resurser framöver.\r\nKommer t.ex. grundbidraget att skäras ned också\r\nför FN-förbundet? Det är mycket oklart.</pre><pre>Jag skulle vilja ta upp Liv och Fred-Institutet.\r\nMargareta Viklund nämnde det också. Det\r\ninstitutet gör mycket fina insatser just när det gäller\r\nSomalia. Jag vet inte om Pär Granstedt tänkte just\r\npå Liv och Fred-Institutets insatser i Somalia, att\r\ndet var ett exempel på när man kan söka bidrag på\r\nannat håll.</pre><pre>Det viktiga för dessa organisationer över huvud\r\ntaget är just att de har en viss grundtrygghet.\r\nFrågan är hur de kommer att förfara när de har fått\r\ndenna 30-procentiga neddragning. Det står i\r\nutskottsbetänkandet att bidragen skall lämnas på\r\nsamma sätt som tidigare. Tidigare har hälften gått\r\ntill grundbidrag och hälften till projektbidrag. Om\r\ngrundbidragen nu skall dras ned med 30 % kommer\r\nmånga organisationer att få otroliga problem.\r\nDessutom har de fortfarande inte fått reda på hur\r\ndet blir med deras grundbidrag. Budgetåret börjar\r\nden 1 juli. Det är en väldigt otillfredsställande\r\nsituation för alla dessa organisationer. De har ju\r\nanställda personer. Det tar 6 månader från det att\r\nman har varslat de anställda innan man kan säga\r\nupp dem. Det är verkligen inte tillfredsställande att\r\nfå reda på sin budget i ett så sent skede. Detta\r\nmåste man på något vis komma till rätta med. Om\r\nman skall göra drastiska nedskärningar måste man\r\nockså ge organisationerna en rimlig möjlighet att\r\nkunna anpassa sig till det.</pre><pre>Jag håller med Viola Furubjelke när det gäller\r\nredovisningen. UD skall ju ställa krav på\r\norganisationerna. Jag har erfarenhet av hur det har\r\nvarit. UD har faktiskt inte riktigt haft ordning på\r\nredovisningarna. Det finns fall då det inte är\r\norganisationerna som har fallerat utan faktiskt UD.\r\nJag tror att jag kan tala för fredsrörelsen när jag\r\nsäger att en mer stringent hållning när det gäller\r\nredovisningen är välkommen. Det är en\r\nsjälvklarhet tycker jag.</pre><pre>Jag skulle vilja ta upp en sak till i detta betänkande,\r\nnämligen FN-delegationen. Tidigare har någon\r\nfrån fredsrörelsen kunnat delta i FN-delegationen.\r\nNu sägs det att det kommer att bli förändringar.\r\nFackförbunden och näringslivsorganisationerna\r\nhar betalat vissa av deras representanter i\r\ndelegationen. När det gäller representation i större\r\nkonferenser får man betala det med grundbidraget.\r\nDå tror jag att det blir svårt för fredsrörelsen att\r\nkunna ha någon person med i FN-delegationen.\r\nMan måste se upp med den frågan.</pre><pre>Anf. 74  PÄR GRANSTEDT (c):</pre><pre>Herr talman! Låt mig börja med att instämma i det\r\nsista som Ingela Mårtensson sade. Det är givetvis\r\nviktigt att representanter för fredsrörelsen kan\r\ndelta i FN-delegationen på samma sätt som hittills.\r\nJag har inte uppfattat att det finns några förslag om\r\natt ändra på den punkten. Det är något annat med\r\nstora fackliga organisationer och\r\nnäringslivsorganisationer som har egna resurser.</pre><pre>Jag tycker också att det är synd att man inte har\r\nkommit med besked tidigare när det gäller\r\nbudgeten. Det har litet grand att göra med\r\nbudgetbehandlingen i riksdagen. Det är naturligtvis\r\nsvårt att ge besked innan riksdagen har behandlat\r\nen fråga. Det är alltid ett bekymmer med den\r\nordning som vi nu har.</pre><pre>Det är viktigt att understryka att de verksamheter\r\nsom Ingela Mårtensson särskilt lyfter fram, dvs.\r\nfredsorganisationernas insatser i krigshärjade\r\nområden och sådant, bör finansieras utanför F 2-\r\nanslaget. Det är den markering vi gör. Dessa\r\norganisationer bör få sitt stöd från katastrofanslag.\r\nI vissa fall, om det handlar om mer långsiktigt\r\narbete, kan man tänka sig att de t.ex. får bidrag från\r\ndemokratianslag.</pre><pre>Jag håller med om att det är viktigt att\r\norganisationerna kan bibehålla sitt grundbidrag.\r\nOm man gör på detta sätt innebär det att de\r\nresurser som finns på F 2-anslaget framför allt kan\r\nutnyttjas till grundbidrag och till bidrag för\r\naktiviteter som riktar sig mot den svenska publiken,\r\ndvs. informationsinsatser och möten m.m. i\r\nSverige.</pre><pre>Jag vill också påminna om att jag inte motiverade\r\nnedskärningen med de allmänna\r\nbudgetrestriktionerna. Jag pekade på den allmänna\r\nsituationen för UD, men det gjorde jag inte apropå\r\ndetta anslag. Jag anser inte att det pressade\r\nbudgetläget räcker som motivering för en så pass\r\nstor nedskärning som det nu är fråga om. Den står\r\ninte i proportion till de nedskärningar i övrigt som\r\nUD utsätts för. Det enda som kan försvara en\r\nprutning av denna storleksordning är det som UD\r\nanför, nämligen att det är en minskad efterfrågan\r\npå detta anslag. UD måste alltså kunna ge\r\nverksamheter och organisationer stöd i samma\r\nomfattning som tidigare, eftersom nedskärningen\r\nmotiveras av en minskad efterfrågan.</pre><pre>Om man har gjort en felaktig bedömning av\r\nbehovet av medel för detta ändamål får man väl\r\nåterkomma till riksdagen. Detta sade jag tidigare.</pre><pre>Jag sade inledningsvis att vi bör utnyttja de andra\r\nkanaler som finns för att finansiera verksamheten i\r\nkatastrof- och krigshärjade områden. Det är\r\nsärskilt viktigt.</pre><pre>Anf. 75  INGELA MÅRTENSSON (fp):</pre><pre>Herr talman! Det är drastiskt att dra ner 30 % på\r\nett anslag på grund av att det har varit en viss\r\nnedgång när det gäller ansökningarna till\r\nprojektbidrag.</pre><pre>Projektanslaget är ju den ena hälften av F 2-\r\nanslaget. Då är frågan: Hur är det med\r\ngrundbidragsansökningarna? Har det varit någon\r\nneddragning? Varför redovisar ni i så fall inte det?\r\nDet är ju lika relevant som ansökningarna till\r\nprojektbidragen. Det kommer att vara ännu\r\nbesvärligare för organisationerna om dessa bidrag\r\ndras ned drastiskt. Det kommer att göra att basen\r\ndras undan för organisationerna.</pre><pre>Om t.ex. TFF får ytterligare neddragningar på\r\n100 000 försvinner den organisationen. Då finns det\r\ninga möjligheter att söka projektbidrag heller.\r\nGrunden för att en organisation skall kunna finna\r\nkanske just är att det finns en viss basorganisation.\r\nDärför borde ni också ha tittat på ansökningarna till\r\ngrundbidragen och kanske uttalat någonting om att\r\ndet är viktigt att man i detta läge gör en annan\r\nfördelning mellan grundbidragen och\r\nprojektbidragen, så att en större del av anslaget går\r\ntill grundbidragen. Då drar man, som sagt, inte\r\nundan fötterna för dessa organisationer.</pre><pre></pre><pre>Jag talade om FN-delegationen i slutet av mitt\r\nanförande. Ni skriver i utskottsbetänkandet att\r\nman får bekosta större konferenser själv från\r\ngrundbidraget. Jag var rädd för att det kanske\r\nskulle uppfattas som att man inte har de\r\nmöjligheter som man hade i somras vid\r\nkonferensen för mänskliga rättigheter. Den fanns\r\ndet möjligheter för NGO:s att vara med i, eftersom\r\ndeltagandet bekostades genom UD-anslag. Jag\r\nhoppas verkligen att det skall vara möjligt framöver\r\nockså, inte minst när det gäller\r\ngeneralförsamlingen. Där kan man ha någon\r\nrepresentant från fredsrörelsen. Då kan man inte\r\nbara utgå från att de skall bekosta detta själva från\r\nde bistånd som de har. Det kan fackföreningar och\r\nnäringslivet göra men inte fredsrörelsen.</pre><pre>Anf. 76  PÄR GRANSTEDT (c):</pre><pre>Herr talman! I det senare fallet delar jag helt Ingela\r\nMårtenssons uppfattning. Men jag vill påminna om\r\nvad som sägs i betänkandet, nämligen att såväl\r\nprojektbidrag som grundbidrag bör kunna ges på\r\nsamma sätt som hittills. Med det menar vi samma\r\ngrad av stöd.</pre><pre>Eftersom vi samtidigt visar att man kan finansiera\r\nmycket av det som nu stöds med projektbidrag\r\nutanför F 2-anslaget, utan att riksdagen i detalj\r\nlägger sig i hur man fördelar anslaget, skulle jag tro\r\natt det kommer att finnas förutsättningar att\r\nbibehålla grundbidragen på nuvarande nivå och\r\nkanske ge mindre projektbidrag.</pre><pre>Jag delar uppfattningen att det är viktigt att\r\nprioritera grundbidragen i den här situationen och\r\natt se till att de här organisationerna kan behålla en\r\ngod bas. Sedan skall de kunna få stöd för sina\r\nprojekt dels från F 2-anslaget, när det gäller\r\nverksamhet som framför allt riktar sig inåt i\r\nSverige, dels från andra UD-anslag, när det gäller\r\ninternationell verksamhet i krigszoner och\r\nkriszoner.</pre><pre>Överläggningen var härmed avslutad.</pre><pre>(Beslut skulle fattas den 30 mars.)</pre><pre>11 §  Samarbete med Baltikum, Central- och\r\nÖsteuropa</pre><pre>Föredrogs</pre><pre>utrikesutskottets betänkande</pre><pre>1993/94:UU16 Samarbete med Baltikum, Central-\r\noch Östeuropa (prop. 1993/94:100 delvis).</pre><pre>Anf. 77  PIERRE SCHORI (s):</pre><pre>Herr talman! Kära åhörare! Detta är tredje gången\r\nvi i kammaren diskuterar regeringens\r\nöstsamarbete. Det är tredje gången vi\r\nsocialdemokrater framför kärv kritik.</pre><pre>Sveriges östsamarbete saknar strategi. Sveriges\r\nöstsamarbete saknar hanteringsordning. Sveriges\r\nöstsamarbete svarar inte mot den motsägelsefulla\r\npostkommunistiska verklighetens utmaningar.</pre><pre>Tre gånger har vi bett regeringen samla riksdagen\r\ntill en bred genomgång av mål och metoder i vårt\r\nsamarbete. Tre gånger har regeringen haft chansen\r\natt komma med konstruktiva förslag i\r\nbudgetpropositioner. Tre gånger har riksdagens\r\nborgerliga majoritet, med Ny demokratis hjälp,\r\ndrivit igenom en budget och en hanteringsordning\r\nsom inte tillfredsställer grundläggande krav på hur\r\nett östsamarbete bör se ut.</pre><pre>Låt mig i korthet precisera denna kritik.</pre><pre>1. Målen: Regeringen har undvikit varje rejäl\r\nmåldiskussion. Vi socialdemokrater har uttryckt\r\nmålen som behovet av</pre><pre>-- att stärka den gemensamma säkerheten,</pre><pre>-- att stärka demokratins kultur,</pre><pre>-- att stödja en samhällsomvandling som är\r\nekonomiskt, socialt och miljömässigt hållbar.</pre><pre>I stället har chockterapins ideologi dominerat den\r\nmoderatledda politiken. ''Systemskiftesmålet'' -- så\r\nförenklat skriver utrikesministern i\r\nbudgetpropositionen om vad vårt samarbete syftar\r\ntill. Man tänker i systemschabloner i stället för att\r\nutgå från de människor som måste engageras för att\r\nskapa en levande demokrati och en social\r\nmarknadsekonomi. Jag kan inte tro annat än att det\r\nskulle gå att i denna riksdag få en bred samsyn om\r\nmålen för vårt samarbete.</pre><pre>2. Ingen konkretisering eller analys: Regeringen\r\nhar på inget sätt försökt operationalisera målen.\r\nVad skall åstadkommas? Är det t.ex. en hållbar\r\nenergiförsörjning? Är det Östersjömiljön, och i så\r\nfall vad? Är det företagandet? Eller är det något\r\nannat -- den politiska, demokratiska och sociala\r\nutvecklingen?</pre><pre>Vi har en samling projekt -- många kan mycket väl\r\nvara bra -- men vi har inget sätt att veta vad\r\nregeringen vill, hur samarbetets effektivitet skall\r\nbedömas. Regeringen har riksdagen veterligt inte\r\npublicerat någon land- eller regionanalys eller sak-\r\neller sektorsstudie som skulle styra öststrategin.\r\nNågon samlad redovisning om hur biståndsmedlen\r\nfaktiskt använts finns över huvud taget inte. Från\r\nnäringslivet och från enskilda organisationer har\r\ndet också framförts kritik mot den hanteringen.</pre><pre>3. Landval: Vi är överens om fokuseringen på\r\nBaltikum. Estland, Lettland och Litauen måste ges\r\ndet främsta stödet. Sverige kan och skall här spela\r\nen ledande roll. Däremot kritiserar vi att\r\nsamarbetet med Polen negligerats under lång tid.\r\nAllvarligt är att vi inte har ett ordentligt program\r\nför S:t Petersburg och för nordvästra Ryssland.\r\nUkraina och Vitryssland är två andra länder i vår\r\nnärhet som i det närmaste helt har nonchalerats i\r\nsamarbetet.</pre><pre>4. Hanteringsordning: Regeringen är själv\r\nuppenbarligen i högsta grad medveten om vilken\r\noordning som råder i östsamarbetet. Samarbetet är\r\nsplittrat på många olika delar av regeringskansliet\r\noch på minst 15 olika myndigheter. Det råder stor\r\noklarhet i relationen mellan regering och\r\nmyndighet. Det saknas politisk ledning.\r\nObegripligt nog finns det t.ex. ingen\r\nstatssekreterare som ansvarar för samarbetet.\r\nUtrikesministern har själv påtagit sig det ansvaret.\r\nDet säger sig självt att hon inte kan hinna med\r\ndetta.</pre><pre>En följd av denna oreda är att stora summor står\r\noutnyttjade. Valutastödet om 300 miljoner kronor\r\nfrån 1992 har inte betalats ut. Reservationerna vid\r\nbudgetårsskiftet var 500 miljoner kronor, halva\r\nanslagsbeloppet. Av det finansiella stödet om 800\r\nmiljoner kronor har utrikesministern redovisat att\r\n34 miljoner kronor utnyttjats.</pre><pre>Efter krav från Socialdemokraterna då förra årets\r\nbetänkande behandlades tillsatte\r\nstatsrådsberedningen, inte utrikesministern, en\r\nutredning för att se över ordningen. Utredningen\r\nkom. Den bekräftade oordningen, men den ledde\r\ninte till någon handling från regeringens sida. I\r\nbudgetpropositionen konstaterades kort och gott\r\natt man hade olika uppfattningar inom regeringen.\r\nMan lovade att komma med ett nytt förslag under\r\nvåren som man avsåg att genomföra utan\r\nriksdagens hörande. Denna idé har man emellertid\r\nockså gett upp och har i stället lämnat över hela\r\nfrågan till en ny utredning, som skall komma med\r\nsitt förslag i december.</pre><pre>Det är med stort beklagande som vi\r\nsocialdemokrater tvingas konstatera regeringens\r\novilja att söka en bred samsyn när det gäller mål,\r\nkonkretisering och hanteringsordning i\r\nöstsamarbetet. Oavsett utgången av valet i höst\r\nmåste nästa riksdag och regering ta sig an detta. För\r\nSocialdemokraterna kommer det att vara en av de\r\nviktigaste utrikespolitiska prioriteringarna.</pre><pre>Vi har i årets motion om östsamarbetet gett några\r\nriktlinjer och en rad konkreta förslag om hur\r\nsamarbetet borde utvecklas.</pre><pre>Först och främst föreslår vi ett program för\r\ngemensam säkerhet. Riksdagen kommer att\r\ndiskutera detta program vid ett senare tillfälle. Det\r\nuppgår till 1 300 miljoner kronor och finansieras\r\növer försvarsanslaget och andra delar av\r\nutrikesdepartementets budget. Vi vill fördubbla det\r\ns.k. suveränitetsstödet till Baltikum, från 60\r\nmiljoner kronor till 117 miljoner kronor, och föra\r\ndet till det föreslagna programmet för gemensam\r\nsäkerhet.</pre><pre>Genom att aktivera de 300 miljoner kronorna som\r\nlegat outnyttjade länge vill vi nu därutöver göra\r\nföljande prioriteringar:</pre><pre>-- Ett nytt demokratistöd om 70 miljoner kronor.\r\nDet är vårt främsta förslag.</pre><pre>-- Ett samordnat och ökat samarbete om miljö,\r\nenergi och kärnsäkerhet.</pre><pre>-- Ett ordentligt, långsiktigt mandat för BITS,\r\nkunskapsutvecklande bistånd. Totalt 323 miljoner\r\nkronor. Det är 90 miljoner kronor mer än\r\nregeringen föreslår.</pre><pre>-- En ordentlig satsning på folkrörelsernas\r\nlångsiktiga samarbete med det civila samhället i\r\nÖst- och Centraleuropa. Vi föreslår totalt 77\r\nmiljoner kronor. Det är 30 miljoner kronor mer än\r\nregeringens förslag.</pre><pre>-- En satsning på kultur och utbildning genom\r\nSvenska institutet, totalt 60 miljoner kronor. Det är\r\n15 miljoner kronor mer än regeringen föreslår.</pre><pre>Herr talman! Vi socialdemokrater står givetvis fast\r\nvid vår reservation. Men av hänsyn till kammaren\r\nbegränsar jag mig till att yrka bifall till\r\nreservationerna 1 och 2.</pre><pre>Anf. 78  LARS MOQUIST (nyd):</pre><pre>Herr talman! Ny demokrati inser att\r\nbiståndsbehoven är enorma i världen. Men vi\r\nbehöver inte leta i fjärran länder för att finna de här\r\nbehoven. De finns på andra sidan Östersjön.</pre><pre>U-hjälpen måste ändras både till omfattning och\r\ninriktning enligt Ny demokratis sätt att se. Vårt\r\nlångsiktiga biståndsmål bör vara det av FN\r\nuppsatta, nämligen 0,7 % av\r\nbruttonationalinkomsten. Inom den ramen skall\r\nallt bistånd rymmas, både det till fjärran länder och\r\ndet som går till våra grannar på andra sidan\r\nÖstersjön.</pre><pre>Regeringen fortsätter dock att behandla biståndet\r\ntill Central- och Östeuropa under en särskild titel:\r\nSamarbete med Central- och Östeuropa. Att dela\r\nupp biståndsanslagen på utomeuropeiska länder --\r\nutvecklingsländer -- och europeiska länder --\r\nsamarbetsländer -- är märkligt inte minst mot\r\nbakgrund av att åtta länder i det forna\r\nSovjetunionen numera har utvecklingslandsstatus.</pre><pre>Uppdelningen synes mer vara ett sätt att\r\nmanipulera det svenska folket att tro att vi endast\r\nlämnar bistånd motsvarande 0,93 % av vår BNI.\r\nDet totala biståndet, inklusive det till Central- och\r\nÖsteuropa, uppgår till 1 % eller överstiger det s.k.\r\nen-procents-målet.</pre><pre>Herr talman! Vi i Ny demokrati anser att det behov\r\nav investeringar i ländernas infrastuktur som finns\r\nbör främjas genom u-krediter. U-krediterna, som\r\nnu är förbehållna u-länder, bör inriktas på\r\ninfrastuktur och miljö. Vi anser att u-krediterna\r\nockså skall kunna nyttjas för projekt i de baltiska\r\nstaterna, i Polen och i samtliga OSS-stater.</pre><pre>Om u-krediter kunde nyttjas även för projekt i\r\nBaltikum, Polen och Ryssland skulle det leda till\r\npositiva effekter också för svenskt näringsliv. Vi\r\nanser att biståndsanslagen i större utsträckning\r\nskall avse samarbetet med Baltikum, Öst- och\r\nCentraleuropa.</pre><pre>Vi konstaterar att regeringen inte gjort någon\r\nomorientering av biståndet från Afrika, Asien och\r\nLatinamerika till Baltikum, Central- och\r\nÖsteuropa. Vi anser att hälften av det totala\r\nbiståndet inom C- och G-anslagen skall ges till\r\nländer i vårt närområde. Vi måste dock konstatera\r\natt en mängd ingångna fleråriga multilaterala avtal\r\ninnebär att detta mål inte kan uppnås budgetåret\r\n1994/95.</pre><pre>Regeringen föreslår att 996,5 miljoner kronor\r\navsätts för samarbete med Central- och\r\nÖsteuropa -- det s.k. G-anslaget. Vi i Ny demokrati\r\nföreslår att G-anslaget skall vara 2 miljarder, dvs.\r\nen fördubbling. Vi vill samtidigt kraftigt minska C-\r\nanslaget, dvs. bistånd till utomeuropeiska länder.</pre><pre>Under C-anslaget återfinns kontot för katastrofer\r\noch återuppbyggnad m.m. Vi anser att\r\növervägande delen av anslaget skall nyttjas för\r\ninsatser i Central- och Östeuropa.</pre><pre>Herr talman! Vi i Ny demokrati anser att merparten\r\nav det av oss föreslagna G-anslaget på 2 miljarder\r\nskall utnyttjas för insatser i Polen och i de baltiska\r\nstaterna. Insatserna i Baltikum bör främst avse\r\nolika miljöåtgärder, medan insatserna i Polen bör\r\navse såväl vägbyggen som miljöinsatser.</pre><pre>Vi föreslår ett utvidgat tekniskt samarbete i avsikt\r\natt överföra kunnande till länderna på andra sidan\r\nÖstersjön. Kompetensutveckling och\r\nkunskapsöverföring är viktiga element för att få i\r\ngång ekonomisk utveckling. Genom den strategin\r\nvill vi skapa större möjligheter för svenska företag\r\natt få statliga investeringsgarantier och\r\nexportkreditgarantier. Svenskt näringsliv skulle\r\ndärmed våga satsa rejält i Polen, Baltikum och\r\nS:t Petersburgområdet.</pre><pre>Bristen på energi i de baltiska staterna är mycket\r\nstor. Man är nästan helt beroende av import för att\r\nklara sin energiförsörjning. På grund av att\r\nRyssland ställer krav på betalning i hårdvaluta\r\ntvingas man införa hårda sparkrav på energin. Man\r\nransonerar inte bara hushållens eneregikonsumtion\r\nutan även industrins. Bristerna i distributionsnätet\r\när också stora.</pre><pre>Det krävs investeringar såväl i materiel som i\r\nkompetensutveckling och i kunskapsöverföring.\r\nSverige kan spela en stor roll om vi verkligen vill.\r\nVi har kunskaper och teknik. Låt oss visa att vi\r\nockså har ambitioner!</pre><pre>Vid sidan av högteknologiprojekt inom\r\nenergisektorn bör vi också försöka utveckla projekt\r\nmed en produktionsteknik som fungerar i länder\r\nmed svagt utvecklad infrastruktur och med liten\r\ntillgång till service och underhållstjänster.</pre><pre>Vi anser att Sverige inte minst mot bakgrund av den\r\naccelererande svenska arbetslösheten bör avsätta\r\nrejäla belopp för bundet bistånd. Det är inte rimligt\r\natt bistånd till främmande länder används för köp\r\nav utländska produkter när den svenska\r\nhemmamarknadsindustrin går på tomgång.</pre><pre>Obundet bistånd innebär att mottagarländerna\r\nsjälva väljer var de vill göra sin upphandling.\r\nSverige lämnar jämfört med andra givarländer en\r\nstor del av sitt bistånd obundet. Det innebär att\r\nsvenska industrier missgynnas i förhållande till\r\nutländska.</pre><pre>Vi anser att det är viktigt att man i samarbete med\r\nde baltiska staterna utnyttjar svenskt\r\nsmåföretagarkunnande och svensk kompetens.</pre><pre>Vi har kunskaper och stor erfarenhet av vatten- och\r\navloppsrening. I Östersjön släpps det i dag ut\r\noffantliga mängder miljöavfall utan någon som\r\nhelst rening. I den nuvarande lågkonjunkturen är\r\ndet sannolikt att de kunskaper och erfarenheter\r\nsom finns i svenska företag försvinner i brist på\r\narbetsuppgifter.</pre><pre>Genom svenska biståndspengar, öronmärkta för\r\nreningsanläggningar, skulle svenska konsulter och\r\ntekniker kunna fortsätta med det angelägna arbetet\r\natt göra rent i vårt närområde. Det är också viktigt\r\natt Östersjöstaterna samverkar och samordnar sina\r\nresurser för att rädda Östersjön.</pre><pre>Av det svenska biståndet är en mycket liten del\r\nbundet till leveranser från svensk industri. Vi anser\r\natt den andelen skall öka.</pre><pre>Regeringen skriver i sin miljöbudgetproposition att\r\nstöd till avloppsreningsanläggningar är ett\r\nkostnadseffektivt sätt att förbättra miljön i\r\nÖstersjön. Vi har uppgifter från Världsnaturfonden\r\nsom säger att floden Wisla -- en flod som rinner upp\r\ni Karpaterna och mynnar ut i Gdanskbukten -- står\r\nför över hälften av föroreningar i Östersjön. En\r\ninvestering i en reningsanläggning för en stad med\r\ncirka 100 000 invånare lär enligt uppgifter från\r\nindustriföreträdare kosta omkring 75 miljoner\r\nkronor.</pre><pre>Ny demokrati föreslår att BITS tar initiativ till att\r\nen sådan investering kommer till stånd och att man\r\nfrån BITS:s sida tar kontakt med organisationer,\r\nföretag och myndigheter för att genomföra ett\r\nreningsanläggningsprojekt i Polen vid floden Wisla.</pre><pre>Detta skulle ge order till ett hundratal olika\r\nleverantörer i Sverige. Om ett projekt kommer till\r\nstånd får det effekter också för vår inhemska\r\nsysselsättning.</pre><pre>I detta sammanhang vill vi påminna om den\r\nräddningsplan på 20 år för Östersjöns rening som\r\nutarbetats av länderna kring Östersjön. Man pekar\r\ni sin plan bl.a. på våtmarkernas betydelse för att\r\nminska kväve- och fosfor utsläpp i Östersjön. Det\r\nkväve som finns i vattnet binds effektivt i våtmarker\r\nnär vattnet sipprar fram långsamt. Den utdikning\r\nsom utrotat de naturliga våtmarkerna har gjort stor\r\nskada i naturen.</pre><pre>Ny demokrati vill också föreslå att svenska\r\nbiståndsmyndigheter -- BITS och Swedecorp -- tar\r\ninitiativ till samverkan med Världsnaturfonden,\r\nsom nu på olika sätt driver på arbetet för att rädda\r\nÖstersjön. Man har från Världsnaturfonden pekat\r\npå behovet av att bevara våtmarken i\r\nMatsaluområdet i västra Estland, liksom att skydda\r\nkustlagunerna i södra och sydöstra Östersjön.\r\nVärldsnaturfonden har också initierat en\r\nomfattande kartläggning av viktiga\r\nnaturskyddsområden i Baltikum.</pre><pre>Men det råder brist på kapital. Ibland behövs\r\nmycket små belopp för organisationsstöd. Det kan\r\nröra sig om kontors- och lagerlokaler, men det\r\nbehövs också pengar för expertutbyte och\r\nforskningsutrustning.</pre><pre>Vi föreslår att svenska biståndsmyndigheter\r\ninitierar kontakter mellan svenska och polska\r\nmyndigheter och företag så att de projekt vi har\r\nskissat kan komma i gång. Stöd till de åtgärder vi\r\nföreslår bör utgå från G-anslaget -- samarbete med\r\nländer i Central- och Östeuropa -- eller eventuellt\r\nC 5-anslaget -- utvecklingssamarbete genom BITS.</pre><pre>Ett övergripande samarbete har inletts mellan de 4\r\nnordiska länderna och Estland, Lettland, Litauen,\r\nPolen, Ryssland, Vitryssland och Tyskland. Man\r\nhar bildat en samordningsgrupp, ''Group of Focal\r\nPoints'', och man har ett samordningskontor i\r\nKarlskrona -- det s.k. Östersjöinstitutet.</pre><pre>Man arbetar nu med ett projekt som heter ''Vision\r\n &amp;  Strategies around the Baltic Sea 2010''. Vid\r\nsekelskiftet beräknas 10-15 % av Sveriges\r\nutrikeshandel ske med Baltikum och Ryssland, vars\r\nutrikeshandel med Sverige ökar med 30-35 % per\r\når.</pre><pre>Österuropas export till EU ökar i dag med ca 20 %\r\nper år. Dessa siffror pekar på ett framtida behov av\r\ngoda kommunikationer -- inte minst av förbättrade\r\ngodstransporter.</pre><pre>Herr talman! Ett av Östersjöinstitutets stora\r\nprogram är ett planerat motorvägssystem från\r\nStockholm/Oslo/Köpenhamn via\r\nKarlshamn/Karlskrona ut i Europa via\r\nGdynia/Gdansk--Warszawa--Bratislava--\r\nBudapest--Belgrad-Aten. Sidolänkar går dels ut\r\nmed baltiska kusten -- Via Baltica -- till Tallinn och\r\nS:t Petersburg, dels till Berlin i väst och Minsk i\r\nÖst, dels till Dresden i väst och Kiev i öst. Från\r\nBratislava går en länk vidare till Venedig, och från\r\nBelgrad går en sista länk till Istanbul och Ankara.</pre><pre>Elva länder är med i projektet. Sverige är endast\r\nmed som observatör. Internationell finansiering\r\nsker främst genom EBRD, dvs. European Bank of\r\nReconstruction and Development. Programmet\r\nheter Tem Scandinavia. Man har konstaterat dels\r\natt nuvarande vägnät i väst för nord--sydgående\r\ntransporter är överbelastat, dels att utvecklingen i\r\nöst med växande ekonomier kommer att kräva\r\ngoda vägförbindelser. Kommunikationerna mellan\r\nPolen och Tyskland har fyrdubblats sedan\r\nBerlinmurens fall.</pre><pre>Viktigast för Sverige, Norge och Danmark är att\r\nmedverka i byggandet av en motorväg mellan\r\nGdynia/Gdansk och Warszawa. Söder om\r\nWarszawa finns det redan i dag vägar med fyrfilig\r\nmotorvägsstandard. När avsnittet\r\nGdynia/Gdansk--Warszawa är klart har vi\r\nutomordentliga möjligheter att konkurrera på den\r\nösteuropeiska marknaden.</pre><pre>Ytterligare ett stort vägprojekt är på gång. Det är\r\nVia Baltica, vars huvudstråk går mellan Tallinn och\r\nWarszawa -- 969 kilometer. Ett kuststråk går från\r\nRiga till Kaliningrad. Ryssarna är nu i full färd med\r\natt bygga motorväg mellan Kaliningrad och den\r\npolska gränsen, men mycket återstår tyvärr för\r\nvägavsnittet från rysk-polska gränsen till staden\r\nElblag i nordöstra Polen.</pre><pre>Hela Via Baltica-projektet är en uppgradering av\r\nden fyrfiliga väg som Tyskland arbetade med under\r\nåren 1932--1938. Dåtida intentioner var att vägen\r\nskulle vara fyrfilig, men av skilda anledningar\r\ngjordes den bara tvåfilig. De flesta av de 83 broarna\r\nbyggdes för fyrfilig trafik.</pre><pre>Svenska Sweroad har gjort en omfattande studie av\r\nvägnätet vad gäller Via Baltica i allmänhet och\r\nvägavsnittet Kaliningrad--Elblag i synnerhet. Man\r\nhar pekat på vikten av att bistå Polen med att\r\niordningställa vägavsnittet Kaliningrad--Elblag,\r\neftersom de nordiska länderna då skulle få goda\r\nmöjligheter till snabba och bra godstransporter i\r\nBaltikum. För Sverige är det viktigt att såväl Tem\r\nScandinavia som Via Baltica kommer i gång i\r\nPolen.</pre><pre>Polen behöver dock ekonomiskt stöd för sina\r\nvägprojekt. Svenska biståndsmyndigheter bör\r\ndärför initiera kontakter mellan svenska och polska\r\nmyndigheter och företag så att vägprojekten\r\nkommer i gång och får svenskt stöd antingen via\r\nG 1-anslaget eller via det tidigare nämnda C 5-\r\nanslaget.</pre><pre>En biståndssatsning på vägprojekten Tem\r\nScandinavia och Via Baltica måste naturligtvis\r\nsamordnas med en uppgradering av det svenska\r\nvägnätet mot Karlshamn/Karlskrona.</pre><pre>Svensk trähusindustri befinner sig i en svår kris.\r\nMånga människor riskerar att mista sin anställning.\r\nMånga trähustillverkare har fått slå igen\r\nfabriksportarna för gott. Produktionskapacitet och\r\nkunnande som kan komma att efterfrågas i senare\r\nskede slås ut. Svackan för trähusindustrin är av\r\növergående natur, men i avvaktan på en ökad\r\ninhemsk efterfrågan bör kapaciteten nyttjas för\r\nbundet bistånd -- främst till de baltiska staterna. Vi\r\nhar både råvara och kunnande. Marknaden ligger\r\nrunt knuten.</pre><pre>Genom att utnyttja ledig industrikapacitet i Sverige\r\nför att producera hus, främst i Baltikum, skulle vi\r\ntill en låg samhällsekonomisk kostnad kunna hjälpa\r\nvåra grannar på andra sidan Östersjön.\r\nEkonomiska beräkningar från företrädare för\r\nsvensk trähusindustri har visat att Sverige skulle\r\nkunna leverera byggsatser till 1 000 enkla\r\nsmåhuslägenheter på 50 kvadratmeter för en\r\nkostnad av ca 90 miljoner kronor. Det skulle ge\r\narbete för 50 personer i den svenska\r\nsmåhusindustrin under ett år, samt för två eller tre\r\ngånger så många i samhället i övrigt. Man skulle\r\nskapa jobb för 150--200 arbetslösa svenskar,\r\nsamtidigt som montering, grundläggning m.m.\r\nskulle ge välbehövliga jobb i Baltikum. Självfallet\r\nskulle våra samarbetspartner också få inblick i\r\nsvensk produktionsteknik.</pre><pre>Så småningom lär sig balterna vår\r\nproduktionsteknik och kan starta egen tillverkning\r\noch då också nyttja egen skogsråvara.</pre><pre>Biståndsbehovet är stort inom många sektorer i\r\nBaltikum. Det kalla klimatet och energibristen gör\r\nbehovet av bra bostäder stort. I utvecklingen mot\r\nen hållbar demokrati är primära behov som tillgång\r\ntill mat, kläder och bostäder av största vikt.</pre><pre>Vi föreslår att svenska biståndsmyndigheter\r\ninitierar kontakter mellan svenska och polska\r\nmyndigheter och företag så att skisserade\r\nträhusbyggnadsprojekt kan komma i gång.</pre><pre>Svenska företag står nu i kö för att investera i\r\nBaltikum och Ryssland. I Ryssland fokuseras\r\nintresset främst till S:t Petersburgområdet.\r\nBehovet av exportkreditgarantier är enligt\r\nvälinitierade ekonomer mycket stort.</pre><pre>Vi föreslår att exportkreditgarantiramen höjs från\r\n1 till 4 miljarder. En höjning till 4 miljarder är ett\r\nförsta realistiskt steg för att möta behoven från\r\nsvensk industri. Den aktuella tidsperioden, som i\r\nbudgeten är ett år, kan medföra svårigheter att\r\nutnyttja en större ram än nämnda 4 miljarder.</pre><pre>Herr talman! Vad gäller delposterna i samarbetet\r\nmed länderna i Central- och Östeuropa har\r\nregeringen föreslagit ett anslag om 756 499 000\r\nkronor. Vi i Ny demokrati föreslår att det anslaget\r\nhöjs till 1 309 999 000 kronor. Förutom ett\r\nsymboliskt belopp om 1 000 kr för täckande av\r\neventuella förluster inom Central- och\r\nÖsteuropabiståndet föreslår vi att avsättning för\r\nförlustrisker vad avser garantiåtagandet sker enligt\r\nregeringens modell, dvs. med 15 %.</pre><pre>Vi noterar dock att många bedömare anser att en\r\navsättning om 15 % är alldeles för stor, varför vi\r\nvarit mycket tveksamma när vi följt regeringens\r\nbedömning. Anslaget skulle behöva höjas med 450\r\nmiljoner till 690 miljoner kronor, om vi följer\r\nregeringens linje.</pre><pre>Herr talman! Avslutningsvis vill jag yrka bifall till\r\nvåra reservationer nr 5, 7, 8 och 9. Vid bifall till\r\nreservation nr 7 yrkar jag också bifall till\r\nreservation nr 11. Jag yrkar slutligen bifall till\r\nreservation nr 10.</pre><pre>Anf. 79  PEETER LUKSEP (m):</pre><pre>Herr talman! ''Tomma tunnor skramla bäst.'' Det är\r\nett talesätt som man kommer att tänka på när man\r\nlyssnar på Pierre Schoris litania över\r\nöstsamarbetet. I de socialdemokratiska\r\nreservationerna anvisas inte ett öre mer än i\r\nregeringens förslag. I de socialdemokratiska\r\nreservationerna finns det egentligen ingen annan\r\nländerfördelning än i regeringens förslag. Möjligen\r\nföreslås i de socialdemokratiska reservationerna\r\nförändrade administrativa indelningar och\r\narbetssätt för östsamarbetet, men det är inte så\r\nmycket att använda så stora ord om i så många\r\nreservationer. Det händer kanske emellanåt i\r\nriksdagen att man reserverar sig mer för\r\nreserverandets egen skull, men sällan så mycket\r\nsom i det här fallet.</pre><pre>Det är kanske för att lägga dimridåer omkring det\r\negna förflutna i denna fråga som man gör detta. Jag\r\nlade märke till att Pierre Schori sade att riksdagen\r\nnu för tredje gången diskuterar östsamarbetet. Mig\r\nveterligt diskuterades det redan under den förra\r\nriksdagsperioden, men då var regeringsförslagen på\r\nen penganivå motsvarande en tredjedel av den\r\nnuvarande. Det är kanske litet genant för den f.d.\r\nkabinettssekreteraren att han inte då kom på\r\ntanken att det kunde ha varit nyttigt att öka ramen.</pre><pre>Jag tror dessutom att socialdemokraternas\r\nreservationer i grunden inte har så mycket att göra\r\nmed östsamarbetet. Jag tror att mycket av\r\norsakerna till rallarsvingarna ligger i en besvikelse\r\növer utvecklingen i Östeuropa. Många av oss minns\r\nhur socialdemokraterna för några år sedan\r\nförklarade hur Östeuropa skulle slå in på en\r\nSverige-inspirerad tredje väg. Det var en stark\r\növertygelse och förhoppning, och det blev en stark\r\nbesvikelse. Allteftersom vidden av den\r\nösteuropeiska katastrofen uppdagats -- jag menar\r\nnu inte det politiska förtrycket utan det\r\nplanekonomiska misslyckandet -- och blivit alltmer\r\nuppenbar för alla pulvriserades också resterna av\r\ndet socialistiska fundamentet till den\r\nsocialdemokratiska förhoppningen om en tredje\r\nväg.</pre><pre>Under en kort tid fanns det onekligen förespråkare\r\nför en tredje väg i Östeuropa. Det var gamla\r\nkommunistpampar som insåg vad klockan var\r\nslagen och som ville rädda vad som räddas kunde\r\nav eget rykte och egen makt. De skulle reformera\r\nsocialismen till något bättre. Men deras tid blev\r\nkort. Den tredje vägen dansade en sommar i de\r\nflesta östeuropeiska länder. Det finns också\r\nundantag, som jag skall återkomma till.</pre><pre>Icke desto mindre samlas nu tredje-vägen-\r\nromantiker och kvardröjande socialister, däribland\r\ntydligen socialdemokrater i denna kammare, till ett\r\nkorståg mot vad man kallar chockterapi. Men vad\r\när chockterapi? Om man med chockterapi menar\r\nsnabba, genomgripande och konsekventa\r\nreformer, är det egentligen överflödigt att fortsätta\r\nden teoretiska diskussionen i ämnet. De\r\nösteuropeiska ländernas olika val av\r\nreformstrategier ger en tydlig verklighet att\r\nstudera.</pre><pre>Länder som Tjeckien, Polen, Estland och Lettland\r\nhar genomfört snabba och drastiska reformer och\r\näven nått snabba och drastiska resultat. Få påstår i\r\ndag att chockterapin lett till elände i dessa länder.\r\nDäremot påstås den göra det i Ryssland, ett land\r\nsom i jämförelse med Tjeckien eller Estland\r\nreformerats påfallande litet. Om något måste man\r\ndra slutsatsen att det är bristen på reformer i\r\nRyssland som är problemet. Det blir ännu tydligare\r\nom man jämför Ryssland med länder som Ukraina,\r\nVitryssland och Moldavien, som reformerats ännu\r\nmindre än Ryssland. Trots fullständig avsaknad av\r\n''chockterapi'' framstår livet ännu eländigare i dessa\r\nländer än i Ryssland.</pre><pre>Så kan man kanske också förklara stämningarna på\r\nt.ex. Krim, där det tidigare fanns en majoritet för\r\nett självständigt Ukraina men där man nu -- av allt\r\natt döma av ekonomiska skäl -- söker sig i riktning\r\nmot Ryssland. Likaledes kan man se Vitrysslands\r\norientering mot att komma tillbaka till rubelzonen\r\nsom ett uttryck för att människor föredrar de vissa\r\nreformernas Ryssland framför den\r\ngammalkommunistiska stagnationen i det egna\r\nlandet.</pre><pre>Vi kan se på ett näraliggande exempel. Bara 20 mil\r\nfrån denna kammare finns ett av Europas mesta --\r\nlåt oss kalla det så -- chockterapiländer, Estland.\r\nStick i stäv mot råden från en rad internationella\r\nförsiktighetsivrare genomförde man där för snart\r\ntvå år sedan en drastisk valutareform. Sedan dess\r\nhar Estland haft den stabilaste valutan norr om\r\nTyskland. Man genomförde en närmast total\r\nhandelsliberalisering. Sedan dess har man haft\r\nbalans, t.o.m. överskott, i utrikeshandeln,\r\ntillsammans med en drastisk omorientering från\r\nSovjethandel till västhandel. Man har genomfört\r\nmycket liberala regler för bolagsbildande och för\r\nutländskt ägande.</pre><pre>Nu har Estland en av de högsta siffrorna per capita\r\nbeträffande utländska investeringar och en av de\r\nlägsta arbetslöshetssiffrorna i Östeuropa.\r\nPenningmängden hålls regoröst i balans. Inga\r\n''mjuka krediter'' ges för att rädda sysselsättningen\r\ni gamla sovjetiska industrikolosser. I gengäld\r\nexpanderar en privat sektor av småföretag\r\nsnabbare än vad arbetslösheten ökar i de gamla\r\nindustrierna. Man har hållit statsbudgeten i rigorös\r\nbalans. Estland är ett av få länder i Europa utan\r\nunderskott i statsbudgeten. Priset för detta är\r\nonekligen att t.ex. pensionerna hållits och hålls på\r\nen låg nivå. Men även om pensionärerna i Estland\r\nalldeles uppenbart har det besvärligt, ibland\r\nmycket besvärligt, har de i dag pensioner som är tre\r\ngånger högre än de ryska pensionärer som bara för\r\ntvå år sedan låg på samma nivå.</pre><pre>Många bedömare pekar på att Estland såvitt man\r\nkan se haft en tillväxt som tillhör de allra högsta i\r\nEuropa under sista kvartalet förra året och under\r\ndetta år.</pre><pre>I UD:s pressklipp häromdagen kom två artiklar --\r\nfrån de relativt välansedda publikationerna\r\nNewsweek och Frankfurter Allgemeine -- där man\r\nbeskrev, och berömde, Estlands snabba reformer.\r\nNär man läser socialdemokraternas kritik mot det\r\nsvenska stödet till en sådan politik och hör Pierre\r\nSchoris utfall mot chockterapi och systemskifte,\r\nmåste man fråga: Vilken chockterapi skulle Estland\r\neller för den delen också Tjeckien, Polen eller\r\nmöjligen Lettland ha avstått ifrån? Från den strama\r\npenningpolitiken? Från budgetbalansen? Från\r\nhandelsliberaliseringen? Från nyföretagandet?\r\nVilken s.k. chockterapi är det som har varit\r\nfelaktig?</pre><pre>Förhoppningarna om att finna proselyter till den\r\ntredje vägen låg väl också till grund för\r\nsocialdemokraternas ursprungliga intresse för\r\nöstsamarbete. Här skulle utbildas i den svenska\r\nblandekonomins, den svenska socialdemokratins\r\nförträffliga mekanismer. Ingen Åmanlag, ingen\r\ngeneralklausul i skattelagstiftningen skulle gå\r\nÖsteuropa förbi.</pre><pre>Första insatsen under den socialdemokratiska\r\nregeringens östbistånd var mycket riktigt utbildning\r\nav skatteadministratörer. Samma anda präglar de\r\nomdisponeringar som socialdemokraterna nu vill\r\ngöra i östbiståndet. Det skall inte vara så mycket\r\nexportgarantier och investeringsgarantier, det skall\r\ninte vara så mycket stöd till uppbyggande av bank-\r\noch finansväsende i de baltiska staterna, det skall\r\ninte vara någon handelshögskola i Riga. I stället\r\nskall det vara mer till våra bidragsrika folkrörelser,\r\ndet skall vara mer till branschstudier och goda\r\nsvenska exportråd via BITS, och det skall vara mer\r\ncentralplanering av biståndet -- en hederlig\r\nplanekonomisk reflex.</pre><pre>Jag tyckte mig höra Schori kräva en\r\nstatssekreterare för östbiståndet. Vilket jubel det\r\nmåste leda till i brödköerna i Kiev eller bland\r\nsmåföretagarna i Tallinn!</pre><pre>Herr talman! Vad gäller socialism tror jag att det är\r\nSverige som har mer att lära av Östeuropa än\r\nÖsteuropa av Sverige. Jag är därför glad att kunna\r\nkonstatera att regeringens program, det tredje i det\r\nutfästa treårsprogrammet som omfattar 1 miljard\r\nkronor om året, nu kan fullföljas genom\r\nutskottsmajoritetens förslag. Det är också värt att\r\npåpeka att genom att insatser tillkommit utanför\r\nUD:s budget är programmet i realiteten uppe i\r\nnärmare en och en halv miljard kronor per år.</pre><pre>Jag ser programmet som en symbol för det svenska\r\nfolkets stora intresse. Med respekt för de\r\nsvårigheter och brister som onekligen finns i ett\r\nprogram som upprättats på relativt kort tid och som\r\näven har samband med den mycket snabba\r\nutvecklingen i de länder det gäller -- till länder dit\r\nman bara för något år sedan behövde skeppa över\r\nhjälpsändningar med mat åker folk från\r\nvästvärlden i dag för att shoppa -- kan vi konstatera\r\natt Sveriges bidrag varit såväl högst påtagligt som\r\nmycket uppskattat i våra samarbetsländer.\r\nÖstsamarbetet är en del i en politik som börjar med\r\ndet politiska stödet till demokratisering och\r\nreformer i Östeuropa och till de baltiska ländernas\r\noch för all del också andra östeuropeiska staters\r\noberoende.</pre><pre>Det viktigaste inslaget i politiken för östsamarbetet\r\nhar för mig varit den snabba utvecklingen av\r\nhandeln som Sverige och berörda länder kunnat\r\nuppvisa. På två år har handeln mellan Sverige och\r\nEstland tiodubblats och på tre år närmare\r\nhundradubblats. Liknande siffror gäller för\r\nLettland. Något mindre men också mycket kraftiga\r\nökningar ser vi också för Polen, Litauen och en del\r\nandra länder. Detta om något är en politik som ger\r\nde östeuropeiska ekonomierna möjlighet att\r\nkomma ut ur det elände som Sovjetsystemet\r\nlämnade efter sig.</pre><pre>Utan att på något vis acceptera den kritiska syn på\r\nöstsamarbetet som socialdemokraterna gör sig till\r\ntalesmän för vill jag ändå konstatera att en översyn\r\nav detta samarbete nu har kommit i gång som ett\r\nled i att förbereda nästa treårsprogram eller i varje\r\nfall ett östsamarbete efter treårsprogrammets slut\r\nom ett drygt år. Det finns många skäl för en sådan\r\növersyn. Det finns inget program som inte har\r\nbrister. Program som har tillkommit under så\r\nhastiga omständigheter och i en så föränderlig\r\nomvärld kommer naturligtvis att behöva förändras\r\noch förbättras, men det är förbättringar från en\r\nstark och bra nivå i ett bra program, som jag tror\r\natt vi har anledning att se positivt på.</pre><pre>Herr talman! Jag yrkar bifall till utskottets\r\nhemställan.</pre><pre>Anf. 80  NILS T SVENSSON (s):</pre><pre>Herr talman! Jag vill ge några kommentarer när det\r\ngäller hanteringen av vårt bistånd till Öst- och\r\nCentraleuropa.</pre><pre>Som har nämnts tidigare är det i dag flera\r\ndepartement som fattar beslut om östbiståndet.\r\nDet betyder att fler än 15 olika myndigheter direkt\r\nhar i uppdrag att ansvara för biståndsprogram. Det\r\när möjligt att alla har en viktig roll att spela, men\r\ndet är också helt klart att ingen har en tillräcklig\r\növerblick.</pre><pre>För våra samarbetsparter i österled kan det inte\r\nvara lätt att möta denna oordning och själva\r\nförsöka styra utformningen av det bistånd som ju\r\ntill slut skall svara mot deras behov. All\r\nbiståndserfarenhet visar nämligen att det bara är\r\ninsatser för vilka mottagaren själv tar ansvar och\r\nsom man känner som sina egna som blir lyckade\r\nbiståndsprojekt. Då måste vi naturligtvis ha en\r\nordning som möjliggör detta.</pre><pre>Det som är helt avgörande är alltså att få till stånd\r\nen klar arbetsrelation mellan myndigheter och\r\nregering. Det kan vara motiverat med några fall av\r\nspecialuppdrag som handhas direkt av regeringen,\r\nmen för de många olika långsiktiga insatserna är det\r\nnödvändigt med en tydlig beredningsgång och ett\r\ntydligt myndighetsansvar för att man skall kunna\r\ngöra bedömningar av olika förslag om insatser,\r\nkostnadseffektivitet, uppföljning och liknande. Det\r\ngäller hela den proffesionalism som krävs för att\r\norganisera ett samarbete mellan svenska parter och\r\nett mottagarland i utveckling.</pre><pre>Den myndighet som har denna roll är BITS. BITS\r\nhar nu under mer än fyra år arbetat med att hantera\r\nden centrala delen av vårt samarbete med Central-\r\noch Östeuropa. Det bistånd som förmedlas av BITS\r\när störst, och det har växt varje år. Nu erkänns\r\nockså BITS roll i regeringens proposition. Det\r\nlångsiktiga uppdraget vill regeringen emellertid\r\ninte uttala sig om. I stället talar man fortfarande om\r\nbildandet av en ny myndighet. Den här attityden är\r\nonekligen märklig.</pre><pre>Den översyn av östsamarbetet som gjordes på\r\nuppdrag av Statsrådsberedningen har gett upphov\r\ntill ett förslag om bildandet av en ny beredning för\r\nöstsamarbetet, en beredning som kallas BÖS. Det\r\nvisar sig att det råder mycket delade meningar om\r\ndetta. Vi socialdemokrater har bestämt vänt oss\r\nemot en sådan ordning. Förslaget innebär i\r\npraktiken att man skulle tillsätta en\r\nstatssekreterargrupp med beredningsansvar -- allt\r\noch inget, på tvärs mot svensk\r\nförvaltningstradition. Det skulle ofelbart leda till\r\nstörre oklarheter.</pre><pre>Vi menar i stället att regeringen äntligen bör göra\r\nklart att BITS är den centrala myndigheten när det\r\ngäller vårt östbistånd. Därutöver har naturligtvis en\r\nrad andra myndigheter ansvar, men BITS bör\r\ntillerkännas det mandat som man i dag i praktiken\r\nförsöker arbeta efter.</pre><pre>Programmen måste givetvis hållas samman inom\r\nregeringskansliet. Det kan lösas på olika sätt, men\r\nuppenbart är att en integrering av östsamarbetetet\r\nmed UD:s avdelning för internationellt\r\nutvecklingssamarbete är det mest rationella. Vi\r\nförordar en sådan ordning. Samtidigt måste givetvis\r\nden kompetens som finns i varje del av\r\nregeringskansliet tas till vara och utnyttjas i olika\r\nformer.</pre><pre>Det är inte bara vi socialdemokrater som riktar\r\ndenna starka kritik mot regeringens\r\nhanteringsordning. När vi i fjol behandlade\r\nöstbiståndet kunde jag i mitt inlägg hänvisa till ett\r\npar ledande folkpartisters hårda kritik av\r\nhanteringsordningen. Jag kunde också hänvisa till\r\nden s.k. Engblomska utredningens synpunkter,\r\nsom de framfördes.</pre><pre>I år har vi fått höra företrädare för\r\nIndustriförbundet uttala stark kritik i detta ärende,\r\noch man föreslår att BITS blir den myndighet som\r\nhar att handlägga östbiståndet för att samla ihop\r\ntrådarna och få effektivitet och ordning.</pre><pre>I en motion av Ingbritt Irhammar och andra\r\ncenterpartister med anknytning till utrikesutskottet\r\nskriver man: Vi anser att nuvarande organisation,\r\nmed den mängd olika institutioner och\r\nmyndigheter som handhar samarbetsinsatserna för\r\nÖsteuropa, är otillfredsställande. Även\r\nsamordningen inom regeringskansliet måste\r\nförbättras. Man fortsätter: En förbättrad\r\nsamordning är av betydelse för att även tydliggöra\r\nregeringens mål för östsamarbetet. Det är av\r\nbetydelse för att vägleda de svenska\r\ninstitutionernas agerande när de skall ta ställning\r\ntill olika projektansökningar.</pre><pre>Jag ser på talarlistan att Ingbritt Irhammar skall gå\r\nupp i talarstolen litet senare. Det vore intressant att\r\nhöra henne kommentera de mycket mycket kritiska\r\nsynpunkter som framförs i centerns motion. Detta\r\när ytterligare ett stöd för den kritik som vi genom\r\nåren har riktat mot hanteringen av dessa\r\nbiståndsinsatser.</pre><pre>Eftersom Lars Moquist yrkade bifall till samtliga\r\nNy demokratis reservationer vill jag, för att inga\r\nkomplikationer skall uppstå, avsluta med att yrka\r\nbifall till alla socialdemokratiska reservationer.\r\nLars Moquist inkluderade även en\r\nsocialdemokratisk reservation i sitt yrkande. Jag\r\nyrkar alltså bifall till samtliga socialdemokratiska\r\nreservationer.</pre><pre>Anf. 81  KARL-GÖRAN BIÖRSMARK\r\n(fp):</pre><pre>Herr talman! Enligt regeringens proposition och\r\nutskottsmajoritetens text i betänkandet är det fyra\r\nmål som ligger till grund för det svenska\r\nöstbiståndet. Det är att stödja och stärka\r\ndemokratin, att stödja införandet av\r\nmarknadsekonomi, att förbättra miljön, särskilt i\r\nÖstersjön, och att bistå staterna i att befästa\r\nnationell suveränitet.</pre><pre>När jag lyssnar på debatten här i kväll förvånas jag\r\nlitet över den något hårda tonen. Man borde kunna\r\nvara litet mer eniga om tagen när det gäller\r\nöstbiståndet och även när det gäller de mål som jag\r\nnyss läste upp.</pre><pre>Den kritik som Socialdemokraterna riktar mot\r\nöstbiståndet, som vi har hört en hel del av här i dag,\r\när enligt mitt förmenande ganska överdriven. Det\r\nvar förvisso inte någon större ordning på det\r\nsamarbete som bedrevs före regeringsskiftet 1991.\r\nI och med att den nya regeringen tillträdde\r\ntredubblades också östbiståndet, och samarbetet\r\nmed östeuropa har sedan regeringsskiftet\r\nutvecklats starkt.</pre><pre>Det finns också en del motsägelser i s-kritiken. I en\r\nsocialdemokratisk motion anklagas t.ex.\r\nregeringen dels för att inte ha några mål med\r\nsamarbetet, dels för att de mål som redovisas i\r\npropositionen inte är förankrade. Vi har två olika,\r\ndelvis sammanfallande men också delvis skiljaktiga\r\nmål. De här förslagen förs nu fram i riksdagen, och\r\nriksdagen har att ställa sig bakom. Detta gäller i år\r\nprecis som förra året.</pre><pre>De socialdemokratiska synpunkterna på vilka\r\ngeografiska områden som skall prioriteras är litet\r\nförvirrande. Regeringen är klar och tydlig. Det\r\nfinns ett prioriterat område -- Polen, Baltikum och\r\nnordvästra Ryssland -- där vi skall bedriva\r\nbilaterala insatser och ett mindre prioriterat\r\nområde, där det huvudsakligen handlar om att\r\nstödja multilaterala insatser.</pre><pre>Mot detta ställer Socialdemokraterna i reservation\r\n1 ett logiskt sammelsurium, där man inte vet riktigt\r\nvad som prioriteras. Socialdemokraterna skriver\r\nt.ex. vad gäller landprioriteringar ''att samarbetet\r\nmed Estland, Lettland och Litauen bör ges högsta\r\nprioritet''. Vidare sägs det att det är ''av största vikt\r\natt ett ordentligt samarbete också äger rum med\r\nRyssland och med Polen, särskilt S:t\r\nPetersburgsområdet och\r\nNordkalotten/Barentsregionen''. Man blir ju inte\r\nriktigt klok över den prioriteringen och vad\r\nreservanterna egentligen menar.</pre><pre>Det vore onekligen mer konstruktivt om\r\nSocialdemokraterna slog in på en annan väg i den\r\nhär debatten. Det borde enligt mitt förmenande\r\nfinnas grund för ett brett samförstånd mellan\r\nregeringen och Socialdemokraterna, ett brett\r\nparlamentariskt samförstånd som vi exempelvis har\r\ni fråga om det traditionella u-landsbiståndet. När vi\r\nnu skall gå in i en diskussion om det fortsatta\r\nöstsamarbetet är det min förhoppning att\r\nSocialdemokraterna skall slå in på en mer\r\nkonstruktiv och samarbetsvillig väg. Jag känner\r\ninte riktigt igen den debatt som förs i fråga om\r\nöstbiståndet -- den liknar inte den debatt som förs i\r\nu-landssammanhang. Målen är ju ändå ganska lika.</pre><pre>Med tanke på hur östbiståndet bedrevs under\r\nSocialdemokraternas tid i regeringsställning vore\r\ndet klädsamt med litet större ödmjukhet när det\r\nkommer till förverkligandet av ett bra och effektivt\r\nöstbistånd. Bistånd är, antingen det gäller u-\r\nlandsbistånd eller östbistånd, svårt.</pre><pre>Ny demokrati har en hel del pengar att fördela när\r\ndet gäller östbiståndet, och man hämtar de\r\npengarna genom kraftiga prutningar på annat håll,\r\nbl.a. genom en halvering av det traditionella u-\r\nlandsbiståndet. Vilka konsekvenser skulle det då få\r\npå andra håll i världen om Ny demokratis\r\nbudgetförslag skulle gälla? T.ex. skulle ett land som\r\nBotswana inte få några pengar alls. Etiopien skulle\r\nfå biståndet minskat från 130 till 10 miljoner, Kenya\r\nfrån 105 till 10 miljoner. Lesotho skulle inte få\r\nnågra pengar alls. För Moçambiques del skulle\r\nbiståndet minska från 320 till 10 miljoner, för\r\nNamibias del från 90 till 10 miljoner, osv., osv.</pre><pre>Konsekvenserna skulle alltså bli helt orimliga om\r\nNy demokratis förslag till äventyrs skulle få gehör.\r\nDess bättre blir det ju inte så.</pre><pre>En annan sak som Ny demokrati tar upp och som\r\nvi tidigare i dag fick höra en hel del om av Lars\r\nMoquist är förslaget om att trähus skall tillverkas i\r\nSverige för att sedan exporteras till Baltikum.\r\nDetta bundna bistånd prisades här för en liten stund\r\nsedan. Utgångspunkten för Ny demokrati är att\r\nman söker åtgärda arbetslösheten i Sverige snarare\r\nän att man söker få till stånd ett effektivt bistånd till\r\nBaltikum. Ny demokrati skriver i sin motion U216:\r\nSvensk trähusindustri befinner sig i en svår kris.\r\nMånga människor riskerar att mista sin anställning.\r\nMånga trähustillverkare har fått slå igen\r\nfabriksportarna -- och det är förvisso sant. Vidare\r\nskriver man: Genom att utnyttja ledig\r\nindustrikapacitet i Sverige för att producera hus\r\nfrämst i Baltikum skulle vi till en låg\r\nsamhällsekonomisk kostnad kunna hjälpa våra\r\ngrannar på andra sidan Östersjön.</pre><pre>Utgångspunkten är enligt mitt förmenande helt\r\nfelaktig. Man skulle givetvis kunna använda dessa\r\npengar mycket mer effektivare och på ett mycket\r\nbättre sätt om man lade dem direkt i Baltikum. Det\r\när precis som om man inte har byggt hus i dessa\r\nländer tidigare och inte kan, eller vet hur man bär\r\nsig åt, för att bygga bra hus.</pre><pre>Vad man skulle göra med dessa pengar är givetvis\r\natt se till att de arbetar på plats i Estland, Lettland,\r\nLitauen och de andra länderna. Man kan kanske\r\nhårdra det litet grand -- men det ligger någonting i\r\ndet -- genom att säga följande. Genom att skära ner\r\nbiståndet till noll för de länder som jag tidigare\r\nrefererade till, går pengarna till att producera\r\nsvenska hus för export. Det är ett bundet bistånd\r\nsom är mycket ineffektivt.</pre><pre>Herr talman! Med dessa ord yrkar jag bifall till\r\nutskottets hemställan.</pre><pre>Anf. 82  MARGARETA VIKLUND (kds):</pre><pre>Herr talman! De baltiska staterna tillhör våra nära\r\ngrannar här uppe i Norden. Våra länder gränsar till\r\nvarandra i samma hav, Östersjön, som vi har ett\r\ngemensamt intresse av att värna och skydda.</pre><pre>Utrikesutskottet noterade i sitt betänkande\r\n1991/92:UU16 vad regeringen sagt om\r\nöstsamarbetet, nämligen att ''Samarbetet med\r\nländerna i Central- och Östeuropa har en särskild\r\nkaraktär.'' Och det är det ju lätt att instämma i.</pre><pre>Utskottet sade också i samma betänkande att\r\n''Syftet är att stöjda dessa länder att bygga\r\ndemokratiska institutioner och att utveckla\r\nmarknadsekonomiska strukturer, för de baltiska\r\nstaterna även att bistå dessa att befästa sin\r\nnationella suveränitet. Samtidigt finns betydande\r\nsvenska utrikes- och säkerhetspolitiska,\r\nnäringspolitiska och kommersiella intressen att\r\ntillgodose.''</pre><pre>Det treårsprogram som regeringen lade fast i\r\nsamband med regeringsskiftet hösten 1991 omfattar\r\nnär det gäller östsamarbetet en miljard kronor om\r\nåret under tre år, vilket ju är ett välskänt faktum.</pre><pre>Samordningen av det svenska östsamarbetet sker i\r\nUtrikesdepartementet. Huvuddelen av det\r\nbilaterala samarbetet kanaliseras genom Styrelsen\r\nför internationell utveckling (SIDA), Beredningen\r\nför internationellt tekniskt-ekonomiskt samarbete\r\n(BITS), Swedecorp, Swedfund International AB\r\nsamt Svenska institutet.</pre><pre>Det finns också många andra aktörer inom\r\nöstsamarbetet förutom de jag nämnt här. Andra\r\ndepartement bidrar exempelvis med betydande\r\nbelopp till stöd och hjälp för de baltiska staterna.\r\nLän, landsting och kommuner engagerar sig.\r\nFolkrörelser och enskilda organisationer är viktiga\r\nsamarbetspartner som hjälper till att i olika länder\r\nbygga upp demokratiskt organiserade\r\nsammanslutningar av liknande slag som den egna.\r\nDet svenska näringslivet spelar dessutom en\r\nbetydande roll när det gäller kunskapsförmedling\r\nom marknadsekonomi, industriproduktion och\r\nhandelsutbyte.</pre><pre>Herr talman! I dag finns inget samlat ansvar hos en\r\nmyndighet för detta nya samarbete som blir allt mer\r\nomfattande. Som exempel vill jag också nämna\r\nregeringens nyligen framlagda förslag om\r\nkommunal biståndsversamhet, med föreslagen rätt\r\nför kommuner och landsting att lämna\r\ninternationell katastrofhjälp och annat bistånd.\r\nMen förslaget innebär bl.a. att tillstånd för ett\r\nsådant bistånd måste ges av regeringen.</pre><pre>Med alla dessa många biståndsgivare, vilket i sig är\r\nmycket positivt, medföljer ändå vissa svårigheter\r\natt exempelvis få veta vart man både som\r\nbiståndsgivare och mottagare skall vända sig med\r\nfrågor om olika samarbetsprojekt. Ärenden kan\r\nvandra runt mellan olika instanser. Många har fått\r\nvänta länge på besked om det exempelvis funnits\r\nnågot bidrag att få till ett projekt som man anser\r\nangeläget.</pre><pre>Alla inblandade vill göra ett bra arbete, men\r\nsplittringen på flera myndigheter skapar osäkerhet\r\noch ger kanske också en ofördelaktig bild av svensk\r\nbyråkrati. Vi kristdemokrater har därför\r\nmotionerat om behovet av att inrätta en\r\norganisation för samordning av östsamarbetet.</pre><pre>Trots att det för närvarande pågår översyn av\r\nöstsamarbetet anser jag att hela hanteringen av\r\nöstbiståndet redan nu skall överflyttas till\r\nUtrikesdepartementets biståndsavdelning, där den\r\nbästa kompetensen på departementsnivå finns när\r\ndet gäller bistånd och samarbete med olika\r\norganisationer.</pre><pre>Självfallet finns det en viss fördel i att hålla\r\nbiståndet åtskiljt från det övriga biståndet. Trots\r\nallt är det ändå en gradskillnad mellan fattigdom\r\noch fattigdom.</pre><pre>Men de gemensamma beröringspunkterna är\r\nmånga. Målet med att skapa ett systemskifte är lika\r\naktuellt för öst som för u-länderna. Oavsett vem\r\nsom avses finns behov av stöd för att skapa en\r\nmodell där demokrati, marknadsekonomi,\r\nmänskliga rättigheter och fungerande\r\nsamhällsinstitutioner ingår. Många u-länder har\r\ntidigare haft planekonomiska modeller som grund,\r\nprecis som Östeuropa, och både u-länder och\r\nländer i Östeuropa behöver suveränitetsstöd.\r\nDessutom skall alla stater som får bistånd uppfatta\r\ndet som en temporär lösning.</pre><pre>Herr talman! Jag hade förmånen att vara med på en\r\ns.k. utskottsresa i höstas, dvs. hösten 1993. Resan\r\nför den grupp jag deltog i gick till Estland och S:t\r\nPetersburg. Avsikten var bl.a. att vi ville studera på\r\nort och ställe hur relationerna fungerade mellan\r\nester och ryssar i Estland och vad man ansåg om\r\nEstland och övriga Baltikum i Ryssland.</pre><pre>Situationen i framför allt Narvaregionen var ganska\r\nspänd. I Narva är flertalet invånare ryssar och\r\nrysktalande. Man hade på ömse håll inte särskilt\r\nvänliga uppfattningar om varandra. Det är\r\nförståeligt om folk som utsatts för ockupation av en\r\ndiktatorisk härskare och hans folk under en så lång\r\ntid som folken i de baltiska staterna har både hat\r\noch andra starka känslor mot allt vad den härskaren\r\noch makten representerar. Men samtidigt finns det\r\nockså Estlandsfödda ryssar som inte vet av något\r\nannat hemland än just Estland.</pre><pre>Det som skiljer den ryska befolkningen från\r\nframför allt den estniska är att ryssarna i stor\r\nutsträckning inte behärskar det estniska språket,\r\nvilket mer eller mindre är ett krav för att esterna\r\nskall någotsånär kunna acceptera dem och för att\r\nde själva skall bli fullvärdiga samarbetspartner och\r\nmedlemmar i samhället.</pre><pre>Herr talman! Jag tror inte att syftet med Sveriges\r\ninsatser att bl.a. bygga demokratiska institutioner i\r\nde baltiska staterna kan uppfyllas om det inte också\r\ni demokratiseringsarbetet ingår att lyfta fram och\r\nerbjuda hjälp till utbildning av den ryska\r\nbefolkningen i de baltiska ländernas språk.</pre><pre>Herr talman! I tidigare debatter om samarbetet\r\nmed bl.a. Baltikum har hemsändandet av de ryska\r\ntrupperna behandlats och diskuterats. Glädjande\r\nnog verkar den frågan gå mot sin lösning genom\r\nolika avtal mellan Ryssland och de baltiska\r\nstaterna. Under detta år, 1994, skall trupperna ha\r\ndragit sig tillbaka till sitt ursprungsland, eller\r\nrättare sagt till sina ursprungsländer.</pre><pre>Jag anser att det är oerhört viktigt, vilket också\r\npoängteras i betänkandet, att regeringen fortsätter\r\natt uppmärksamt följa förhandlingarna om och\r\ngenomförandet av det ryska\r\ntrupptillbakadragandet från Estland och Lettland\r\nur både demokrati- och biståndssynpunkt. Det är\r\nviktigt att både de baltiska staterna och Ryssland\r\nhar helt klart för sig att vi med stor uppmärksamhet\r\nföljer denna fråga från svensk sida.</pre><pre>Herr talman! Jag har inget annat yrkande än bifall\r\ntill hemställan i betänkande UU16</pre><pre>Anf. 83  PÄR GRANSTEDT (c):</pre><pre>Herr talman! Jag inser att jag bereder Nils T\r\nSvensson en viss besvikelse genom att nu äntra\r\ntalarstolen i stället för Ingbritt Irhammar. Men jag\r\nhoppas att han skall bära detta med ett erforderligt\r\nhjältemod.</pre><pre>Såsom flera andra talare har framhållit är givetvis\r\nöstbiståndet en mycket viktig del av Sveriges\r\nutrikespolitik. Det är en ny del av vår\r\nutrikespolitik, och den är central.</pre><pre>Det handlar om vårt ansvar för att hjälpa grannar\r\ntill en bättre tillvaro -- det handlar kort sagt om\r\nsolidaritet. Men det handlar också om åtgärder för\r\natt förbättra situationen i det närområde som vi\r\nsjälva tillhör. Vi har ett betydande egenintresse\r\näven i östbiståndet.</pre><pre>Bland det viktigaste vi kan göra för miljöns skull är\r\natt hjälpa våra grannar att få ner sina utsläpp. Det\r\när utsläpp som drabbar oss i form av\r\nluftföroreningar och Östersjön i form av\r\nvattenföroreningar.</pre><pre>Vi har ett starkt intresse av att de nya\r\ndemokratierna i vårt grannskap skall kunna\r\nkonsolideras, bli stabila och utvecklas på ett\r\nfredligt, stabilt och demokratiskt sätt.</pre><pre></pre><pre>Det förutsätter också att man kan komma över de\r\nstora ekonomiska och ekologiska problem som\r\nman har fått i arv av det gamla kommunistiska\r\nsystemet. Om detta kan ske på ett bra sätt gynnar\r\ndet också oss. Dessutom är det naturligtvis så att\r\nom våra grannstater i öster och söder så småningom\r\nblir ekonomiskt starkare, blir de också allt bättre\r\nsamarbetspartner för oss på det ekonomiska\r\nområdet när det gäller handel, investeringar osv.</pre><pre>Detta är en verksamhet som vi har all anledning att\r\nbedriva med full kraft. Därför tycker jag, herr\r\ntalman, att vi med glädje borde notera att\r\nöstbiståndet efter regeringsskiftet kraftigt\r\nprioriterats, att vi för innevarande\r\nverksamhetsperiod har tre gånger så stora resurser\r\natt använda till östbiståndet som under den\r\ntidigare.</pre><pre>Man skulle ha trott, herr talman, att de\r\nsocialdemokratiska talarna skulle ha ägnat sin tid i\r\ntalarstolen framför allt åt att uttrycka sin glädje\r\növer att vi nu kan göra en så mycket kraftfullare\r\nsatsning på östpolitiken än vad man kunde göra på\r\nden tid då socialdemokraterna hade\r\nbudgetansvaret. Tyvärr är det inte så. I stället har\r\nvi fått höra långa klagovisor över de administrativa\r\nproblem som naturligtvis också finns i en sådan här\r\nverksamhet.</pre><pre>Det är självklart att en verksamhet som vuxit så\r\nkraftfullt på så kort tid inte har funnit sina slutliga\r\nadministrativa former. Det har betygats av flera\r\ntalare. Det har också framförts synpunkter på detta\r\ni motioner från flera håll, både från\r\noppositionspartier och från regeringspartier. Det är\r\nett viktigt arbete att finna de rätta organisatoriska\r\nformerna. Sedan kan meningarna vara delade. Vi\r\nhar i debatten hört styrelseledamoten i BITS Nils T\r\nSvensson argumentera för att BITS skall ha\r\nhuvudansvaret. Vi har hört Margareta Viklund,\r\nvars partiledare är biståndsminister, argumentera\r\nför att Utrikesdepartementets biståndsavdelning\r\nskall ha huvudansvaret. Man har naturligtvis\r\nkunnat tänka sig andra. Som styrelseledamot i\r\nSIDA borde jag förmodligen dra en lans för SIDA\r\nom huvudansvarig för det här biståndet. Det skall\r\njag inte göra. Jag vill bara på detta sätt illustrera att\r\ndet här är en viktig debatt att föra, att vi säkert\r\nmåste fortsätta att föra den ett tag innan vi funnit\r\nde långsiktigt hållbara organisatoriska formerna.</pre><pre>Detta får inte undanskymma det som är verkligt\r\nviktigt, nämligen att vi är beredda att kraftfullt\r\nsatsa på östbiståndet, inte genom att med något\r\nslags omvänd Robin Hood-politik ta de resurser\r\nsom vi skulle använda för dem som är ännu\r\nfattigare, i Afrika, Asien och Latinamerika, och i\r\nstället ge dem till de något mindre fattiga i Central-\r\noch Östeuropa. Den typen av cynisk politik tror jag\r\nenbart Ny demokrati kan stå för. Vi måste\r\nnaturligtvis vara beredda att göra egna\r\nuppoffringar för att göra det här biståndet möjligt.</pre><pre>Det andra som måste vara centralt är att diskutera\r\nhur vi bäst använder biståndet. Jag tror att det\r\nligger en poäng i att det är fördelat på många\r\nhänder. Vi har litet dåliga erfarenheter från vårt\r\ntraditionella u-landsbistånd, som i väldigt stor\r\nutsträckning varit ett bistånd från stat till stat och\r\ndärmed också uppmuntrat en ganska\r\ncentralplanerad ekonomi i våra mottagarländer.\r\nJag tror att det är bra att vi, när vi utvecklar vårt\r\nsamarbete med Central- och Östeuropa, mer tar\r\nlärdom av våra erfarenheter av nordiskt samarbete,\r\nsom har byggt på att skapa nätverk mellan\r\ninstitutioner, verksamheter och organisationer, ett\r\npluralistiskt sätt att utveckla samarbetet. Det finns\r\nstora fördelar i det.</pre><pre>Inte minst är det viktigt att se till att det här\r\nbiståndet verkligen inriktas på att lösa de centrala\r\nproblemen i vårt grannskap: miljöproblemen,\r\nuppbyggnad av demokratiska institutioner och\r\nverksamheter, uppbyggnad av pluralistiska\r\nekonomier och pluralistiska demokratiska\r\nsamhällen.</pre><pre>Jag tycker, herr talman, att vi har lagt en grogrund\r\ntill detta. Det här är någonting som den nuvarande\r\nregeringen ger en mycket hög prioritet. Vi skall\r\nnotera det med tillfredsställelse, och vi skall arbeta\r\nvidare för att göra östbiståndet ännu mera effektivt,\r\nändamålsenligt och också så småningom finna de\r\nslutliga organisatoriska formerna för det.</pre><pre>Jag yrkar bifall till utskottets hemställan i dess\r\nhelhet.</pre><pre>Överläggningen var härmed avslutad.</pre><pre>(Beslut skulle fattas den 30 mars.)</pre><pre>12 §  Statsbudgeten för budgetåret 1994/95,\r\nJordbruksdepartementet</pre><pre>Föredrogs</pre><pre>jordbruksutskottets betänkande</pre><pre>1993/94:JoU13 Statsbudgeten för budgetåret\r\n1994/95 (Jordbruksdepartementet) (prop.\r\n1993/94:100 delvis).</pre><pre>Anf. 84  MARGARETA WINBERG (s):</pre><pre>Herr talman! Det här är den sista budgetdebatten\r\npå jordbrukets område före valet. Det finns, tycker\r\njag, anledning att summera de tre årens förda\r\njordbrukspolitik. Den kan summeras med tre ord:\r\ninkonsekvent, kostsam och svår att överblicka.</pre><pre>Den enighet som vi hade vid 1990 års beslut har\r\nförbytts i politisk strid. Vi fattade beslut om en mer\r\nmarknadsorienterad politik, men den har ersatts av\r\nen mer centralstyrd politik. Det är att politiker i\r\nstörre utsträckning nu bestämmer vad som skall\r\nodlas och produceras och till vilket pris.</pre><pre>1990 var fem av riksdagens sex partier överens i den\r\nhistoriska kompromissen. Efter år av regleringar\r\noch subventioner beslutade fem av riksdagens sex\r\npartier 1990 att man skulle förändra den gamla\r\ncentralstyrda politiken. Man var överens om en\r\nneddragning av det spannmålsöverskott, som vi\r\nhade lidit av under stora delar av 70- och 80-talet.\r\nMan skulle få balans mellan produktion och\r\nkonsumtion. Den kemikalisering som hade blivit\r\nalltmer intensifierad under 80-talet skulle minskas.\r\nMan var också överens om ett fortsatt stöd till\r\njordbruket i norra Sverige.</pre><pre>Signalen var att fem av riksdagens sex partier stod\r\nbakom kompromissen. Det betydde att det här var\r\nnågonting som bönderna kunde lita på, nu skulle\r\ndet bli si och så. Vi var alla medvetna om att det\r\nåret därpå skulle vara val. Ingen visste hur det\r\nskulle gå i valet. Därför var vi angelägna om att\r\nprata oss samman och få en bred bas för\r\nuppgörelsen för att lantbrukarna, oavsett majoritet\r\ni den kommande riksdagen, skulle veta hur det\r\nskulle bli inom en överskådlig tid.</pre><pre>Så kom valet. Vi fick en ny regering. Tre av de fem\r\npartier som hade varit överens bytte politik.\r\nNeddragningen av spannmålsöverskottet vändes\r\ntill det motsatta genom inlösenpris och arealstöd.\r\nNeddragningen av kemikalie- och\r\nhandelsgödselanvändning stoppades. Stödet till\r\njordbruket i norra Sverige försvagades.</pre><pre>Centern och Moderaterna följdes under hela 80-\r\ntalet åt i den jordbrukspolitiska debatten. Ingen\r\nville släppa den andra. De såg nog en chans att med\r\njordbruksministern tillika lantbrukaren Karl Erik\r\nOlsson åter få skattebetalarna att öppna sina\r\nplånböcker för ett meningslöst överskott.</pre><pre>Folkpartisterna agerade stödtrupp, väl medvetna\r\nom att en dumpning av överskottet drabbade tredje\r\nvärldens landsbygdsutveckling -- en fråga som\r\nFolkpartiet i andra sammanhang har månat väldigt\r\nmycket om.</pre><pre>Kds piper till med jämna mellanrum och ser till att\r\nmotioner om ekologisk odling från det egna partiet\r\nfår en värdig begravning. Men i sak röstar man bort\r\nkraven.</pre><pre>Regeringens proposition är i detta fall både\r\nofullständig och svårgenomtränglig. I\r\npropositionen saknas frågan om trädgård, fisket,\r\njordbrukets ställning i norra Sverige,\r\nsocialförsäkringssystemet och högre utbildning på\r\nhästområdet. Detta är områden som berörs i\r\nbudgetpropositionen, men där man som vanligt\r\nsäger att regeringen avser att återkomma till detta\r\nsenare. Det är en otillständig metod för politiskt\r\narbete. Det fragmentiserar politiken och gör det\r\nomöjligt att göra en politisk och ekonomisk\r\nhelhetsbedömning. Detta medför vidare att den\r\nsanering av statens finanser som är välbehövlig blir\r\nineffektiv.</pre><pre>Herr talman! I ett läge då budgetunderskottet är\r\növer 200 miljarder och statsskulden över 1 000\r\nmiljarder framstår bönderna i Sverige som de stora\r\nvinnarna i den förda inhemska politiken och nu\r\nsenast också i förhandlingarna om ett eventuellt\r\nmedlemskap i den europeiska unionen. Regeringen\r\ntillstår naturligtvis inte att bönderna är vinnare i\r\nden inhemska politiken.</pre><pre>Regeringen låtsas i budgetpropositionen som om\r\nman sparar på jordbrukets område, men det är en\r\nskenbar besparing. Man använder nämligen\r\nregleringskassorna, som nu råkar vara extra fyllda\r\nefter fjolårets dåliga skörd, för att kompensera det\r\nsom man säger är en besparing. Regeringen ger\r\nhärmed en falsk bild av verkligheten. Jag måste\r\nsäga att det verkar som om man har lyckats bra från\r\nJordbruksdepartementets och Centerpartiets sida\r\natt lura finansministern på den här punkten. Men\r\ni verkligheten lyfter man faktiskt den ekonomiska\r\nnivån på jordbrukets område. Om vi nästa år inte\r\nhar några pengar i kassan och inte är med i den\r\neuropeiska unionen, kommer den här höjningen att\r\nframstå i all sin glans.</pre><pre>Herr talman! Vi Socialdemokrater är emot en\r\nåtergång till gamla tiders centralt planerade\r\njordbrukspolitik. Såsom den har blivit i\r\nverkligheten under åren med borgerlig regering har\r\nden lett till en förskjutning av subventionsnivåerna\r\nfrån norr till söder och från animalie- till\r\nvegetabilieproduktion. Detta är helt emot vår\r\nsträvan. Därför har vi ett lägre inlösenpris. Därför\r\nvill vi också ha något som vi kallar för inkomststöd\r\ni stället för regeringens arealbidrag. Vi vill ha det\r\npå det sättet, eftersom vi med rätta tycker att en\r\npolitik som leder till överskottsproduktion är en\r\ndålig politik. Det är ganska meningslöst med\r\növerskottsproduktion.</pre><pre>Vårt socialdemokratiska alternativ har en\r\nmiljöprofil. Vi vill ha miljöavgifter, eftersom det är\r\nviktigt att neddragningen av insatsvaror fortsätter.\r\nVår alternativa miljöprofil gäller också högre\r\nlandskapsvårdsersättning. Vi vill hålla landskapet\r\nöppet och samtidigt värna om den biologiska\r\nmångfalden. Vårt alternativ har en\r\nkonsumentprofil. I en mer internationaliserad värld\r\noch på en mer internationell marknad är det viktigt\r\nmed medvetna konsumenter som kan skilja på och\r\nverkligen välja mellan svenska och importerade\r\nmatvaror.</pre><pre>Herr talman! Låt mig avslutningsvis säga några ord\r\nom förhandlingsresultatet. Sverige fick bl.a. en\r\nmjölkkvot som i stort motsvarar vår produktion, en\r\nsockerkvot som av en del uppfattas som för låg, en\r\nbasareal som inkluderar vår omställningsmark samt\r\nett stöd till jordbruket och livsmedelsindustrin i\r\nnorra Sverige som med ett visst tricksande kan nå\r\nnuvarande nivå. Under de senaste åren, och kanske\r\ninte minst under fjolåret, då förhandlingsarbetet\r\nhar pågått har jag vid mina resor runt om i landet\r\npå gårdar och hos olika LRF-föreningar märkt att\r\ndet har skapats ett ganska optimistiskt\r\ninvesteringsklimat på de olika lantbruksföretagen.\r\nMan är optimistisk, och man bygger framför allt ut\r\nmjölkproduktionen. Man säger att man vill ha en\r\nhög mjölkkvot. Vid mina resor har jag försökt --\r\noch jag vill också göra det i denna debatt -- att varna\r\nför den här optimismen. Om Sverige blir medlem\r\ni europeiska unionen kommer vi att gå in med ett\r\növerskott av spannmål och sannolikt ett överskott\r\nav mjölk. Vi kommer då att tvingas delta i EU:s\r\nneddragning. Den dag vi tvingas dra ned kommer\r\nbäraren av den stora kostymen att få svåra\r\nproblem.</pre><pre>I detta sammanhang tycker jag också att det finns\r\nanledning att säga att man inte heller kan bortse\r\nifrån att det förhandlingsresultat som har\r\nåstadkommits inte blir helfinansierat från Bryssel.\r\nIbland låter det i den mest entusiastiska debatten\r\nsom om pengarna kommer ifrån Bryssel, och då\r\nkostar det ingenting. Sanningen är att många sköna\r\nsvenska kronor krävs för att uppnå det\r\nförhandlingsresultat som har åstadkommits på\r\njordbrukets område. De svenska kronorna skall in\r\nsom delfinansiering. I ett fall, nämligen det\r\nnordiska stödet som vi har gemensamt med Norge\r\noch Finland, har vi enbart fått lov att betala själva --\r\n100 % svenska pengar.</pre><pre>Den här sanningen behöver sägas, eftersom den\r\nleder till en fråga som ingen har ställt. Har vi råd\r\natt ta emot pengar från Bryssel? Jag har inte hört\r\nnågon som är ansvarig för det här säga det. Jag har\r\ninte heller sett någon officiell uppgift om hur\r\nmycket utgifterna för jordbruket kommer att öka\r\nvid ett medlemskap. Någon från\r\nregeringspartierna -- Ingvar Eriksson eller Lennart\r\nBrunander -- kanske kan ge ett svar på den här\r\nfrågan.</pre><pre>Herr talman! Därmed yrkar jag bifall till\r\nreservationerna nr 5 och 6.</pre><pre>Anf. 85  CHRISTER WINDÉN (nyd):</pre><pre>Herr talman! Subventioner till näringslivet är av\r\nondo. De hämmar inte bara förnyelse genom\r\nutveckling utan de motverkar naturliga incitament\r\nför att öka effektiviteten. Subventionerna är\r\ndessutom farliga, eftersom de i allmänhet är\r\nkonkurrenssnedvridande och därmed medverkar\r\ntill att slå ut annars lönsamma företag genom en\r\nkonstlad lägre kostnadsnivå. Den enkla sanningen\r\ngäller i princip alla kommersiella verksamheter.\r\nDet gäller således även jordbruksföretag.</pre><pre>Det hävdas ofta i alla läger att svenska bönder\r\nmåste få möjlighet att konkurrera på lika villkor\r\nmed omvärlden. Ibland påstår man t.o.m. att detta\r\nskall kunna ske även om Sverige inte är medlem av\r\nden europeiska unionen. Var och en med minsta\r\nförståelse för hur en fri marknad fungerar inser att\r\ndet är en utopi. Antingen har man en fri marknad\r\neller också har man det inte.</pre><pre>EU:s gemensamma jordbrukspolitik, CAP, är inte\r\nheller en fri marknad. CAP är tyvärr närmare en\r\nreglerad planhushållning än en marknadsekonomi.\r\nDet borde enligt min mening i stället vara så att\r\nproduktionen styrdes av konsumenternas önskemål\r\npå en konkurrensutsatt marknad.</pre><pre>Under tiden fram till det att vi vet om Sverige\r\nkommer att bli medlem i EU eller inte befinner vi\r\noss i ett egendomligt mellanläge. Att redan nu ge\r\nsvenska bönder samma villkor som deras kolleger i\r\nEU har ingenting med konkurrens på lika villkor att\r\ngöra, eftersom de inte konkurrerar på samma\r\nmarknad. Vi vänder oss inte till samma\r\nkonsumenter. Det kan vi aldrig hävda så länge vi\r\ninte opererar fritt inom tullunionen. Fram till dess\r\när Sverige en isolerad marknad skyddad av\r\nimporttullar. Det vore bra om alla insåg detta\r\nfaktum. Det skulle underlätta debatten om vi\r\ntalade samma språk.</pre><pre>I detta betänkande behandlas en mängd stöd och\r\nbidrag till svenska bönder som inte finns inom CAP.\r\nFlertalet av dessa stöd är dessutom enligt min\r\nmening konkurrenssnedvridande sinsemellan i\r\nSverige och kollektivt gentemot utlandet. Jag\r\ntänker på B 4 Täckande av förluster på grund av\r\nstatlig kreditgaranti på 41 miljoner, B 5 Stöd till\r\nskuldsatta jordbrukare på 10 miljoner, B 6\r\nStartstöd till jordbrukare på 42 miljoner och B 7\r\nStöd till avbytarverksamhet m.m. på 535 miljoner.\r\nI det sistnämnda stödet ingår socialförsäkring,\r\navbytarverksamhet, företagshälsovård och\r\nproduktionsanpassning. Dessutom finns posten\r\nB 10, rådgivning och utbildning.</pre><pre>Sammanlagt blir dessa stöd och bidrag över 650\r\nmiljoner kronor per år. Eftersom jag har föreslagit\r\nen gradvis avveckling, blir besparingen enligt mitt\r\nförslag för 1994/95 ca 330 miljoner kronor.</pre><pre>Herr talman! Denna regering talar gärna om\r\nbudgetsanering. Regeringen talar gärna om ökad\r\nkonkurrens och konkurrens på lika villkor. Här\r\nfinns otvivelaktigt två goda skäl som stöder min\r\nargumentation. Är det då fel att mot denna\r\nbakgrund, Ingvar Eriksson, betrakta bönderna som\r\nprivata småföretagare? Bör de inte i så fall ha\r\ntillgång till riskvilligt kapital, innovationsstöd,\r\nkvittning av underskott i förvärvskälla, avsättning\r\nav vinst i periodiceringsfond och andra\r\nnäringspolitiska program på samma villkor som\r\nandra småföretagare? Om svaret är nej, vill jag\r\ngärna att Ingvar Eriksson som moderat och\r\nförespråkare för avreglering och fria\r\nmarknadskrafter förklarar för mig och för\r\nkammaren varför jordbrukare skall särbehandlas\r\ngentemot andra småföretagare. Det skall dessutom\r\nske med stöd som generellt sett inte finns i CAP.</pre><pre>Varför skall jordbrukare ha särskilt avvecklingsstöd\r\noch statsstöd? Varför skall skuldsatta bönder ha\r\nspeciellt stöd som inte andra har? Varför skall\r\nbönder ha speciellt förmånliga kreditgarantier,\r\nIngvar Eriksson?</pre><pre>Men allra underligast är anslaget B 7. Här\r\nåterspeglas ett tänkesätt som är en kvarleva från\r\nden tid då bönderna betraktades som anställda av\r\nstaten och inte som egna företagare. Regeringens\r\nambition är tydligen att avveckla delar av detta\r\nstöd. Det är ett steg i rätt riktning, och det tycker\r\njag är bra. Men det är inte tillräckligt. Det borde\r\nvara lika viktigt att likställa svenska bönder här som\r\ndet är att ge dem CAP:s inkomster omedelbart vid\r\nett EU-medlemskap.</pre><pre>Herr talman! Här hade jag tänkt att förklara litet\r\nnärmare vad jag menar. Men för att spara tid\r\nhoppar jag över ett par sidor i mitt manuskript.</pre><pre>Herr talman! I förra veckan gick\r\nSocialdemokraternas partisekreterare ut i pressen\r\nunder stort buller och bång och meddelade att\r\neftersom bl.a. bönderna får så stora fördelar av ett\r\nEU-medlemskap, borde de vara med om att betala.\r\nVi har också hört Margareta Winberg ge uttryck för\r\nungefär samma tanke. Jag vill vända mig till henne\r\noch fråga: Är detta allvar eller är det bara ett spel\r\nför galleriet?</pre><pre>Jag är glad att Socialdemokraterna delar min\r\nuppfattning om stödet till skuldsatta bönder. Men\r\nhär har Margareta Winberg chansen att på sikt\r\nspara 360 miljoner kronor genom att stödja våra\r\nreservationer. Dessa pengar kan avsättas till\r\navgiften till EU. Tänk, Margareta Winberg, vilket\r\nfint argument för alla negativa socialdemokrater\r\ninför omröstningen! Om det känns alltför svårt att\r\nrösta med Ny demokrati, kan ni yrka på återremiss.\r\nDå kan betänkandet skrivas om så att förslaget får\r\nformen av ett utskottsinitiativ.</pre><pre>Herr talman! Jag nämnde summan 360 miljoner\r\nkronor. Ny demokrati har nämligen förutom\r\navvecklingen av de anslag jag har nämnt dessutom\r\nförordat ett generellt sparbeting hos alla\r\nmyndigheter motsvarande 2 % av anslaget.</pre><pre>Om regeringen menar allvar med sina ambitioner\r\natt spara med tanke på den skenande statsskulden\r\noch det stora budgetunderskottet, kan denna\r\nmöjlighet utnyttjas. Jag medger att det är inte något\r\nstort belopp. Men jag anser att det har ett stort\r\nsymbolvärde i att visa sina avsikter. Det är inte\r\nnågon orimlig begäran att spara 2 % på\r\nomkostnadsbudgeten. Det vet alla vi som har våra\r\nrötter i storföretag. Där är sådana krav mer regel\r\nän undantag. Givetvis blir det skrik och gnäll, men\r\nföretaget överlever.</pre><pre>I det sammanhanget vill jag framföra att det kan\r\nfinnas samordningsvinster vid en sammanslagning\r\nav Statens jordbruksverk,\r\nSkogsvårdsorganisationen och Fiskeriverket som\r\nbör undersökas. I den mån verksamheterna kan\r\nkostnadseffektiviseras bör samordning övervägas.</pre><pre>Herr talman! Utskottets majoritet har i\r\nbetänkandet riktat skarp kritik mot regeringens sätt\r\natt redovisa underlaget för beslut. Det är ganska\r\nintressant att Socialdemokraterna inte bara\r\nkritiserar denna regering utan även i lika hög grad\r\ntidigare regeringar. Att man brukar göra fel är\r\ningen anledning att fortsätta att göra fel. Jag gläder\r\nmig åt att utskottet har kommit fram till denna\r\nsjälvklara insikt.</pre><pre>Socialdemokraterna har dock tvingats backa från\r\nden fräna kritik som framgår av deras motion. Jag\r\nuppfattar det som att motionen uppenbarligen\r\nsaknar substans. Det märks tydligt, herr talman, att\r\nvi närmar oss valet.</pre><pre>Efter att jag har suttit i jordbruksutskottet nästan\r\nen hel mandatperiod har jag funnit att det råder\r\nständigt återkommande dispyter om vad som är\r\nriktigt beträffande det underlag som är bas för\r\nutskottets beslut. Utskottets kansli tvingas\r\noupphörligt att införskaffa kompletterande\r\ninformation. Jag har vid upprepade tillfällen väckt\r\nmotioner om vikten av kontinuitet, korrekt\r\nunderlag samt överblick av hela jordbrukspolitiken\r\npå lång sikt. Jag gläder mig åt att fler än jag inser\r\ndetta. Av naturliga skäl kan regeringspartierna inte\r\ninstämma, åtminstone inte officiellt.</pre><pre>Jag stödjer givetvis alla Ny demokratis\r\nreservationer. Men för att vinna tid yrkar jag bara\r\nbifall till reservationen som gäller mom. 2, 8, 10, 11\r\noch 23. I övrigt yrkar jag bifall till utskottets\r\nhemställan i betänkandet.</pre><pre>Anf. 86  MARGARETA WINBERG (s)\r\nreplik:</pre><pre>Herr talman! Christer Windén började sitt\r\nanförande med att säga att subventioner är av\r\nondo. Det gällde även jordbruksföretag. Sedan höll\r\nhan en lång plädering om hur företag skall jobba på\r\nlika villkor och att det skall inkludera\r\njordbruksföretagare. Christer Windén sade också\r\natt somliga bör inse att Sverige är en isolerad\r\nmarknad.</pre><pre>Slutsatsen blir följande, Christer Windén. Att\r\nstödja regeringspartierna och regeringen innebär\r\natt gå ifrån en politik som leder just dit Christer\r\nWindén tycks vilja, nämligen till en bättre\r\nanpassning mellan produktion och konsumtion. Jag\r\ntycker att slutsatsen blir ologisk.</pre><pre>Vidare var det den kritik vi gemensamt har fört\r\nfram. Christer Windén säger att det saknas substans\r\ni Socialdemokraternas fräna kritik och samtidigt\r\nläser han upp sin egen fräna kritik mot regeringen.\r\nVi är överens när det gäller redovisningen av den\r\nekonomiska bilden men också om att den\r\nhelhetssyn på de olika frågorna som borde ha varit\r\nmed i propositionen inte finns där.</pre><pre>Christer Windén tog också upp Mona Sahlins\r\nuttalande. Jag tycker inte att det Mona Sahlin har\r\nsagt är så märkligt. Skall Sverige bli medlem i\r\neuropeiska unionen, måste Sverige på sikt betala\r\n18--20 miljarder i medlemsavgifter. Det är inte\r\nkonstigt att de olika partierna funderar över var\r\npengarna skall tas från. Jag antar att även Ny\r\ndemokrati känner ett visst ansvar och funderar. De\r\npengarna kommer nog att tas litet här och där --\r\näven från bönderna.</pre><pre>Anf. 87  CHRISTER WINDÉN (nyd)\r\nreplik:</pre><pre>Herr talman! Jag började mitt anförande med att\r\nsäga att subventioner till näringslivet är av ondo.\r\nJag tycker att det är viktigt att påpeka detta. Det\r\nfinns många tillfällen när subventioner inte är av\r\nondo.</pre><pre>Margareta Winberg kritiserade vad jag sade. Jag\r\nhoppade över en bit i mitt manuskript. Det var\r\nföljande. Nu har emellertid Ny demokrati\r\ntillsammans med regeringen accepterat att ett\r\nmedlemskap betyder att vi måste återgå till en\r\nreglering som liknar den vi hade innan 1990 års\r\nbeslut. Jag beklagar detta, men accepterar det som\r\nen del av det pris vi måste betala. Det betyder\r\nenkelt uttryckt att svenska bönder kommer\r\nomedelbart vid inträdet i EU att åtnjuta samma\r\ninkomster som sina kolleger. Det innebär ett rejält\r\nlyft, speciellt för växtodlingen. Är det då inte\r\nrimligt att ha ungefär samma regler även på\r\nkostnadssidan? Jag har hävdat detta ett otal gånger,\r\nmen får inte respons -- åtminstone inte officiellt.\r\nMen bakom kulisserna blir jag dunkad i ryggen.</pre><pre>Vidare var det den kritik som framförts i\r\nbetänkandet. Det är alldeles riktigt att jag har\r\nsamma uppfattning som Margareta Winberg om\r\nden kritik som förts fram i betänkandet. Men\r\nmycket av den kritik som står i\r\nSocialdemokraternas motion har\r\nSocialdemokraterna inte yrkat bifall till under\r\nutskottsbehandlingen. Det var den kritiken jag\r\navsåg. Jag utgår från att eftersom\r\nSocialdemokraterna backar på en sådan fråga i ett\r\nsådant läge har Socialdemokraterna inte tillräckligt\r\npå fötterna.</pre><pre>Vad gäller Mona Sahlin uttalande vill jag säga att\r\ndet som jag föreslog Margareta Winberg är\r\nallvarligt menat. Det är inget spel för galleriet jag\r\ngör. Det är nämligen på det sättet att om jag nu\r\nföreslår en avsevärd besparing i budgeten och om\r\nman menar allvar med att skära ned på de\r\nsubventioner som går till bönderna, då är det bättre\r\natt skära ned på sådana bidrag och sådant stöd som\r\när konkurrenssnedvridande, speciellt om de inte\r\nförekommer i den gemensamma\r\njordbrukspolitiken i den europeiska unionen.</pre><pre>Anf. 88  MARGARETA WINBERG (s)\r\nreplik:</pre><pre>Herr talman! Det jag inte förstår med Christer\r\nWindéns resonemang är varför vi i förväg måste\r\nanpassa oss. Socialdemokraternas politik har ju\r\nvarit att om vi blir medlemmar i den europeiska\r\nunionen skall vi gå in i den med en produktion i\r\nbalans. Vi ha ansett att det skulle vara en styrka för\r\ndet svenska jordbruket, men den ståndpunkten har\r\nvi inte fått gehör för. Christer Windén har i stället\r\nvarit med om att backa upp en politik som har\r\ninneburit att vi producerat för mycket i Sverige.</pre><pre>Det som vi socialdemokrater uttrycker i vår motion\r\när en ganska ordentlig kritik; det är sant. Men vi\r\ntyckte att det var viktigt att få majoritet för det\r\nuttalande som vi gör i betänkandet, vilket innebär\r\natt regeringen kritiseras på de punkter som vi anser\r\nvara viktiga. Regeringen har nämligen varit och är\r\nfortfarande mycket slarvig i sitt\r\npropositionsskrivande, och regeringen skjuter hela\r\ntiden frågorna framför sig. Till bilden hör att den\r\nekonomiska redovisningen är mycket undermålig.</pre><pre>Anf. 89  CHRISTER WINDÉN (nyd)\r\nreplik:</pre><pre>Herr talman! Jag skall fatta mig kort. Jag sade att\r\nvi har accepterat en anpassning till den\r\njordbrukspolitik som bedrivs inom Europeiska\r\nunionen av det skälet att vi instämmer i önskemålet\r\natt få slippa en lång infasningsperiod. Vi kan då\r\ndirekt anta EU:s politik på detta område.</pre><pre>Jag sade också ganska klart i mina anföranden att\r\njag beklagar detta, men att det är ett pris som vi fått\r\nbetala. Det är inte helt i överensstämmelse med\r\nmin personliga övertygelse, men jag måste\r\nacceptera det.</pre><pre>Den förklaring som Margareta Winberg lämnade\r\nvad gäller kritiken av regeringens sätt att skriva\r\npropositioner och dess sätt att redovisa siffror\r\naccepterar jag.</pre><pre>Anf. 90  JAN JENNEHAG (v):</pre><pre>Herr talman! Sedan några år tillbaka har\r\nVänsterpartiet ett program som gick under\r\narbetsnamnet ekologiskt näringspolitik när vi i\r\nVänsterpartiet arbetade med att ta fram det. Det\r\nhandlar om en näringspolitik som är uthållig.\r\nNaturligtvis gäller en sådan politik även\r\njordbruksnäringen.</pre><pre>Vi kan kalla begreppet vad vi vill, men alla är säkert\r\növerens om att det är det uthålliga jordbruket, dvs.\r\nden uthålliga livsmedelsproduktionen, som endast\r\när värd namnet livsmedelspolitik.</pre><pre>Vilka styrmedel har vi då? Naturligtvis har vi de\r\nsom staten bidrar med. Detta betänkande är ett\r\nbudgetbetänkande: Statsbudgeten för budgetåret\r\n1994/95. Men som det har sagts tidigare får vi inte\r\nden fullständiga bilden genom detta betänkande,\r\nsom grundas på budgetpropositionen.</pre><pre>Den konstruktion som vi har i dag beträffande\r\narealstödet bidrar i mycket liten utsträckning till\r\nutvecklingen av jordbruket i den uthålliga\r\ninriktning som jag talade om. Regeringen kommer\r\natt lägga fram en annan proposition, och vi kommer\r\natt debattera den framöver. Exempelvis tar\r\nregeringen bort den differentiering av arealstödet\r\nsom hittills funnits, som grundas på\r\navkastningsnivån. Det är alldeles utmärkt. Men om\r\nvi nu har ett arealstöd -- såvitt jag förstår finns det\r\nfortsatt politisk majoritet för en sådan\r\nkonstruktion -- bör det vara ett rakt sådant.</pre><pre>I Norrland finns 10 % av åkermarken men man får\r\n3 % av arealstöd. Det är naturligtvis inte bra. Det\r\nskulle bli betydligt bättre med ett rakt stöd. Ett rakt\r\nstöd skulle också omfatta de ekologiskt anslutna\r\nKRAV-odlarna, de som arbetar med principer som\r\nbidrar till det långsiktiga och uthålliga jordbruket.</pre><pre>Andra styrmedel som bör stödjas är naturligtvis\r\nrådgivning och utbildning. Det skulle kunna ske\r\ngenom att man förbättrar det ekonomiska stödet till\r\nrådgivning och utbildning. Vänsterpartiet vill öka\r\ndet betydligt. Pengarna får vi genom\r\nomställningsåtgärderna i jordbruket.</pre><pre>Herr talman! Jag yrkar bifall till min meningsyttring\r\ni mom. 13.</pre><pre>Anf. 91  INGVAR ERIKSSON (m):</pre><pre>Herr talman! Då riksdagen i dag behandlar\r\njordbruksutskottets betänkande nr 13, gällande\r\nstatsbudgeten för budgetåret 1994/95, befinner vi\r\noss i en situation som är annorlunda än vanligt.\r\nFörhandlingarna om svenskt medlemskap i EU har\r\njust avslutats, och vi ser fram emot en fördjupad\r\ndebatt om vad detta medlemskap kommer att\r\ninnebära för svenskt jordbruk och svensk\r\nlivsmedelsförsörjning.</pre><pre>Utan tvivel kan det konstateras att\r\nförhandlingsresultatet är gott på de flesta punkter, i\r\nmånga fall över förväntan. Det känns bra att kunna\r\nkonstatera detta, inte minst mot bakgrund av den\r\nmålsättning som den borgerliga\r\nfyrklöverregeringen slog fast i\r\nregeringsförklaringen hösten 1991. Då slogs fast att\r\nen viktig punkt under denna mandatperiod var att\r\nföra Sverige in i den europeiska gemenskapen. Det\r\nslogs fast att svenskt jordbruk och svensk\r\nlivsmedelsindustri skulle vara starkt och\r\nkonkurrenskraftigt vid inträdet.</pre><pre>Regeringens arbete har hela tiden varit att söka\r\nanpassa livsmedels- och jordbrukspolitiken till den\r\nnya verklighet som blivit följden av vår\r\nmedlemsansökan, som ju lämnades in av den förra\r\nregeringen, med mycket brett stöd i denna\r\nkammare.</pre><pre>De nödvändiga förändringarna innebär\r\nkorrigeringar av 1990 års livsmedelpolitiska beslut.\r\nFrån regeringssidans partier har vi inte tvekat när\r\ndet gäller att föreslå dessa förändringar, även om de\r\npå många punkter innebär ett avsteg från de\r\ntongivande principerna i 1990 års beslut. Det gäller\r\nnu att ge svenskt jordbruk och svensk\r\nlivsmedelsindustri möjligheter till överlevnad och\r\nutveckling med de nya förutsättningar och\r\nspelregler som ett medlemskap medför.</pre><pre>Självfallet kommer Sverige efter ett beslut om\r\nmedlemskap att tillsammans med andra länder och\r\ni GATT:s anda arbeta för avreglering och\r\nmarknadsanpassning. Jag anser mig därmed, herr\r\ntalman, ha besvarat Ny demokratis reservation nr 1\r\ni motsvarande avseende.</pre><pre>Vi har ej heller kunnat godta Ny demokratis förslag\r\ntill anslagsneddragningar utöver regeringens\r\nförslag, då det i nuläget inte går att förutse behovet\r\nav förändringar med hänsyn till EU-medlemskapet.\r\nDetta gäller inte minst Jordbruksverkets\r\nverksamhet.</pre><pre>Herr talman! På ett par punkter har Ny demokrati\r\ngjort gemensam sak med Socialdemokraterna,\r\nvarför regeringspartierna tvingats avge\r\nreservationer till betänkandet. I reservation nr 3,\r\ngällande anslag för stöd till skuldsatta jordbrukare,\r\nsom socialdemokrater och nydemokrater vill ta\r\nbort, ställer vi upp för ett oförändrat anslag.</pre><pre>Detta anslag, som hittills utnyttjats i liten\r\nomfattning, bör dock finnas kvar med hänsyn till\r\nsitt ursprungliga syfte. Avsikten enligt\r\nstödförordningen var att stöd kunde lämnas till\r\nsärskilt skuldsatta jordbrukare, som till följd av\r\nbl.a. avvecklingen av den interna\r\nmarknadsregleringen och på grund av\r\nomställningen särskilt kunde anses ha drabbats.</pre><pre>Risk finns att behovet ökar, då omställningsstöden\r\nminskas och avvecklas. Regeringen har också i\r\nproposition 1993/94:157 föreslagit att stöd ur just\r\ndetta anslag skall kunna utgå till trädgårdsföretag\r\nmed motsvarande problem. Det är någonting att\r\ntänka på för oppositionen, som nu har chansen att\r\nändra sig och rösta på reservation nr 3. Man brukar\r\nofta tala väl om trädgårdsnäringen men lever dåligt\r\nupp till principerna, inte minst med hänsyn till de\r\nproblem som i dag är akuta på en del områden.</pre><pre>Socialdemokrater och nydemokrater utgör\r\nmajoriteten i utskottet då de gemensamt riktar\r\nkritik vad gäller regeringens budgetarbete på\r\njordbruksområdet. De talar om bristande helhet\r\noch öppenhet i redovisningen av budgetförslaget\r\noch finansieringen. Dock konstaterar de att årets\r\nbudgetförslag härvidlag inte på något avgörande\r\nsätt avviker från vad som varit brukligt under\r\ntidigare års budgetarbete. Således faller kritiken\r\nockså tillbaka på tidigare socialdemokratiska\r\nregeringar.</pre><pre>Herr talman! Vi delar den uppfattningen, och vi\r\nframhåller detta i reservation nr 4. Där vill vi också\r\nsamtidigt konstatera att det av olika skäl kan vara\r\nlämpligare att bryta ut vissa delar från den ordinarie\r\nbudgetbehandlingen. Ofta sker detta med syftet att\r\nuppnå en mer genomarbetad prövning av ett\r\nsärskilt budgetområde.</pre><pre>En ny ordning kan dock bli verklighet framöver.\r\nRiksdagsutredningen har nämligen nyligen\r\npresenterat ett förslag om en ny ordning för\r\nbudgethanteringen. Förslaget är inriktat på att\r\nbudgetförslaget skall vara fullständigt när det\r\navlämnas och att regeringen normalt icke skall\r\nkunna lägga fram kompletterande budgetförslag\r\ninnan budgetårets början. Antalet anslag i\r\nstatsbudgeten begränsas, och budgetförslaget ges\r\nen sådan utformning att det kan användas som\r\nresultatstyrning.</pre><pre>Alla anslag skall i princip bruttoredovisas, varvid\r\ninkomster och utgifter redovisas var för sig. De\r\npåtalade problemen skulle -- oavsett regering --\r\nbortfalla om förslaget genomfördes.</pre><pre>Herr talman! Jag framhöll inledningsvis att\r\nregeringen tagit ansvar för att genomföra\r\nförändringar av jordbruks- och livsmedelspolitiken\r\nmed hänsyn till de nu i grunden förändrade\r\nförutsättningarna, i förhållande till vad som gällde\r\ndå riksdagen fattade beslut 1990.</pre><pre>Detta kan tyvärr inte sägas om den\r\nsocialdemokratiska oppositionen. Man har hela\r\ntiden sökt sätta käppar i hjulen och motarbetat den\r\nnödvändiga anpassningen till och infasningen i\r\nEG:s jordbrukspolitik CAP.</pre><pre>Socialdemokraternas budgetalternativ på\r\njordbrukets område är utmanande och -- det vill jag\r\nunderstryka -- ansvarslöst.</pre><pre>Arealersättningarna, som skall kompensera för ett\r\nlägre spannmålspris, vill de ta bort samtidigt som de\r\nföreslår ett ytterligare sänkt spannmålspris med 15\r\nöre/kg. Dessutom föreslås höjda\r\nproduktionskostnader genom högre priser på\r\nhandelsgödsel och växtskyddsmedel. Därutöver\r\nhar de motarbetat regeringens strävan i övrigt att\r\nunderlätta för företagande och investeringar.</pre><pre>I stället förordar den socialdemokratiska\r\noppositionen ett s.k. inkomststöd. Detta föreslås\r\nutgå som ersättning för det arealstöd som\r\nregeringen steg för steg vill EU-anpassa för att\r\nskapa konkurrensneutralitet.</pre><pre>Socialdemokraternas förslag är alltså utmanande,\r\noch de syftar tyvärr mer till att skapa motsättningar\r\nmellan brukare i norr och söder än till omsorg om\r\nsvensk livsmedelsproduktion.</pre><pre>Vidare talar Socialdemokraterna om att man skall\r\nvara konsumentinriktad. Inser inte ni\r\nsocialdemokrater att den politik ni förordar på\r\nlivsmedelsområdet hotar att slå hårt just mot\r\nkonsumenternas möjligheter att köpa\r\nsvenskproducerad mat i framtiden? Om er politik\r\npå detta område genomfördes skulle den äventyra\r\nsvensk livsmedelsproduktion och därmed leda till\r\nhögre priser och ett stort importberoende.</pre><pre>Jag vill vädja till Margareta Winberg, ordföranden\r\ni jordbruksutskottet: Ta ansvar! Medverka inte till\r\natt äventyra många av de arbeten som finns inom\r\nden svenska livsmedelsproduktionen! Hjälp till att\r\nskapa goda förutsättningar också för den svenska\r\nlandsbygden i framtiden!</pre><pre>Socialdemokraterna vill i reservation nr 6 ha ett\r\nsamlat utvecklingsprogram för skogen och kräver\r\natt regeringen skall återkomma med en rapport\r\nangående måluppfyllelse för skogspolitiken 1997.\r\nDe vill också ha ett förslag om hur den långsiktiga\r\nfinansieringen av naturvården skall klaras.</pre><pre>Socialdemokraterna slår in öppna dörrar.\r\nRegeringen har föreskrivit i regleringsbrev för\r\ninnevarande budgetår att Skogsstyrelsen inom en\r\nfyraårsperiod skall göra en redovisning och\r\nutvärdering av den nya skogspolitikens effekter,\r\nsärskilt med avseende på miljömålet. Utskottet\r\nförutsätter att regeringen återkommer till\r\nriksdagen med eventuella förslag.</pre><pre>Herr talman! Jag vill yrka bifall till reservationerna\r\nnr 3 och nr 4 och i övrigt till utskottets hemställan.</pre><pre>Anf. 92  MARGARETA WINBERG (s)\r\nreplik:</pre><pre>Herr talman! Ingvar Eriksson säger att den\r\nborgerliga politiken syftar till överlevnad och\r\nutveckling. Då vill jag fråga: Leder också ökad\r\ncentralstyrning och nya subventioner till\r\növerlevnad? Ja, det gör det möjligen. Men leder det\r\ntill utveckling?</pre><pre>Ingvar Eriksson pratar om vad man vill att Sverige\r\nskall göra som medlemsland inom EU, och han\r\nsäger att man där skall arbeta för avreglering och\r\nmarknadsanpassning. Jag vill fråga: I vilken takt\r\ntror Ingvar Eriksson att detta skall ske? Är detta\r\nrealistiskt, med tanke på de mycket starka\r\nlantbrukarorganisationer och krafter som finns inte\r\nminst i Frankrike?</pre><pre>Ingvar Eriksson tar också upp trädgårdsnäringen,\r\noch han tycker att vi skall stödja regeringens förslag\r\npå den här punkten. Jag vill då påpeka att vi, till\r\nskillnad från regeringen, har lagt fram ett förslag i\r\njust den motion som är kopplad till\r\nbudgetpropositionen. Regeringen orkade nämligen\r\ninte ta fram den frågan där.</pre><pre>Vi har satsat 27 miljoner. Vi har alltså de pengarna,\r\ntrots att vi har avstyrkt de 10 miljoner som\r\nregeringspartierna ville behålla därför att de ville\r\nföra över dem från den ena propositionen till den\r\nandra. Bara detta visar hur absurt arbetet är, när\r\nman inte kan ha en överblick utan måste säga i\r\nutskottet att vi inte skall avslå de 10 miljonerna,\r\ndärför att de behövs på ett annat\r\nanvändningsområde i en annan proposition. Jag\r\ntycker att Ingvar Eriksson bara av den anledningen\r\nborde erkänna att regeringen arbetar mycket\r\nkortsiktigt.</pre><pre>Ingvar Eriksson säger att vi vill skapa konflikt\r\nmellan norr och söder. Det vill vi inte, men jag\r\nutgår från att också Ingvar Eriksson -- när han\r\nräknar på hur den här politiken har slagit för olika\r\ndelar av vårt land och för olika kategorier av\r\nbrukare -- inser att det har skett en förskjutning.\r\nDet har i alla fall regeringen insett i den proposition\r\ndär jordbruket i norra Sverige behandlas. Med\r\nanledning av den propositionen skriver vi just nu\r\nmotioner. I propositionen står det att det har skett\r\nen förskjutning från norr till söder och från\r\nanimalier till vegetabilier. Det är inte vi som skapar\r\nden konflikten, utan det är regeringens politik. Jag\r\nhoppas att Ingvar Eriksson kan vara så vänlig att\r\nerkänna det.</pre><pre>Det vore skönt om Ingvar Eriksson också kunde\r\nbekräfta det jag sade i mitt inledningsanförande,\r\nnämligen att det som jordbruksministern går ut\r\nmed som en besparing är en chimär besparing.\r\nPengarna tar man genom att tömma\r\nregleringskassan.</pre><pre>Anf. 93  INGVAR ERIKSSON (m) replik:</pre><pre>Herr talman! Margareta Winberg går till attack och\r\ntalar om en ökad centralstyrning. Vi har inte velat\r\nöka centralstyrningen, men vi upplever att\r\nsocialdemokraterna, inte minst genom Margareta\r\nWinberg som är ordförande i jordbruksutskottet,\r\när väldigt negativa till en anslutning till EU.</pre><pre>Vi ser EU-medlemskapet som en möjlighet för\r\nsvenskt jordbruk och svensk livsmedelsproduktion\r\natt hävda sig. Om Sverige kommer med i EU kan\r\njordbruket och livsmedelsindustrin för första\r\ngången konkurrera på lika villkor. Då kan vi för\r\nförsta gången få bukt med de dumpade importer\r\nsom sker till Sverige, med hjälp av skattebetalare i\r\nEU. Problemet försvinner. Då skapar vi nya\r\nmöjligheter för produktion i Sverige.</pre><pre>Margareta Winberg! Om ni, som ni ofta säger, slår\r\nvakt om konsumenternas intresse borde det vara av\r\nvikt att söka ge svensk produktion chansen att\r\nkonkurrera och överleva. Med den politik som ni\r\nnu förordar -- borttagande av arealstöd och av\r\nanpassningar till EU -- äventyrar ni dessa\r\nmöjligheter. Om Sverige inte kommer med i EU\r\nkommer vi att bli beroende av ökad import. Det\r\nkommer också att bli värre för svenska\r\nkonsumenter att få tillgång till svenska livsmedel.</pre><pre>Jag tycker att Margareta Winbergs agerande är litet\r\nmärkligt. Hon inser inte verkligheten bakom den\r\nhär politiken. I stället säger hon att vi skapar\r\nmotsättningar och konflikter. Det är ju ni som gör\r\ndet genom att utmanande säga att vi skall ha en\r\nannan form av ersättning till bönderna per\r\narealenhet. Varken Vänsterpartiet eller\r\nSocialdemokraterna tycks ha klart för sig att\r\narealstödet är en ersättning för ett lägre\r\nspannmålspris. Det är en kompensation för detta.\r\nDå kan man inte ha ett rakt system, som ni\r\nförordar. Det raka systemet skapar motsättningar\r\nmellan norr och söder. Det är inte till gagn för ett\r\nsvenskt jordbruk och en bra utveckling i Sverige.</pre><pre>Anf. 94  MARGARETA WINBERG (s)\r\nreplik:</pre><pre>Herr talman! Mjölkkobidraget har utgått i hela\r\nlandet och är kanske av allra störst betydelse för\r\nskogsbygderna och norra Sverige. Skapas det inte\r\nen förskjutning både inom olika produktionsgrenar\r\noch inom olika regioner i Sverige, Ingvar Eriksson,\r\nnär man ersätter detta bidrag med arealstöd och ett\r\nallt högre inlösenpris? Den frågan skulle jag vilja\r\nha svar på.</pre><pre>Ingvar Eriksson säger att man inte vill ha en ökad\r\ncentralstyrning. Det är ju precis det ni har\r\ngenomfört. 1990 års beslut innebar ju att\r\nmarknadsinslaget i den svenska jordbrukspolitiken\r\nskulle ökas. Signalerna från konsumenterna skulle\r\nnå producenterna, vilket de inte gjorde tidigare.\r\nMan producerade det man fick betalt för oavsett\r\nvad konsumenterna ville ha. Det är\r\nmarknadsstyrning att förändra detta i den riktning\r\nsom jag har talat om.</pre><pre>Jag förstår alltså inte varför vi i förväg, innan vi\r\neventuellt blir medlemmar, måste anpassa oss till\r\ndenna centraldirigerade politik. Den borde\r\negentligen strida väldigt mycket mot traditionell\r\nmoderat och folkpartistisk politik.</pre><pre>Än en gång vill jag fråga: Kan Ingvar Eriksson\r\nerkänna att den påstådda besparing som\r\njordbruksministern kommer med är en chimär\r\nbesparing som beror på att man har tömt\r\nregleringskassan? Om man skulle upprätthålla\r\ndenna nivå -- om vi nu inte skulle bli medlemmar i\r\nEU -- skulle det bli en ganska ordentlig höjning av\r\nnivån.</pre><pre>Anf. 95  INGVAR ERIKSSON (m) replik:</pre><pre>Herr talman! Margareta Winberg talar om att\r\nersätta mjölkkobidragen. Margareta Winberg har\r\ntydligen inte klart för sig varför dessa bidrag kom\r\ntill. De kom till när vi 1990 beslutade om att frysa\r\nprisnivån. Då gick man in för att kompensera den\r\nfrysta prisnivån med direktstöd i form av kobidrag\r\noch inkomstersättningar för spannmålsarealen. Det\r\nvar orsaken.</pre><pre>Vi hängde upp detta på GATT-förhandlingarna.\r\nNär de var avslutade skulle man göra en avstämning\r\nmed de priser som rådde i andra länder.\r\nAmbitionen var att sänka stöd- och\r\nskyddsnivåerna, men eftersom GATT-\r\nförhandlingarna inte kunde slutföras förrän tre år\r\nsenare än beräknat har den frysta prisnivån\r\ninneburit att lantbruket har haft lägre priser än det\r\nborde ha haft.</pre><pre>Margareta Winberg säger att vi växlar\r\nmjölkkobidragen mot höga arealersättningar. Att\r\nvi har höga arealersättningar beror på att\r\nregeringen har den uppfattningen att vi skall\r\nanpassa oss till EU:s nivåer steg för steg. När vi\r\nkommer med skall vi ligga på samma nivå. Det\r\ninnebär att också spannmålspriserna blir lägre och\r\ndärmed också foderkostnaderna. Detta kan i sin tur\r\npåverka lönsamheten inom mjölkproduktionen.\r\nDet sambandet har Margareta Winberg tydligen\r\ninte klart för sig.</pre><pre>Margareta Winberg frågar varför vi i förväg måste\r\nanpassa oss till EU-politiken. Det är så enkelt. När\r\ndet gäller en näring som är beroende av biologi och\r\nav långsiktiga beslut är det viktigt att man så snabbt\r\nsom möjligt försöker anpassa sig till det nya. Detta\r\när ju en radikal förändring i jämförelse med det\r\nsom tidigare har varit.</pre><pre>Vi har i Sverige inte tidigare varit inriktade på att\r\nexportera livsmedel. Vi har varit inriktade på att\r\nförsörja oss själva. Sverige har, liksom andra\r\nländer, varit skyddat genom ett gränsskydd. Helt\r\nplötsligt öppnas gränserna och vi blir utsatta för\r\nkonkurrens. Vi accepterar det, men då måste vi\r\nockså ge svenska livsmedelsproducenter möjlighet\r\natt gå ut på den stora marknad som öppnar sig. Det\r\nkan innebära många nya jobb också för Margareta\r\nWinbergs sympatisörer. Dem tänker ni inte på i\r\ndag. Margareta Winberg skall tänka på detta när\r\nhon går ut i den jordbrukspolitiska debatten.</pre><pre>Anf. 96  CHRISTER WINDÉN (nyd)\r\nreplik:</pre><pre>Herr talman! Ingvar Eriksson sade att man inte kan\r\nsänka kostnaderna för Jordbruksverket, eftersom\r\nman inte vet vad som kommer att hända. Det gäller\r\nju alla verksamheter, eller hur, Ingvar Eriksson?\r\nDet finns ingen verksamhet som vet exakt vad som\r\nhänder i morgon. Jag köper inte alls den\r\nförklaringen. Om man hade velat spara hade man\r\ngjort det.</pre><pre>Ingvar Eriksson säger att skuldsatta jordbrukare i\r\nmycket liten utsträckning använder det stöd som\r\nfinns. Det är just det som är anledningen till att vi\r\nvill ta bort stödet. Att andra grupper möjligen\r\nskulle inkorporeras och använda stödet är ett\r\noerhört klent argument, Ingvar Eriksson.</pre><pre></pre><pre>När det gäller kritiken mot den sittande regeringen\r\noch mot propositionen sade Ingvar Eriksson att det\r\när nödvändigt att lyfta ut delar för att kunna göra en\r\ndjupare analys av området. Om det är proposition\r\n1993/94:236 som avses är det banne mig inte mycket\r\natt vara imponerad av.</pre><pre>Jag kan förstå att man lyfter ut frågan om\r\nNorrlandsjordbruket eftersom den är beroende av\r\nEG-avtalet. Samma sak gäller för\r\nåterbetalningsplikt vad gäller\r\nomställningsbidraget. Men man kunde gärna ha\r\ntagit med socialförsäkringen.</pre><pre>Ingvar Eriksson svarar inte på mina frågor. Det är\r\ni och för sig ingen överraskning att jag inte får något\r\nsvar. Den politiska retoriken är ju sådan. Jag\r\nfrågade honom hur det kommer sig att han inte vill\r\nacceptera att bönder är småföretagare. Varför skall\r\nsmåföretagare ha subventioner som inte är bra för\r\nhälsosamma företag eftersom de är\r\nkonkurrenssnedvridande? Det gäller dels inom\r\nlandet, dels kollektivt utåt. Man har olika regler.</pre><pre>Det finns tre tunga skäl: konkurrens på lika villkor,\r\nönskan om en avreglering och önskan att spara\r\npengar. Det behöver vi, Ingvar Eriksson!</pre><pre>Anf. 97  INGVAR ERIKSSON (m) replik:</pre><pre>Herr talman! Vi behöver förvisso spara pengar,\r\nChrister Windén. Men när vi är inne i ett så allvarligt\r\noch omvälvande skede när det gäller jordbrukets\r\noch livsmedelsindustrins förutsättningar för\r\nframtiden skall vi vara litet försiktiga. Det är det\r\nregeringen är i detta sammanhang.</pre><pre>Vi vill skapa förutsättningar för svenska bönder och\r\nsvensk livsmedelsindustri att så långt möjligt få\r\nchansen att konkurrera på lika villkor på en större\r\nmarknad. Jag är medveten om att Christer Windén i\r\nstort instämmer i önskan att ge svenska bönder den\r\nmöjligheten. Vi uppskattar att ni har den\r\ninställningen. Men varför har ni så bråttom,\r\nChrister Windén?</pre><pre>Om man har varit involverad i en väldigt reglerad\r\nverksamhet tar det sin tid att ställa om. Vi fattade\r\nbeslut om att ställa om 1990. Helt plötsligt har vi\r\nansökt om medlemskap i EG/EU. Det är en ny\r\nförändring på gång. Det går inte att kasta sig in i det\r\nnya så snabbt att man fullständigt tappar kontakten\r\nmed det som varit. Vi måste vara litet försiktiga.\r\nDet är det enda skälet till förslaget.</pre><pre>Vi har självfallet samma uppfattning som Christer\r\nWindén. En bonde är en företagare och skall så\r\nlångt möjligt arbeta på samma villkor som andra\r\nföretagare. Vi ställer upp på den principen.</pre><pre>Men Europas och resten av världens bönder jobbar\r\nunder andra förutsättningar. Vi måste ta hänsyn till\r\ndessa reella faktorer när vi nu skall försöka forma\r\nen jordbrukspolitik som skall skapa förutsättningar\r\nför de många jobb som näringen representerar i\r\nvårt land.</pre><pre>Anf. 98  CHRISTER WINDÉN (nyd)\r\nreplik:</pre><pre>Herr talman! Jag är tacksam för att Ingvar Eriksson\r\näntligen har instämt i att bönder är småföretagare.\r\nDet har jag aldrig förut hört honom säga.</pre><pre>Ett EG-medlemskap skulle otvivelaktigt vara ett\r\njättelyft för bönderna och speciellt för\r\nväxtodlingen. LRF:s ordförande Bo Dockered går\r\nju ut med ett stort smil på läpparna och berättar\r\ndetta. Det gör han inte utan orsak.</pre><pre>Ingvar Eriksson kommer med nonsens när han\r\nsäger att man inte kan ställa om hastigt därför att\r\nman då skulle förlora fotfästet. Då är det precis lika\r\nfarligt att ställa om och få för mycket pengar.\r\nInkomster går alldeles utmärkt! Det är okej. När\r\ndet gäller att skyffla stöd över bönderna är det\r\nplötsligt omöjligt att skära ned.</pre><pre>Jag tycker att den retoriken är beklämmande,\r\nIngvar Eriksson.</pre><pre>Anf. 99  INGVAR ERIKSSON (m) replik:</pre><pre>Herr talman! Christer Windén säger att vi skyfflar\r\nstöd över bönderna. Gå ut och se på verkligheten!\r\nDen svenske bonden har faktiskt jobbat mycket\r\npressat sedan 1990 därför att han accepterade en\r\nomställning och en anpassning till marknadens\r\nbehov. Det har inneburit frysta priser, lägre\r\ninkomster och sämre lönsamhet.</pre><pre>Det har också inneburit att man har effektiviserat\r\noch rationaliserat. Det har varit positivt. Därför\r\nblir svenskt jordbruk och svensk livsmedelsindustri\r\nmycket mer konkurrenskraftiga på den öppna\r\nmarknad vi står inför. Jag tycker att det är mycket\r\npositivt.</pre><pre>Jag tycker däremot att det är litet grand allvarligt\r\natt man talar om att skyffla stöd över bönderna.\r\nDet är inte det som det är fråga om. Det gäller hela\r\ntiden bara att skapa förutsättningar för de svenska\r\nbönderna och den svenska livsmedelsindustrin att\r\njobba på någorlunda jämbördiga villkor och med\r\nsamma spelregler. Det är en anpassningsprocess\r\nsom nu pågår. Jag har förhoppningar om att\r\nChrister Windén, som ofta har uttalat sig för att\r\nsvenska jordbrukare skall ha likvärdiga möjligheter\r\nnär vi går in i Europa, skall leva upp till detta när\r\nhan i fortsättningen får möjlighet att medverka till\r\nde jordbrukspolitiska besluten.</pre><pre>Jag har anledning att förvänta mig att Christer\r\nWindén och hans partikamrater, liksom alla andra\r\ni denna kammare, ser den verklighet i form av en\r\noerhörd mängd jobb som det här gäller. Vi har inte\r\nför många jobb i Sverige. Låt oss för allt i världen\r\nse till att jobben på detta område skall kunna\r\nbibehållas! Vi har i Sverige i en stark och ren\r\nproduktion en bra konkurrensmöjlighet, som vi\r\nskall gå ut med i det stora Europa. Jag tror att vi\r\nskall hävda oss där.</pre><pre>Den stora haken i dag är huruvida de politiker som\r\nsitter här i kammaren vill hjälpa till, och det hoppas\r\njag verkligen att ni är beredda att göra. Men då\r\nmåste både Nydemokraterna och\r\nSocialdemokraterna korrigera sin inställning.</pre><pre>Anf. 100  ANDRE VICE TALMANNEN:</pre><pre>Repliken gäller Christer Windén.</pre><pre>Anf. 101  INGVAR ERIKSSON (m) replik:</pre><pre>Herr talman! Jag ber om ursäkt. Det är dock\r\nmöjligt att rikta denna uppmaning direkt till Ny\r\ndemokrati. Ni sitter för tillfället i Sveriges riksdag.\r\nTa chansen att hjälpa till så länge ni kan göra det!</pre><pre>Anf. 102  LENNART BRUNANDER (c):</pre><pre>Herr talman! Jag får när vi nu debatterar på övertid\r\nförsöka fatta mig kort.</pre><pre>Regeringens jordbrukspolitik går ut på att försöka\r\nskapa ett konkurrenskraftigt svenskt jordbruk i ett\r\nEuropaperspektiv. Möjligheten att göra det ligger i\r\natt ge bonden en sådan inkomst att han kan se en\r\nnågot så när rimlig framtid och även kan börja\r\ninvestera. Då kan unga människor börja satsa på\r\njordbruk.</pre><pre>Detta leder också till att den svenske konsumenten\r\nfår möjlighet att äta svenska livsmedel med en\r\nmycket hög kvalitet -- fria från gifter och mediciner\r\nsom blandas in i fodret och fria från\r\nsjukdomsalstrande salmonellabakterier och annat.\r\nDjuren har dessutom vuxit upp i en bra miljö.\r\nSådant skall vi vara rädda om, och den\r\njordbrukspolitik som vi syftar till skall värna om\r\ndetta. Det är bra både för det svenska jordbruket\r\noch för den svenske konsumenten.</pre><pre>Det socialdemokratiska alternativet i form av\r\nframlagda förslag och den motion som väckts\r\ninnebär att man vill halvera den svenske bondens\r\nlön. Man spar in ungefär 800 miljoner kronor på\r\narealstöd och man sänker priset på spannmålen,\r\nman ökar kostnaderna bl.a. i form av avgifter med\r\n400 miljoner kronor. Det innebär att av de ca 3\r\nmiljarder som den svenske bonden får för sitt\r\narbete och för att förränta det egna kapitalet vill\r\nsocialdemokraterna ta hand om ungefär hälften.\r\nSamtidigt skall de allra mest skuldsatta bönderna få\r\n10 miljoner kronor, om socialdemokraterna får\r\ngenomföra sin politik, vilket vi inte skall hoppas att\r\nde får i detta sammanhang.</pre><pre>Margareta Winberg säger att det var fråga om en\r\nhalvfärdig produkt. Det är i och för sig inget nytt.\r\nOckså under den socialdemokratiska tiden kom det\r\npropositioner litet pö om pö. Men de propositioner\r\nsom Margareta Winberg efterfrågar har nu\r\nkommit. Förslagen finns, och när de skall\r\nbehandlas har vi en helhetsbild att utgå från.</pre><pre>Margareta Winberg sätter vidare likhetstecken\r\nmellan arealstöd och kobidrag. Kobidrag var något\r\nhelt annat. Socialdemokraterna gjorde på sin tid\r\nom en förhandlad ökning av priser till kobidrag.\r\nDessa skulle successivt tas bort och så småningom\r\neventuellt ersättas med prishöjningar. Vi har också\r\ni höstas i vårt betänkande skrivit att den\r\nmöjligheten står till förfogande.</pre><pre>Herr talman! Med de här påpekandena angående\r\nvad regeringens politik innebär och vad\r\nSocialdemokraternas politik innebär på\r\njordbrukets område vill jag yrka bifall till\r\nreservation 3. Jag stödjer också reservation 4 men\r\nyrkar inte bifall till den. I övrigt yrkar jag bifall till\r\nutskottets hemställan.</pre><pre>Skogen får vi ta upp till debatt en annan gång, när\r\nvi har litet mer tid.</pre><pre>Avslutningsvis: I det här betänkandet behandlas en\r\nmotion om sockerbruket på Gotland. Jag menar att\r\ndet är mycket angeläget att vi ser till att vi får\r\nproduktion där också i framtiden.</pre><pre>(forts. prot. 83)</pre><pre>13 §  Beslut om fortsatt ärendebehandling</pre><pre>Kammaren beslöt att ärendebehandlingen skulle\r\nfortsättas vid morgondagens arbetsplenum.</pre><pre>14 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:125 Förslag om ytterligare anslag på\r\ntilläggsbudgeten för budgetåret 1993/94, m.m.</pre><pre>1993/94:169 Överenskommelse om investeringar i\r\ntrafikens infrastruktur i Göteborgsregionen</pre><pre>1993/94:171 Ny huvudman för\r\nnäringsförbudsregistret</pre><pre>1993/94:176 Ändringar i lagen (1991:341) om\r\nförbud mot utförsel av vissa produkter som kan\r\nanvändas i massförstörelsesyfte, m.m.</pre><pre>1993/94:193 Licensområden för älgjakt m.m.</pre><pre>1993/94:194 Avskaffande av diskriminering såvitt\r\navser fraktsatser och befordringsvillkor</pre><pre>1993/94:197 Datapantbrev</pre><pre>1993/94:198 Lag om genetiskt modifierade\r\norganismer</pre><pre>1993/94:199 Ändringar i hyresförhandlingslagen\r\nm.m.</pre><pre>1993/94:200 Upphörande av Bostadsdomstolen\r\nm.m.</pre><pre>1993/94:202 Överflyttning av fartyg mellan\r\nfartygsregister</pre><pre>1993/94:204 Ändring av konventionen om\r\nförenkling av formaliteterna vid handel med varor</pre><pre>1993/94:224 Ändringar i skatteregisterlagen, m.m.</pre><pre>1993/94:232 Ändringar i aktiekontolagen</pre><pre>Skrivelserna</pre><pre>1993/94:170 Investeringsplaner för infrastrukturen</pre><pre>1993/94:179 JAS-projektet</pre><pre>1993/94:183 Utvecklingsplan för skolväsendet</pre><pre>1993/94:237 Redogörelse för den svenska\r\nkrigsmaterielexporten år 1993</pre><pre>1993/94:238 Redogörelse för vidtagna åtgärder för\r\natt stärka det finansiella systemet</pre><pre>Förslag</pre><pre>1993/94:RR9 Riksdagens revisorers förslag\r\nangående arbetsmarknadspolitiken</pre><pre>15 §  Anmälan om interpellation</pre><pre>Anmäldes att följande interpellation framställts</pre><pre>den 28 mars</pre><pre>1993/94:122 av Sven-Gösta Signell (s) till\r\nkommunikationsministern om Europaväg 4 och\r\nOstkustbanan:</pre><pre>I juni 1993 fattade riksdagen beslut om\r\ninvesteringar i trafikens infrastruktur för den\r\nkommande tioårsperioden.</pre><pre>I beslutet ingår en omfattande upprustning bl.a. av\r\nEuropaväg 4 efter södra Norrlandskusten och av\r\nOstkustbanan.</pre><pre>Sträckan Norrala -- Enånger är ett typexempel på\r\nvar det finns möjlighet att göra stora\r\nsamordningsvinster genom en samtidig utbyggnad\r\nav E 4 och Ostkustbanan.</pre><pre>Avtal om utbyggnaden finns mellan berörda parter,\r\noch enligt detta skulle utbyggnaden ha påbörjats\r\nunder våren 1993. Detta har dock inte skett\r\nberoende på att det föreligger oenighet om vägens\r\nsträckning över Norraladalgången. Ärendet\r\növerlämnades därför till regeringen i september\r\n1993, men trots att det nu gått sju månader har\r\nregeringen ännu inte fattat beslut i frågan.</pre><pre>Av trafik-, regional- samt sysselsättningspolitiska\r\nskäl är det angeläget att nämnda bygge snabbt\r\nkommer i gång. Här finns också möjligheter att dra\r\nnytta av det fördelaktiga kostnadsläge som nu\r\nföreligger.</pre><pre>Projekten är väl förberedda så att en snabb\r\nigångsättning är möjlig.</pre><pre>Med anledning av detta vill jag fråga\r\nkommunikationsministern:</pre><pre>Vilka åtgärder har kommunikationsministern för\r\navsikt att vidta för att nämnda projekt på\r\nOstkustbanan och E 4 snabbt kan komma i gång?</pre><pre>16 §  Kammaren åtskildes kl. 23.11.</pre><pre>Förhandlingarna leddes</pre><pre>av talmannen från sammanträdets början t.o.m. 5\r\n§ anf. 36,</pre><pre>av förste vice talmannen därefter t.o.m.\r\najourneringen kl. 18.02.</pre><pre>av tredje vice talmannen därefter t.o.m. 10 § anf.\r\n75 (delvis) och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}