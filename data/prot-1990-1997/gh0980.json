{"dokumentstatus":{"dokument":{"hangar_id":"2349345","dok_id":"GH0980","rm":"1993/94","beteckning":"80","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"80","slutnummer":"0","datum":"1994-03-25 00:00:00","systemdatum":"2005-10-27 13:40:43","publicerad":"1994-03-25 00:00:00","titel":"Riksdagens snabbprotokoll 1993/94:80 Fredagen den 25 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{234028C7-E6A5-4B71-BE2D-75B52862BBDB}","dokument_url_text":"http://data.riksdagen.se/dokument/GH0980/text","dokument_url_html":"http://data.riksdagen.se/dokument/GH0980","dokumentstatus_url_xml":"http://data.riksdagen.se/dokumentstatus/GH0980","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:80</div>\r\n<div class=\"sidhuvud_datum\">Torsdagen den 25 mars</div>\r\n<div class=\"sidhuvud_klockslag\">Kl. 12.00--13.07</div>\r\n<hr class=\"sidhuvud_linje\">\r\n<pre>1 §  Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1993/94:102</pre><pre>Till riksdagen</pre><pre>Beträffande interpellation 1993/94:102 av Sylvia\r\nLindgren (s) får jag meddela att jag inte kan\r\nbesvara denna inom föreskrivna fyra veckor.\r\nSkälen härför är att beredningstiden fram till\r\nkommande tillfällen för besvarande av\r\ninterpellation (18 och 21 mars) är för kort, att två\r\ninterpellationsdagar har planerats in då hela\r\nregeringen befinner sig på Haga samt att det under\r\nnågra veckor inte planerats in någon tid för\r\ninterpellationssvar.</pre><pre>Jag kommer att besvara interpellationen den 16\r\nmaj 1994. Att jag inte tidigare har möjlighet att\r\nbesvara interpellationen beror på att jag befinner\r\nmig på resa.</pre><pre>Stockholm den 16 mars 1994</pre><pre>Bo Könberg</pre><pre>Interpellation 1993/94:111</pre><pre>Till riksdagen</pre><pre>Beträffande interpellation 1993/94:111 av Eva\r\nZetterberg (v) får jag meddela att jag inte kan\r\nbesvara denna inom föreskrivna fyra veckor.\r\nSkälen härför är att två interpellationsdagar har\r\nplanerats in då hela regeringen befinner sig på Haga\r\nsamt att det under några veckor inte planerats in\r\nnågon tid för interpellationssvar.</pre><pre>Jag kommer att besvara interpellationen den 16\r\nmaj 1994. Att jag inte tidigare har möjlighet att\r\nbesvara interpellationen beror på att jag befinner\r\nmig på resa.</pre><pre>Stockholm den 16 mars 1994</pre><pre>Bo Könberg</pre><pre>Interpellation 1993/94:110</pre><pre>Till riksdagen</pre><pre>Beträffande interpellation 1993/94:110 av Eva\r\nZetterberg om stödet och servicen till vissa\r\nfunktionshindrade, får jag meddela att jag inte kan\r\nbesvara denna inom föreskrivna fyra veckor. Skälet\r\nhärtill är arbetsanhopning.</pre><pre>Jag kommer att besvara interpellationen den 15\r\napril 1994.</pre><pre>Stockholm den 18 mars 1994</pre><pre>Bengt Westerberg</pre><pre>Interpellation 1993/94:96</pre><pre>Till riksdagen</pre><pre>Beträffande interpellation 1993/94:96 av Sylvia\r\nLindgren (s), turism och Invest in Sweden, får jag\r\nmeddela att interpellationen inte besvaras den 25\r\nmars som tidigare överenskommits.</pre><pre>Skälet härtill är att interpellanten inte kan ta emot\r\nsvaret denna dag. Jag kommer att besvara\r\ninterpellationen den 15 april kl. 9.00.</pre><pre>Stockholm den 21 mars 1994</pre><pre>Per Westerberg</pre><pre>Interpellation 1993/94:106</pre><pre>Till riksdagen</pre><pre>Beträffande interpellation 1993/94:106 av Rose-\r\nMarie Frebran (kds) om beskattningen av\r\nhushållstjänster får jag meddela att jag inte kan\r\nbesvara denna inom föreskrivna fyra veckor.</pre><pre>Skälet härtill är att interpellanten inte har möjlighet\r\natt ta emot svaret inom den föreskrivna tiden. Ny\r\ntid har därför satts till den 15 april.</pre><pre>Stockholm den 21 mars 1994</pre><pre>Bo Lundgren</pre><pre>2 §  Svar på interpellation 1993/94:95 om\r\nbyggkrisen</pre><pre>Anf. 1  Statsrådet BO LUNDGREN (m):</pre><pre>Herr talman! Lars Werner har med hänvisning till\r\nnedgången i byggsektorn och prognoser om\r\nkommande investeringar i bostads- och annat\r\nbyggande ställt fyra frågor till statsministern:</pre><pre>1.  Kommer regeringen att stödja Vänsterpartiets\r\noch Socialdemokraternas förslag om ökade\r\ninvesteringsvolymer i byggsektorn?</pre><pre>2.  Vilka ytterligare förslag till åtgärder avser\r\nregeringen att presentera för att motverka den\r\nfördjupade byggkrisen?</pre><pre>3.  Är det regeringens bedömning att ytterligare\r\nförsämringar av bostadssubventionerna är ett steg i\r\nrätt riktning för att lösa byggkrisen?</pre><pre>4.  Vad avser regeringen vidta för åtgärder för att\r\nupprätthålla kostnadsneutraliteten mellan olika\r\nupplåtelseformer?</pre><pre>Interpellationen har överlämnats till mig för att\r\nbesvaras.</pre><pre>Lars Werners första tre frågor utgår från att\r\nregeringens generella politik och särskilda insatser\r\nför infrastruktur, ombyggnad, m.m. inte är\r\ntillräckliga och att beslutet om ytterligare\r\nneddragning av bostadssubventionerna fördjupar\r\nbyggkrisen.</pre><pre>Regeringen delar inte Lars Werners uppfattning.\r\nProblemen på bygg- och bostadsmarknaden beror\r\ninte på att det finns för litet statligt stöd för\r\nbostadsbyggandet. Staten erbjuder räntestöd såväl\r\ntill ny- och ombyggnad av bostäder som till\r\nunderhåll och reparationer av bostadshus. Staten\r\nlämnar just nu också skattereduktion vid\r\nombyggnad av bostäder och särskilt bidrag för\r\nombyggnad av äldrebostäder. Båda stöden ingår i\r\ndet ROT-paket som riksdagen fattade beslut om\r\nförra våren och kompletterar andra stöd. Dessutom\r\nkommer ytterligare ROT-insatser nu att göras med\r\nanledning av riksdagens senaste beslut. Inte heller\r\nkan man påstå att 1993 års omläggning av\r\nsubventionssystemet för ny- och ombyggnad av\r\nbostäder lett till att subventionerna till kommande\r\nproduktion blivit sämre. Enligt Boverkets\r\nberäkningar är det nya räntebidragssystemet\r\nfördelaktigare än det tidigare.</pre><pre>Dessutom har riksdagen på regeringens förslag\r\nbeslutat om dels sänkt fastighetsskattesats och\r\nreducerad skatt efter ombyggnad, dels åtgärder för\r\natt stabilisera bostadskreditmarknaden.</pre><pre>Bostadsbyggandet, och då inte minst\r\nombyggnadsverksamheten, är alltså i själva verket\r\njust nu föremål för mycket omfattande stödinsatser.\r\nMotsvarigheten till statliga stödinsatser inom\r\nbostadsmarknaden går inte att finna inom någon\r\nannan del av näringslivet.</pre><pre>All analys visar att dagens problem för bygg- och\r\nbostadsmarknaden, liksom för andra delar av\r\nnäringslivet, hänger samman med lågkonjunkturen\r\noch andra effekter av den ekonomiska politik som\r\nbedrevs främst under 1980-talet men också\r\ntidigare. På 1980-talet skapades en rad strukturella\r\nproblem som vi nu måste komma tillrätta med.\r\nInom bygg- och bostadsområdet är det framför allt\r\nde höga produktionskostnaderna som måste\r\nattackeras. Det är då viktigt att höga kostnader inte\r\ndöljs med alltför stora subventioner, såsom skedde\r\npå 1980-talet.</pre><pre>En grundläggande förutsättning för en positiv\r\nutveckling av bostadsbyggandet och\r\nfastighetsägandet är således att producenter och\r\nägare stimuleras att hålla sina kostnader låga så att\r\nhushållen kan efterfråga bostäder utan omfattande\r\nkostnadsdöljande subventioner. Regeringen har\r\ngenom det förändrings- och förenklingsarbete som\r\ngenomförts sedan hösten 1991 inom bl.a. bostads-\r\noch byggnadsväsendet och inom skatteområdet lagt\r\ngrunden för en sådan ordning och därmed för en\r\npositiv utveckling av bygg- och\r\nbostadsmarknaderna.</pre><pre>Lösningen på problemen för bygg- och\r\nbostadsmarknaden ligger i övrigt i att det förs en\r\nekonomisk politik som leder till tillväxt. Som jag\r\nframhållit många gånger måste även\r\nbostadsmarknaden inordnas under de allmänna\r\nmålsättningar som gäller för en sådan politik. Även\r\nbostadsmarknaden måste medverka till att hålla\r\ninflationen på en låg nivå och minska statens\r\nutgifter så att det skapas förutsättningar för ett lågt\r\nränteläge. Att, som Lars Werner och andra vill,\r\ngenom särskilda statliga bidrag nu stimulera fram\r\nnya bostäder som det inte finns någon faktisk\r\nefterfrågan på vore liktydigt med att upprepa de\r\nmisstag som gjordes på 1980-talet. Bilden av\r\nbostadsbyggandet som motorn i ekonomin har\r\ntyvärr visat sig felaktig.</pre><pre>Vad sedan gäller frågan om kostnadsneutraliteten\r\nmellan olika upplåtelseformer hänvisar Lars\r\nWerner till en rapport från SABO. Även om det\r\nfinns anledning att ha flera invändningar mot\r\nrapportens innehåll, är det självfallet regeringens\r\nmålsättning att neutralitet skall gälla mellan olika\r\nupplåtelseformer. Det är därför som flera ändringar\r\ni såväl räntebidragssystemet som vid beskattningen\r\ngenomförts under mandatperioden. Därmed har vi\r\nkommit ifrån det tidigare ensidiga gynnandet av\r\nvissa upplåtelseformer och av vissa\r\nfastighetsägarekategorier. Ytterligare steg mot\r\nneutralitet tas dels då den uppskjutna sänkningen\r\nav kapitalskattesatsen till 25 % genomförts fr.o.m.\r\n1995, dels genom den utredning av\r\nfastighetsbeskattningen som nu genomförts.</pre><pre>Anf. 2  LARS WERNER (v):</pre><pre>Herr talman! Jag får tacka Bo Lundgren för svaret.\r\nJag gör mig inte skyldig till någon överdrift när jag\r\nsäger att det inte var några nyheter i svaret.</pre><pre>Jag har naturligtvis inte ställt frågan till\r\nstatsministern för att vara rolig, utan för att påvisa\r\ndet orimliga i att vi inte har ett samlat departement\r\nför dessa frågor. Jag förstod att det var Bo\r\nLundgren som skulle svara. Den frågan behöver vi\r\nkanske inte diskutera så mycket i dag. Men det\r\nvisar det orimliga i hela situationen.</pre><pre>Jag har aldrig tyckt eller trott att Bo Lundgren är\r\nobegåvad. Det skulle vara dumt att säga. Men han\r\nverkar ointresserad av bostadspolitiken. Å andra\r\nsidan är det inte så konstigt om det ser så ut,\r\neftersom han har så mycket annat att göra.</pre><pre>Jag har läst protokollet från ett par\r\ninterpellationsdebatter som Bo Lundgren har haft\r\nmed Oskar Lindkvist. Där gjorde han detta till en\r\ngenerations- och åldersfråga. Lindkvist, min\r\nbänkgranne, skulle vara litet för gammal för att\r\nsyssla med det här. Jag ber om ursäkt att jag är tolv\r\når äldre än Bo Lundgren, men det är ju alltid något.</pre><pre>Sedan till frågan. Vi vet att bygginvesteringarna nu\r\när nere på en extremt låg nivå. De har fallit med\r\n18 % 1993. De beräknas att falla med ytterligare\r\n22 % under 1994. Arbetslösheten inom\r\nbyggsektorn är rekordhög -- 30--40 % i januari\r\n1994. Det varierar litet i olika delar av landet.</pre><pre>Samtliga s.k. aktörer i byggbranschen är överens\r\nom att dagens situation är förödande för\r\nbranschens förmåga att möta de framtida kraven.\r\nDet gäller de fackliga organisationerna, bankerna,\r\nbostadslåneinstituten och fastighetsägare av olika\r\nkategorier. De oroas över den kapsejsade\r\nbyggsektorns negativa inverkan på statsfinanserna.\r\nEnbart fallet inom bostadsproduktionen motsvarar\r\nen nedgång av BNP på 1,5 % 1993. För 1994\r\nberäknas det motsvara omkring 2 %.</pre><pre>I t.ex. Stockholm är behovet av fler bostäder stort.\r\nJag delar inte Bo Lundgrens uppfattning att det\r\nfinns för många bostäder. Han kan vända sig till\r\nförre statsrådet Danell som varnar för att det\r\nmycket snabbt kan slå om i t.ex.\r\nStorstockholmsområdet. I Stockholm, där behovet\r\när stort, påbörjades endast 692 lägenheter förra\r\nåret. Det är en nedgång med över 90 % om man\r\njämför med året innan.</pre><pre>Länsstyrelsen i Stockholm, som jag nu har den\r\nstora äran att tillhöra tillsammans med Bo\r\nLundgrens partivän Adelsohn, är starkt oroad över\r\natt endast hälften av de ombyggnadsprojekt som\r\nhar fått bidrag har startats. Av de 5 000 lägenheter\r\nsom erhållit bidrag för att nyproduceras har endast\r\n1 200 påbörjats. Detta är bara ett axplock av alla de\r\nalarmerande siffror som jag tror att statsrådet också\r\nkänner till.</pre><pre>I den här djupa krisen förväntar sig naturligtvis\r\nmånga människor kraftfulla och radikala åtgärder\r\nfrån regeringen, särskilt från en regering som säger\r\nsig vilja förbättra statsfinanserna. Men vad är det\r\nvi hör från regeringen, herr talman. Ja, inte är det\r\nsärskilt mycket, och knappast hörbart.</pre><pre>Regeringen har fått igenom förslag om\r\nskattelättnader för reparation av bl.a. villor och\r\nfritidshus. Resultatet har blivit att villaägare och\r\nfritidshusägare själva till en låg kostnad kunnat\r\npyssla om sin egendom. Det gäller t.ex. mig, men\r\njag har inte gjort det ännu. Det är i och för sig\r\ntrevligt, men det har inte skaffat särskilt många nya\r\njobb. Det har inneburit en försumbar positiv effekt\r\npå den samlade ekonomin. Vad säger regeringen\r\ntill hyresgästerna som fått betala detta via\r\nskattsedeln men inte kunnat utnyttja det själva?</pre><pre>Vänsterpartiet, Socialdemokraterna och den\r\nsocialistiska delen av Ny demokrati -- jag vet inte\r\nom det är ett riktigt uttryck, men jag använder det\r\nändå -- har i riksdagsmotioner föreslagit ett\r\nomfattande investeringsstöd till bygginvesteringar\r\nunder åren 1994--95. En stor majoritet, från alla\r\npartier i riksdagen tror jag, har nu ställt sig bakom\r\nvåra förslag och uttalat att medel från AMS skall\r\nstyras över till ROT-verksamhet. Det handlar om\r\n1,5 miljarder kronor som AMS inte har förbrukat.</pre><pre>Regeringen har efter vårt och riksdagens initiativ\r\nvia arbetsmarknadsminister Hörnlund sagt ungefär\r\nså här: Ja, det är väl bra. Men det är inte mera.</pre><pre>Svaret på min interpellation innehåller egentligen\r\ninga nya konkreta saker, som jag sade.\r\nUtgångspunkten tycks vara att regeringen är nöjd\r\nmed den nuvarande situationen. Bo Lundgren\r\nräknar upp en antal mindre åtgärder som\r\nregeringen har gjort eller tänker göra, men han\r\nredovisar ingen samlad analys av effekterna på\r\nbyggsektorn. Jag tror att en av orsakerna är att ni\r\ninte har någon samlad analys av detta. Jag tror i och\r\nför sig inte att ett bostadsdepartement skulle lösa\r\nallt detta, men ni måste intressera er litet mera för\r\nde här frågorna.</pre><pre>Anf. 3  Statsrådet BO LUNDGREN (m):</pre><pre>Herr talman! Det var väl ingen nyhet för Lars\r\nWerner att det inte finns några nyheter i det här\r\nsvaret. Den politik vi för och har fört är konsistent.\r\nDe analyser vi gör och har gjort är också\r\nkonsistenta. Då blir det ungefär samma debatt\r\nvarje gång samma fråga ställs. Det är inte mycket\r\natt göra åt det.</pre><pre>Sedan tackar jag för de vänliga orden från Lars\r\nWerner om att jag inte är obegåvad. Jag uppskattar\r\ndem mycket. Frågan är då om jag är ointresserad.\r\nSvaret på den frågan är nej. Det är sådant som jag\r\nvet bäst själv. Jag är ganska intresserad av alla de\r\narbetsuppgifter jag har, de må vara många och\r\nkanske också betydelsefulla.</pre><pre>Just bostadspolitiken och statens stöd till\r\nbostadsförsörjningen och bostadsfinansieringen är\r\nen viktig del av det arbete jag har att ägna mig åt.\r\nDet är bl.a. därför som jag har förstärkt personalen\r\npå den politiska sidan. Jag har en särskild\r\nplaneringschef med ansvar för de här frågorna för\r\natt verkligen se till att de bereds på ett rimligt och\r\nbra sätt.</pre><pre>Jag tycker inte att det är fel att Lars Werner, tolv år\r\näldre än jag, eller Oskar Lindkvist, möjligen något\r\nytterligare år äldre, debatterar bostadspolitik. De\r\nproblem jag sett tidigare i debatterna med framför\r\nallt Oskar Lindkvist är att han företräder den gamla\r\nfelaktiga politik som ledde oss in i väggen. Därefter\r\nrasade mycket i ekonomin, inte minst inom\r\nbostadssektorn.</pre><pre>Jag förespråkar den nya politik som har visat sig\r\nkunna ge de förbättringar som gör att vi kan skönja\r\nljuset på bostads- och byggsektorn och på andra\r\nsektorer. Det ligger kanske längre fram för bostads-\r\noch byggsektorn eftersom vi har haft en sådan\r\nryckighet och en sådan överproduktion -- om vi nu\r\nskall tro på prognoser och annat -- under ett antal år\r\natt de har förryckt möjligheterna till en rimlig och\r\nbalanserad utveckling.</pre><pre>Frågan om ett bostadsdepartement eller inte är\r\nganska intressant. Inledningsvis, innan vi satte i\r\ngång med den organisation vi nu har i\r\nregeringskansliet, funderade vi kring den här\r\nfrågan. Jag tror att allt tyder på att detta var alldeles\r\nutmärkt. Vi har inom olika sektorer lyckats anpassa\r\ndet som tidigare fanns i ett snävt departement. Då\r\nhade vi just den felaktiga politik som Oskar\r\nLindkvist och Lars Werner beklagligtvis\r\nfortfarande företräder. Den har gett de resultat som\r\nhar varit till skada för många människor.</pre><pre>Genom att vi har delat upp detta har\r\nbostadsmarknaden och byggsektorn kommit att\r\nanpassas till ekonomin i övrigt. Det är den enda\r\nmöjligheten vi har att driva en politik på dessa\r\nområden som är i linje med den övriga politiken\r\noch den övriga utvecklingen.</pre><pre>Jag skall inte gå in på detaljer om överdrivna\r\nsubventioner där man utgick ifrån att\r\nskattebetalarna kunde svälja hur stora kostnader\r\nsom helst. Men den politik som har drivits tidigare\r\nhar lett till effekter som t.ex. att en bostad på ca 100\r\nkvadratmeter i norra Storstockholm i dagsläget,\r\nföre subventioner, skulle betinga en\r\nmånadskostnad på 19 400 kr.</pre><pre>Lars Werner kan inte tycka att en politik som ger\r\nsådana bostadskostnader är ägnad att kunna\r\nupprätthålla en vettig utveckling på bostads- och\r\nbyggmarknaden. De orimligt stora subventionerna\r\npå 8 600 kr för just denna lägenhet leder dessutom\r\ntill en avgift på 10 800 kr efter subventionerna.\r\nVarken skattebetalarna eller de enskilda boende\r\nhar råd att betala så dyra bostäder. Där ligger det\r\nstora problemet. Vi släppte fram kostnader och\r\ntrodde att vi kunde få någon annan att betala för de\r\nsystem som började byggas upp av den dåvarande\r\nbostadsministern Ingvar Carlsson 1974.</pre><pre>Detta ledde också kortsiktigt till att byggsektorn\r\nblåstes upp. Vi bör inte jämföra nedgången inom\r\nbyggsektorn med de år i slutet av 80-talet när vi\r\nhade en uppblåst byggsektor. Det anser i stort sett\r\nalla i dag. Vi skall naturligtvis jämföra den med\r\ngenomsnittet för 80-talet. Då är situationen inte så\r\nallvarlig i detta avseende.</pre><pre>Det viktiga för oss har varit och är fortfarande att\r\nse till att denna orimliga kostnadsutveckling bryts.\r\nProduktionskostnaderna måste ned. Räntan måste\r\nned. Den ekonomiska utvecklingen måste bli\r\nsådan, att människor har intresse av och vill\r\nefterfråga nya bostäder.</pre><pre>Vi har vidtagit kraftfulla åtgärder av olika slag inom\r\nhela den ekonomiska politiken. Därför har vi också\r\nden lägsta räntan på bra många år. Ökningen av\r\nhyreskostnaderna är under innevarande år den\r\nminsta på ett tjugotal år. Produktionskostnaderna\r\nhar gått ned. Bara ränteutgifterna för en\r\nnormaltrea på 72 kvadratmeter var till följd av de\r\nproduktionskostnader och det ränteläge som gällde\r\n1990 på 9 000 kr i månaden. Nu är vi nere på strax\r\növer 5 000 kr. Det är en dramatisk förbättring.\r\nRäntan har gått ned och produktionskostnaderna\r\nhar gått ned.</pre><pre>Det är denna realistiska politik, som ger\r\nförutsättningar för en återhämtning inom\r\nbyggsektorn, som måste fullföljas. Den politik som\r\nförespråkas av Lars Werner -- ytterligare statlig\r\nstyrning och ytterligare subventioner -- hör det\r\nförgångna till. Det har inte med ålder utan snarare\r\nmed förmågan att tänka i rätt banor att göra, Lars\r\nWerner!</pre><pre>Anf. 4  LARS WERNER (v):</pre><pre>Herr talman! Inget är nytt under solen. Det är\r\nbetecknande att Bo Lundgren säger att jag inte\r\nskall vara förvånad över att svaret blev som det\r\nblev. Nej, jag blev inte förvånad. Jag hade\r\negentligen inte ens behövt läsa det. Jag hade kunnat\r\nläsa de svar som lämnades i oktober och december.</pre><pre>Bo Lundgren räknar upp allt regeringen har gjort.\r\nHan säger t.ex. att räntan och\r\nproduktionskostnaderna har gått ned. Han hade\r\nkunnat tala om att arbetslösheten bland\r\nbyggnadsarbetare nu är större än under alla de år\r\njag tidigare har sysslat med politik!</pre><pre>Jag har inga barn ihop med Oskar Lindkvist -- det\r\nvill jag säga. Men vi har en gemensam grundsyn på\r\nbostadspolitik. Vi tycker att den skall vara socialt\r\nanpassad och att bostaden är en social rättighet.\r\nDet är det som skiljer Oskar Lindkvist och mig och\r\nvåra partier från er i regeringen. Jag undantar\r\negentligen Centerpartiet, som jag har högre tankar\r\nom när det gäller social rättfärdighet.</pre><pre>Lundgren säger att han inte delar min uppfattning.\r\nDet står i svaret att problemen inte beror på att det\r\nstatliga stödet är för litet. Bostadssubventionerna\r\nvar för höga under spekulationsåren på 60-talet. De\r\nränteavdrag ni slog vakt om ingick ju i\r\nbostadssubventionerna. Just ränteavdragen\r\nstimulerade dem som tjänade hyggligt till ett\r\nohämmat lånande under dessa år. Det värsta var att\r\nni generellt drog ned på alla bostadssubventioner,\r\nrakt över, när vi var på väg ned i den djupaste\r\nlågkonjunkturen sedan 30-talet. Det fattades beslut\r\nom 1 miljard i krisuppgörelsen hösten 1992.</pre><pre>Det står i slutet av svaret att vi har kommit ifrån det\r\nensidiga gynnandet av vissa upplåtelseformer.\r\nAllmännyttan fick aldrig full kompensation för de\r\nsociala merkostnader som man tvingades ta på sig\r\ngenom att ta emot de flesta av de hyresgäster som\r\nandra inte släppte in i sitt fastighetsbestånd.</pre><pre>Det här har Ivar Franzén uppmärksammat. Jag\r\nmåste nog hylla honom litet. Han tillhör ju\r\nregeringsunderlaget. Om regeringen lyssnade på\r\nCentern och Ivar Franzén och på Agne Hansson i\r\nbostadsutskottet, skulle politiken bli något bättre.\r\nÄven om ni inte hinner göra så mycket innan ni\r\nskall avgå i oktober kan ni väl ändå förbättra för\r\nden kommande regeringen och skapa ett bättre\r\nunderlag för den.</pre><pre>Anf. 5  Statsrådet BO LUNDGREN (m):</pre><pre>Herr talman! Vi befinner oss i en mycket besvärlig\r\noch oacceptabel arbetslöshetssituation -- inte bara\r\nför dem som tidigare har varit verksamma i\r\nbyggsektorn. Det skedde en våldsam uppblåsning\r\nav byggsektorn under de sista åren av 1980-talet och\r\ndet första året på 90-talet. Den uppblåsningen var\r\ninte lycklig; det har om jag inte tar alldeles fel till\r\noch med Oskar Lindkvist och andra\r\nsocialdemokrater erkänt. Den låg till en del bakom\r\nt.ex. bankkrisen. Den uppblåsnigen kan vi inte\r\nkomma tillbaka till.</pre><pre>Det finns naturligtvis ett stort antal människor som\r\nkom in i byggbranschen då och som sannolikt inte\r\nkommer att få ett nytt jobb inom just\r\nbyggbranschen. Men det gäller för mig och andra i\r\nregeringen att också fundera över de 232 000\r\nmänniskor inom tillverkningsindustrin som har mist\r\nsina jobb sedan 1988/89, då det plötsligt var\r\nsanningens minut för den politik som hade bedrivits\r\nfrämst under 1980-talet. Då fick vi ett ras utför av\r\nflera skäl: långsiktiga strukturproblem,\r\nkostnadskris och finanskris till följd av\r\nspekulationsekonomin under 80-talet.</pre><pre>Vi ägnar oss just nu åt att driva en politik som syftar\r\ntill den sociala rättfärdighet som jag tycker måste\r\nfinnas. Vi skall i första hand se till att de som i dag\r\när arbetslösa kan få nya jobb. Då kan vi inte gå in\r\nmed en politik av den typ som bedrevs tidigare med\r\nsubventioner, stöd och annat.</pre><pre>Den förra regeringen försökte ju få Volvo och Saab\r\natt bygga bilfabriker genom politiska beslut. Dessa\r\nfabriker står nu tomma i Malmö och Uddevalla.\r\nDär tillverkas inga bilar. Jag vill för egen del inte gå\r\ntillbaks till en politik som innebär en risk för att fler\r\ndelar av Sverige blir som Uddevalla i detta\r\navseende. Det krävs att vi tar hänsyn till vad som\r\nbehövs för att det skall kunna växa fram nya jobb i\r\nden privata sektorn.</pre><pre>Lars Werner säger att regeringen slog vakt om\r\nränteavdragen och att det var de som skapade\r\nsvårigheterna. Nej, Lars Werner, problemet var de\r\nhöga marginalskatterna. Ränteavdrag är liksom\r\nbeskattning av ränteinkomster normala inslag i\r\nskattesystemet. Men om man har marginalskatter\r\npå 90 eller 75 % blir avdragsvärdet t.o.m. med\r\navdragsbegränsningar så stort att det leder till en\r\nlåneekonomi.</pre><pre>I början på 70-talet skedde det helt sneda\r\nomfördelningar mellan dem som hade tillgångar\r\noch dem som inte hade tillgångar. Det skedde också\r\nunder andra hälften av 80-talet, när ett antal herrar\r\noch kanske också någon dam -- vad vet jag --\r\nspekulerade i fastigheter och förlorade en hel del.\r\nDet fanns säkert de som hann i väg och tjänade\r\nmycket pengar.</pre><pre>Det paradoxala är ju att det var just då, i början av\r\n70-talet och i slutet av 80-talet, som Lars Werners\r\noch Oskar Lindkvists politik genomfördes nästan\r\ntill extremen. Den negativa omfördelningen var en\r\nföljd av de höga marginalskatterna. Så skall vi\r\nnaturligtvis inte ha det i fortsättningen. Det är just\r\ndärför regeringen har dragit ned skattesatserna\r\näven efter det att skattereformen har genomförts.</pre><pre>Det finns en stor skillnad mellan oss. Lars Werner\r\ntror på de gamla tekniker som användes i de länder\r\nvi har sett falla runt omkring oss -- framför allt\r\nösterut. Jag säger inte att Lars Werner stod bakom\r\nden politik som drevs i de länderna fullt ut. Men\r\nprinciperna bakom politiken -- statligt inblandning,\r\nstatligt ägande, statlig styrning -- är grunden för det\r\nsom gick snett i dessa länder. Ingvar Carlsson tyckte\r\ni början på 80-talet att man t.o.m. fick vara\r\nimponerad av östra Tyskland.</pre><pre>Men det var inte så. Det finns bara ett sätt att\r\nhantera situationen. Det är att ta itu med de\r\nproblem som finns realistiskt. Man kan inte\r\nsubventionera bort kostnadsökningar och låta\r\nallting smälla i väg.</pre><pre>Det skulle vara intressant att höra Lars Werner\r\nsvara på frågan om det egentligen var rimligt att\r\nbedriva en politik under 80-talet -- ni var ju\r\nstödparti -- som gjorde att en lägenhet på 100\r\nkvadratmeter i Åkersberga norr om Stockholm\r\nskulle ha kostat 19 000 kr i månaden före\r\nsubventioner. Det var ju resultatet av den politik\r\nsom Lars Werner tyckte var bra och fortfarande vill\r\ndriva. Är det rimligt, Lars Werner?</pre><pre>Anf. 6  LARS WERNER (v):</pre><pre>Herr talman! Nu har debatten nått en viss nivå! Nu\r\nskall jag ta ansvar för förorterna i Moskva också.</pre><pre>Jag var i Rosengård häromdagen. Jag kan\r\ngarantera Bo Lundgren, som kan dialekten, att det\r\nfaktiskt var bättre där än det någonsin kommer att\r\nbli i Moskva. Glöm det där! Jag diskuterar inte på\r\nden nivån. Jag vill diskutera den bostadspolitik som\r\nregeringen för.</pre><pre>Ni håller på att slå ut en hel yrkeskår:\r\nbyggnadsarbetarna. Ni slår ut om inte en\r\ngeneration så i varje fall många av de\r\nbyggnadsarbetare som vi kommer att behöva under\r\növerskådlig tid.</pre><pre>Bo Lundgren sade att vi måste ta hänsyn till de\r\n232 000 andra arbetslösa industriarbetarna. Men\r\nvad gör ni åt dem? Bo Lundgren och Börje\r\nHörnlund sitter ju och administrerar den högsta\r\narbetslöshet som vi har haft på årtionden!</pre><pre>Naturligtvis finns det mycket att diskutera kring\r\nden bostadspolitik som har förts i detta land. Jag\r\nhar säkert varit med och gjort fel, liksom Oskar\r\nLindkvist, Socialdemokraterna och vårt eget parti.\r\nMen i grunden, Bo Lundgren, är vår syn att\r\nbostaden skall vara en social rättighet. Det är något\r\nsom ni visserligen skriver i olika sammanhang vid\r\nhögtidliga tillfällen, nu senast i bostadsutskottets\r\nbetänkande i går. Men ni lever inte efter det. Er\r\ngrundinställning är, för att tala rakt på sak, att\r\nbostaden skall vara en handelsvara, precis som\r\nvilken annan vara som helst i samhället.</pre><pre>Vi har sagt: Skär inte ner räntebidragen i\r\nnuvarande krissituation! Satsa mer på ROT-\r\nprogrammen! Nu lyckades ni få en och en halv\r\nmiljard för innevarande år genom andra initiativ än\r\nera partiers. Men nästa år vill ni inte satsa några\r\npengar på ROT-sidan.</pre><pre>En och en halv miljard är bra, men det räcker inte.\r\nNi säger i huvudsak nej till utbyggnad av\r\nkulturbyggnader, äldrebostäder och avspjälkning\r\nav mindre bostäder från större, som vi har\r\nföreslagit. Detta är konkreta förslag. Jag säger inte\r\natt de löser allt, men de är betydligt mer ambitiösa\r\nän den målsättning som ni har.</pre><pre>Anf. 7  OSKAR LINDKVIST (s):</pre><pre>Herr talman! När jag gick hit till kammaren hade\r\njag bestämt mig för att inte delta i debatten,\r\neftersom jag nyss har diskuterat ett par\r\ninterpellationer med Bo Lundgren. Båda de\r\nföregående talarna har dock varit älskvärda nog att\r\nåberopa mig.</pre><pre>Jag vill säga att jag inte representerar mig själv i\r\nbostadsfrågan utan hela det socialdemokratiska\r\npartiet och den socialdemokratiska\r\nriksdagsgruppen. I de bostadspolitiska debatterna\r\nföreträder jag mitt parti, vars målinriktning är att\r\nman skall ha en bostadspolitik med ett mycket\r\nstarkt socialt inslag för att kunna bereda alla\r\nmänniskor möjligheter att efterfråga en lägenhet\r\ntill rimlig hyreskostnad.</pre><pre>Senast vår politik kom till användning var efter\r\nvalet 1982, då den borgerliga regeringen lämnade\r\nifrån sig makten. Då stod ungefär 50 000 lägenheter\r\ntomma i Sverige, och byggmarknaden sviktade.\r\nUnder den borgerliga regeringens tid hade\r\ndessutom allt färre blivit intresserade av att\r\ninvestera i näringslivet och framför allt på\r\nbyggområdet.</pre><pre>Detta ändrade socialdemokraterna på, och den\r\npolitiken håller, förutsatt att det finns en regering\r\nsom är intresserad av att ta hänsyn till den\r\nefterfrågan som i dag håller på att växa sig allt\r\nstarkare i Sverige. Den tar sig uttryck i en prognos\r\nsom Boverket har räknat fram för senare delen av\r\n90-talet. I den konstaterar Boverket att vi kommer\r\natt behöva bygga mellan 30 000 och 40 000\r\nlägenheter varje år.</pre><pre>Alla ungdomar som i dag vänder tillbaka till sina\r\nföräldrar därför att de inte har råd att hyra\r\nlägenheterna på stan och inte heller har något jobb\r\nkommer att efterfråga lägenheter när\r\narbetsmarknaden börjar fungera. Vi kommer\r\nfortfarande att ha hushållssplittring i Sverige, vi\r\nkommer att ha invandrare som efterfrågar\r\nlägenheter, osv.</pre><pre>Detta står helt klart. Byggentreprenörer,\r\nhyresgästföreningar och bostadsrättsföreningar i\r\nolika organisationer har precis samma uppfattning:\r\nDet kommer att behövas bostäder. Att då, Bo\r\nLundgren, bygga 12 000 lägenheter 1994 och\r\nkanske lika litet 1995 löser inte dessa problem.</pre><pre>Jag håller med om att alla de byggarbetare som\r\nfanns i slutet av 80-talet och början av 90-talet inte\r\nkommer att kunna få sysselsättning inom svensk\r\nbyggindustri. Det är självklart. Men då bör vi\r\neftersträva att skapa en jämn utveckling mot den\r\nefterfrågenivå som prognoserna visar att vi har att\r\nvänta under senare delen av 90-talet.</pre><pre>Skillnaden mellan den politik som Bo Lundgren\r\nföreträder och den som jag företräder är uppenbar:\r\nMed tanke på det arbetslöshetstillstånd som\r\nSverige uppvisar i dag tycker vi att det är en klok\r\npolitik att dra i gång byggverksamheten; räntorna\r\när låga, inflationen är låg, produktionskostnaderna\r\när låga och man kan åstadkomma förutsättningar\r\nför låga hyror och boendekostnader.</pre><pre>När vi skall diskutera bostadspolitiken i mitten av\r\napril kommer vi att företräda denna socialt\r\ninriktade bostadspolitik. Den är vårt mönster, och\r\nden kommer att förbli vårt mönster.</pre><pre>Riksdagen har på två år vid två tillfällen gett Bo\r\nLundgrens regering en ordentlig snyting i fråga om\r\nbostadspolitiken.</pre><pre>Vid ett tillfälle gällde det ROT-programmet som\r\nkom 1992. Socialdemokraterna bjöd in\r\nregeringspartierna till en överläggning för att\r\nåstadkomma ett ROT-program, eftersom\r\nregeringen hade struntat i beställningen från\r\nriksdagen. Vi gjorde upp om ett ROT-program som\r\ngäller t.o.m. 1994. Det har sina sidor, men vi gjorde\r\ni alla fall ett försök att lyfta upp bostadsfrågan över\r\nde dagliga konflikterna mellan regeringen och\r\nsocialdemokratin.</pre><pre>Nu kommer ett nytt ROT-program som riksdagen\r\nhar tagit initiativ till och som regeringen för någon\r\nvecka sedan äntligen kom sig för att fatta beslut om.</pre><pre>Det är alltså inte jag som saknar underlag för\r\nresonemanget om bostadspolitiken -- det är\r\nregeringen. Vid de tillfällen då regeringen har\r\nkommit i konflikt med riksdagen har jag inte bara\r\nföreträtt socialdemokratin. Jag företräder faktiskt\r\nriksdagens majoritet gentemot regeringen. Men det\r\nhindrar ju inte att Bo Lundgren, vilket är\r\nparadoxalt, företräder hela regeringen i dessa\r\nfrågor. Däri ligger skillnaden när det gäller\r\nbostadspolitiken.</pre><pre>Anf. 8  Statsrådet BO LUNDGREN (m):</pre><pre>Herr talman! Det var roligt att höra Oskar\r\nLindkvist beskriva resultatet av den nuvarande\r\nregeringens politik: låga räntor, låg inflation, låga\r\nhyror, eller i alla fall små hyresökningar. Vi har ju\r\nvänt den trend som rådde. Men hur var det innan\r\nvi kom till regeringstaburetterna? Jo, då det var hög\r\nränta, hög inflation och stora hyresökningar.</pre><pre>Detta ger en ganska bra beskrivning av vad som har\r\nhänt med den nya politiken och vad som skedde\r\nmed den förra politiken. Men sådana saker tar sin\r\ntid att rätta till, även om vi har kommit en bra bit\r\npå väg.</pre><pre>Lars Werner! Jag sade också att jag inte ville göra\r\nden där vulgära jämförelsen med våra tidigare\r\ngrannländer i öst. Men man kan faktiskt göra en\r\njämförelse med vad som inträffar under\r\nsocialistiska system med statlig styrning, där man\r\nstruntar i att låta individerna själva kunna se och\r\nkontrollera exempelvis kostnadsutvecklingen.</pre><pre>Nu ägnar vi oss att rätta till förhållandena efter de\r\nsocialistiska experimenten i Sverige. Just\r\nbostadsmarknaden och byggsektorn är ju exempel\r\npå att vi inte lät människor vara med och bestämma\r\nsjälva. Det var i stället Lars Werner och Oskar\r\nLindkvist som bestämde åt människorna.</pre><pre>Det är mycket viktigt för oss att fundera igenom\r\nvad som har inträffat. Oskar Lindkvist säger nu att\r\nvi borde bygga 30 000--40 000 lägenheter om året,\r\noch det finns också prognoser som säger att det\r\nskulle behövas. Men varför byggde ni 50 000--\r\n60 000 lägenheter per år, så att vi under de närmaste\r\nåren, även om man tar hänsyn till den prognos som\r\nOskar Lindkvist refererade till, inte kan bygga mer\r\nän 10 000--12 000 lägenheter per år?</pre><pre>Ni byggde för mycket och fick en\r\nspekulationsekonomi, som gjorde att kostnaderna\r\ngick upp. Vi har, som jag sagt, genom lägre räntor\r\noch produktionskostnader lyckats pressa ned\r\nränteutgiften t.ex. för en normaltrea från, medan ni\r\nhöll på som bäst, 9 000 kr i månaden till litet drygt\r\n5 000 kr i månaden. Det är en uppgift som ingen\r\nbestrider. Detta är också den enda vägen att gå\r\nvidare på. Tror Oskar Lindkvist och Lars Werner\r\nfortfarande att man genom att låna här hemma och\r\nutomlands kan subventionera utan att behöva\r\nbetala för det? Eller skall vi möjligen försöka\r\nkomma till rätta med de ekonomiska problemen en\r\ngång för alla, så att både byggarbetare och andra\r\nkan få nya jobb, om också inte alltid i samma\r\nbransch och i samma företag?</pre><pre>Anf. 9  OSKAR LINDKVIST (s):</pre><pre>Herr talman! Bo Lundgren tog åt sig äran av den\r\nlåga inflation, den låga ränta och de hyfsade\r\nproduktionskostnader som jag nämnde och\r\nmenade att det var fråga om ett erkännande av\r\nregeringens politik. Det har i alla tider varit de\r\narbetslösa som har fått betala fördelarna av en\r\nekonomisk politik som har kommit fåtalet i en\r\nnation till del, och det är den politiken som Bo\r\nLundgren företräder.</pre><pre>Ni har fört en politik som innebär att vi på några år\r\nhar fått en arbetslöshetsökning från knappt 2,5 %\r\ntill uppemot 12--13 eller kanske 14 %. De som\r\ndrabbas härav är de som står utanför\r\narbetsmarknaden, de som i dag vräks från sina\r\nbostäder, de som inte kan betala sina hyror -- inte\r\ndärför att vi inte har möjlighet att hjälpa dem med\r\nen subvention för att de skall klara den uppgiften\r\nutan därför att regeringen inte vill göra det.</pre><pre>Det är ju detta som i dag håller på att inträffa i\r\nSverige, och det är en politik som påminner mer om\r\nden gamla högerarbetarrörelsepolitiken än om den\r\nsom Sverige förtjänar inför 90-talet. Vad vi nu\r\nsiktar på, Bo Lundgren, är att lära av det\r\nförgångna. Att både socialdemokraterna och\r\nmoderaterna behöver lära av det förgångna är helt\r\nsäkert. Vi har gjort misslyckanden och erfarenheter\r\nsom det vore dumt att inte ta till vara.</pre><pre>Men när jag ställer frågor till Bo Lundgren om 90-\r\ntalets återstående del -- om vad vi skall göra, om\r\ntilltron till prognoserna och om vilka åtgärder vi\r\nkan vidta för att få i gång sysselsättningen inför en\r\nuppgång som väntas i slutet av 90-talet -- har Bo\r\nLundgren inte ett enda ord till kommentar. Jag\r\ntycker att det är mycket svagt. Det kan naturligtvis\r\nbero på att Bo Lundgren inte har något att anföra.</pre><pre>Bo Lundgren frågar varför vi byggde 50 000--60 000\r\nlägenheter vissa år. Bo Lundgren vet att vi då hade\r\nen fungerande arbetsmarknad. Då hade människor\r\njobb och tilltro till framtiden. De kunde då byta\r\njobb utan att riskera att bli ställda utan\r\nsysselsättning. De kunde efterfråga bostäder och\r\nbetala sina hyror. De kunde försörja sig\r\nekonomiskt och efterfrågade lägenheter. Det gör\r\nde visserligen också i dag, men läget är nu\r\nförändrat. Många av dem har inga jobb och inga\r\npengar och kan inte betala sina hyror. Det är ett\r\nresultat av Bo Lundgrens bostadspolitik.</pre><pre>Anf. 10  Statsrådet BO LUNDGREN (m):</pre><pre>Herr talman! Man kan fråga sig vilken ekonomisk\r\nmiljö som Oskar Lindkvist tror kan ge nya jobb.\r\nLöser en sådan politik som då fördes den\r\narbetslöshetsproblematik som vi såg utvecklas med\r\nbörjan 1988--1989, när sysselsättningen föll kraftigt\r\ni industrin och i olika delar av den privata sektorn?\r\nDå hade vi en alltför hög inflation och kraftiga\r\nmarginalskatter, som gjorde att\r\nspekulationsekonomin blommade för fullt.</pre><pre>Det paradoxala är att det var ett fåtal som tjänade\r\npå detta. Socialdemokratin har varit vid makten vid\r\nde två tillfällen de senaste 20 åren när vi har haft en\r\nvåldsam spekulation och stora\r\nförmögenhetsöverföringar. För en del rutschade\r\ndet utför. Jag har ägnat två och ett halvt år av mitt\r\nliv åt att sopa upp efter Allan Larssons och Kjell-\r\nOlof Feldts misslyckade politik vad gäller\r\nfastigheter och bankinstitut, rensat upp\r\nfallskärmsavtal osv. Vi kan verkligen tala om att ett\r\nfåtal kan klara sig i vissa avseenden. Det är inget\r\nsom vi är ansvariga för, utan ansvaret för det får\r\nfaktiskt andra ta på sig.</pre><pre>Nu håller vi på att få en omsvängning. Vi har i en\r\nmiljö med, som Oskar Lindkvist själv säger,\r\nhyfsade produktionskostnader, låg ränta och låg\r\ninflation åstadkommit grunden för en vändning av\r\nekonomin, för en stabilitet. Svaret på vad som skall\r\ngöras för att föra Sverige ur krisen är att man skall\r\nfullfölja just den politik som har givit hyggliga\r\nproduktionskostnader, låg ränta och låg inflation,\r\ndvs. förutsättningar för en sådan\r\nproduktionsuppgång som vi nu kan se i\r\nexportindustrin och som så sakta börjar komma på\r\nmarknadssidan.</pre><pre>En återgång till det som Oskar Lindkvist och Lars\r\nWerner förespråkar kan bara göra ont värre. Då\r\nstörtas vi åter ned i den politik som 80-talets olika\r\nmisstag förorsakade.</pre><pre>Överläggningen var härmed avslutad.</pre><pre>3 §  Svar på interpellation 1993/94:100 om\r\nprivatiseringen av SEMKO AB</pre><pre>Anf. 11  Näringsminister PER WESTERBERG\r\n(m):</pre><pre>Herr talman! Axel Andersson har med anledning\r\nav privatiseringen av SEMKO AB ställt följande\r\nfrågor till mig:</pre><pre>1. Vilka är regeringens motiv för försäljningen?</pre><pre>2. Hur skall de nationellt högt ställda kraven på\r\nsvenska elprodukter kunna garanteras med enbart\r\nprivata svenska eller utländska ägare?</pre><pre>3. Hur skall objektivitet och opartiskhet kunna\r\ngaranteras med ett av kommersiella intressen ägt\r\nSEMKO, troligen starkt involverade i elbranschen?</pre><pre>4. Hur kommer det att gå med elsäkerheten och\r\nkonsumentskyddet?</pre><pre>Regeringen fick hösten 1991 riksdagens\r\nbemyndigande att sälja aktier i 34 statligt ägda\r\nföretag eller på annat sätt minska statens andel i\r\nsådana företag. Bemyndigandet omfattade statens\r\nandel på 51 % i det elektriska certifierings- och\r\nprovningsföretaget SEMKO AB. Som jag redovisat\r\nmånga gånger tidigare är motiven för privatisering\r\nav statliga företag att skapa mer livskraftiga\r\nföretag, renodla statens roll, sprida ägandet och\r\nfrigöra statligt kapital. Detta gäller även för\r\nSEMKO. De tre länderna i SEMKO AB träffade i\r\ndecember 1993 en principöverenskommelse om att\r\nsälja samtliga aktier i företaget. Därefter har\r\nstatens andel i SEMKO fr.o.m. årsskiftet 1993/94\r\ngenom ett särskilt regeringsbeslut överförts till\r\nteknikbrostiftelserna i Stockholm, Uppsala och\r\nLund. Statens tidigare andel i SEMKO ägs sålunda\r\ni dag av dessa teknikbrostiftelser.\r\nNäringsdepartementet har dock enligt\r\nprincipöverenskommelsen tagit på sig att medverka\r\ni försäljningsprocessen.</pre><pre>Orsaken till att SEMKO nu privatiseras är att\r\navregleringen på den marknad som företaget\r\narbetar på numera är avslutad. Genom EES-avtalet\r\nhar också de sista resterna av SEMKO:s tidigare\r\nmonopolställning upphört, vilket ytterligare\r\nmarkerar det kommersiella inslaget. Tidigare, när\r\nSEMKO var s.k. riksprovplats, krävdes att staten\r\nhade ett bestämmande ägarinflytande i företaget.</pre><pre>Axel Andersson tar även upp frågan om\r\nelsäkerheten.</pre><pre>Enligt riksdagens beslut skall det svenska systemet\r\nför provning och kontroll bl.a. på elområdet vara\r\nöppet för alla organ som visat att de uppfyller vissa\r\nkompetenskrav. I Sverige är det styrelsen för\r\nteknisk ackreditering (SWEDAC) som bedömer\r\ndetta. I de fall organet skall fullgöra uppgifter som\r\nföreskrivs i EG-direktiv skall bedömningen göras i\r\nsamråd med berörd sektorsmyndighet, i detta fall\r\nElsäkerhetsverket. SEMKO är i dag s.k. anmält\r\norgan enligt EG:s lågspänningsdirektiv och\r\nteleterminaldirektiv. Ett krav för att bli anmält\r\norgan är att företaget har en opartisk ställning\r\nenligt de internationella kvalitetskraven för\r\nprovnings- och certifieringsorgan. Inga krav på\r\nstatligt delägande ställs.</pre><pre>Marknadskontrollen av varor som släppts ut på\r\nmarknaden är däremot en statlig angelägenhet som\r\nskall visa att tillverkarna fullgjort sina skyldigheter\r\nnär det gäller produktsäkerheten.\r\nElsäkerhetsverket ansvarar för\r\nmarknadskontrollen på elområdet.</pre><pre>Den provning och kontroll som SEMKO utför\r\navser apparater m.m. som bl.a. säljs i hela EES-\r\nområdet, där gemensamma säkerhetskrav gäller för\r\nhuvuddelen av sådan materiel enligt särskilda\r\ndirektiv. Provningsresultatet från SEMKO och\r\nandra anmälda organ skall vad gäller materiel som\r\nomfattas av dessa direktiv godtas inom hela EES-\r\nområdet.</pre><pre>SEMKO är nu inordnat i det system för provning\r\noch kontroll som tillämpas inom EES-området och\r\nsom innebär att det inte är någon statlig uppgift att\r\nutföra provning och certifiering av produkter innan\r\nde släpps ut på marknaden. De organ som anmäls\r\nför att utföra uppgiften enligt olika direktiv agerar\r\npå marknaden som enskilda företag, vilkas\r\nkompetens för uppgiften har styrkts på särskilt sätt.\r\nRiksdagen har för svensk del beslutat att det skall\r\nvara öppet för alla kompetenta organ som så önskar\r\natt bli anmälda för dessa uppgifter.</pre><pre>Den verksamhet SEMKO bedriver har givetvis\r\nbetydelse även utanför EES. Genom ett\r\nomfattande internationellt standardiseringsarbete\r\ngäller ofta samma eller likartade bestämmelser\r\növer hela världen i fråga om elektrisk materiel.</pre><pre>Vad som är väsentligt är att SEMKO inte längre har\r\nnågon myndighetsuppgift utan arbetar som ett\r\nnormalt företag på en konkurrensutsatt marknad.\r\nMot den bakgrunden står det helt klart att ett\r\nstatligt ägande i SEMKO saknar betydelse för\r\nelsäkerheten. Vore det så skulle den svenska staten\r\nbehöva vara delägare i alla provningsinstitut som\r\nhar provat produkter som säljs på den svenska\r\nmarknaden.</pre><pre>Anf. 12  AXEL ANDERSSON (s):</pre><pre>Herr talman! Jag tackar näringsministern för svaret\r\npå min interpellation.</pre><pre>Anledningen till att jag tar upp frågan om\r\nprivatiseringen av det nationella kontrollorganet\r\nför elprodukter, SEMKO, är den oro jag och andra\r\nsocialdemokrater känner för vad en försäljning till\r\nprivata intressen kan innebära för\r\nproduktsäkerhet, objektivitet och opartiskhet.</pre><pre>Låt mig så gå över till de svar som jag fått på mina\r\nfrågor. När det gäller motiven för försäljningen\r\nsvarar ministern att de är desamma som för all\r\nstatlig verksamhet som den moderatledda\r\nregeringen vill privatisera. Enligt svaren är motiven\r\n''att skapa mer livskraftiga företag, renodla statens\r\nroll, sprida ägandet och frigöra statligt kapital.''</pre><pre>Då frågar jag mig: Vad är det för fel på livskraften\r\ni det SEMKO som vi har i dag? Är det fel att staten\r\nhar ett huvudansvar, eller åtminstone ett delansvar,\r\nför SEMKO:s grannlaga verksamhet? Redan i dag\r\när SEMKO flerägt, och argumentet att frigöra\r\nstatligt kapital är försumbart i SEMKO:s fall, såvitt\r\njag kan bedöma.</pre><pre>Nej, jag anser att inget av de angivna mera\r\ngenerella motiven håller. Jag tror i stället att\r\nmotivet är ideologiskt betingat. Moderaterna har\r\nalltid -- det är ingen hemlighet -- ansett att staten\r\nskall hållas borta ifrån företagande.</pre><pre>Herr talman! Min fråga hur opartiskhet och\r\nobjektivitet skall kunna upprätthållas i ett SEMKO\r\nsom ägs av svenska, eller för den delen möjligen\r\nockså utländska, kommersiella intressen lämnar\r\nnäringsministern obesvarad. Jag förstår honom.\r\nDet är här som den stora försämringen av\r\nverksamheten ligger vid en privatisering. Hur är det\r\nmöjligt, Per Westerberg, att kombinera opartiskhet\r\noch objektivitet med kommersiella intressen? Det\r\nhar inte gått förr, och det går inte den här gången\r\nheller. I fallet SEMKO är det tyvärr inte osannolikt\r\natt produktsäkerhet, objektivitet och opartiskhet\r\nfår ge vika för det jag skulle vilja kalla snöd vinning.</pre><pre>Anf. 13  Näringsminister PER WESTERBERG\r\n(m):</pre><pre>Herr talman! Först skall jag erinra Axel Andersson\r\nom att SEMKO under större delen av\r\nsocialdemokratisk regeringsutövning till 100 % var\r\nprivatägt. Staten som ägare kom in under den förra\r\nborgerliga regeringen i slutet av 1970-talet.</pre><pre>Jag vill också erinra om att man i dag, för att få en\r\nprodukt godkänd, inte behöver anlita SEMKO.\r\nDet går alldeles utmärkt att utnyttja motsvarande\r\nkontrollbolag i Tyskland, Storbritannien, Spanien,\r\nItalien eller i något annat land inom EES-området,\r\nvare sig det är privat eller statligt bolag. Kraven på\r\nopartiskhet ställs på certifieringsmyndigheten\r\nSWEDAC. Vi har som bekant ett antal sådana här\r\nbolag, kanske inte just på elområdet men på andra,\r\ndär SWEDAC också skall tillse att de krav på\r\nstandarder uppfylls som man kan ställa på en\r\ncertifieringsmyndighet för att få godkänna vissa\r\nprodukter enligt vissa specifikationer.</pre><pre>Elsäkerheten är fullt klart på samma nivå oavsett\r\nägande. Det svarar SWEDAC för enligt de\r\ninternationella förpliktelser vi har genom EES-\r\navtalet och de beslut som tidigare fattats av\r\nriksdagen.</pre><pre>Det är alldeles uppenbart att den avreglering som\r\nhar skett inom EES-området när det gäller\r\nprovning innebär att man behöver jobba även över\r\ngränserna. Det är viktigt för SEMKO att få ökad\r\ninternationalisering och därmed ökad kompetens\r\nför att kunna jobba inte bara i Sverige utan kanske\r\ninom hela EES-området. Detta ställer krav på\r\nägaren att antingen vara mycket offensiv, tillskjuta\r\nkapital eller börja köpa andra bolag.</pre><pre>Vår bedömning har därför varit att SEMKO får\r\nmycket stora fördelar av att bli privatägt, får\r\nmöjligheter att hitta partner och kan därmed\r\ninternationalisera sig och bli en högklassig\r\ninternationell provningsmyndighet för\r\nelstandarden. Det är bra för företaget. Vi bedömer\r\ndet också bra för statskassan att få in mer pengar för\r\natt åtminstone till någon del kunna minska statens\r\nlånebehov och därmed minska trycket på räntorna\r\ni Sverige.</pre><pre>Anf. 14  AXEL ANDERSSON (s):</pre><pre>Herr talman! Jag tackar Per Westerberg för det\r\nkompletterande svaret. Det är riktigt att den här\r\nverksamheten är internationell. Såvitt jag har\r\nkunnat få reda på bedriver vårt lilla kontrollorgan\r\nSEMKO en framgångsrik verksamhet också\r\ninternationellt i meningen samarbete med sina\r\nmotsvarigheter i andra länder.</pre><pre>Låt oss stanna kvar utanför Sveriges gränser. Jag\r\nhar försökt ta reda på hur man bedömer frågan i\r\nnågra oss närliggande länder -- Tyskland, Italien\r\noch Holland. Man har inte i något av de nämnda\r\nländerna släppt, eller ens haft en tanke på att\r\nsläppa, ett visst samhälleligt inflytande över den\r\nverksamhet som deras motsvarighet till vårt\r\nSEMKO bedriver. I Holland finns det ända ner på\r\nkommunal nivå intressen i kontrollverksamheten. I\r\nTyskland är det delstatligt intresse och i Italien\r\nregionalt och statligt intresse. Det finns alltså ett\r\nnationellt inflytande i alla dessa länder.</pre><pre>Jag kan inte se, näringsministern, att det skulle vara\r\ntill förfång för kontrollverksamheten om samhället,\r\nmedborgarna genom demokratiskt valda organ i\r\nden verksamhet som samhället bedriver, har en\r\nmöjlighet att delta i och ta ansvar för den viktiga\r\nkontrollen av standarden på produkterna och den\r\nhöga kvalitet som vi har vant oss vid. När det gäller\r\nelprodukter är det till stor del SEMKO:s förtjänst\r\natt det svenska s-märket är ett internationellt\r\naccepterat märke för hög teknisk kvalitet och stor\r\nsäkerhet.</pre><pre>Anf. 15  Näringsminister PER WESTERBERG\r\n(m):</pre><pre>Herr talman! Axel Andersson har kanske noterat\r\natt det inte längre behövs någon s-märkning på\r\nelmateriel. Det beror på att det är samma krav på\r\nelsäkerheten, enligt de direktiv som finns, inom\r\nhela EES-området. Därmed råder det konkurrens\r\nmellan de provnings- och certifieringsorgan, eller\r\nföretag, som finns i olika delar av Europa. En del\r\när helt riktigt statligt ägda, en del är delstatligt\r\nägda, och en del är i privat ägo.</pre><pre>Säkerheten är alltså väl tillgodosedd. Den\r\ngaranteras av SWEDAC, som har tillsyn över alla\r\nprovningsbolag en gång per år, precis som i övriga\r\nEuropa.</pre><pre>Elsäkerhetsverket har sedan att ansvara för\r\nmarknadskontrollen. Man skall se till att det inte\r\nkommer in felaktiga produkter -- produkter som\r\ninte har blivit kontrollerade eller godkända av\r\nnågon myndighet eller något bolag i Europa.</pre><pre>Jag vågar säga att det statliga ägandet är en\r\nparentes. Det har varit ett statligt majoritetsägande\r\ni SEMKO. Så har det varit sedan slutet av 70-talet,\r\nnär företaget blev riksprovplats, fram till nu. När\r\ndet i praktiken blev en avreglering och man\r\ngodkände EES-reglerna blev SEMKO ett bolag\r\nsom vilket annat som helst.</pre><pre>Kontrollen av elsäkerheten finns kvar hos\r\nSWEDAC, precis som i hela övriga EES-området.\r\nEn passiv ägare, t.ex. staten, är enligt vår\r\nuppfattning inte bra för SEMKO. Det försiggår\r\nredan ett antal strukturaffärer inom Europa, och\r\näven internationellt, för att öka kompetensen,\r\nstärka elsäkerheten och därmed möjligheten att\r\ngöra bra provningar. Det internationella\r\nsamarbetet är både när det gäller ägande och\r\ndrivande av företag viktigt.</pre><pre>Anf. 16  AXEL ANDERSSON (s):</pre><pre>Herr talman! Tack! I dag vet vi inte vilka som så att\r\nsäga övertar eller köper samhällsintresset i\r\nSEMKO. Det enda jag har kunnat ta reda på är att\r\nförsäljningen skall slutföras under våren.</pre><pre>Jag har naturligtvis inte heller haft möjlighet att ta\r\nreda på vilka som är huvudintressenter så här i\r\nslutskedet av affären, men enligt en artikel i Dagens\r\nindustri från den 3 februari, tror jag, är bolaget\r\nSEMKO också utbjudet internationellt.</pre><pre>Jag tycker då att det finns fog för den oro som jag\r\nhar. Vilka intressen kan slutgiltigt komma att äga\r\nSEMKO? Mot den bakgrunden riktar jag kritik\r\nmot att man avyttrar detta viktiga kontrollorgan.\r\nÅtminstone jag anser att SEMKO är mycket\r\nbetydelsefullt för att man skall kunna behålla en\r\nhög produktsäkerhet och en internationellt erkänd\r\nhög nivå på kvaliteten.</pre><pre>Jag förstår att näringsministern i dag inte kan ge\r\nmig någon faktaupplysning. Affären är ju inte\r\nslutförd. Skillnaden mellan Per Westerbergs och\r\nmitt sätt att se på detta kan jag naturligtvis inte göra\r\nnågonting åt. Jag beklagar dock att man -- genom\r\nden privatiseringsvilja som regeringen har --\r\nutsätter en, sett ur samhällssynpunkt, viktig\r\nverksamhet för de risker som faktiskt finns med att\r\nlåta privata intressen dominera verksamheten.</pre><pre>Tack!</pre><pre>Anf. 17  Näringsminister PER WESTERBERG\r\n(m):</pre><pre>Herr talman! För mig förefaller det nästan som om\r\nAxel Andersson argumenterar mot den\r\nsocialdemokratiska proposition som antogs i\r\nriksdagen för ett antal år sedan om avregleringen\r\npå denna marknad.</pre><pre>Egentligen kan vilket privat provningsföretag som\r\nhelst, i Sverige eller utomlands, godkänna\r\nelprodukter på den svenska marknaden. SEMKO\r\när alltså bara en av många möjliga aktörer. Detta\r\nhar ingenting med myndighetsutövning eller\r\nsamhällsintresset i sig att göra. Samhällsintresset är\r\nnaturligtvis inte till salu. Det finns i SWEDAC, som\r\nskall se till att man kontrollerar och upprätthåller\r\nkompetensen och de standarder och krav för\r\nelsäkerheten som finns i Sverige och hela EES-\r\nområdet.</pre><pre>Axel Andersson tar upp frågan om intressenter och\r\nvilka som kan bli ägare till SEMKO. Jag uppfattar\r\ndet som viktigt att det blir en ägarkonstellation som\r\nlångsiktigt jobbar med dessa frågor och stärker\r\nSEMKO:s kompetens och internationella arbete.\r\nPå det sättet kan ägarna göra SEMKO till ett\r\nstarkare bolag som blir ännu duktigare på de\r\nmarknader som man arbetar på.</pre><pre>Jag ser SEMKO som ett provningsföretag bland\r\nflera. Vi skall se till att vi stärker företagets\r\nkompetens och möjligheter inför framtiden. Det\r\ntror jag att vi kan göra i samband med att staten\r\navvecklar sitt ägande i SEMKO.</pre><pre>Överläggningen var härmed avslutad.</pre><pre>4 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:167 till trafikutskottet</pre><pre>1993/94:195 till lagutskottet</pre><pre>Skrivelse</pre><pre>1993/94:207 till utrikesutskottet</pre><pre>Motionerna</pre><pre>1993/94:Ub48--Ub51 till utbildningsutskottet</pre><pre>1993/94:Ju31 till justitieutskottet</pre><pre>5 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande</pre><pre>1993/94:KU22</pre><pre>Lagutskottets betänkanden 1993/94:LU19, LU24\r\noch LU25</pre><pre>Socialförsäkringsutskottets betänkanden</pre><pre>1993/94:SfU10 och SfU23</pre><pre>Utbildningsutskottets betänkande 1993/94:UbU7</pre><pre>Trafikutskottets betänkanden 1993/94:TU17--\r\nTU20</pre><pre>Jordbruksutskottets betänkande 1993/94:JoU16</pre><pre>Bostadsutskottets betänkande 1993/94:BoU13</pre><pre>6 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:140 Bygder och regioner i utveckling</pre><pre>1993/94:149 Åligganden för personal inom hälso-\r\noch sjukvården m.m.</pre><pre>1993/94:178 Ändring i plan- och bygglagen, m.m.</pre><pre>1993/94:186 Ändringar i arbetsmiljölagen</pre><pre>1993/94:187 Försöksverksamhet med\r\nmedborgarkontor</pre><pre>1993/94:188 Lokal demokrati</pre><pre>1993/94:189 Kommunal biståndsverksamhet</pre><pre>Motionerna</pre><pre>med anledning av prop. 1993/94:151 Rättssäkerhet\r\nvid beskattningen</pre><pre>1993/94:Sk38 av Lars Hedfors m.fl. (s)</pre><pre>1993/94:Sk39 av Gudrun Schyman m.fl. (v)</pre><pre>1993/94:Sk40 av Peter Kling och Ulf Eriksson (nyd)</pre><pre>med anledning av förs. 1993/94:TK2 Skrivelse från\r\ntalmanskonferensen med överlämnande av\r\nRiksdagsutredningens förslag om\r\nförfattningsändringar och riktlinjer för den statliga\r\nbudgetprocessen</pre><pre>1993/94:K47 av Birgitta Hambraeus (c)</pre><pre>1993/94:K48 av Johan Lönnroth m.fl. (v)</pre><pre>1993/94:K49 av Sören Lekberg och Lennart Nilsson\r\n(s)</pre><pre>1993/94:K50 av Lars Bäckström och Rolf L Nilson\r\n(v)</pre><pre>Konstitutionsutskottets betänkande</pre><pre>1993/94:KU27 Presstödet m.m.</pre><pre>Justitieutskottets betänkanden</pre><pre>1993/94:JuU17 Anslag till kriminalvården, m.m.</pre><pre>1993/94:JuU18 Anslag till Brottsförebyggande\r\nrådet m.m.</pre><pre>Utrikesutskottets betänkanden</pre><pre>1993/94:UU14 Vissa anslag m.m. inom\r\nUtrikesdepartementets område</pre><pre>1993/94:UU16 Samarbete med Baltikum, Central-\r\noch Östeuropa</pre><pre>Jordbruksutskottets betänkanden</pre><pre>1993/94:JoU13 Statsbudgeten för budgetåret\r\n1994/95 (Jordbruksdepartementet)</pre><pre>1993/94:JoU15 Statsbudgeten för budgetåret\r\n1994/95 (Miljö- och naturresursdepartementet)</pre><pre>Näringsutskottets betänkande</pre><pre>1993/94:NU14 Vissa utrikeshandelsfrågor</pre><pre>7 §  Meddelande om JoU15</pre><pre>Anf. 18  ANDRE VICE TALMANNEN:</pre><pre>Beträffande JoU15 avser talmannen att på måndag,\r\nden 28 mars, föreslå kammaren att detta ärende får\r\nföretas till avgörande efter endast en bordläggning.</pre><pre>8 §  Anmälan om interpellation</pre><pre>Anmäldes att följande interpellation framställts</pre><pre>den 24 mars</pre><pre>1993/94:119 av Göran Magnusson (s) till statsrådet\r\nBo Lundgren om bostadsrätter:</pre><pre>Även de som 1991 röstade för en ny bostadspolitik\r\nmåste starkt oroas av de nu alltmer uppenbara\r\nföljderna av regeringens nyordning. Särskilt hårt\r\nslår politiken mot bostadsrättsföreningar som\r\nbyggts under de senaste tio åren. Många som\r\nskaffat en bostadsrätt på de villkor som fanns vid\r\nköpetillfället har sett förutsättningarna för\r\nboendekalkylen förändras drastiskt. Boverket har\r\nnyligen i en rapport visat på den dramatiska\r\nutvecklingen för bostadsmarknaden i sin helhet;\r\nmänniskor måste nu byta ner sig.</pre><pre>Förutsebarhet är ett grundläggande begrepp i\r\nsamband med all lagstiftning. För de\r\nbostadsrättshavare som nu kämpar både med sin\r\nförenings och med sin privata ekonomi saknar\r\nbegreppet allt samband med deras verklighet.</pre><pre>Även om de brutala nedskärningarna av statens\r\nräntebidrag i princip gjorts lika för alla\r\nupplåtelseformer så är verkligheten den att de slår\r\nhårt mot bostadsrättsföreningarna och deras\r\nmedlemmar.</pre><pre>Anledningen till detta är att i hyreslägenheter,\r\nexempelvis kommunala bostadsföretag och privata\r\nförvaltningar, kan dessa kostnader slås ut på alla\r\nboende. Det större kollektivet bär gemensamt den\r\nbördan. I många diskussioner hänvisas till låga\r\nhöjningar av hyrorna; det är emellertid ofta\r\nresultatet av uppskjutet underhåll och\r\nomfördelning mellan olika årgångar av hus. Även\r\nmånga hyresgäster drabbas således av\r\navpolitiseringen av bostadsfrågorna. Vårt\r\ngemensamma ansvar för att alla har ett bra boende\r\nminskas genom regeringens politik.</pre><pre>I en bostadsrättsförening är ekonomin sluten i den\r\nmeningen att det inte finns något större kollektiv\r\nsom kan träda in och ta på sig kostnaderna. De\r\nmåste klaras av medlemmarna i varje förening för\r\nsig.</pre><pre>Därför kan med fog hävdas att regeringens\r\nbostadspolitik ställer dem som valt bostadsrätten\r\nsom boendeform, och därtill betalat insats för att\r\nkunna få en sådan bostad, i en oerhört svår\r\nbelägenhet, där hela ekonomin hotas. Ända tills för\r\nett par år sedan var konkurs ett närmast okänt\r\nbegrepp i bostadsrättssammanhang. Nu blir de allt\r\nvanligare.</pre><pre>I bostäder som byggts och finansierats helt enligt\r\ngällande regler har kostnaderna snabbt stegrats\r\nmycket kraftigt -- ökningar på både en och två\r\ntusenlappar per månad är inte ovanliga.</pre><pre>I alla debatter om bostadspolitiken hänvisar\r\nregeringen till ''åttiotalets spekulation och\r\növerhettning'', kort sagt, ansvaret finns inte hos\r\nregeringen. Alldeles bortsett från sakligheten i\r\ndetta måste slås fast att ingen bostadsrättshavare är\r\nhjälpt av denna retorik. Dessa kräver nu konkreta\r\nåtgärder.</pre><pre>I den dagliga bostadsdebatten ute i landet antyds\r\nfrån både kds och Centerpartiet att åtgärder\r\növervägs. Är det så?</pre><pre>Riksdagen ställde sig i december förra året bakom\r\nmajoriteten i bostadsutskottet när den i anledning\r\nav en motion från mig skrev följande: ''Utskottet är\r\nmedvetet om att vissa föreningar har ekonomiska\r\nsvårigheter. Detta konstaterande, som också\r\nmotionären gör, understryker behovet av att man\r\nsnabbt vidtar åtgärder för att i möjligaste mån\r\nkomma till rätta med problemen. Utskottet\r\nförutsätter att regeringen även framöver noga\r\nföljer utvecklingen på bostadskreditmarknaden\r\noch, om så visar sig erforderligt, ånyo tar upp\r\nfrågan med riksdagen. Vid en sådan uppfattning\r\nfinns inte anledning föreslå riksdagen att göra det i\r\nmotion Bo11 (s) föreslagna tillkännagivandet om\r\natt regeringen skall återkomma till riksdagen med\r\nförslag till hur stödet till vissa\r\nbostadsrättsföreningar bör utformas.''</pre><pre>Har regeringens studier av bostadsmarknaden nu\r\nökat insikten om problemen så att man är beredd\r\natt vidta konkreta åtgärder för att lindra den\r\nekonomiska oron och problemen hos många\r\nbostadsrättshavare? Är regeringen beredd att\r\nskjuta på den extra minskningen av räntebidragen\r\npå 3,4 miljarder, och därmed låta även dem som bor\r\ni hus med räntesubventioner få del av det\r\nsjunkande ränteläget? Är det så att kreditfrågorna\r\nhar en tillfredsställande lösning?</pre><pre>9 §  Anmälan om frågor</pre><pre>Anmäldes att följande frågor framställts</pre><pre>den 24 mars</pre><pre>1993/94:421 av Magnus Persson (s) till\r\nkommunikationsministern om\r\ntelefonabonnemang:</pre><pre>Telia nekar var tredje privatperson som vill öppna\r\nett nytt telefonabonnemang. Orsaken är att de\r\ntjänar för lite pengar för att själva teckna ett eget\r\nabonnemang. Telia tar numera en kreditupplysning\r\nav alla som behöver ett telefonabonnemang. De\r\nsom enligt 1992 års deklaration har inkomster som\r\nunderstiger 50 000 kr anses inte tillräckligt\r\nkreditvärdiga. Det spelar ingen roll om den som vill\r\nteckna ett abonnemang är en skötsam person utan\r\nbetalningsanmärkningar eller tjänat mer pengar\r\nunder 1993. Telia kräver att de som inte uppfyller\r\nkriterierna antingen skaffar en borgensman eller\r\ndeponerar 3 000 kr som den sökande får tillbaka\r\nförst efter ett år.</pre><pre>Arbetslösa som blivit uttaxerade och behöver\r\ntelefon för att söka jobb är en grupp som drabbas\r\nav Telias nya regler. En annan utsatt grupp är\r\nstuderande som vid en kontroll av föregående års\r\ndeklaration kan ha svårt att uppfylla Telias\r\nkriterier. Bolagiseringen av Telia AB innebär en\r\nbyråkratisering och ett uppradande av vissa nya\r\nbestämmelser som indirekt motverkar Telia AB. I\r\ndessa tider med en alldeles för hög\r\nungdomsarbetslöshet borde samhället göra allt för\r\natt underlätta för ungdomarna att skaffa sig jobb.</pre><pre>Är kommunikationsministern beredd att ta initiativ\r\nför att nuvarande hårda regler och bestämmelser\r\nuppmjukas i syfte att underlätta tecknande av\r\ntelefonabonnemang?</pre><pre>1993/94:422 av Ingela Mårtensson (fp) till\r\nutrikesministern om massakern i Dili:</pre><pre>På kyrkogården i Dili den 12 november 1991\r\ngenomförde indonesisk militär en massaker varvid\r\nca 200 personer dödades.</pre><pre>Ett TV-team under ledning av den brittiske\r\nfilmaren John Pilger har nyligen besökt Östtimor.\r\nÖgonvittnen från massakern i Dili har intervjuats,\r\noch inför TV-kamerorna skildrar de hur\r\növerlevande fördes till sjukhuset, där de dödades\r\nmed gift under medverkan av militär och läkare.</pre><pre>Sverige uppmanade den indonesiska regeringen\r\nefter massakern den 12 november att undersöka\r\nhändelserna noggrant och opartiskt.</pre><pre>Mot denna bakgrund vill jag ställa frågan till\r\nutrikesministern:</pre><pre>Vilka åtgärder ämnar regeringen vidta med\r\nanledning av ovan angivna uppgifter?</pre><pre>1993/94:423 av Ivar Franzén (c) till utrikesministern\r\nom Jan Heweliusz förlisning:</pre><pre>Polska statens arbetsskyddsinspektion lämnade den\r\n1 maj 1993 en rapport avseende omständigheterna\r\nkring den polska färjan Jan Heweliusz förlisning.\r\nRapporten blev offentlig först den 16 februari 1994.</pre><pre>I rapporten noteras att fartyget vid\r\nförlisningstillfället var behäftat med allvarliga fel på\r\nakterportarna. Rapportens slutsats är att rederiets\r\nekonomiska intressen spelade en avgörande roll vid\r\nbeslutet att trots omständigheterna lämna hamnen.\r\nDetta förhållande kan påverka rederiets\r\nskadeståndsskyldighet och berör därmed också\r\nsvenska medborgares intressen. Rapporten tycks\r\ninte ha varit en del av bevismaterialet vid\r\nsjöförklaringen.</pre><pre>Min fråga till utrikesministerna är:</pre><pre>Vilka åtgärder har svenska regeringen vidtagit för\r\natt på ett optimalt sätt bevaka svenska medborgares\r\nintressen i samband med Jan Heweliusz förlisning?</pre><pre>1993/94:424 av Alf Wennerfors (m) till statsrådet\r\nBo Lundgren om taxering av skärgårdsfastigheter:</pre><pre>Ett bostadshus är beläget på en ö i skärgården. Ett\r\nannat likvärdigt hus är centralt beläget i Norrtälje.\r\nBåda husen är trähus med lika stor yta, utrustade\r\nmed samma VVS-standard och uppvärmning.\r\nVarför skall familjen i huset på ön, som driver ett\r\nskärgårdsjordbruk drabbas av ett dubbelt så högt\r\ntaxeringsvärde och således en dubbelt så hög\r\nfastighetsskatt?</pre><pre>Vi politiker får allt oftare, med allt större irritation\r\noch allt större oro för skärgårdsbefolkningens\r\nframtid, denna typ av frågor.</pre><pre>Med hänvisning till vad som ovan anförts vill jag\r\nställa följande fråga till biträdande\r\nekonomiminister Bo Lundgren:</pre><pre>När avser regeringen framlägga förslag till ändrade\r\ntaxeringsprinciper för bofasta skärgårdsbor som på\r\ngrund av utsikt över hav drabbas av avsevärt högre\r\nfastighetsskatt än fastlandsbor med liknande\r\nboendestandard?</pre><pre>1993/94:425 av Lennart Fridén (m) till\r\njustitieministern om ingripande vid brott:</pre><pre>Efter ett par uppmärksammade fall under det\r\nsenaste året har det klart framstått i den allmänna\r\ndebatten att det föreligger stor osäkerhet hos\r\nallmänheten om vad man får respektive inte får\r\ngöra för att skydda sig, sina närstående och sin\r\negendom. Osäkerhet föreligger även om vilken rätt\r\nman har till ingripande när man ser ett brott begås.</pre><pre>Personer som visat ett sällsynt slag av civilkurage\r\nhar t.o.m. fått ett högre straff för vad de gjort vid\r\nett ingripande, som i allmänhetens ögon varit helt\r\nförsvarbart och föredomligt, än vad den fått som\r\nbegått det brott som föranlett ingripandet.</pre><pre>Det är inte bra om oklara eller obegripliga regler\r\nleder till att ingen vågar ingripa utan vänder ryggen\r\ntill.</pre><pre>Vilka åtgärder kan statsrådet vidta för att bringa\r\nklarhet för allmänheten om vad som gäller\r\nbeträffande rätten och skyldigheten att förhindra\r\natt brott begås?</pre><pre>1993/94:426 av Lennart Fridén (m) till\r\njustitieministern om respekten för individen:</pre><pre>Nyligen har man kunnat läsa hur en person som\r\nkallat poliser under tjänsteutövning för ''jävla\r\nfascistjävlar'' friats i domstol. Motiveringen var att\r\n''yttrandet används som allmänt skällsord i de mest\r\nskiftande situationer i samhället''. Det är oerhört\r\nuppseendeväckande att domstolar har sådana\r\nerfarenheter att de anser uttrycket vara ett ''allmänt\r\nskällsord''.</pre><pre>Ingen skall behöva acceptera att utsättas för ett\r\nsådant tillmäle. Det kan anses extra graverande att\r\nösa dylika invektiv just över dem som har till upgift\r\natt se till att lagar och bestämmelser efterlevs.\r\nTolereras detta är steget inte långt till att man anser\r\nsig kunna kränka/skada materiella värden eller liv\r\noch lem, eftersom det i grunden rör sig om en\r\nbristande respekt för sina medmänniskor.</pre><pre>Vilka åtgärder avser justitieministern vidta för att\r\nstärka respekten för individuell heder och\r\nintegritet?</pre><pre>1993/94:427 av Bertil Måbrink (v) till statsministern\r\nom statsministerns besök i Sydostasien:</pre><pre>Statsminister Carl Bildt skall snart göra en resa till\r\nSydostasien och besöka länderna Malaysia,\r\nSingapore, Vietnam och Hong Kong. Resans\r\ntydliga affärsmässiga inriktning tyder på att\r\nhuvudsyftet med den är att främja svenska\r\nekonomiska intressen i de här länderna.</pre><pre>Svenska ekonomiska intressen i dessa länder kan\r\ndock komma i motsättning till en central\r\nutrikespolitisk princip, nämligen främjandet av\r\ndemokrati och mänskliga rättigheter. Inget av de\r\nfyra länder som besöks kan anses vara vare sig en\r\ndemokrati eller fläckfritt vad gäller brott mot\r\nmänskliga rättigheter. Såväl Vietnam som\r\nSingapore är formliga enpartisystem, där\r\nmänniskor med oppositionella politiska åsikter\r\nfängslas. I Malaysia används piskstraff och avrättas\r\nmänniskor för t.ex. lindriga narkotikabrott.\r\nDessutom har från centralt politiskt håll i såväl\r\nSingapore som Malaysia uttryckts uppfattningen att\r\ndemokrati och mänskliga rättighets-principer är\r\nvästerländska påfund som inte passar i dessa\r\nländer.</pre><pre>Mot bakgrund av det anförda vill jag fråga\r\nstatsministern:</pre><pre>Kommer statsministern att i samtalen med\r\nföreträdare för respektive regeringar i de fyra\r\nländerna koppla frågan om svenska\r\naffärsförbindelser till frågan om respekt för\r\nmänskliga rättigheter?</pre><pre>den 25 mars</pre><pre>1993/94:428 av Lena Hjelm-Wallén (s) till statsrådet\r\nBeatrice Ask om segregationen i skolan:</pre><pre>Segregationen i skolan tilltar. Detta är något som\r\nlärare, föräldrar, elever och skolledningar\r\nrapporterar om nästan dagligen. Särskilt tydligt är\r\ndet i de större kommunerna. De borgerliga\r\npartiernas skolpolitik i såväl riksdagen som\r\nkommunerna får genomslag i en orättvis fördelning\r\nav skolans resurser som inte tar hänsyn till olika\r\nelevers och skolors behov. Allt fler elever får inte\r\ndet extra stöd som de behöver och har rätt till.\r\nSkolministerns ovilja att inse situationens allvar\r\nmed starka segregationstendenser kan antingen\r\nbero på verklighetsflykt eller på att den ökade\r\nsegregationen är ett beräknat resultat av borgerlig\r\nskolpolitik.</pre><pre>Mot denna bakgrund vill jag fråga statsrådet\r\nBeatrice Ask:</pre><pre>När kommer skolministern att vidta åtgärder mot\r\nden ökade segregationen?</pre><pre>1993/94:429 av Bertil Måbrink (v) till statsrådet Alf\r\nSvensson om Indonesien:</pre><pre>Tisdagen den 29 mars visas i svensk TV en\r\nuppmärksammad film i vilken vittnen till Santa\r\nCruz-massakern i Östtimors huvudstad Dili 1991\r\nframträder. I den massakern dödade indonesiska\r\nregeringssoldater enligt Indonesiens egna siffror ett\r\nfemtiotal obeväpnade demonstranter. Dessa\r\nvittnen berättar nu om en andra massaker på de\r\növer 200 som enligt FN:s kommission för mänskliga\r\nrättigheter ''försvann'' efter Santa Cruz-händelsen.\r\nFilmen som redan visats i ett flertal europeiska\r\nstater har skapat starka reaktioner i främst Portugal\r\noch Storbritannien. Bl.a. har Portugals president,\r\nMario Soares, såväl som premiärminister, Cavaco\r\nSilva, uttalat förhoppningar om att det\r\ninternationella samfundet skall reagera på filmen\r\ngenom att öka pressen på den indonesiska regimen\r\natt respektera mänskliga rättigheter.</pre><pre>Regeringen ger i årets budgetproposition\r\nklartecken för BITS att lämna u-krediter till\r\nIndonesien. I samma proposition säger regeringen\r\natt biståndsgivningen skall ta hänsyn till hur\r\nmänskliga rättigheter respekteras.</pre><pre>Jag vill därför fråga statsrådet:</pre><pre>Finner regeringen anledning att mot bakgrund av\r\nvad som framkommit i filmen ''Death of a Nation''\r\nompröva beslutet att låta BITS lämna u-krediter till\r\nIndonesien?</pre><pre>1993/94:430 av Jan Jennehag (v) till miljöministern\r\nom en anläggning för sanering av förorenade\r\njordmassor:</pre><pre>Vid sjön Tisnaren finns det planer på att anlägga en\r\nverksamhet för sanering av förorenade jordmassor.\r\nVerksamheten skall ske ca 500 meter från Tisnarens\r\nstrand på en industritomt.</pre><pre>En anläggning med denna inriktning är angelägen.\r\nSverige har alltför många förorenade\r\nindustritomter, gamla soptippar, giftigt gruvavfall\r\netc. som skall tas om hand.</pre><pre>Dock måste lokaliseringen av en sådan anläggning\r\nske efter en noggrann och grundlig\r\nmiljökonsekvensanalys. En lokalisering får inte ske\r\nenbart utifrån det faktum att det redan finns en\r\nverksamhet på en given plats. En mobil anläggning\r\nkan även vara aktuell. Att placera en anläggning av\r\ndenna karaktär intill en sjö som direkt eller indirekt\r\när vattentäkt för tusentals människor är olämpligt.\r\nGeologin i området gör det direkt förkastligt.</pre><pre>Eftersom denna typ av anläggning är en nationell\r\nfråga borde bl.a. lokaliseringsfrågan behandlas i ett\r\nnationellt perspektiv.</pre><pre>Mot bakgrund av det anförda vill jag fråga\r\nmiljöministern:</pre><pre>Kommer regeringen att ge Naturvårdsverket i\r\nuppdrag att utreda förutsättningarna för denna\r\nanläggning?</pre><pre>1993/94:431 av Marianne Jönsson (c) till\r\nutbildningsministern om magisterexamen:</pre><pre>Internationalisering är nödvändig för all\r\nhögskoleutbildning. Den nya examensordningen\r\nmed bl.a. införandet av en internationellt gångbar\r\nmagisterexamen, direkt jämförbar med master-\r\nexamen, har setts som ett betydelsefullt medel för\r\natt upprätthålla kvalitet på\r\nhögskoleutbildningarna. Ett uttalande från\r\nutbildningsministern i DN den 16 mars att\r\nmagisterexamen är en undergraduate-utbildning\r\ninger oro.</pre><pre>Min fråga till utbildningsminstern blir därför:</pre><pre>På vilken grund stöder utbildningsministern sitt\r\nställningstagande att magisterexamen, i ett\r\ninternationellt perspektiv, likställs med en\r\nkandidatexamen?</pre><pre>1993/94:432 av Ingvar Eriksson (m) till statsrådet\r\nGörel Thurdin om vindkraftverk:</pre><pre>I samband med sökande efter lämpliga platser och\r\ntillstånd för byggande av vindkraftverk uppstår lätt\r\nkonfliktsituationer.</pre><pre>De platser som ur vind- och produktionssynpunkt\r\nframstår som de bästa är ofta de sämsta med tanke\r\npå landskapsbilden. I många fall synes de också\r\nkomma i strid med andra intressen såsom\r\nnaturvården.</pre><pre>Boende nära områden för eventuella vindkraftverk\r\noroar sig för kommande störningar.</pre><pre>Då vindkraftverk, vid ansökan om bygglov, inte\r\nalltid betecknas som byggnad vill jag ställa frågan:</pre><pre>I vilka fall kan vindkraftverk anses utgöra byggnad\r\noch därmed omfattas av länsstyrelsens förordning\r\nvad beträffar tillståndsgivning, med hänsyn till\r\nlandskapsbild och naturskydd?</pre><pre>10 §  Kammaren åtskildes kl. 13.07.</pre><pre>Förhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}