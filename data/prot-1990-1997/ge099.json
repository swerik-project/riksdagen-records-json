{"dokumentstatus":{"dokument":{"hangar_id":"2438898","dok_id":"GE099","rm":"1990/91","beteckning":"9","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"9","slutnummer":"0","datum":"1990-10-15 00:00:00","systemdatum":"2010-02-17 00:00:00","publicerad":"1990-10-15 00:00:00","titel":"Riksdagens snabbprotokoll 1990/91:9 Måndagen den 15 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{1B495EE9-864F-426D-AF88-0CC053F60B15}","dokument_url_text":"http://data.riksdagen.se/dokument/GE099/text","dokument_url_html":"http://data.riksdagen.se/dokument/GE099","dokumentstatus_url_xml":"http://data.riksdagen.se/dokumentstatus/GE099","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:9</div>\r\n<div class=\"sidhuvud_datum\">Måndagen den 15 oktober</div>\r\n<div class=\"sidhuvud_klockslag\">Kl. 15.00</div>\r\n<hr class=\"sidhuvud_linje\">\r\n<pre>Förhandlingarna leddes av förste vice talmannen.</pre><pre>1 § Anmälan om kompletteringsval till\r\nkrigsdelegationen och till vissa utskott</pre><pre>Förste vice talmannen meddelade</pre><pre>dels att socialdemokratiska riksdagsgruppen på\r\ngrund av uppkomna vakanser anmält Lars\r\nGustafsson och Lars Hedfors som ledamöter i\r\nkrigsdelegationen efter Ivar Nordberg resp. Anna-\r\nGreta Leijon samt Margareta Persson som\r\nsuppleant i konstitutionsutskottet efter Mona\r\nSahlin,</pre><pre>dels att miljöpartiet de grönas riksdagsgrupp som\r\nsuppleant i skatte-, lag- och\r\nsocialförsäkringsutskotten under Gösta Lyngås\r\nledighet anmält hans ersättare Ulf Löfgren.</pre><pre>Förste vice talmannen förklarade utsedda till</pre><pre>ledamöter i krigsdelegationen</pre><pre>Lars Gustafsson (s)</pre><pre>Lars Hedfors (s)</pre><pre>suppleant i konstitutionsutskottet</pre><pre>Margareta Persson (s)</pre><pre>suppleant i skatteutskottet</pre><pre>Ulf Löfgren (mp)</pre><pre>suppleant i lagutskottet</pre><pre>Ulf Löfgren (mp)</pre><pre>suppleant i socialförsäkringsutskottet</pre><pre>Ulf Löfgren (mp)</pre><pre>2 § Justering av protokoll</pre><pre>Justerades protokollet för den 9 oktober.</pre><pre>3 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:16 till utrikesutskottet</pre><pre>1990/91:35 till trafikutskottet</pre><pre>1990/91:39 till finansutskottet</pre><pre>1990/91:43 till lagutskottet</pre><pre>4 § Förnyad bordläggning</pre><pre>Föredrogs men bordlades åter</pre><pre>Justitieutskottets betänkande 1990/91:JuU1</pre><pre>Lagutskottets betänkanden 1990/91:LU1--LU4</pre><pre>Trafikutskottets betänkanden 1990/91:TU1--TU3</pre><pre>Socialutskottets betänkanden 1990/91:SoU1 och\r\nSoU2</pre><pre>Jordbruksutskottets betänkanden 1990/91:JoU1--\r\nJoU3</pre><pre>Näringsutskottets betänkande 1990/91:NU1</pre><pre>Bostadsutskottets betänkanden 1990/91:BoU1 och\r\nBoU2</pre><pre>5 § Bordläggning</pre><pre>Anmäldes och bordlades</pre><pre>Proposition</pre><pre>1990/91:40 Ändrade kapitaltäckningsregler med\r\nanledning av skattereformen, m.m.</pre><pre>6 § Anmälan om interpellationer</pre><pre>Anmäldes att följande interpellationer framställts</pre><pre>den 12 oktober</pre><pre>1990/91:44 av Sigge Godin (fp) till finansministern\r\nom tullverkets organisation:</pre><pre>Generaltullstyrelsen lämnade i juni 1990 förslag i\r\nanledning av regeringens uppdrag om\r\norganisationsöversyn av tullverket. Utredningen\r\nvisar på betydande förändringar av såväl\r\norganisatorisk, personell som regionalpolitisk art.\r\nÄndringar föreslås ske av regionindelningen i\r\nlandet och indragningar av ett antal tullstationer.</pre><pre>Ändrad regionindelning innebär att Norrland skall\r\nutgöra en region med regionkontor i Haparanda.</pre><pre>När det gäller nedläggning av tullstationer föreslås\r\natt stationen i Örnsköldsvik överflyttas till Umeå.</pre><pre>Förutom minskningen av personalstyrkan i\r\nÖrnsköldsvik från nio till sex tjänster så försvinner\r\nbetydande arbetstid genom resor mellan Umeå och\r\nÖrnsköldsvik, 22 mil per dag.</pre><pre>Utredningen synes inte ha tagit hänsyn till den\r\nomfattande kontroll som skall ske av tekniska\r\nprodukter och kvalificerade fordon för militär och\r\ncivil användning som exporteras av Hägglunds\r\nVehicle AB. En kontroll sker i dag enligt\r\nanvisningarna varje vecka på grund av godsets\r\nspeciella art.</pre><pre>Omorganisationen av tullverket kommer att\r\ninnebära mycket omfattande förändringar såväl\r\nfrån kontroll- och bevakningssynpunkt som när det\r\ngäller regional påverkan på utsatta orter. Jag får\r\ndärför ställa följande frågor till finansministern:</pre><pre>1.  Avser regeringen att låta riksdagen fatta beslut i\r\nfrågan?</pre><pre>2.  När avser regeringen lägga fram förslag eller\r\nfatta beslut i ärendet?</pre><pre>3.  Vilken hänsyn anser finansministern skall tas till\r\nförändrade möjligheter att utöva kontroll och\r\ntillsyn på grund av regionala förhållanden?</pre><pre>4.  Kommer regeringen att väga in regionalpolitiska\r\nhänsyn i ärendet?</pre><pre>1990/91:45 av Ingbritt Irhammar (c) till\r\nsocialministern om barnens rätt i samhället:</pre><pre>Barnens rätt i samhället</pre><pre>Barnens grundläggande rättigheter kommer till\r\nuttryck i FN-konventionen om barn som FN\r\nnyligen behandlat. I över 50 artiklar presenteras\r\nkraven på en drägligare tillvaro för världens barn.\r\nHär stadgas bl.a. barnens rätt att överleva och\r\nutvecklas, att uttrycka sin mening i alla frågor som\r\nrör dem själva och att skyddas mot fysiskt och\r\npsykiskt våld.</pre><pre>FNs barnkonvention gäller respekten för barnens\r\nliv. Den utmanar oss alla till handling. Nu gäller det\r\nför Sverige och andra ratificerande stater att leva\r\nupp till konventionens mål. Det gäller också att få\r\nfler länder att ratificera konventionen.</pre><pre>Barnens bästa och barnens behov måste få de\r\nuttryck som barnen själva dikterar. För att detta\r\nskall bli möjligt krävs en helhetssyn på barnet i\r\nsamhället, utformandet av en politik som sätter\r\nbarnets intressen i centrum.</pre><pre>Barn i missbrukarmiljöer</pre><pre>Mitt i vår egen svenska välfärd far många barn\r\noerhört illa. Barn i missbrukarmiljöer lider i det\r\ndolda och tvingas uppleva olika förnedrande\r\nhandlingar, även psykiskt och fysiskt våld. De lever\r\nockså med skammen att ha föräldrar som super och\r\nmissköter sig.</pre><pre>Det är viktigt att man tidigt uppmärksammar deras\r\nsituation och går in med stöd och hjälp. Det krävs\r\nett väl utvecklat samarbete mellan barnomsorg,\r\nskola, socialtjänst och primärvård för att barnens\r\nbehov skall kunna tillgodoses i tid.</pre><pre>En aktiv drogpolitik måste komma till stånd, där\r\nman inte väjer för att vara mera restriktiv\r\nexempelvis vad gäller tillståndsgivning och där man\r\nockså mycket medvetet satsar på ett ökat utbud av\r\ndrogfria miljöer, ökad information om droger i\r\nskolor och på arbetsplatser och ökade vårdresurser.</pre><pre>Barn som utsätts för misshandel och incest</pre><pre>Barn som utsätts för misshandel och incest lever\r\nunder ett ständigt hot. De blir ofta offer för vuxnas\r\nfrustration. Slagen och sparkarna är det ordlösa\r\nspråk som används då förmågan att tillrättavisa\r\nvänligt men bestämt inte finns. Vuxna som slår har\r\nofta själva som barn blivit utsatta för olika\r\növergrepp.</pre><pre>Kunskapen om dessa barns situation måste bli\r\nbättre. Utbildningen i sociala frågor måste\r\nintensifieras för bl.a. personal i socialtjänsten, för\r\nlärare och all annan personal som har med barn att\r\ngöra. Det är viktigt att man skall kunna se och tyda\r\ntecknen på ofärd i tid och att ingripa så att\r\nmisshandlade barn inte tvingas växa upp till\r\nvåldsverkare eller drogmissbrukare.</pre><pre>Täta hembesök i problemfamiljer, en bättre\r\nuppföljning av varje enskilt ärende och en större\r\ntilltro till de lokalt förankrade socialnämndernas\r\nutredningar kan leda till goda resultat. Det är inte\r\nacceptabelt att barn kommer i kläm på grund av\r\nbristfälliga kontakter mellan olika sociala\r\nmyndigheter.</pre><pre>Riksföreningen mot sexuella övergrepp mot barn\r\n(RMSÖ) bedriver ett mycket angeläget arbete när\r\ndet gäller att stödja barn som utsatts för övergrepp.\r\nVerksamheten som bedrivs på frivillig grund är i\r\nstort behov av statligt stöd för att kunna utföras än\r\nmer effektivt.</pre><pre>Problemen är inte likartade för alla utsatta barn.\r\nDet är därför viktigt att vård- och terapiinsatserna\r\nkan differentieras. Gruppbehandling av utsatta\r\ntonårsflickor har med framgång bedrivits i Malmö.\r\nEn sådan verksamhet bör, med tillräckliga resurser,\r\nkunna initieras även på andra håll i landet.</pre><pre>Det krävs ökade resurser för att behandla alla\r\ninblandade. Gärningsmännen behöver inte enbart\r\nstraff. Även vårdinsatser för de inblandade vuxna\r\nbehöver intensifieras. Det är angeläget att man får\r\nvård så att det destruktiva beteendet kan brytas.\r\nFängelse i kombination med kontraktsvård för\r\ndessa brott är ett förslag som bör diskuteras\r\nytterligare.</pre><pre>Socialutskottet har i oktober 1989 av regeringen\r\nbeställt ett åtgärdsprogram för att möta våldet mot\r\nbarn. Riksdagen ställde sig helhjärtat bakom detta\r\nkrav. I dag, ett år senare, väntar vi fortfarande på\r\nresultat.</pre><pre>Barn i vårdnads- och umgängestvister</pre><pre>Barn som slits mellan föräldrarna i långa och\r\nplågsamma vårdnads- och umgängestvister far ofta\r\nmycket illa. Dessa förstår inte varför föräldrarna\r\nbråkar och tar inte sällan på sig skulden för den\r\nuppkomna situationen. Barnen blir brickor i en\r\nmaktkamp mellan vuxna.</pre><pre>I bästa fall får föräldrarna i dag hjälp t.ex. med\r\nsamarbetssamtal. Barnen däremot lämnas ofta utan\r\ndenna hjälp. Deras behov av stöd kan främst sägas\r\ntillgodoses genom den barnpsykologiska\r\nexpertisen. Tillgången på dessa experter är dock\r\nrelativt liten och motsvarar inte barnens behov av\r\nhjälp.</pre><pre>En väl utbyggd familjerådgivning, som bedrivs i\r\nolika former, t.ex. av kommuner, landsting eller\r\nkyrkliga organ, krävs för att möta familjernas\r\nbehov av professionell hjälp vid slitningar i ett\r\nförhållande. En större satsning bör också göras på\r\nstödfamiljer och barnjourverksamhet. Till\r\nbarnjourer, som drivs på frivillig basis, kan barn i\r\nutsatta lägen vända sig för att få skydd. Rädda\r\nbarnen kommer att dra i gång en sådan verksamhet\r\ni Stockholm under 1991, och det är angeläget att\r\ndenna verksamhet snarast utvärderas och, om\r\nresultatet är positivt, börjar bedrivas på andra orter\r\ni landet. Särskilda barnsocialsekreterare hos\r\nsocialtjänsten kan vidare behöva inrättas. Det är\r\növer huvud taget viktigt att den tid som en\r\nvårdnadsprocess tar på olika sätt kan förkortas.</pre><pre>Barn och föräldrar måste ges mer tid tillsammans.\r\nDet krävs därför bättre förutsättningar för att\r\nfamiljen skall kunna välja den omsorgsform som\r\npassar den bäst. Alla småbarnsfamiljer måste få del\r\ni samhällets stöd till barnomsorgen. På så sätt\r\nstimuleras föräldrarnas initiativ till bl.a.\r\nkooperativa daghem och barnomsorgsverksamhet i\r\nförsamlingars regi. Svenska kyrkans\r\nförskoleverksamhet, som i dag alltjämt står utan\r\nstatsbidrag, måste få samma chans att bedriva\r\nverksamhet som de fria kyrkorna.</pre><pre>Regeringens ansvar</pre><pre>Att visa respekt för barnen kräver kunskap och\r\nett stort engagemang. Vi har alla ett gemensamt\r\nansvar för barnens livsmiljö, och vi får inte väja för\r\natt ingripa och sätta gränser. Regeringens ansvar\r\nför att på olika sätt bistå barnen och med olika\r\nmedel stärka deras ställning i samhället måste nu\r\nförtydligas.</pre><pre>Med hänvisning till ovanstående vill jag ställa\r\nföljande fråga till socialministern:</pre><pre>Vilka snara åtgärder ämnar regeringen vidta för att\r\nstärka barnens rätt i samhället?</pre><pre>1990/91:46 av Margareta Persson (s) till\r\nsocialministern om barnavårdscentralerna:</pre><pre>Barnhälsovården har sedan minst 35 år tillbaka haft\r\nen avgörande roll för det förebyggande olycksfalls-\r\noch hälsovårdande arbetet bland barnfamiljer.\r\nSverige har varit föregångare när det gäller\r\nbarnolycksfallsförebyggande arbete. Ett exempel\r\npå det är att antalet dödsolyckor bland barn\r\ndrastiskt har minskat under senare år.</pre><pre>Barnavårdscentralerna har varit motorn i det\r\nsvenska barnhälsoförebyggande arbetet. Trots att\r\nbesöken där är frivilliga, så går nästan alla\r\nbarnfamiljer dit. Barnavårdscentralerna är en stor\r\ntrygghet för barnfamiljerna, dit kan man vända sig\r\nmed sin oro och sina frågor. Den svenska modellen\r\nhar blivit internationellt känd, och olika länder\r\nförsöker nu bygga upp en liknande modell som vi\r\nhaft i Sverige.</pre><pre>Den offentliga sektorn är i dag ständigt utsatt för\r\nkritisk granskning av både allmänhet och politiker.\r\nMen en verksamhet som knappast någon har haft\r\nnågra invändningar emot är\r\nbarnavårdscentralernas arbetsmetoder. De är\r\nlättillgängliga, byråkratin lyser med sin frånvaro,\r\nkunskaperna är stora och varje förälder känner att\r\nman kan ställa vilka ''dumma'' frågor som helst,\r\nutan att bli illa behandlad.</pre><pre>Barnmiljörådet, som är en statlig myndighet som\r\nskall bevaka bl.a. det förebyggande\r\nsäkerhetspolitiska arbetet bland barn, har nu\r\nkraftigt protesterat mot den pågående\r\nomstruktureringen i landstingen av\r\nbarnhälsovården. Man varnar nu för den\r\nförändring som innebär att distriktssköterskorna\r\nskall överta barnavårdscentralernas uppgifter.</pre><pre>En distriktssköterska, som skall ha ansvar för allt\r\nfler verksamhetsgrenar inom primärvården,\r\nkommer oundvikligen att tvingas prioritera det\r\nakut sjukvårdande arbetet framför långsiktigt\r\nförebyggande barnhälsoarbete. Även om\r\ndistriktssköterskeorganisationen tillförs nya\r\nresurser, kommer de att få svårt att upprätthålla en\r\ngod kompetens med ett underlag på ca 10--15\r\nnyfödda barn per år. På barnavårdscentralerna har\r\nsjuksköterskorna ett barnunderlag på 50--110 barn\r\nper årskull och totalt mellan 450--550 barn per\r\nheltidstjänst. Detta måste jämföras med att en del\r\ndistriktssköterskor endast har omkring 100 barn\r\ntotalt.</pre><pre>Den kompetens som barnavårdscentralerna har\r\nhaft kan därför svårligen upprätthållas av\r\ndistriktssjuksköterskorna, oavsett om den\r\norganisationen tillförs goda resurser. Kompetensen\r\nbygger både på erfarenhet av många barn och på att\r\nman kan hålla sig informerad om nyheter på\r\nbarnområdet. En distriktssjuksköterska kan\r\nomöjligen hinna inhämta nya kunskaper på\r\nsamtliga områden hon skall bevaka.</pre><pre>Självklart skall vi fortsätta att ha\r\ndistriktssköterskor även för barnhälsovården i\r\nglesbygd. Men förhållandena där går inte att\r\njämföra med tätortsförhållanden.</pre><pre>Den omstrukturering som nu pågår innebär\r\negentligen en nedmontering av en svensk modell\r\nsom på många sätt varit unik. Varför skall den\r\noffentliga sektorn förändras just på det område den\r\när som mest populär? Hur skall man kunna\r\ngarantera att det förebyggande arbetet inte\r\nkommer i kläm i konkurrensen med akuta\r\nsjukvårdsbehov? Hur skall man kunna garantera\r\nsamma gedigna barnkompetens som tidigare?</pre><pre>Mot bakgrund av detta vill jag fråga\r\nsocialministern:</pre><pre>Anser socialministern att systemet med\r\nbarnavårdscentraler varit en stor tillgång för\r\nbarnhälsoarbetet?</pre><pre>Anser socialministern att barnavårdscentralerna\r\nbör bibehållas?</pre><pre>Vilka åtgärder avser socialministern vidta för att\r\nbarnavårdscentralerna skall bibehållas?</pre><pre>den 15 oktober</pre><pre>1990/91:47 av Ragnhild Pohanka (mp) till\r\nutrikesministern om Tibet:</pre><pre>Efter undantagstillståndets upphävande i Tibet den\r\n1 maj 1990 såg det ytligt sett ut som om Kina ville\r\nlätta på trycket och förtrycket. Antalet\r\nuniformerade soldater minskade på gator och torg,\r\nen försiktig turism tilläts. Bl.a. fick Svensk-\r\ntibetanska skol- och kulturföreningen visum för en\r\ngruppresa i somras och fick också resa relativt fritt\r\nunder uppsikt.</pre><pre>Men fernissan var ytterligt tunn. Tydligt såg och\r\nhörde man att tibetanerna hade de lägst betalda\r\narbetena, de sämsta bostäderna, den sämsta\r\nsjukvården eller ingen alls, de flesta barnen utan\r\nskolgång. De behövde tillstånd för att resa mellan\r\nolika städer. De fattiga gatubarnen i Lhasa var\r\ntibetaner.</pre><pre>Men detta var inte nog: beväpnade soldater på\r\ntaken på strategiska punkter, rädda munkar som\r\ninte vågade tala med oss. Soldater stoppade turister\r\noch frågade var de bodde, och säkerhetspoliser\r\nföljde oss under hela vistelsen i Tibet. Munkar och\r\nnunnor fängslas och torteras, detsamma händer\r\noppositionella eller så får de yrkesförbud.</pre><pre>Sedan juli har förhållandena ytterligare skärpts.\r\nSoldatnärvaron stärks, kloster stängs, ytterligare\r\nmunkar och nunnor avstängs från klostren, och\r\ncivilbefolkningen utsätts för ökat tryck. Bl.a.\r\nfortsätter tvångssteriliseringar även av unga ogifta\r\nkvinnor, och kineserna talar om den ''slutgiltiga\r\nlösningen'' av Tibetproblemet.</pre><pre>Med anledning av ovanstående vill jag ställa\r\nföljande frågor:</pre><pre>1.  Är det inte dags att Sverige omprövar sitt\r\nställningstagande till Kinas överhöghet i Tibet?</pre><pre>2.  Skall samma misstag upprepas som när det\r\ngäller Baltikum?</pre><pre>3.  Skall Sverige tigande åse när ett litet folk\r\nförtrycks och utsätts för folkmord?</pre><pre>4.  Vilka aktiva åtgärder är utrikesministern beredd\r\natt vidta när det gäller Tibetfrågan?</pre><pre>7 § Kammaren åtskildes kl. 15.02.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}