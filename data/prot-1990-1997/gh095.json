{"dokumentstatus":{"dokument":{"hangar_id":"2349271","dok_id":"GH095","rm":"1993/94","beteckning":"5","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"5","slutnummer":"0","datum":"1993-10-12 00:00:00","systemdatum":"2005-10-27 13:35:38","publicerad":"1993-10-12 00:00:00","titel":"Riksdagens snabbprotokoll 1993/94:5 Tisdagen den 12 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{B1F53177-C907-44A8-BE02-D8A0E0A0420C}","dokument_url_text":"http://data.riksdagen.se/dokument/GH095/text","dokument_url_html":"http://data.riksdagen.se/dokument/GH095","dokumentstatus_url_xml":"http://data.riksdagen.se/dokumentstatus/GH095","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:5</div>\r\n<div class=\"sidhuvud_datum\">Tisdagen den 12 oktober</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 5 och 6 oktober.</pre><pre>2 §  Ny riksdagsledamot m.m.</pre><pre>Upplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för\r\nriksdagsledamot och ersättare för\r\nriksdagsledamöter</pre><pre>Till valprövningsnämnden har från\r\nRiksskatteverket inkommit bevis om att Simon\r\nLiliedahl (nyd), Djursholm, utsetts till ny ledamot\r\nav riksdagen fr.o.m. den 6 oktober 1993 sedan\r\nJohan Brohult (nyd) avsagt sig sitt uppdrag som\r\nriksdagsledamot. Till ersättare för\r\nriksdagsledamöter har utsetts Vivanne Franzén,\r\nEnebyberg, Lennart Lidgård, Stockholm, och\r\nBjörn Berglund, Malmö (alla nyd).</pre><pre>Valprövningsnämnden har denna dag granskat\r\nbevisen och därvid funnit att de blivit utfärdade i\r\nenlighet med 15 kap. 1 § vallagen.</pre><pre>Stockholm den 8 oktober 1993</pre><pre>Lars Tottie</pre><pre>Sven-Georg Grahn</pre><pre>(Se även prot. 4 2 §.)</pre><pre>3 §  Anmälan om ändrad partitillhörighet</pre><pre>Talmannen anmälde att Anne Rhenman anmält att\r\nhon fr.o.m. den 6 oktober 1993 inte längre tillhör\r\nNy Demokrati.</pre><pre>4 §  Avsägelser</pre><pre>Talmannen meddelade att Anne Rhenman (-)\r\navsagt sig uppdraget att vara suppleant i\r\nsocialutskottet.</pre><pre>Kammaren biföll denna avsägelse.</pre><pre>Talmannen meddelade att Ian Wachtmeister (nyd)\r\navsagt sig uppdraget att vara suppleant i den\r\nsvenska delegationen till Gemensamma\r\nparlamentarikerkommittén EG-Sverige.</pre><pre>Kammaren biföll denna avsägelse.</pre><pre>5 §  Anmälan om kompletteringsval till vissa\r\nutskott, m.m.</pre><pre>Talmannen meddelade att på grund av uppkomna\r\nvakanser hade</pre><pre>Ny Demokratis riksdagsgrupp anmält Simon\r\nLiliedahl som suppleant i konstitutionsutskottet,\r\nStefan Kihlberg som suppleant i socialutskottet och\r\nSimon Liliedahl som suppleant i den svenska\r\ndelegationen till Gemensamma\r\nparlamentarikerkommittén EG-Sverige.</pre><pre>Talmannen förklarade valda till</pre><pre>suppleant i konstitutionsutskottet</pre><pre>Simon Liliedahl (nyd)</pre><pre>suppleant i socialutskottet</pre><pre>Stefan Kihlberg (nyd)</pre><pre>suppleant i den svenska delegationen till\r\nGemensamma parlamentarikerkommittén EG-\r\nSverige</pre><pre>Simon Liliedahl (nyd)</pre><pre>6 §  Ledighet</pre><pre>Talmannen meddelade att Lars Bäckström (v)\r\nansökt om ledighet för FN-uppdrag under tiden den\r\n22 oktober--den 21 november.</pre><pre>Kammaren biföll denna ansökan.</pre><pre>Talmannen anmälde att Barbro Glanzén (v) skulle\r\ntjänstgöra som ersättare för Lars Bäckström.</pre><pre>7 §  Återkallelse av del av motion</pre><pre>Talmannen meddelade att Lennart Rohdin (fp) i\r\nskrivelse den 2 oktober återkallat yrkande 1 i den\r\nav honom väckta motionen 1992/93:U619 Eritrea.</pre><pre>Talmannen meddelade att hon avskrivit detta\r\nmotionsyrkande.</pre><pre>Skrivelsen lades till handlingarna.</pre><pre></pre><pre>8 § Anmälan om frågor</pre><pre>Anmäldes att följande frågor framställts</pre><pre>den 7 oktober</pre><pre>1993/94:24 av Jan Andersson (s) till socialministern\r\nom prioriteringen av vårdnadsbidraget:</pre><pre>I maj detta år behandlade riksdagen frågan om en\r\nutvidgad rättighetslag för personer med svåra\r\nfunktionsnedsättningar. En sysselsättningsgaranti\r\nför hela personkretsen avvisades då enbart av\r\nstatsfinansiella skäl. Nu ämnar regeringen föreslå\r\nett vårdnadsbidrag som kommer att kosta\r\nstatskassan 2 miljarder kronor/år. Det finns\r\ntydligen nu enligt regeringen ett statsfinansiellt\r\nutrymme.</pre><pre>Min fråga till socialministern är följande:</pre><pre>Varför anser regeringen att ett vårdnadsbidrag är\r\nviktigare att införa än en sysselsättningsgaranti för\r\npersoner med svåra funktionsnedsättningar?</pre><pre>1993/94:25 av Birger Andersson (c) till\r\njustitieministern om beläggningen på\r\nkriminalvårdsanstalterna:</pre><pre>Beläggningen på kriminalvårdsanstalterna och\r\nhäktena är mycket hög. Beläggningssituationen har\r\nblivit oacceptabel och riskerar att ytterligare\r\nförvärras.</pre><pre>Vilka åtgärder avser justitieministern att vidtaga\r\nför att snabbt lösa den akuta\r\nbeläggningssituationen?</pre><pre>1993/94:26 av Birger Andersson (c) till\r\njustitieministern om tidigareläggning av\r\nbyggnadsobjekt inom kriminalvården:</pre><pre>Kriminalvårdsstyrelsen har i sina\r\nanslagsframställningar redovisat ett långsiktigt\r\nbehov av kraftigt utökat antal fängelseplatser.\r\nRiksdagen har ställt sig bakom denna bedömning.\r\nAntalet platser kommer efter hand att öka dels\r\ngenom tillbyggnader av befintliga fängelser, dels\r\ngenom byggande av nya fängelser.</pre><pre>Sysselsättningen inom byggsektorn har sjunkit\r\ndramatiskt. Det är därför ytterst viktigt att snabbt\r\ngenomföra angelägna byggnadsobjekt inom den\r\noffentliga sektorn.</pre><pre>Min fråga till justitieministern är:</pre><pre>Vilka åtgärder är justitieministern beredd att\r\nvidtaga för att tidigarelägga om-, till- och\r\nnygbyggnader inom kriminalvården?</pre><pre>1993/94:27 av Alf Wennerfors (m) till\r\nfinansministern om åtgärder för att minska statliga\r\nmyndigheters lokalkostnader:</pre><pre>Riksdagen beslöt under våren 1991 om en ny\r\nskolverksorganisation. Ledningen för det nya\r\nSkolverket ansåg att de gamla lokalerna inte var\r\nlämpliga. ''Det gamla sättet att arbeta'' satt i\r\nväggarna, det ''nya sättet'' krävde andra lokaler,\r\nmenade ledningen.</pre><pre>Byggnadsstyrelsen erbjöd Garnisonen med en\r\nårshyra på 6,7 miljoner kronor, Lysbomben årshyra\r\n4 miljoner kronor samt Kista Centrum årshyra 4,4\r\nmiljoner kronor.</pre><pre>Ledningen för Skolverket underkände dessa\r\nalternativ och hyrde Facklärarförbundets lokaler i\r\ndet centrala Stockholm för 10,8 miljoner kronor\r\nper år. Två ledamöter i Riksdagens Revisorer\r\nuttalade efter ett informationsbesök på Skolverket\r\natt ''detta är dålig hushållning med statliga medel.''\r\nSkolverket har hitintills inte vidtagit några åtgärder\r\nför att sänka hyreskostnaderna.</pre><pre>Vilka åtgärder ämnar finansministern vidtaga för\r\natt Skolverket och eventuellt andra statliga\r\nmyndigheter skall minska sina lokalkostnader?</pre><pre>1993/94:28 av Oskar Lindkvist (s) till statsrådet Bo\r\nLundgren om ROT-programmet:</pre><pre>Våren 1993 beslöt riksdagen att ett s.k. ROT-\r\nprogram på bostadsområdet skulle genomföras.\r\nProgrammet innehöll olika delar. Bl.a. ges\r\nmöjligheter för fastighetsägare och\r\nbostadsrättsföreningar att erhålla skattereduktion\r\nmot fastighetsskatt för vissa underhålls- och\r\nreparationsåtgärder. Det har visat sig att det är\r\nstora svårigheter att, inom ramen för den nu\r\nbeskrivna ordningen, få till stånd åtgärder i de\r\nenskilda lägenheterna. Detta förhållande har väckt\r\nförvåning och irritation både hos hyresgäster och\r\nbostadsrättshavare och hos deras organisationer.\r\nEtt sätt att lösa problemet och få i gång ROT-\r\nverksamheten vore att skatteavdraget ersattes med\r\ndirekta bidrag för de underhålls- och\r\nreparationsåtgärder som nu ingår i programmet.</pre><pre>Programmet har fått väsentligt mindre omfattning\r\nän man hade anledning att räkna med.\r\nInformationen om det bör intensifieras.</pre><pre>Med hänvisning till det ovan anförda vill jag ställa\r\nföljande fråga till statsrådet Lundgren:</pre><pre>Är statsrådet beredd vidta åtgärder så att\r\nbostadsrättsinnehavare och hyresgäster ges reella\r\nmöjligheter att använda sig av ROT-programmet?</pre><pre>1993/94:29 av Hans Karlsson (s) till socialministern\r\nom införande av vårdnadsbidrag:</pre><pre>Regeringen har aviserat införande av ett\r\nvårdnadsbidrag.</pre><pre>I det utredningsförslag som föreligger anges nivån\r\nför detta vårdnadsbidrag till 2 000 kr per månad.\r\nJag vill med anledning av detta fråga:</pre><pre>Vet socialminister Bengt Westerberg hur många\r\nförvärvsarbetande som kommer att stanna hemma\r\nför att ta hand om sina barn för 2 000 kr i månaden\r\neller 60 kr per dag?</pre><pre>1993/94:30 av Inga-Britt Johansson (s) till\r\narbetsmarknadsministern om butiker i glesbygd:</pre><pre>Hoten mot glesbygdsbutikerna fortsätter att öka.\r\nEtt av de senaste inslagen är att Tipstjänst planerar\r\natt helt avveckla sitt ''off-lin-\r\ntipsmottagningssystem''. Detta kommer främst att\r\ndrabba små glesbygdsbutiker. Tillsammans med\r\nandra åtgärder, t.ex. dyrare distribution av varor,\r\nneddragningar av hemkörningsstöd och liknande\r\nkommer en mängd människor i glesbygd att\r\ndrabbas.</pre><pre>Arbetet med att kunna få full service i närheten av\r\nhemmet har pågått sedan 1970-talet. I många fall\r\nhar man också lyckats men systemet är bräckligt\r\noch beroende av att alla intressenter finns kvar i\r\nsystemet. Det är därför särskilt anmärkningsvärt\r\nnär ett statligt bolag undandrar sig sitt ansvar.</pre><pre>Vilka åtgärder avser arbetsmarknadsministern att\r\nvidta för att undanröja risken av massnedläggning\r\nav glesbygdsbutiker?</pre><pre>1993/94:31 av Christina Linderholm (c) till\r\nkommunikationsministern om\r\nkostnadsberäkningarna av Dennispaketet:</pre><pre>Vägverkets nya beräkningar för trafiklederna i\r\nDennispaketet visar att kostnaderna sedan\r\nseptember 1992 stigit med 5 miljarder kronor till 25\r\nmiljarder kronor. Till dessa kostnader finns\r\nönskemål från olika kommuner om alternativa\r\ntunnlar och vägsträckningar för ytterligare 5\r\nmiljarder kronor, vilka Vägverket anser att\r\nkommunerna själva får finansiera genom t.ex.\r\nskattehöjningar. Experter på tunnlar prutade\r\nmerkostnaden till 2,5 miljarder kronor.</pre><pre>Slutnotan för stora infrastrukturprojekt brukar bli\r\nväsentligt större än beräknat. Första delen av Norra\r\nlänken i Stockholm beräknades till 350 miljoner\r\nkronor men kostade närmare 700 miljoner kronor.</pre><pre>En proposition om statsgarantier för\r\nDennispaketets trafikleder är aviserad. Förslaget\r\ninnebär att skattebetalarna skall gå i borgen för\r\nVägverkets upplåning till trafikledsinvesteringar\r\nför minst 22 miljarder kronor.</pre><pre>Med anledning av detta vill jag ställa följande fråga\r\ntill kommuikationsministern:</pre><pre>Hur avser regeringen att agera i statsgarantifrågan\r\nnär det visar sig att trafiklederna i Dennispaketet\r\nblir avsevärt dyrare än vad som beräknas i dag?</pre><pre>den 8 oktober</pre><pre>1993/94:32 av Kenneth Lantz (kds) till statsrådet\r\nBo Lundgren om åtgärder för att minska den\r\nekonomiska brottsligheten:</pre><pre>Under förra veckan hörde vi på nyhetssändningar\r\natt företag fuskar alltmer med inbetalning av\r\nmoms. Det rör sig om ganska stora belopp, upp till\r\n5 miljarder kronor. Ekobrottsligheten har tyvärr\r\nblivit ett alltmer tilltagande brott som tillfogar\r\nsamhället oerhört stora förluster av icke inbetalda\r\nskatter.</pre><pre>Genom att ge större resurser till ekopolisen och låta\r\nden få möjlighet att engagera experter under\r\nspeciella tillfällen borde man kunna komma åt en\r\nstörre andel av brottspengarna.</pre><pre>Teknisk utrustning på ekoroteln är tyvärr ganska\r\nanspråkslös, vilket är förvånande. Det är av värde\r\noch säkert effektivt för den personal som arbetar\r\nmed dessa brott om den kan utnyttja samhällets\r\ntekniska resurser och även den höga personella\r\nkompetens som vi vet finns inom Sveriges gränser.</pre><pre>Genom olika åtgärder kan man på lång sikt få bort\r\ndenna brottslighet. Men nu är det akut! Vi måste\r\nsnarast sätta in åtgärder som effektivt minskar och\r\nförhindrar dessa brott.</pre><pre>Med ovanstående som grund undrar jag om\r\nregeringen ämnar vidta några åtgärder för att på\r\nkort sikt minska den ekonomiska brottsligheten i\r\nSverige.</pre><pre>1993/94:33 av Ingela Mårtensson (fp) till statsrådet\r\nUlf Dinkelspiel om exporten av krigsmateriel till\r\nIndonesien:</pre><pre>USA överväger att införa förbud mot export av\r\nkrigsmateriel till Indonesien på grund av bristande\r\nrespekt för mänskliga rättigheter.</pre><pre>Mot denna bakgrund samt utifrån mina egna\r\nerfarenheter från ett besök nyligen i Östtimor vill\r\njag fråga handelsministern:</pre><pre>Överväger den svenska regeringen att inskränka\r\nexporten av krigsmateriel till Indonesien?</pre><pre>1993/94:34 av Ines Uusmann (s) till statsministern\r\nom folkomröstning om medlemskap i EG:</pre><pre>Regeringens hållning rörande EG-förhandlingarna\r\nhar officiellt varit att sträva efter samförstånd\r\nmellan partierna. Detta bekräftades också i den\r\nsenaste regeringsförklaringen.</pre><pre>Datum för folkomröstningen torde rimligtvis vara\r\nen fråga att diskutera i samförstånd.</pre><pre>Enligt uppgift i massmedierna har dock\r\nModeraternas partisekreterare hävdat att\r\nfolkomröstningen om medlemskap i EG skall äga\r\nrum på valdagen i september 1994. Övriga\r\nregeringspartier har hävdat annorlunda\r\nståndpunkter.</pre><pre>Har regeringen -- och i så fall när -- för avsikt att\r\ninbjuda riksdagspartierna till samtal om datum för\r\nfolkomröstningen om EG-medlemskap?</pre><pre>1993/94:35 av Berith Eriksson (v) till\r\nkulturministern om asylpolitiken och\r\nkosovoalbanerna:</pre><pre>De serbiska myndigheternas brutala repression mot\r\nalbanerna i Kosovo har ökat sedan ESK:s\r\nobservatörer blivit utkastade i början av juli. Allt\r\nfler trovärdiga uppgifter lämnas om att tortyr\r\nanvänds som ett led i den etniska rensningen. Ett\r\nexempel av många: den 30 augusti avled\r\nlastbilsföraren Arif Mehmet Kasniqi på den lokala\r\npolisstationen i Pritzren efter att tidigare på dagen\r\nha gripits av serbisk polis i samband med en\r\ntrafikolycka.</pre><pre>Svenska myndigheter fortsätter oföränderligt sin\r\npolitik med massavvisningar av asylsökande\r\nkosovoalbaner. För närvarande verkställs omkring\r\n200 avvisningar per vecka, majoriteten gäller unga\r\nmän som flytt på grund av rädsla för att tvingas göra\r\nmilitärtjänst i den serbiska armén. Från personer\r\nsom arbetar med försvar av mänskliga rättigheter i\r\nKosovo har uttryckts en mycket stark oro för att\r\nmassiva avvisningar till Kosovo i nuvarande ytterst\r\nspända situation skulle skärpa läget ytterligare.</pre><pre>Min fråga till statsrådet blir därför:</pre><pre>Vilka åtgärder avser regeringen att vidta för att\r\nSveriges nuvarande asylpolitik gentemot\r\nkosovoalbaner inte skall öka spänningarna i\r\nKosovo och därmed bidra till att ett etniskt\r\nutrotningskrig blir verklighet också i denna del av\r\nf.d. Jugoslavien?</pre><pre>1993/94:36 av Rolf L Nilson (v) till statsrådet Bo\r\nKönberg om förtidspensionärers möjlighet att\r\narbeta ideellt:</pre><pre>De nya regler som tillkom när möjligheterna till en\r\nfjärdedels förtidspension infördes håller på att\r\nställa till problem för det ideella föreningsarbetet,\r\nsärskilt handikapporganisationerna. De personer\r\nsom förtidspensioneras får tjäna högst 6 000 kr/år\r\nutöver pensionen, och får de då en liten ersättning\r\nför att utföra ett ideellt arbete skärs pensionen ned i\r\nmotsvarande grad. Därtill är reglerna något luddiga\r\nom hur nedskrivningen skall göras.</pre><pre>I Råd och anvisningar från Riksförsäkringsverket\r\n1993:5 sägs att Försäkringskassan skall kunna\r\nbegränsa rätten till förtidspension om någon utför\r\noavlönat arbete i större utsträckning. Detta kan\r\ninnebära att många av ekonomiska skäl måste sluta\r\natt arbeta ideellt när de blir förtidspensionerade.</pre><pre>Även de som har politiska förtroendeuppdrag\r\ndrabbas av de nya reglerna. Det har hänt att\r\nfritidspolitiker fått avsäga sig sina kommunala\r\nuppdrag när de tvingats ta förtidspension.</pre><pre>Jag vill därför fråga statsrådet:</pre><pre>Kommer regeringen modifiera inkomstreglerna så\r\natt det blir möjligt även för förtidspensionerade att\r\ndelta i ideellt arbete?</pre><pre>1993/94:37 av Ingela Mårtensson (fp) till statsrådet\r\nBeatrice Ask om kontroll av att skolor följer\r\nläroplaner:</pre><pre>Den senaste tiden har det från olika håll påtalats att\r\ndet finns friskolor som får kommunala medel trots\r\natt de så starkt låter den egna övertygelsen prägla\r\nden kunskap som förmedlas genom skolan att det\r\nkan ifrågasättas om de följer läroplanen. I TV-\r\nprogrammet ''Kalla fakta'' visades i förra veckan ett\r\nreportage som handlade om Joshuaskolan i\r\nGamleby. Av reportaget framgick att Joshuaskolan\r\ninte följer gällande läroplan.</pre><pre>Med anledning av det ovan anförda vill jag ställa\r\nföljande fråga:</pre><pre>Vilka åtgärder har regeringen vidtagit för att\r\nkontrollera att de skolor som får kommunala medel\r\nföljer en godtagbar läroplan?</pre><pre>den 11 oktober</pre><pre>1993/94:38 av Göthe Knutson (m) till\r\nsocialministern om permission från sluten\r\npsykiatrisk vård:</pre><pre>Nu har det åter hänt att en våldsbrottsling vid ett\r\nmentalsjukhus kunnat röra sig fritt till följd av\r\nständigt återkommande permissioner och så när\r\ndödat ännu en människa. Denna gång fick en 18-\r\nåring två skott i ryggen.</pre><pre>Detta inträffade häromdagen i Uppsala och dådet\r\nutfördes av en våldsverkare som 1988 dömdes till\r\nsluten psykiatrisk vård efter en rad grova brott,\r\nbl.a. mordförsök och rån. Men på Säters\r\nmentalsjukhus, där han är intagen, har han lätt\r\nkunnat få permissioner. Gång efter annan har han\r\ndå kunnat begå nya brott. Detta har föranlett hård\r\nkritik från polisen mot sjukhusets ansvariga.\r\nJustitieombudsmannen har dessutom prövat fallet\r\noch i februari i år kritiserat Säters sjukhus. Ändå\r\ntycks släpphäntheten fortsätta, eftersom\r\nvåldsbrottslingen även vid detta grova brottstillfälle\r\nhade permission och dessutom var beväpnad med\r\nen pistol.</pre><pre>Vilka åtgärder avser socialministern att vidta för att\r\nstävja släpphäntheten och frikostigheten med\r\npermissioner till våldsverkare som är intagna för\r\nsluten vård och som uppenbart är livsfarliga för\r\nomgivningen när de är på fri fot?</pre><pre>1993/94:39 av Carl Olov Persson (kds) till\r\nnäringsministern om Domän AB:s försäljning av\r\nskogsmark:</pre><pre>Den 1 juli 1992, för drygt ett år sedan, överfördes\r\nstörre delen av Domänverkets fasta tillgångar till\r\nDomän AB. Ett kontrakt upprättades mellan\r\nstaten och Domän AB. I kontraktet stipulerades\r\nbl.a. att Domän AB skulle se över sina möjligheter\r\natt sälja mark till jord- och skogsbruksbrukare som\r\nbehövde kompletterande mark för att få\r\nbärkraftiga enheter. Denna översyn skulle i första\r\nhand göras under tiden fram till den 1 juli 1994.</pre><pre>Har Domän AB arbetat för att fullfölja\r\növerenskommelsen?</pre><pre>1993/94:40 av Margareta Viklund (kds) till\r\nstatsrådet Alf Svensson om Sudan och de mänskliga\r\nrättigheterna:</pre><pre>Enligt Amnesty International är det attackerna mot\r\ncivilbefolkningen som är orsak till svältkatastrofen\r\ni Sudan.</pre><pre>Militärregimen och oppositionen, Sudanesiska\r\nfolkets befrielsearmé, SPLA, utnyttjar etniska\r\nspänningar och hetsar folkgrupper mot varandra.\r\nNärmare tre miljoner sudaneser har tvingats fly\r\nfrån sina hem. Om inte båda parter tar sitt ansvar\r\nför att förhindra framtida övergrepp kommer läget\r\natt förvärras ytterligare.</pre><pre>Jag vill därför fråga statsrådet:</pre><pre>Avser regeringen att inom ramen för det\r\ninternationella samarbetet agera för att respekt för\r\nde mänskliga rättigheterna finns med som en\r\ncentral del vid försöken att förhandla fram avtal om\r\neld-upphör och fred i Sudan?</pre><pre>1993/94:41 av Margitta Edgren (fp) till\r\nkulturministern om handläggningen av\r\nasylärenden:</pre><pre>Efter kontakter med flyktingar, advokater och\r\nandra som följer vår flyktingpolitik finns det skäl att\r\ntro att asyl på humanitära grunder används mera\r\nrestriktivt än vad riksdagen avsett.</pre><pre>Kulturministern har tagit initiativ till att utvärdera\r\nom det blivit svårare att få asyl i Sverige av\r\nhumanitära skäl. Utvärderingen skall vara färdig\r\ninnan årsskiftet.</pre><pre>Med anledning av det anförda skulle jag ställa\r\nföljande fråga till kulturministern:</pre><pre>Kommer beslut om asyl för de flyktingar som nu\r\nanger humanitära skäl att skjutas upp till dess att\r\nasylutvärderingen är färdig?</pre><pre>1993/94:42 av Margareta Viklund (kds) till\r\nstatsrådet Alf Svensson om åtgärder mot\r\nbarnsexturismen i Thailand:</pre><pre>I samband med biståndsminister Alf Svenssons\r\nbesök i Thailand förra året fick barnsexturismen\r\nstor uppmärksamhet i massmedia. Syftet med\r\nbesöket var att inleda en dialog om ett\r\nregeringssamarbete för att stävja den växande\r\nbarnsexturismen.</pre><pre>På vilket sätt ämnar statsrådet vidta fortsatta\r\nåtgärder inom ramen för det internationella\r\nsamarbetet för att bekämpa denna avskyvärda\r\nhandel?</pre><pre>9 §  Meddelande om inställda svar</pre><pre>Anf. 1  TALMANNEN:</pre><pre>Jag får meddela att socialminister Bengt\r\nWesterberg på grund av sjukdom i dag inte kan\r\nbesvara de fyra frågor som skulle inleda\r\nfrågestunden. Frågestunden inleds i stället med\r\nsvar av statsrådet Alf Svensson.</pre><pre>10 §  Svar på fråga 1993/94:2 om sillprodukter\r\nsom bistånd</pre><pre>Anf. 2  Statsrådet ALF SVENSSON (kds):</pre><pre>Fru talman! Christer Skoog har frågat mig om den\r\nsvenska regeringen avser vidta liknande åtgärder\r\nsom den danska, dvs. ge statligt stöd till sillfisket i\r\nÖstersjön genom att sända sillprodukter som\r\nbistånd.</pre><pre>Då det gäller statligt stöd till fiskerinäringen, är det\r\negentligen jordbruksministern som skall svara på\r\nfrågan. Men jag förmodar att Christer Skoogs fråga\r\ngäller om svenska biståndspengar kan tas i anspråk.\r\nJag vill göra Christer Skoog uppmärksam på att\r\nsvenska biståndsinsatser inte syftar till att lösa\r\nsvenska inhemska problem, vilket ett sillstöd skulle\r\ninnebära.</pre><pre>Frågan om bistånd i form av fisk till de baltiska\r\nstaterna och Ryssland har diskuterats i olika\r\nomgångar under de senaste två åren. Således har\r\nSveriges Fiskares Riksförbund varit i kontakt med\r\nUtrikesdepartementet med förslag om att leverera\r\nfryst fisk som humanitär hjälp till Ryssland. Andra\r\norganisationer, som Svensk Exportfisk, har haft\r\nliknande förslag.</pre><pre>Dessa förfrågningar ledde till att\r\nUtrikesdepartementet kontaktade de svenska\r\nbeskickningarna i Moskva, S:t Petersburg, Tallinn,\r\nRiga och Vilnius som anmodades avge synpunkter\r\npå tanken att ta i anspråk katastrofmedel för att\r\nfinansiera nämnda projekt. Av svaren från\r\nbeskickningarna kunde utläsas att man i dessa\r\nländer visserligen stod beredda att ta emot fisk,\r\nmen att man inte ville att sådana leveranser skulle\r\nske på bekostnad av mer prioriterade livsmedel.</pre><pre>Vissa typer av stöd kan även underminera\r\nmottagarländernas egen produktion; om vi gratis\r\nskeppar i väg stora mängder sill kan ju detta\r\nförsämra villkoren för ryska och baltiska\r\nyrkesfiskare, vilket självklart är negativt i ett\r\nlångsiktigt försörjningsperspektiv.</pre><pre>Utifrån dessa svar såg vi ingen möjlighet att med\r\nknappa katastrofmedel prioritera leverans av fisk\r\ntill de baltiska staterna och Ryssland.\r\nLivsmedelsbistånd syftar i första hand till att lösa\r\nakuta försörjningsproblem. Men jag vill inte\r\nutesluta att det i ett mer långsiktigt perspektiv kan\r\nfinnas möjlighet att etablera samarbete med\r\nnämnda länder.</pre><pre>Finansieringen bör emellertid i sådana fall ske på\r\nannat sätt än genom att medel för humanitärt\r\nbistånd tas i anspråk. Jag vill här nämna att\r\nSWEDECORP, Styrelsen för internationellt\r\nnäringslivsbistånd, har som uppdrag att främja och\r\nmedverka i utvecklingen av näringslivet i Central-\r\noch Östeuropa.</pre><pre>Anf. 3  CHRISTER SKOOG (s):</pre><pre>Fru talman! Först vill jag rikta ett tack till statsrådet\r\nAlf Svensson för svaret på min fråga. Frågan om\r\nsvensk sill som bistånd till Baltikum och länderna\r\npå andra sidan Östersjön har ju varit föremål för\r\nbehandling i riksdagen tidigare. Som statsrådet\r\nSvensson säger har den också varit föremål för\r\ndiskussion mellan Sveriges Fiskares Riksförbund\r\noch regeringskansliet.</pre><pre>I det här sammanhanget bör det dock framhållas,\r\noavsett vad våra utsända på den andra sidan\r\nÖstersjön säger, att det är ett gammalt känt faktum\r\natt sill är en maträtt och en produkt som man är van\r\natt äta där. Den skulle säkert fylla sitt ändamål. Det\r\nhar också gjorts försök på frivillig väg genom att\r\nfiskare, i det här fallet från västkusten, har varit och\r\nlevererat frusen sill i S:t Petersburgsområdet.\r\nEnligt de vittnesbörd som jag har hört stod\r\nmänniskor och tog emot detta med uppsträckta\r\nhänder, var glada och applåderade. Det är\r\negentligen synd att Sverige inte skall kunna\r\nfortsätta med detta.</pre><pre>Mitt syfte med frågan är givetvis dubbelt i den\r\nmeningen att det är sant att människor behöver mat\r\npå andra sidan Östersjön samtidigt som vi behöver\r\nlösa ett inhemskt problem för sillfiskarna i framför\r\nallt Östersjön. Det är inte dumt om man kan lösa\r\ntvå problem samtidigt.</pre><pre>Jag vill fråga Alf Svensson vad som egentligen skall\r\nhända på andra sidan Östersjön för att regeringen\r\nskall börja ta initiativ och ompröva sitt\r\nställningstagande i den här viktiga frågan.</pre><pre>Anf. 4  Statsrådet ALF SVENSSON (kds):</pre><pre>Fru talman! Jag kan hålla med om allt det som är\r\nsagt här. Det är också väl bekant för oss att fiskare\r\nfrån västkusten tog det här initiativet. De visade för\r\növrigt ett videoband som klart dokumenterade att\r\nfolk tog emot dessa sillprodukter.</pre><pre>Men i den vevan, när detta var riktigt aktuellt, hade\r\njag besök av premiärministern från Lettland som\r\nundrade om inte vi i Sverige kunde köpa livsmedel\r\nfrån Lettland och transportera dem vidare till u-\r\nländerna, eftersom de hade alldeles för mycket\r\nlivsmedel i Lettland och ville byta bort dem.</pre><pre>Det är inte detsamma som, och det vill jag gärna\r\nunderstryka, att det inte finns grupper i de här\r\nländerna som har det svårt. Pensionärerna har usel\r\npension, och det finns andra grupper också. Men på\r\nnågot sätt måste man försöka lösa detta nationellt.\r\nDet kan inte vara riktigt rimligt att vi kommer med\r\nlivsmedelsbistånd när de själva har livsmedel -- låt\r\nvara att livsmedlen inte kan nå alla som borde nås\r\nav dem på grund av de höga kostnaderna.</pre><pre>Anf. 5  CHRISTER SKOOG (s):</pre><pre>Fru talman! Det faktum att man har livsmedel i\r\nvissa delar utesluter, som Alf Svensson själv\r\npåpekar, inte att man i vissa delar nu kan stärka\r\ntillgången.</pre><pre>Kan det vara så, Alf Svensson, att den danska\r\nregeringens initiativ att anslå 50 miljoner speciellt\r\nriktade till Bornholmsfiskarna har gjort att\r\nmarknaden är mättad och att Sverige kommer på\r\nefterkälken? Om det är fallet är jag ledsen, och om\r\ndet inte är fallet hoppas jag fortfarande att vi skall\r\nkunna ta efter. Det kan väl inte vara fel, Alf\r\nSvensson, att det som är en god sak, dvs. att vi ser\r\ntill att människor får mat, också gynnar den\r\ninhemska industrin, i det här fallet fisket?</pre><pre>Anf. 6  Statsrådet ALF SVENSSON (kds):</pre><pre>Fru talman! Jag håller med om att det inte är fel att,\r\nför att använda det gamla klassiska uttrycket, slå\r\ntvå flugor i en smäll. Det tycker jag är klokt.</pre><pre>I Danmark har man, precis som Christer Skoog\r\nsäger, nyligen avsatt 50 miljoner kronor för att\r\nmotverka nedgången i fiskeindustrin på Bornholm.\r\nDet är alltså egentligen ett industristöd man gör om\r\ntill en biståndsinsats. Då måste det naturligtvis\r\npåpekas att dessa 50 miljoner tas från något annat\r\nbiståndsprojekt.</pre><pre>Vi måste försöka hålla på principen -- och det tror\r\njag vi är överens om -- att biståndspengar ändå inte\r\nprimärt skall gå till att lösa inhemska\r\nindustribekymmer, utan de skall primärt vara\r\nriktade mot biståndsinsatser där de behövs. Om\r\nden egna industrin sedan sekundärt hjälps av detta\r\när det förstås utomordentligt tacknämligt och\r\npositivt.</pre><pre>Anf. 7  CHRISTER SKOOG (s):</pre><pre>Fru talman! Nej, Alf Svensson, inte heller jag anser\r\natt syftet med insatserna i första hand skall vara att\r\nhjälpa den svenska industrin, utan syftet skall\r\ngivetvis i första hand vara att hjälpa de människor\r\nsom så väl behöver den här hjälpen. Låt oss ändå\r\nvara överens om att det inte behöver vara fel att,\r\nprecis som Alf Svensson säger, slå två flugor i en\r\nsmäll.</pre><pre>Att den danska regeringens insatser riktade sig till\r\nBornholm är inte utan orsak, utan det är fråga om\r\ndet vatten där också de blekingska och skånska\r\nfiskarna bedriver sitt sillfiske och där en svår\r\nsituation väntar framemot nyår.</pre><pre>Anf. 8  Statsrådet ALF SVENSSON (kds):</pre><pre>Fru talman! Låt mig avslutningsvis säga att jag\r\nengagerar mig väldigt starkt i denna fråga. Jag hade\r\nnämligen hoppats att det skulle gå att ordna. Jag\r\ntyckte det var rim och reson i att vi, när\r\nlivsmedelssituationen nu var den som jag fick\r\nvittnesmål om att den var, skulle kunna föra över\r\nde mycket hälsosamma livsmedel som vi här talar\r\nom. Men vi stötte alltså på patrull.\r\nMottagarregimerna ansåg inte att detta var vad\r\nman egentligen prioriterade, och dessutom fick vi\r\nveta att det fanns tillräckligt med livsmedel. Detta\r\ninnebär emellertid inte att vi måste sätta punkt för\r\nde här tankarna för all framtid. Låt oss hålla dem\r\nvid liv!</pre><pre>Anf. 9  CHRISTER SKOOG (s):</pre><pre>Fru talman! Jag tackar för det. Silltillgången i\r\nÖstersjön är ju ganska omfattande, enligt alla\r\nforskare och biologer. Men den största delen av den\r\nsill som fiskas går till fiskmjöl, och det vore mycket\r\ntrevligare -- jag vet att Alf Svensson delar min\r\nuppfattning på den punkten -- om sillen kunde\r\nanvändas som livsmedel åt både svenskar och de\r\nmänniskor som bor på andra sidan Östersjön.</pre><pre>Överläggningen var härmed avslutad.</pre><pre>11 §  Svar på fråga 1993/94:7 om Indonesien och\r\nde mänskliga rättigheterna</pre><pre>Anf. 10  Statsrådet ALF SVENSSON (kds):</pre><pre>Fru talman! Ingbritt Irhammar har frågat mig vilka\r\nåtgärder regeringen är beredd att vidta för att\r\nstödja de personer och organisationer som arbetar\r\nför demokrati och ökad respekt för mänskliga\r\nrättigheter i Indonesien.</pre><pre>Jag vill först säga att, som Ingbritt Irhammar redan\r\nväl vet, regeringen inom ramen för\r\nutvecklingssamarbetet med alla länder fäster stor\r\nvikt vid insatser ägnade att främja mänskliga\r\nrättigheter. Markant ökade anslag för ändamålet\r\nhar också beviljats under de senaste åren, varvid\r\nsärskild hänsyn har tagits till insatser i Asien och\r\nMellersta Östern. Till dessa två regioner\r\nfördubblades också anslaget budgetåret 1992/93 i\r\nförhållande till föregående budgetår.</pre><pre>Utvecklingssamarbete kan, om det bedrivs på rätt\r\nsätt, fungera som forum för dialog. En dialog är\r\nnödvändig, inte minst vad gäller att främja\r\nmänskliga rättigheter och demokrati. Våra\r\nmöjligheter att påverka samarbetslandets\r\ninställning i dessa frågor får inte underskattas, även\r\nom det totala biståndet är begränsat, som det ju är\r\ni Indonesiens fall.</pre><pre>För förra budgetåret avsåg ca 3 miljoner kronor,\r\neller knappt hälften av biståndet till Indonesien,\r\njust det bistånd för att stärka skyddet för mänskliga\r\nrättigheter som föranlett Ingbritt Irhammars fråga.\r\nIndonesiskt deltagande i BITS internationella\r\nkurser samt i mindre utsträckning humanitära\r\ninsatser via enskilda organisationer svarade för den\r\nandra hälften av biståndet.</pre><pre>De insatser som Sverige gör i Indonesien genom\r\nenskilda organisationer vill jag se om en inledning\r\ntill en fördjupad, men också breddad, dialog. I\r\nkonsekvens hämred kan jag tänka mig att insatser\r\nockså görs inom andra områden som direkt eller\r\nindirekt relaterar till mänskliga rättigheter och\r\ndemokrati, t.ex. insatser på miljöområdet.</pre><pre>Beträffande stöd till mänskliga rättigheter och\r\ndemokratisträvanden ligger det i sakens natur att\r\ndet är viktigt att särskilt noga överväga både typ av\r\ninsatser och mottagare av biståndet. I det aktuella\r\nfallet kan jag med tillfredsställelse konstatera att\r\nsamarbetet från svensk sida effektivt bedrivs\r\ngenom Svenska Advokatsamfundet. Jag skulle\r\ngärna se ytterligare insatser under förutsättning att\r\nvi kan finna former för detta som är lämpliga.</pre><pre>Anf. 11  INGBRITT IRHAMMAR (c):</pre><pre>Fru talman! Först vill jag tacka för svaret. Jag\r\nställde den här frågan ganska nyss hemkommen\r\nfrån en studieresa i Indonesien och Östtimor, där\r\njag bl.a. studerade situationen vad gäller mänskliga\r\nrättigheter och demokratiutveckling.</pre><pre>Jag ställde frågan också som ett stöd till de personer\r\noch organisationer som jobbar under oerhört svåra\r\nförhållanden för att värna mänskliga rättigheter\r\noch demokratiutveckling i Indonesien men också i\r\nÖstra Timor. De har en fruktansvärt svår situation,\r\neftersom de hela tiden arbetar under hot om att\r\narresteras eller mista sina arbeten.</pre><pre>Jag vill i det sammanhanget betona att det\r\nvisserligen har skett vissa smärre förbättringar i\r\nIndonesien, men dessa är oerhört små. I\r\nIndonesien är det i Östra Timor i Irian Jaya som\r\nsituationen är som allra värst. För övrigt är\r\nsituationen oacceptabel. Det sker godtyckliga\r\narresteringar, och det sker försvinnanden. Personer\r\narresteras och fängslas på endast politiska grunder,\r\noch man torterar och misshandlar fångar. Yttrande-\r\noch tryckfrihet saknas, även om journalister har\r\nfått ett litet utökat utrymme för att yttra sig.\r\nRättssäkerheten är undermålig, och dödsstraffet\r\nfinns kvar. Situationen är alltså helt oacceptabel.</pre><pre>Som Alf Svensson sade i svaret ges medel till\r\norganisationer, bl.a. Legal Aid Institute. Kan\r\nregeringen tänka sig att utöka denna hjälp sedan\r\ndenna organisation har förvägrats bistånd från\r\nHolland? Det finns också en organisation som heter\r\nInstitute for the Defence of Human Rights, som\r\nleds av Haji Princen. Det är bl.a. han som har\r\nhjälpt de studenter som sökt asyl på svenska\r\nambassaden. En direkt fråga är alltså: Är\r\nregeringen beredd att utöka biståndet till dessa och\r\nandra organisationer?</pre><pre>Anf. 12  Statsrådet ALF SVENSSON (kds):</pre><pre>Fru talman! Jag vill först mer generellt säga att\r\nbekymmer med mänskliga fri- och rättigheter finns\r\npå väldigt många håll i världen, också i Asien.\r\nIngbritt Irhammar och jag skulle kunna ta upp det\r\nena landet efter det andra och komma fram till att\r\nmycket övrigt är att önska. Jag tror därför att det är\r\nangeläget att vi också, i varje fall i någon ringa mån,\r\nser efter om det finns en positiv utvecklingstrend.</pre><pre>I regeringen anser vi att vi har kunnat notera en\r\npositiv utveckling, både ekonomiskt och socialt, i\r\nIndonesien. Också när det gäller Östra Timor\r\nmenar vi att man kan märka ett större intresse för\r\nen förhandlingslösning. Vi skall heller inte bortse\r\nfrån att Indonesien spelar och kommer att spela en\r\nbetydelsefull roll för en fortsatt politisk och\r\nekonomisk stabilitet i Asien.</pre><pre>Det finns alltså mycket övrigt att önska, men det\r\nfinns ändå små stjärnor i natten som lyser, och jag\r\ntycker inte att vi skall glömma bort dem när vi talar\r\nom Indonesien.</pre><pre>Beträffande den konkreta frågan vill jag gärna ha\r\nsagt att vi, som jag sade i mitt svar, om vi hittar de\r\nlämpliga kanalerna -- jag kan emellertid inte stå här\r\ni pulpeten och tala om exakt vilka som är de\r\nlämpliga kanalerna -- inte har något emot att ge\r\nstörre stöd åt demokratisering och respekt för\r\nmänskliga fri- och rättigheter.</pre><pre>Anf. 13  INGBRITT IRHAMMAR (c):</pre><pre>Fru talman! Jag har förståelse för att Alf Svensson\r\ninte här kan nämna exakt vilka organisationer som\r\nskulle kunna få hjälp i framtiden och vilken typ av\r\nhjälp de skulle kunna få. Jag har nämnt ett par\r\norganisationer för att jag vill att de skall vara\r\nnämnda här och så att man kan arbeta vidare med\r\nförslagen. Själv skulle jag alltså vilja\r\nrekommendera dem.</pre><pre>Visst finns det bekymmer på mänskliga rättighets-\r\nområdet i ett flertal länder. Det svåra med\r\nIndonesien och Östra Timor är att det har varit\r\nsvårt att få information om läget, eftersom\r\nIndonesien inte är ett öppet land. Det är långt ifrån\r\ndemokratiskt. Man kan bara tänka på att det inte\r\när tillåtet att bilda nya politiska partier.</pre><pre>Av alla parlamentariker i parlamentet, 500 stycken,\r\när hälften utsedda direkt av presidenten, och den\r\nandra hälften måste godkännas av presidenten. Det\r\nvore svårt att beskriva detta som demokrati.</pre><pre>Jag håller med om att det har skett en ekonomisk\r\noch social utveckling som är viktig för folket. När\r\ndet gäller Östra Timor är det också positivt om det\r\nkan bli en förhandlingslösning. Men det innebär\r\ninte att det finns något slags demokratiutveckling\r\npå Östra Timor.</pre><pre>Jag vill ställa en sista fråga: Anser Alf Svensson\r\nverkligen att det nu sker en tillfredsställande\r\nutveckling av demokrati och respekt för mänskliga\r\nrättigheter i Indonesien?</pre><pre>Anf. 14  Statsrådet ALF SVENSSON (kds):</pre><pre>Fru talman! Jag trodde att jag sade att det finns\r\nväldigt mycket övrigt att önska. Jag talar om små\r\nstjärnor i natten. Natten är alltså påfallande, men\r\ndet finns små stjärnor. Man kan naturligtvis\r\nkoncentrera sig på att tala om natten, men man kan\r\nockså tala om att det finns små ljus.</pre><pre>Det finns mycket övrigt att önska. Jag står icke här\r\noch påstår att det finns demokrati i Indonesien.\r\nMen när man talar om Östra Timor bör man också\r\nnämna att det finns det som talar för att Indonesien\r\noch Portugal kommer i dialog om Östra Timor och\r\natt FN:s generalsekreterare kommer att leda den\r\ndialogen. Det är väl något positivt?</pre><pre>Såvitt vi vet sker också en nedtrappning av den\r\nmilitära närvaron på Östra Timor. Mycket övrigt\r\nfinns att önska. Men vår möjlighet är att fortsätta\r\nden dialog som är igång och att stödja de krafter\r\nsom arbetar åt rätt håll.</pre><pre>Anf. 15  INGBRITT IRHAMMAR (c):</pre><pre>Fru talman! Jag ser också mycket positivt på de\r\ninternationella förhandlingarna om Östra Timor.\r\nMen trots att Indonesien har lovat militärt\r\ntillbakadragande finns ändå många militära\r\nstyrkor. Det rör sig tillsammans med polisstyrkor\r\nom 10 000 indonesier som finns där för att bevaka\r\n600 000--700 000 östtimoreser.</pre><pre>Folket lever alltså under totalt militärt förtryck,\r\näven om ett par bataljoner dras tillbaka. Jag tycker\r\natt Sverige måste agera för och kräva ett totalt\r\nmilitärt tillbakadragande från Östra Timor. Folket\r\nlever under förtryck, och människor är oerhört\r\nrädda enbart för att samtala med en främling. Men\r\nvi bör stödja dialogen.</pre><pre>När det gäller biståndet vill jag också säga att jag\r\nrekommenderar bistånd via organisationer som är\r\nnoga kontrollerade. Den information vi fick när vi\r\nvar där var att det är en oerhörd korruption i\r\nlandet. 30--40 % av den totala statsbudgeten\r\nförsvinner genom korruption. Det är likadant med\r\nregeringsorgan. Om vi skall kanalisera bistånd via\r\nregeringsorgan måste det ske en total kontroll av\r\ndetta.</pre><pre>Anf. 16  Statsrådet ALF SVENSSON (kds):</pre><pre>Fru talman! Låt mig för klarhetens skull säga att när\r\nIngbritt Irhammar talar om korruption i samband\r\nmed bistånd gäller det inte det svenska biståndet.</pre><pre>Överläggningen var härmed avslutad.</pre><pre>12 §  Svar på fråga 1993/94:21 om effektivare\r\nbiståndsinsatser</pre><pre>Anf. 17  Statsrådet ALF SVENSSON (kds):</pre><pre>Fru talman! Alf Wennerfors har frågat mig om vilka\r\nåtgärder jag är beredd att vidta för att koncentrera\r\nbiståndet.</pre><pre>Som Alf Wennerfors väl känner till har jag under\r\nmin tid som biståndsminister arbetat för att få till\r\nstånd ett effektivare bistånd. Detta ledde i början\r\ntill misstänksamhet i vissa kretsar som menade att\r\nman inte kunde ställa samma krav på bistånd som\r\npå annan statlig verksamhet och att det skulle vara\r\noförenligt med våra värderingar om solidaritet med\r\nvärldens fattiga. I dag torde kravet på\r\nkostnadseffektivitet och resultat i biståndet vara\r\nallmänt accepterat och ses som en förutsättning för\r\natt biståndet skall kunna bidra till att bekämpa\r\nfattigdomen och till att få fart på den ekonomiska\r\noch sociala utvecklingen.</pre><pre>Det är i sammanhang med effektivt bistånd som\r\nfrågan om koncentration skall diskuteras. Jag\r\nhåller således med Alf Wennerfors om att Sverige\r\ninte kan vara överallt även om behoven av bistånd\r\nfinns och tränger på. Vi måste lära oss att prioritera\r\nbättre. Vi måste också förstå att utnyttja de svenska\r\nresurserna på ett sätt som i högre grad gynnar\r\nbiståndet. Vi skall ta det svenska kunnandet i\r\nbiståndets tjänst.</pre><pre>Det är utifrån ett sådant synsätt som det svenska\r\nbiståndet utformas. I detta ligger också kravet på\r\nökad koncentration, vilket innebär att\r\nsamarbetsländerna i framtiden kan bli färre till\r\nantalet, att vi arbetar i färre sektorer i\r\nsamarbetsländerna och att vi arbetar med färre\r\nantal projekt inom sektorerna. Det kan också\r\ninnebära att fler insatser fasas ut och avslutas och\r\natt färre nya insatser bereds. Grunden för att detta\r\nskall kunna ske är de strängare krav som i dag ställs\r\npå resultat i biståndet. I regeringens proposition\r\n1991/92:100 tog jag också upp denna fråga, som\r\nföljdes upp genom uppdrag till SIDA i\r\nregleringsbrev att arbeta mer aktivt med frågor om\r\nhur man avslutar insatser och verksamheter. Vidare\r\nkommer de årsredovisningar som\r\nbiståndsmyndigheterna har att presentera varje\r\nhöst i samband med sina anslagsframställningar att\r\nge ytterligare möjlighet att granska vilka resultat\r\nsom uppnåtts i biståndet.</pre><pre>Det bästa sättet att slå vakt om biståndsviljan i\r\nSverige är att visa att vi inte bara i ord utan också i\r\nhandling ställer krav på effektivitet i biståndet. Det\r\när med den insikten som vi arbetar vidare med\r\ndessa frågor.</pre><pre>Anf. 18  ALF WENNERFORS (m):</pre><pre>Fru talman! Det ställs som bekant förskräckligt\r\nmånga frågor i riksdagen. De är olika viktiga. Detta\r\ntycker jag är en bra fråga. Det är en stor fråga, och\r\ndet är en mycket viktig fråga.</pre><pre>Vi får också förskräckligt många svar, som\r\nstatsrådet känner till, och de är inte alltid lika bra.\r\nMen detta svar är alldeles utmärkt. Det är ett\r\nexempel på hur ett svar till en riksdagsman skall\r\nvara. Jag förutsätter nu att statsrådet utvecklar\r\ndetta i budgetpropositionen i januari.</pre><pre>Det som är särskilt bra i svaret är det som står på s.\r\n2 : ''I detta ligger också kravet på ökad\r\nkoncentration, vilket innebär att\r\nsamarbetsländerna kan bli färre till antalet, att vi\r\narbetar i färre sektorer i samarbetsländerna och att\r\nvi arbetar med färre antal projekt inom\r\nsektorerna.''</pre><pre>Jag tycker att det är mycket lovvärt att vi bedriver\r\ntrafiksäkerhetsprojekt i Zambia. Men frågan är om\r\nvi skall göra det när 35 000 barn dör varje dag. Vi\r\nmåste koncentrera oss. Det tror jag säkert att\r\nstatsrådet håller med om.</pre><pre>Jag vill ställa en fråga. Avser statsrådet att redan i\r\njanuari komma med förslag till en minskning av\r\nantalet länder, sektorer och projekt?</pre><pre>Anf. 19  Statsrådet ALF SVENSSON (kds):</pre><pre>Fru talman! Jag tackar för de vänliga orden från Alf\r\nWennerfors. Jag vill bara understryka att ordet kan\r\nockså står där på rad 4 i andra stycket på s. 2 i\r\nsvaret, dvs. att samarbetsländerna i framtiden kan\r\nbli färre.</pre><pre>Jag tror att Alf Wennerfors efter många år i\r\nriksdagen och som styrelseledamot i SIDA vet\r\nbättre än jag att önskemålet ständigt är att vi skall\r\nutöka och engagera oss på fler håll. Det är mycket\r\ncentralt att vi ser till att vi inte plottrar bort oss i en\r\nmassa små projekt.</pre><pre>Jag vill gärna till Alf Wennerfors säga att jag tror\r\natt det finns en risk för att vi ser till dem som lider\r\nnöd och befinner sig i en katastrofsituation och\r\nsatsar resurserna där i stället för att långsiktigt och\r\nförhoppningsvis metodiskt undanröja\r\norsakssammanhangen till att sådana katastrofer nu\r\noch då uppstår.</pre><pre>Låt mig i all hast också säga att jag kommer direkt\r\nfrån ett sammanträffande med UNDP:s nye ledare\r\nGus Speth som besöker Sverige, som bekant. Han\r\nhar just understrukit nödvändigheten av att ha\r\nbredare, mer långsiktiga och tunga projekt.</pre><pre>Låt oss i varje fall försöka börja med detta, Alf\r\nWennerfors. Jag tror att det rent utav är mer\r\nnödvändigt än att börja med att reducera antalet\r\nmottagarländer.</pre><pre>Anf. 20  ALF WENNERFORS (m):</pre><pre>Fru talman! Jag vill avslutningsvis säga att jag\r\nförutsätter, även om det står kan, att det kommer\r\nförslag så snart som möjligt om antal länder och\r\nantal projekt. Om jag är nöjd med svaret är det\r\ningenting mot vad alla biståndsarbetare är både här\r\nhemma vid Birger Jarlsgatan och runt om i världen.\r\nDe kommer att hälsa detta med stor\r\ntillfredsställelse. Tack, herr statsrådet!</pre><pre>Överläggningen var härmed avslutad.</pre><pre>13 §  Svar på fråga 1993/94:18 om verkställighet\r\nav utvisningsärenden</pre><pre>Anf. 21  Kulturminister BIRGIT FRIGGEBO\r\n(fp):</pre><pre>Fru talman! Maud Ekendahl har frågat mig vilka\r\nförändringar regeringen planerar för att underlätta\r\npolismyndighetens arbete vid utvisning.</pre><pre>Inledningsvis vill jag framhålla att det är viktigt att\r\nlagakraftvunna av- och utvisningsbeslut verkligen\r\nverkställs. I utlänningslagen finns bestämmelserna\r\nom hur verkställighet skall ske. Huvudregeln är att\r\navvisade eller utvisade personer skall få tillfälle att\r\nfrivilligt lämna Sverige inom viss tid. Vissa\r\navlägsnandebeslut skall dock verkställas snarast\r\nmöjligt. Detta gäller t.ex. Invandrarverkets beslut\r\nom avvisning med omedelbar verkställighet och\r\ndomstols beslut om utvisning.</pre><pre>I övriga fall får verkställighet ske först sedan ett\r\nbeslut vunnit laga kraft. Vid avvisning skall\r\nutlänningen normalt lämna landet inom två veckor\r\nefter lagakraftvinnandet. Det finns dock möjlighet\r\nför den beslutsfattande myndigheten att besluta om\r\nkortare eller längre tidsfrist. Så kan göras om man\r\nt.ex. tror att personen i fråga inte kommer att\r\nlämna Sverige frivilligt.</pre><pre>Den tidsfrist som utlänningslagen ger utlänningen\r\nhar som huvudsyfte att bereda denne möjlighet att\r\navsluta sin vistelse i Sverige, och att frivilligt lämna\r\nlandet. Samtidigt kan konstateras att fristen ger\r\nutlänningen möjlighet att försvåra eller\r\nomöjliggöra verkställighet genom att hålla sig\r\nundan. Mot detta skall vägas en utlännings\r\nsjälvklara rätt att på ett värdigt sätt få lämna landet\r\noch ges tillfälle att ta farväl av anhöriga och vänner.</pre><pre>De nu nämnda reglerna i utlänningslagen ses för\r\nnärvarande över av en särskild utredare. Enligt\r\ndirektiven skall utredaren överväga om den\r\nnuvarande regleringen kan ersättas av en som\r\nbättre tillgodoser dels intresset av att\r\nlagakraftvunna avslagsbeslut verkställs, dels\r\nutlänningens rätt att lämna landet på ett värdigt\r\nsätt.</pre><pre>Avslutningsvis vill jag nämna att regeringen i juni i\r\når tilldelade polismyndigheterna 100 miljoner\r\nkronor för att verkställa lagakraftvunna\r\navvisningsbeslut. Bakgrunden till detta är att\r\nantalet personer med lagakraftvunna\r\navvisningsbeslut stadigt ökat. Detta beror på att\r\nInvandrarverket och Utlänningsnämnden fått mer\r\nresurser för att snabbare kunna avgöra\r\nasylärenden. Antalet verkställighetsärenden för\r\npolismyndigheterna har därmed också ökat. I\r\nförsta hand skall dessa medel användas till att\r\nanställa administrativ personal.</pre><pre>Anf. 22  MAUD EKENDAHL (m):</pre><pre>Fru talman! Jag vill börja med att tacka\r\nkulturminister Birgit Friggebo för svaret på min\r\nfråga. Bakgrunden till att jag har ställt denna fråga\r\när att jag under sommaren har arbetat som\r\nsjuksköterska på en flyktingförläggning i Klippan.\r\nSom en del i arbetet har jag besökt polisen för att\r\ninformera mig om dess arbete vad gäller\r\nasylsökande som har fått utvisningsbeslut.</pre><pre>Enligt de uppgifter jag har fått kommer\r\nutvisningsbeslutet samtidigt till den berörde som\r\nskall utvisas, till polismyndigheten, till den\r\nberördes advokat och till förläggningen. Det kan\r\nvara bra. Men eftersom passet skickas med särskild\r\nvärdepost till polismyndigheten försenas den här\r\nhanteringen på polismyndigheten. Det är därför jag\r\nhar ställt den här frågan.</pre><pre>Jag undrar om regeringen tänker ändra på de här\r\nreglerna, eftersom vi under sommaren via\r\nmassmedia har fått reda på att det finns ca 5 000\r\npersoner som uppehåller sig illegalt i Sverige. De\r\nhar avvikit från förläggningar efter det att de har\r\nfått det här beskedet. De här personerna hinner\r\nalltså före. Jag tycker att det är helt oacceptabelt\r\ngentemot polisen som skall utföra en arbetsuppgift\r\nsom inte kan fullföljas till följd av dessa beslut.</pre><pre>Anf. 23  Kulturminister BIRGIT FRIGGEBO\r\n(fp):</pre><pre>Fru talman! Polisen har naturligtvis möjlighet att\r\nsjälv bestämma över sina interna\r\nhandläggningsrutiner. Jag vet t.ex. att den interna\r\npostgången inom polisen ibland medför att polisen\r\nfår beskedet flera dagar senare än ombudet och\r\nsenare än den berörde blir delgiven av\r\nInvandrarverkets personal. På vissa håll delger\r\npolisen och Invandrarverkets personal den berörda\r\npersonen tillsammans, för att man skall kunna\r\nkomma överens om vid vilken tidpunkt den\r\nberörde skall åka hem. Då kan man naturligtvis\r\nockså göra en prognos över den berördes vilja att\r\nåka tillbaka frivilligt.</pre><pre>Maud Ekendahl nämnde en siffra över hur många\r\npersoner som befinner sig i landet illegalt. Det är\r\nriktigt att det är det antalet och kanske t.o.m. några\r\nfler som är efterlysta, dvs. man vet inte riktigt var\r\nde är. Samtidigt vet man att en del av dessa\r\npersoner har åkt till andra länder. Den totala siffran\r\növer de som gömmer sig är förmodligen något lägre\r\nän 5 000, som Maud Ekendahl nämnde.</pre><pre>Det största problemet vi ser just nu är att ganska\r\nmånga människor sitter på förläggningar och väntar\r\npå att få åka hem. På grund av att polisens resurser\r\ninte har hängt med Invandrarverkets och\r\nUtlänningsnämndens beslutsfattande har man inte\r\nhunnit med att hjälpa de som faktiskt sitter och\r\nvänter. Det har skett en resursförstärkning. Det\r\nkan också på sikt påverka de personer som gömmer\r\nsig. Ju längre man sitter här och väntar, desto större\r\när naturligtvis risken att man gömmer sig.</pre><pre>Anf. 24  MAUD EKENDAHL (m):</pre><pre>Fru talman! Jag kan bara informera om fakta som\r\njag själv har blivit informerad om, nämligen att det\r\nhär utgör ett bekymmer på polismyndigheten.\r\nSedan kan det givetvis också vara så att även den\r\ninterna postgången går alltför sakta.</pre><pre>Jag måste dock fråga kulturminister Birgit Friggebo\r\nom ni vet om att passen skickas med särskild\r\nvärdepost. Detta försenar informationen till\r\npolismyndigheten.</pre><pre>Anf. 25  Kulturminister BIRGIT FRIGGEBO\r\n(fp):</pre><pre>Fru talman! Jag skall villigt erkänna att jag inte\r\nkänner till exakt hur postgången går mellan\r\nUtlänningsnämnden, Invandrarverket och polisen.\r\nOm det här är ett bekymmer för polisen tror jag\r\nsäkert att polisen skulle kunna lösa det tillsammans\r\nmed Invandrarverket och Utlänningsnämnden,\r\nutan att det skall behöva bli föremål för regeringens\r\neller riksdagens ställningstagande.</pre><pre>Anf. 26  MAUD EKENDAHL (m):</pre><pre>Fru talman! Man säger på den polismyndighet som\r\njag har besökt att man påtalat det här gång på gång\r\nför Invandrarverket, men det är tyvärr ingen som\r\nhar lyssnat. De jobbar dagligen med detta. Jag\r\nundrar om kulturminister Birgit Friggebo skulle ha\r\nvänligheten att hjälpa till med den här saken om det\r\när ett så stort problem att det blir förseningar så att\r\npolisen får beskedet ''i efterhand''.</pre><pre>Det viktiga är att polisen som skall fullfölja och\r\nverkställa ett uppdrag skall ha rimliga möjligheter\r\natt göra det. Det kan inte kännas så roligt för\r\npolisen att åka ut och finna att den berörde har\r\nförsvunnit och efterlämnat en tom lägenhet eller ett\r\ntomt rum på förläggningen.</pre><pre>Överläggningen var härmed avslutad.</pre><pre>14 §  Svar på fråga 1993/94:35 om asylpolitiken\r\noch kosovoalbaner</pre><pre>Anf. 27  Kulturminister BIRGIT FRIGGEBO\r\n(fp):</pre><pre>Fru talman! Jag vill börja med att något\r\nkommentera de påståenden som föregår Berith\r\nErikssons fråga. Svenska myndigheter, närmast\r\nStatens invandrarverk och Utlänningsnämnden,\r\nbedriver inte någon politik med ''massavvisningar''.\r\nVarje asylärende prövas individuellt, något som\r\ngäller såväl kosovoalbaner som alla andra som\r\nsöker asyl i Sverige. De kosovoalbaner som av\r\nsvenska myndigheter bedöms vara i behov av skydd\r\nhär ges en fristad i Sverige. Om svenska\r\nmyndigheter avslår en asylansökan beslutar\r\nmyndigheten att sökanden skall avvisas, något som\r\ngäller såväl kosovoalbaner som alla andra\r\nasylsökande. Avvisningarna verkställs i enlighet\r\nmed bestämmelserna i Invandrarverkets eller\r\nUtlänningsnämndens beslut.</pre><pre>Berith Eriksson säger att majoriteten av de\r\nasylsökande kosovoalbanerna är unga män som\r\nflytt på grund av rädsla att kallas in i den serbiska\r\narmén. Att undanhålla sig värnplikt utgör inte\r\nasylgrund enligt utlänningslagen. Den serbiska\r\narmén deltar för närvarande inte i direkta strider.\r\nDe kosovoalbaner som kallats in riskerar alltså inte\r\natt sändas till krigsskådeplats.</pre><pre>Berith Eriksson frågar vilka åtgärder regeringen\r\navser att vidta för att Sveriges nuvarande asylpolitik\r\ninte skall öka spänningarna i Kosovo och därmed\r\nbidra till etnisk rensning. Något sådant\r\norsakssamband mellan den spända situationen i\r\nKosovo och svensk asylpolitik och de faktiska\r\navvisningar som blir följden av denna politik\r\nföreligger knappast. Den serbiska repressionen i\r\nKosovo blir alltså varken större eller mindre om\r\nSverige upphör att avvisa de albaner svenska\r\nmyndigheter inte bedömer vara i behov av skydd så\r\nlänge avvisningarna sker i nuvarande takt.</pre><pre>Det finns i dagsläget inget som pekar på att\r\nverkställighet av svenska myndigheters\r\navvisningsbeslut skulle bidra till det skärpta läget i\r\nKosovo. Regeringen är medveten om den serbiska\r\nrepressionen mot albaner i Kosovo, men som jag\r\ntidigare sagt så prövas asylärendena individuellt\r\noch de som bedöms vara i behov av skydd bereds\r\nsådant här. Regeringen och berörda myndigheter\r\nföljer naturligtvis utvecklingen noga i det f.d.\r\nJugoslavien. Sverige har förstärkt ambassadens i\r\nBelgrad bevakning. Vidare har flera svenska\r\ndelegationer under senaste tiden besökt Kosovo.\r\nFN:s flyktingkommissarie, UNHCR, är\r\nrepresenterad i Kosovo, och Sverige har\r\nkontinuerlig kontakt med denna representation.\r\nSverige ser som en huvuduppgift som ordförande i\r\nESK att se till att ESK-missionerna tillåts komma\r\ntillbaka. Det finns i dagsläget inget som tyder på att\r\nde albaner som avvisats skulle behandlas sämre av\r\nmyndigheterna i Kosovo än andra albaner därför\r\natt de sökt asyl i Sverige.</pre><pre>Anf. 28  BERITH ERIKSSON (v):</pre><pre>Fru talman! Jag ber att få tacka kulturministern för\r\nsvaret.</pre><pre>Jag vill först kommentera ordet massavvisningar. I\r\ndet här sammanhanget står det för den massiva\r\nverkställigheten när det gäller människor som har\r\nfått avslag på sina asylansökningar.</pre><pre>Sedan vill jag säga att jag tycker att svaret är litet\r\nnattståndet, mot bakgrund av vad vi har hört i dag\r\npå radion. Vi fick höra Amnestys rapport. Det är\r\ninte bara ESK som är utslängt utan även Amnesty.\r\nVi fick också höra ett reportage direkt från Kosova.\r\nDet sändes i dag i P1.</pre><pre>I våras besökte jag och några andra från mitt parti\r\nMakedonien, därför att vi inte kunde komma in i\r\nKosova. Där träffade vi representanter för det\r\nförbjudna parlamentet, för politiska partier, för\r\nmänskliga rättighetsorganisationen i Kosova, för\r\nandra politiska organisationer, för\r\nbiståndsorganisationer osv. Vi har också sänt vår\r\nreserapport till Birgit Friggebo.</pre><pre>Att Sverige skulle sända tillbaka asylsökande från\r\nKosova stod klart redan i våras. Chefen för\r\nUNHCR:s kontor i Skopje undrade om Sverige\r\nverkligen hade övervägt risken med att sända\r\ntillbaka 40 000 kosovoalbaner och om Sverige hade\r\nfunderat över hur det ytterligare skulle kunna\r\ndestabilisera situationen.</pre><pre>I dag har vi fått Amnestys rapport. Vi har fått en\r\nrapport om att serberna nu säger att Kosova skall\r\ndelas i två delar och att albanerna skall fördrivas\r\nfrån den ena halvan. Man förbereder alltså en stor\r\nfolkomflyttning, milt uttryckt. Detta kommer\r\nnaturligtvis att leda till att människor flyr över\r\ngränserna till sina grannländer.</pre><pre>Jag vill fråga kulturministern om hon är villig att\r\nstoppa avvisningarna till Kosova till dess att läget\r\nklarnar.</pre><pre>Anf. 29  TALMANNEN:</pre><pre>Jag vill erinra om de debattregler som gäller.</pre><pre>Anf. 30  Kulturminister BIRGIT FRIGGEBO\r\n(fp):</pre><pre>Fru talman! Jag har också hört att Amnesty inte\r\nlängre tillåts att besöka Kosovo. Rent allmänt är\r\ndet ett labilt tillstånd i Kosovo. Det gör att vi dag\r\nfrån dag följer läget. Det är också viktigt att vi\r\nlyssnar på de personer och delegationer som har\r\nvarit där nere. De svenska myndigheterna har varit\r\ndär. De har träffat politiker och andra albanska\r\norganisationer inne i Kosovo. ESK-trojkan var\r\nockså på plats i månadsskiftet september/oktober,\r\ndetta trots att man formellt inte har tillstånd att\r\nskicka ESK-missioner. Just att vi dag från dag följer\r\nvad som händer där nere är väldigt viktigt.</pre><pre>Vi har naturligtvis också diskuterat frågan om vad\r\ndet kan bli för effekt av avvisningarna från Sverige.\r\nVi har fått signaler där nerifrån om att vi bör se till\r\natt det inte blir för många personer i taget. I dag\r\navvisas ungefär 300 personer i veckan. Vi har inte\r\nfått några indikationer eller rapporter om att det\r\npåverkar situationen i Kosovo eller att de personer\r\nsom avvisas behandlas sämre.</pre><pre>Berith Eriksson frågar om vi är beredda att stoppa\r\navvisningarna i avvaktan på att det blir en säkrare\r\nsituation. Regeringen har ju aldrig bedömt den här\r\nfrågan. Det är myndigheterna som gör det.\r\nSanningen är den att vi faktiskt har haft en sådan\r\nhär situation tidigare. I början när\r\nkosovoalbanerna var här var det osäkert om\r\nhuruvida de skulle få hårda straff för desertering\r\nosv. Det ledde till att man inte fattade några beslut.\r\nNär situationen klarnade började beslutsfattandet.</pre><pre>Anf. 31  BERITH ERIKSSON (v):</pre><pre>Fru talman! Jag får rapporter veckovis ifrån\r\nmänskliga rättighetsorganisationen där nere. Det\r\nräcker inte att använda ordet labilt när man talar\r\nom vad som händer nu. Det är ju stora militära\r\nstyrkor som går in i byarna. De ger en tidsfrist innan\r\nbyn skall vara tömd. De som nu fängslas är\r\npersoner som på ett eller annat sätt har varit aktiva\r\nvid tidigare uppror och protester i Kosova. Det är\r\npersoner som serberna uppfattar är i stånd att ena\r\noch organisera ett uppror när tömningen av byarna\r\nskall sätta i gång.</pre><pre>Redan i april befarade medvetna representanter för\r\nolika politiska partier och parlamentets\r\nrepresentanter att serberna just skulle använda\r\nstrategin att först dela landet och sedan fördriva\r\nmänniskorna från den ena halvan.</pre><pre>Många av dem som nu avvisas har just haft de\r\nflyktingskälen, men det har Invandraverket inte\r\ntagit någon hänsyn till.</pre><pre>Anf. 32  Kulturminister BIRGIT FRIGGEBO\r\n(fp):</pre><pre>Fru talman! I mitt svar talade jag om det skärpta\r\nläget i Kosovo. Vi har också fått indikationer om att\r\ndet kan vara fråga om ett skärpt läge och en ökad\r\nrepression från serberna inne i Kosovo. Vi följer\r\ninte bara detta veckovis utan faktiskt dagligen.</pre><pre>Berith Eriksson säger att de aktiva ägnas mer\r\nuppmärksamhet från serbernas sida. Det finns ju\r\nkosovoalbaner i Sverige som har fått\r\nuppehållstillstånd på grund av de facto-skäl, dvs. de\r\nhar varit politiskt aktiva och kan därför riskera att\r\nbli en särskilt utsatt grupp nere i Kosovo. Dessa\r\nkosovoalbaner får skydd här i Sverige, och de får\r\nstanna. Jag vill inte påstå att de är särskilt många,\r\nmen detta visar ändå att det sker en individuell\r\nprövning av skyddsbehovet för dem som har sökt\r\nasyl här i Sverige.</pre><pre>Anf. 33  BERITH ERIKSSON (v):</pre><pre>Fru talman! Repressionen ökar ständigt. Den har\r\ninte stått still eller gått tillbaka. Den har just nu nått\r\nen förfärande nivå. Det sker massarresteringar, och\r\nman förbereder en större åtgärd.</pre><pre>Jag vill fråga Birgit Friggebo om hon anser att den\r\nsvenska regeringen är den som kan göra den bästa\r\nbedömningen. Företrädare för LDK, UNHCR:s\r\nkontor i Skopje, parlamentet och många andra som\r\ntittar på situationen i Kosova anser att det finns risk\r\nför ökad spänning och att det kanske blir värre av\r\natt så många kosovaalbaner skickas tillbaka just nu.</pre><pre>Jag upprepar min fråga: Kan Birgit Friggebo tänka\r\nsig att överväga att stoppa avvisningarna tills vi får\r\nklarhet i det som händer just nu?</pre><pre>Anf. 34  Kulturminister BIRGIT FRIGGEBO\r\n(fp):</pre><pre>Fru talman! Det är våra svenska myndigheter,\r\nInvandrarverket och Utlänningsnämnden, som gör\r\nde här bedömningarna. Det är också dessa\r\nmyndigheter som med olika delegationer åker ned\r\nför att på plats se hur situationen är.</pre><pre>Att ett sådant ärende skulle komma upp på\r\nregeringens bord, det kan först bli aktuellt om\r\nInvandrarverket eller Utlänningsnämnden själva\r\nbeslutar att överlämna det till regeringen. Men så\r\nhar inte skett.</pre><pre>Berith Eriksson frågar om den svenska regeringen\r\nensam kan bedöma situationen där nere.\r\nRegeringen gör naturligtvis en sammanvägning av\r\nde olika rapporter som kommer från UNHCR-\r\nrepresentationer i Pristina, från besök hos LDK,\r\nfrån ESK-trojkan som alldeles nyligen har varit där\r\noch från vår egen ambassad i Belgrad som har\r\nbesökt Kosovo flera gånger. Det är en total\r\nsammanvägning av de informationer och\r\nrekommendationer som exempelvis lämnats av\r\nUNHCR i Genève, nämligen att man i nuvarande\r\nläge inte kan motsätta sig att personer avvisas till\r\nKosovo. Vi i Sverige är inte heller ensamma om att\r\ngöra denna bedömning. I exempelvis Norge, där\r\ndet också finns ett antal asylsökande från Kosovo,\r\ngör man samma bedömning som de svenska\r\nmyndigheterna gör.</pre><pre>Anf. 35  BERITH ERIKSSON (v):</pre><pre>Fru talman! Eftersom regeringen har dagliga\r\nkontakter måste det ju gå att få information om vad\r\nsom händer i Kosovo just nu. Birgit Friggebo bör\r\nutifrån den informationen kunna ta vissa kontakter\r\nnär det gäller nuläget. Men att döma av det svar\r\nsom Birgit Friggebo gav, tyder det inte på att någon\r\nny information tagits in, eftersom svaret är ungefär\r\ndet som jag fick i våras.</pre><pre>Överläggningen var härmed avslutad.</pre><pre>15 §  Svar på fråga 1993/94:1 om ansvar för\r\nmiljöskador</pre><pre>c1 &gt; Anf. 36  Statsrådet REIDUNN LAURÉN (-):</pre><pre>c0 &gt; </pre><pre>Fru talman! Annika Åhnberg har frågat\r\nmiljöministern om regeringen avser att\r\nunderteckna Europarådets konvention om\r\nskadeståndsansvar för miljöfarlig verksamhet samt\r\nföreslå riksdagen att ratificera konventionen.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Som Annika Åhnberg påpekat öppnades\r\nkonventionen för undertecknande i juni i år. Enligt\r\nstadgad praxis undertecknar Sverige inte en\r\ninternationell konvention innan det står klart att\r\nSverige kommer att ratificera den. Efter att\r\nmiljöskadekonventionen översatts till svenska har\r\nden sänts på remiss till ett antal myndigheter och\r\norganisationer. Remissen avser särskilt frågan om\r\nSverige bör tillträda konventionen och, i så fall om\r\nSverige bör utnyttja någon av\r\nreservationsmöjligheterna i konventionen.\r\nRemisstiden går ut i mitten av januari nästa år.</pre><pre>Frågan om Sverige bör tillträda konventionen\r\nkommer alltså inte att vara mogen för beslut förrän\r\ntidigast i början av nästa år.</pre><pre>Anf. 37  ANNIKA ÅHNBERG (-)</pre><pre>Fru talman! Jag tackar för svaret på min fråga.\r\nSvaret var dock inte särskilt innehållsrikt. När\r\nkonventionen öppnades för undertecknande kunde\r\nåtta länder underteckna den, men Sverige var inte\r\nett av dessa länder. Det är beklagligt med\r\nregeringens passivitet i den här frågan.</pre><pre>Arbetet med att skärpa skadeståndsansvaret för\r\nden som orsakar miljöskador på grund av\r\nmiljöfarlig verksamhet har pågått i många år. Det\r\när då märkligt att Sverige, som gärna framhålls i\r\nexempelvis förhandlingarna med EG som ett\r\nmycket miljömedvetet och ambitiöst land, har varit\r\npå passivt i den här frågan.</pre><pre>1986 förorenades floden Rhen på grund av ett\r\nutsläpp från företaget Sandoz. Det är möjligt att det\r\naldrig hade hänt om Schweiz hade varit medlem i\r\nEG, eftersom man i EG långt dessförinnan hade\r\nantagit regler som skärpte säkerhetskraven. Men\r\nde miljömässiga och ekonomiska konsekvenserna\r\nav det här utsläppet gjorde att man insåg att det inte\r\nvar tillräckligt med skärpta säkerhetsregler utan att\r\nett tydligt skadeståndsansvar också måste\r\ntillkomma för de producenter som bedriver\r\nmiljöfarlig verksamhet, som ger upphov till sådana\r\nhär oerhörda skador.</pre><pre>Arbetet inom EG har sedan dess pågått. EG-\r\nkommissionen har även varit aktiv inom\r\nEuroparådet. Man har presenterat ett förslag och\r\nsagt att EFTA-länderna är välkomna att tala om\r\nvad de tycker om det här förslaget för EG:s egen\r\ndel, före oktober 1993. Såvitt jag vet har Sverige\r\ninte bemödat sig om att lämna några synpunkter på\r\nhur skadeståndsansvaret skall utvecklas. Det är\r\nbeklagligt.</pre><pre>Inte heller har regeringen, som ju talar mycket om\r\nproducentansvar och kretslopp i sina egna förslag\r\ntill riksdagen, tagit upp det här problemet. Det\r\nkunde ha gjorts långt tidigare, så att man hade varit\r\nberedd att underteckna den här konventionen vid\r\nöppnandet.</pre><pre>c1 &gt; Anf. 38  Statsrådet REIDUNN LAURÉN (-):</pre><pre>c0 &gt; </pre><pre>Fru talman! Regeringen har anklagats för passivitet\r\ndärför att vi i regeringen inte har undertecknat\r\nkonventionen. Jag hänför mig dock till det svar som\r\njag nyss givit, nämligen att vi har en stadgad praxis\r\natt inte underteckna konventioner innan vi har\r\nbestämt oss för att ratificera dem.</pre><pre>Visserligen var det åtta länder som undertecknade\r\nkonventionen, men ännu har inget land ratificerat\r\nkonventionen. Så snart som remissbehandlingen är\r\navslutad kommer vi naturligtvis att ta ställning till\r\ndetta.</pre><pre>Anf. 39  ANNIKA ÅHNBERG (-)</pre><pre>Fru talman! Statsrådet upprepar det svar som jag\r\nredan fått. Svaret blir inte bättre för att det\r\nupprepas.</pre><pre>Det som jag vill ha sagt är: Regeringen skulle ha\r\nfört fram dessa diskussioner på ett mycket tidigare\r\nstadium och fått remissvar och godkännande från\r\nriksdagen, om den hade fäst något allvar vid att\r\nutöka producentansvaret, som man så ofta talar\r\nom. Jag är övertygad om att det finns ett djupt känt\r\ngehör i vårt land för ett producentansvar. Och då\r\nhade man varit beredd att underteckna. Men nu\r\nskjuts processen långt in i framtiden. Många andra\r\nländer ligger före oss -- det är i och för sig bra att\r\nandra länder driver på -- men vi, som så gärna vill\r\nprata om oss själva som ett miljömedvetet land,\r\nborde ha legat i spetsen på det här viktiga området.</pre><pre>Överläggningen var härmed avslutad.</pre><pre>c1 &gt; Anf. 40  Statsrådet REIDUNN LAURÉN (-):</pre><pre>c0 &gt; </pre><pre>Fru talman! Tack, men jag har inget mer att\r\ntillägga.</pre><pre>Överläggningen var härmed avslutad.</pre><pre>16 §  Svar på fråga 1993/94:30 om butiker i\r\nglesbygd</pre><pre>Anf. 41  Arbetsmarknadsminister BÖRJE\r\nHÖRNLUND (c):</pre><pre>Fru talman! Inga-Britt Johansson har frågat mig\r\nvilka åtgärder jag avser att vidta för att undanröja\r\nrisken av massnedläggning av glesbygdsbutiker.\r\nHon menar att hoten mot glesbygdsbutikerna\r\nfortsätter att öka och anger som senaste inslag\r\nTipstjänsts planer på att avveckla sitt ''off-line-\r\nsystem'', vilket skulle drabba små glesbygdsbutiker.</pre><pre>Vid en frågedebatt här i kammaren mellan Inga-\r\nBritt Johansson och mig i februari diskuterade vi de\r\nolika hot mot dagligvaruförsörjningen som\r\nföreligger. De planer som Tipstjänst nu har, är ett\r\nnytt exempel på hur sårbara glesbygdsbutikerna är.\r\nDet vore ytterst olyckligt om konsekvensen av\r\nTipstjänsts rationaliseringar skulle bli att många\r\nglesbygdsbutikers möjlighet att bestå ytterligare\r\nskulle försvåras.</pre><pre>I vår förra frågedebatt förutsatte jag bl.a. att\r\nKonsumentverket liksom hittills skulle slå larm när\r\nman finner det påkallat. Jag minns också att Inga-\r\nBritt Johansson invände att verket saknar\r\ntillräckliga resurser för att fungera som motor. I det\r\nnu aktuella fallet kan jag dock med tillfredsställelse\r\nkonstatera att Konsumentverket reagerat mycket\r\nsnabbt mot Tipstjänsts planer. I ett\r\npressmeddelande protesterade man i förra veckan\r\nkraftigt mot planerna och i en skrivelse till\r\nTipstjänst hemställdes om en omprövning. I\r\nskrivelsen hänvisar verket också till en tidigare\r\növerenskommelse om samråd med berörda\r\nlänsstyrelser i sådana här frågor. Tipstjänst har\r\nlovat verket att återkomma med en beskrivning\r\növer hur avvecklingen är tänkt att gå till och hur\r\nbolaget parallellt härmed utökar sitt ''on-line-nät''.</pre><pre>Jag utgår nu ifrån att överläggningar snabbt\r\nkommer till stånd mellan Konsumentverket och\r\nTipstjänst och att de utmynnar i att konsekvenserna\r\nför glesbygdsbutikerna beaktas på ett ansvarsfullt\r\nsätt.</pre><pre>Anf. 42  INGA-BRITT JOHANSSON (s):</pre><pre>Fru talman! Jag ber att få tacka\r\narbetsmarknadsministern för svaret. Det var\r\npositivt att Konsumentverket reagerade så snabbt\r\noch att Tipstjänst tydligen svarade lika snabbt.</pre><pre>Dessvärre är det inte svar på min fråga, eftersom\r\nden gällde vad ministern och regeringen avser att\r\nvidta för åtgärder, så att de här hoten inte fortsätter\r\noch framför allt inte sätts i verket.</pre><pre>En av ministerns partikamrater Per-Ola Eriksson\r\nhar i helgen varit ute och talat om ett hot mot 3 900\r\naffärer bara på grund av Tipstjänst planer. Det här\r\nproblemet finns inte bara i Norrbotten och\r\nVästerbotten. Mitt intresse för glesbygdsbutikerna\r\nhärrör sig från mitt eget län, därför även i\r\nGöteborgs- och Bohuslän har vi småbutiker, inte\r\nminst ute på öarna, vilka drabbas oerhört hårt om\r\nen del i det här väldigt känsliga systemet skulle\r\nförsvinna ut ur bilden.</pre><pre></pre><pre>Om man bor långt ute på en ö är det inte bara att\r\nta bilen och åka in till tätorten. Man får planera\r\nväldigt noga för att passa de få båtar som går,\r\nframför allt under vintertid, för att ta sig in till\r\nnärmaste tätort.</pre><pre>Det är riktigt att man passar på att handla och\r\nuträtta andra ärenden där servicen är så mycket\r\nstörre om man ändå är tvungen att åka till tätorten.\r\nDet har påpekats inte minst av Västerbottens\r\nbygderåd.</pre><pre>Jag skulle återigen vilja fråga ministern vad\r\nregeringen är beredd att göra för att få bort hoten,\r\ninte minst när det gäller Tipstjänst. Det är ett\r\nstatligt bolag, och regeringen har möjligheterna att\r\nställa krav på Tipstjänst i denna fråga.</pre><pre>Anf. 43  Arbetsmarknadsminister BÖRJE\r\nHÖRNLUND (c):</pre><pre>Fru talman! Jag antar att Inga-Britt Johansson\r\ndelar åsikten att det är bäst om frågan klaras ut på\r\nett bra sätt mellan Konsumentverket och\r\nTipstjänst. Om de inte klarar frågan på ett hyggligt\r\nacceptabelt sätt, så finns huvudmannen för\r\nTipstjänst, Bo Lundgren, och jag själv, som är\r\nregionalpolitiskt ansvarig, i regeringen.</pre><pre>Vi ser helst att Konsumentverket och Tipstjänst\r\nklarar av samtalen, men vi kommer båda att noga\r\nfölja frågan i bakgrunden.</pre><pre>Anf. 44  INGA-BRITT JOHANSSON (s):</pre><pre>Fru talman! Jag ber att få tacka för det\r\nklargörandet.</pre><pre>Ministern hänvisar i sitt svar till vår förra debatt.\r\nDå togs inte frågan om Tipstjänst utan framför allt\r\nfrågan om dagligvaruleverantörerna och de statliga\r\nbidrag som utgick upp. Ministern lovade, om jag\r\ninte minns fel, att ha ett samtal med alla berörda\r\ninstanser för att få till stånd en diskussion om hur\r\nman även fortsättningsvis skulle klara av\r\nglesbygdshandeln.</pre><pre>Ministern kanske skulle kunna informera oss om\r\nvilket resultat det blev av dessa överläggningar.</pre><pre>Anf. 45  Arbetsmarknadsminister BÖRJE\r\nHÖRNLUND (c):</pre><pre>Fru talman! Det har förekommit ett antal kontakter\r\nmed enskilda viktiga aktörer för att kolla av\r\nsituationen ordentligt. Det återstår att kalla dem\r\nkollektivt, alla tillsammans. Det kommer att ske.</pre><pre>Anf. 46  INGA-BRITT JOHANSSON (s):</pre><pre>Fru talman! Det har gått mer än ett halvår sedan\r\ndessa kontakter togs. Om Tipstjänst nu bestämmer\r\nsig för att ändå lägga ned ''off-line-systemet''\r\nhoppas jag verkligen att det inte också tar ett halvår\r\ninnan överläggningen mellan ministern och\r\nTipstjänst kommer till stånd.</pre><pre>Överläggningen var härmed avslutad.</pre><pre>17 §  Svar på fråga 1993/94:33 om exporten av\r\nkrigsmateriel till Indonesien</pre><pre>Anf. 47  Statsrådet ULF DINKELSPIEL\r\n(m):</pre><pre>Fru talman! Ingela Mårtensson har frågat mig om\r\nden svenska regeringen överväger att inskränka\r\nexporten av krigsmateriel till Indonesien.</pre><pre>I sin fråga hänvisar Ingela Mårtensson till uppgifter\r\nom amerikanska överväganden att införa förbud\r\nmot krigsmaterielexport till Indonesien på grund av\r\nbristande respekt för mänskliga rättigheter. Den\r\namerikanska regeringen har i ett officiellt uttalande\r\nsom återgavs av amerikanska medier den 8 augusti\r\nmycket tydligt sagt ifrån att det inte finns något\r\nvapenembargo eller övervägs något sådant. Ett\r\nförslag i den amerikanska senaten om indragning av\r\nmilitärbistånd till Indonesien på grund av bristande\r\nrespekt för de mänskliga rättigheterna har enligt\r\nsenaste uppgifter inte accepterats utan vilar tills\r\nvidare.</pre><pre>Efter att först ha konstaterat detta vill jag\r\nunderstryka ett mer generellt förhållande: Det\r\nfaktum att ett annat land förändrar sin hållning i\r\nden ena eller andra riktningen medför i sig ingen\r\nändring av svensk politik på detta område. Vår\r\npolitik formas genom att regeringen tar ställning till\r\nkonkreta exportärenden. Andra länders agerande\r\nkan vara ett av många element som vägs in vid en\r\nhelhetsbedömning.</pre><pre>Som jag framhöll i mitt svar på Ingela Mårtenssons\r\ninterpellation i maj i år, behandlar regeringen\r\nfrågor om krigsmaterielexport till Indonesien --\r\nprecis som till andra länder -- enligt de riktlinjer\r\nsom riksdagen godkänt. Liksom hittills kommer\r\nalla viktiga ärenden som rör Indonesien att\r\nföreläggas den rådgivande nämnden för\r\nkrigsmaterielexportfrågor för bedömning.</pre><pre>Eftersom varje ärende behandlas för sig utifrån de\r\nomständigheter som finns i just det fallet, är det\r\nsvårt för mig att i förväg säga vilka tillståndsbeslut\r\nsom regeringen kommer att fatta i framtiden.</pre><pre>Allmänt sett kan jag emellertid säga att regeringen\r\npå många områden har noterat en positiv\r\nutveckling i Indonesien. Detta gäller såväl den\r\nekonomiska som den sociala utvecklingen i landet.\r\nVad Östra Timor-frågan beträffar har vi noterat\r\nden ökade tonvikten på en förhandlingslösning av\r\nkonflikten. Den indonesiska regeringen har\r\npåbörjat en nedtrappning av den militära närvaro\r\nsom inleddes 1975 i samband med att territoriet\r\nannekterades. Det är också positivt att Indonesien\r\noch Portugal nu tycks inriktade på att gå framåt\r\nstegvis i den dialog som FN:s generalsekreterare\r\nleder.</pre><pre>Det är regeringens bedömning att Indonesien\r\nspelar en betydelsefull roll för fortsatt politisk och\r\nekonomisk stabilitet i Asien. Vi är bl.a. av den\r\nanledningen angelägna om att utveckla Sveriges\r\nförbindelser med landet. Samtidigt fortsätter vi att\r\nnoggrant följa läget beträffande de mänskliga\r\nrättigheterna i Indonesien.</pre><pre>Jag har tagit del av de erfarenheter som Ingela\r\nMårtensson och hennes kolleger redovisat från ett\r\nbesök på Östra Timor nyligen. Förvisso kan\r\nförhållandena på ön alltjämt betecknas som\r\notillfredsställande i många avseenden. Men jag vill\r\ndock här betona att riktlinjerna för\r\nkrigsmaterielexport är avsedda att fungera som en\r\nmåttstock som gäller för alla länder. Det står inget\r\ni riktlinjerna om att regeringens vapenexportbeslut\r\nskall användas som instrument för att bedriva\r\npåtryckningar mot andra länder.</pre><pre>Sedan år 1987 har regeringens tillstånd för utförsel\r\nav krigsmateriel till Indonesien endast avsett\r\nreservdelar, tillbehör och annan utrustning till\r\ntidigare levererad materiel. De faktiska\r\nleveranserna har varit mycket små. De uppgår\r\ntotalt sett till knappt hälften av en procent av den\r\nsvenska krigsmaterielexporten under denna\r\nperiod. Den positiva utveckling som under de\r\nsenaste åren kunnat noteras i Indonesien i\r\nallmänhet och även på Östra Timor har lett till att\r\nregeringen, efter att ha hört den rådgivande\r\nnämnden, nu gör bedömningen att Indonesien kan\r\nkomma i fråga även för viss annan materiel.</pre><pre>Jag vill avsluta med att understryka att restriktivitet\r\nfortfarande råder, och att konkreta regeringsbeslut\r\nbara fattas om någon export faktiskt blir aktuell. Vi\r\nhar sett en utveckling i positiv riktning. Ännu kan\r\nsituationen dock knappast betraktas som helt\r\ntillfredsställande. Detta gäller i synnerhet\r\nbeträffande respekten för de mänskliga\r\nrättigheterna. Det ligger i sakens natur att\r\nriktlinjerna medför att ett land kan komma att\r\nuppfylla uppställda kriterier innan en enligt våra\r\nvärderingar helt idealisk situation råder i landet.\r\nOm kraven ställdes så högt, skulle vi endast kunna\r\nexportera krigsmateriel till mycket få länder, om\r\nens några. De säkerhetspolitiska målsättningarna\r\nmed vår krigsmaterielexport skulle då bli omöjliga\r\natt uppfylla.</pre><pre>Anf. 48  INGELA MÅRTENSSON (fp):</pre><pre>Fru talman! Jag skall be att få tacka för svaret. Jag\r\nmåste säga att jag är chockerad över det svar jag\r\nfått.</pre><pre>Det faktum att Sverige nu öppnar för mer\r\nvapenexport till Indonesien är för mig en stor\r\nchock. Hur kan man göra denna bedömning nu när\r\ndet inte finns några tecken alls på att det har blivit\r\nbättre när det gäller mänskliga rättigheter? Det är\r\nen sak att regeringen gör bedömningen att det\r\npågår en social och ekonomisk utveckling, men vad\r\ngäller för de mänskliga rättigheterna? Har det blivit\r\nbättre när det gäller de mänskliga rättigheterna på\r\nÖsttimor?</pre><pre>Statsrådet talar om att vi inte skall göra några\r\npåtryckningar. Nej, men vi skall inte heller\r\nexportera vapen till länder där det pågår väpnade\r\nkonflikter eller där det finns risk för väpnade\r\nkonflikter! Det är inte så länge sedan det var en ren\r\nmassaker på ungdomar på Östtimor. Det var inte så\r\nlänge sedan man slog ned folk i Atjeh -- 1989 -- även\r\nom det inte har hörts så mycket om det.</pre><pre>Det pågår väpnade konflikter, och det är ett enormt\r\nförtryck av folket på Östtimor. Man får över huvud\r\ntaget inte lov att säga sin mening. Biskop Belo, som\r\nvi träffade, sade att det inte alls har blivit bättre.\r\nMilitären har inte alls reducerats. Ca 10 000\r\nmilitärer och poliser kontrollerar en befolkning på\r\n700 000.</pre><pre>Jag undrar hur man i det läget kan öppna för mer\r\nexport. När fattades detta beslut? Vad är det man\r\nskall sälja? Det sägs att det skall göras med en viss\r\nrestriktivitet. På vilket sätt skall det vara\r\nrestriktivitet? Det finns mycket i det här svaret som\r\nkan man ställa sig frågande inför. Det står också i\r\nslutet av svaret att om någon export blir aktuell\r\nskall en bedömning göras. Kan vi nu få höra vad det\r\när som är aktuellt?</pre><pre>Anf. 49  Statsrådet ULF DINKELSPIEL\r\n(m):</pre><pre>Fru talman! Ingela Mårtensson och jag har med\r\njämna mellanrum fört en debatt kring frågan om\r\nkrigsmaterielexport till Indonesien. Jag\r\nkonstaterade senast vi debatterade den här frågan\r\nliksom jag konstaterar i dag att Ingela Mårtenssons\r\nsyn på utvecklingen i Indonesien på väsentliga\r\npunkter skiljer sig från min, regeringens och den\r\nrådgivande nämndens för krigsmaterielfrågor.</pre><pre>På en punkt är vi överens, nämligen att läget på\r\nÖstra Timor är otillfredsställande, men det finns\r\nsäkert olika grader i bedömningarna. Men\r\nregeringens bestämda bedömning, som givetvis är\r\nen helhetsbedömning, är att situationen i\r\nIndonesien -- det är här fråga om export till ett land\r\nmed 195 miljoner invånare och som har ett mycket\r\nstort antal öar -- även om den är otillfredsställande\r\ni vissa avseenden har utvecklats i rätt riktning.</pre><pre>Vi menar å ena sidan att situationen på Östra Timor\r\nfortfarande präglas av en hård polisiär kontroll av\r\nbefolkningen och att situationen där är\r\notillfredsställande. Men de bedömningar som vi\r\nsjälva gör och som får stöd i många andra\r\nbedömningar är å andra sidan att utvecklingen på\r\nflera punkter totalt sett går i rätt riktning. Jag kan\r\ni sammanhanget peka på att José Ramon Horta,\r\nsom är talesman för den timoristiska\r\noppositionsrörelsens paraplyorganisation, i ett\r\nanförande i Stockholm i juni i år framhöll att den\r\nväpnade kampen numera närmast är symbolisk och\r\natt man i dag eftersträvar en stegvis, fredlig lösning\r\npå konflikten.</pre><pre>Anf. 50  INGELA MÅRTENSSON (fp):</pre><pre>Fru talman! Jag fick inte svar på mina frågor.\r\nDärför ställer jag fortfarande frågorna: När togs\r\nbeslutet och när kopplades den rådgivande\r\nnämnden för krigsmaterielfrågor in på detta?</pre><pre>Jag skulle önska att statsrådet talade med biskop\r\nBelo på Östtimor för att efterhöra hur situationen\r\nfaktiskt är. Även om det nu inte är fråga om väpnad\r\nkamp, pågår ju ändå ett strängare förtryck. Man får\r\ninte demonstrera, det ges ingen möjlighet att säga\r\nvad man tycker och man tillåter över huvud taget\r\ningen opposition. Med alla arresteringar och allt\r\nsom där pågår är förtrycket ändå hårdare. Det finns\r\ninget tecken på att någon konflikt inte pågår. Jag\r\nvill veta när beslutet togs och vad det är man skall\r\nleverera. Det pågår faktiskt en ockupation. Sverige\r\nhar ju inte godkänt att Indonesien har ockuperat\r\nÖsttimor. Detta är ett tillräckligt skäl för att man\r\ninte skall sälja vapen till ockupationsmakten.</pre><pre>Anf. 51  Statsrådet ULF DINKELSPIEL\r\n(m):</pre><pre>Fru talman! Som Ingela Mårtensson känner till är\r\ndet praxis att icke kommentera enskilda\r\nkrigsmaterielexportärenden. Det må gälla\r\nIndonesien eller vilket annat land som helst.</pre><pre>Det sker en löpande prövning av dessa frågor efter\r\nhand som de kommer upp, och redovisning lämnas\r\növergripande över exporten till olika länder. Den\r\nsenaste siffran beträffande exporten för föregående\r\når var mig veterligen ca 4 miljoner kronor.</pre><pre>När det gäller utvecklingen och de redovisningar\r\nsom finns för läget på Östtimor, vill jag gärna säga\r\natt jag inte har lyssnat till biskop Belo. Däremot har\r\njag fått del av Ingela Mårtenssons redovisning för\r\nläget på Östtimor, vilken bekräftar att situationen\r\nicke är tillfredsställande. Men min grundläggande\r\nbedömning, att utvecklingen går i rätt riktning, har\r\nIngela Mårtensson icke givit någon kommentar till.</pre><pre>Anf. 52  INGELA MÅRTENSSON (fp):</pre><pre>Fru talman! När det gäller de mänskliga\r\nrättigheterna har utvecklingen inte gått i rätt\r\nriktning. Den ekonomiska utvecklingen på Java\r\netc. är en annan fråga. Jag anser inte att\r\nutvecklingen går i rätt riktning när man bygger\r\nvägar och strategiska byar och tvingar ner folk till\r\nkusten för att befolkningen bättre skall kunna\r\nkontrolleras.</pre><pre>Fortfarande pågår en ockupation. Därför kan jag\r\ninte förstå hur utvecklingen kan anses vara\r\ntillfredsställande. När det gäller ockupationen har\r\ningenting hänt. Situationen är densamma som\r\n1975. Om jag nu inte kan få reda på vad det är för\r\nvapen som exporteras, kanske jag kan få veta när\r\nbeslutet fattades. Vi debatterade denna fråga här i\r\nmaj. Hade regeringen då fattat beslut om att öppna\r\nmöjligheterna?</pre><pre>Anf. 53  Statsrådet ULF DINKELSPIEL\r\n(m):</pre><pre>Fru talman! Jag kan konstatera att Ingela\r\nMårtenssons grundläggande bedömning av vad som\r\nsker på Östra Timor skiljer sig från min bedömning,\r\nsom också grundar sig på andra insiktsfulla\r\nbedömares. Det finns många tecken på att\r\nutvecklingen går mot det bättre. Det finns nu en\r\ndialog, utvecklingen är fredlig, vissa trupper dras\r\ntillbaka, dialogen mellan Indonesien och Portugal\r\nunder ledning av FN:s generalsekreterare har\r\nintensifierats och det finns ökade inslag av realism\r\nkring dessa frågor. Detta visar sig också genom att\r\nIndonesien i den internationella dialogen\r\nuppenbart visar en större känslighet inför dessa\r\nfrågor.</pre><pre>Som jag tidigare sagt kan jag inte kommentera\r\nhanteringen av enskilda ärenden, men jag kan\r\nbekräfta att beslut har fattats sedan vi i maj\r\ndebatterade denna fråga här i kammaren.</pre><pre>Anf. 54  INGELA MÅRTENSSON (fp):</pre><pre>Fru talman! Tidpunkten för den ändrade\r\nbedömningen kan väl inte vara hemlig. Den frågan\r\nmåste väl statsrådet kunna besvara. Jag fick nu höra\r\natt bedömningen ändrades efter den debatt som jag\r\ntror ägde rum den 7 maj, om jag inte missminner\r\nmig. Jag vill veta när den ändrade bedömningen\r\ngjordes, eftersom det i alla fall är fråga om en\r\nkursändring.</pre><pre>Anf. 55  Statsrådet ULF DINKELSPIEL\r\n(m):</pre><pre>Fru talman! Den grundläggande bedömningen att\r\nutvecklingen går till det bättre gjordes i maj vid den\r\ndebatt som jag hade med Ingela Mårtensson. Vi\r\nhade då, precis som nu, olika uppfattning om\r\nutvecklingen.</pre><pre>När det gäller avgöranden i enskilda fall grundar sig\r\nbedömningarna på det enskilda exportärendet,\r\nvare sig det är fråga om förhandsbesked eller\r\nexporttillstånd. Det är alltså icke fråga om\r\nomläggningar i kursen, utan bedömningar i\r\nenskilda fall om hur man skall ställa sig. Så har skett\r\ni fallen i Indonesien också.</pre><pre>Överläggningen var härmed avslutad.</pre><pre>18 §  Svar på fråga 1993/94:15 om rätt att behålla\r\nhögskoleplats under värnpliktstjänstgöring</pre><pre>Anf. 56  Utbildningsminister PER UNCKEL\r\n(m):</pre><pre>Fru talman! Göthe Knutson har frågat mig om vilka\r\nåtgärder jag är beredd att vidta för att den som\r\nblivit uttagen till värnpliktstjänstgöring skall få\r\nbehålla sin högskoleplats.</pre><pre>Enligt den nya högskoleförordning som gäller\r\nfr.o.m. den 1 juli 1993 är det universiteten och\r\nhögskolorna som ansvarar för antagning av\r\nstudenter. Det innebär att varje universitet och\r\nhögskola själv beslutar om en student som antagits\r\ntill utbildning får behålla sin plats till dess att han\r\nfullgjort sin värnpliktstjänstgöring eller ej.</pre><pre>Flera universitet och högskolor är i dag generösa\r\nnär det gäller att låta studenterna behålla sin plats.\r\nVid Handelshögskolan i Stockholm och vid\r\nUppsala universitet tillämpar man i dag den regeln\r\natt de studenter som vid ansökningstillfället inte\r\nfått besked om att de tagits ut till\r\nvärnpliktstjänstgöring får behålla den plats de\r\nantagits till.</pre><pre>Jag är emellertid medveten om att det på andra håll\r\när ett problem för såväl studenter som för de\r\nmilitära myndigheterna att någon plats inte kan\r\ngaranteras dem som inkallats. Jag har därför\r\ndiskuterat frågan med försvarsministern som\r\nmeddelat att en arbetsgrupp hos Överbefälhavaren\r\nbl.a. behandlar denna fråga. Gruppen har varit i\r\nkontakt med flera universitet och högskolor som\r\nvisat en positiv inställning.</pre><pre>Jag har också erfarit att det bland universitetens\r\noch högskolornas rektorer pågår diskussioner om\r\natt på frivillig väg komma överens om en positiv\r\nlösning av problemet. Jag utgår från att en sådan\r\nlösning skall gå att finna utan att regeringen\r\nbehöver inskrida med ett direkt påbud.</pre><pre>Jag vill betona det faktum att värnplikten är just en\r\nplikt som den enskilde själv har begränsade\r\nmöjligheter att påverka. Jag anser det naturligt att\r\nuniversiteten och högskolorna tar hänsyn till detta.</pre><pre>Anf. 57  GÖTHE KNUTSON (m):</pre><pre>Fru talman! Jag tackar utbildningsministern för\r\nsvaret. Jag vill betona att icke mindre än nära 4 000\r\nunga, värnpliktiga män har begärt anstånd under\r\ndet senaste året -- det är ett ganska stort tal -- och\r\natt detta är en rättvisefråga.</pre><pre>Jag citerar en bit av sista stycket på första sidan i\r\nutbildningsministerns svar: ''Jag är emellertid\r\nmedveten om att det på andra håll är ett problem\r\nför såväl studenter som för de militära\r\nmyndigheterna att någon plats inte kan garanteras\r\ndem som inkallats.'' Ja, det är ett problem.</pre><pre>Utbildningsministern sade, och det är jag glad över,\r\natt han utgår ifrån att en lösning skall gå att finna\r\nutan att regeringen behöver inskrida med ett direkt\r\npåbud. Han hänvisade då till rektorernas samtal.\r\nMen skulle det vara så illa med ett påbud? Det\r\nhandlar ju om att göra undantag från en pliktlag.</pre><pre>Det är en fråga som jag vill ställa till\r\nutbildningsministern här och nu: Är det så illa med\r\nett påbud i det här fallet?</pre><pre>Anf. 58  Utbildningsminister PER UNCKEL\r\n(m):</pre><pre>Fru talman! Skälet till att jag i det längsta vill\r\nundvika direkta påbud för universiteten och\r\nhögskolorna, också när frågan gäller hanteringen\r\nav en pliktlag som värnplikten, är att vi för bara en\r\nkort tid sedan i denna kammare beslutade att\r\nuniversiteten och högskolorna hädanefter själva\r\nskall ha ansvaret för den egna antagningen.</pre><pre>Att nu säga att de icke är kapabla att hantera något\r\nsom jag tycker att de borde kunna klara, nämligen\r\natt ta vederbörlig hänsyn till värnplikten, skulle\r\nvara att underkänna deras självständighet och\r\nmöjligheter till ansvarstagande innan detta har satts\r\npå prov på allvar.</pre><pre>Jag föredrar alltså att universitet och högskolor\r\nsjälva inser vilket ansvar de har som\r\nutbildningsinstitutioner i förhållande till\r\nvärnplikten, och att de hittar lösningar som är\r\ngagneliga för de värnpliktiga och försvaret samt\r\nmöjliga att hantera för den enskilda högskolan. Det\r\när det första skälet -- respekten för att högskolorna\r\nfaktiskt har ansvaret för den egna antagningen.</pre><pre>Det andra skälet är att jag tror att lösningarna kan\r\nkomma att se litet olika ut beroende på vilken\r\nhögskola och vilket universitet, respektive vilken\r\ntyp av värnpliktiga det handlar om. Erfarenheten\r\nav sådana situationer talar för att det är bättre att\r\nde direkt berörda gör upp om sina system, snarare\r\nän att regering och riksdag bestämmer ett system\r\nför alla.</pre><pre>Anf. 59  GÖTHE KNUTSON (m):</pre><pre>Fru talman! Jag tackar för det kompletterande\r\nsvaret. Jag tycker, precis som utbildningsministern,\r\natt universitet och högskolor borde vara\r\nkompetenta att klara av det här. Men det finns en\r\noro hos mig -- och jag tror att den delas av många --\r\nför att det kan råda en senfärdighet hos de olika\r\nhögskolorna och universiteten.</pre><pre>Med begränsad taletid har jag här inte tillfälle att\r\nge något exempel. Men det har i många fall visat sig\r\natt den unge värnpliktige, som är uttagen till\r\ntjänstgöring samtidigt som han får en\r\nhögskoleplats, får vänta till det yttersta. Han\r\nkommer så en eller två dagar för sent med sin\r\nanhållan, och då är det ''kört'', för att uttrycka det\r\nmed slang som vi gör ibland.</pre><pre>Det är utomordentligt angeläget att det blir ett\r\nregelverk på detta område. Jag hoppas att\r\nrektorerna kan klara det. Har ministern någon\r\nkommentar till detta?</pre><pre>Anf. 60  Utbildningsminister PER UNCKEL\r\n(m):</pre><pre>Fru talman! Jag har i beskrivningen ingen annan\r\nuppfattning än Göthe Knutson. Jag har heller ingen\r\nannan uppfattning än Göthe Knutson om hur det\r\nbör se ut i verkligheten efter det att denna fråga har\r\nfått en ändamålsenlig lösning.</pre><pre>Möjligen ligger skillnaden mellan oss för stunden i\r\natt jag vill uppmana högskolor och universitet att\r\nlösa denna fråga på ett gagneligt sätt, och jag\r\nhoppas att de skall kunna göra detta utan att\r\nregering och riksdag tvingas till ett direkt påbud.</pre><pre>Den formulering jag använde i mitt svar, fru\r\ntalman, har naturligvis den innebörden att om det\r\nskulle visa sig att ansvaret inte kan hanteras på det\r\ndecentraliserade sätt jag hoppas, så kan regering\r\noch riksdag tvingas ta över ansvaret i stället.</pre><pre>Anf. 61  GÖTHE KNUTSON (m):</pre><pre>Fru talman! Jag tackar för att jag också får tillfälle\r\natt säga att det var ett utomordentligt budskap som\r\nutbildningministern nu gav med direkt adress till\r\nhögskolor och universitet. Tack!</pre><pre>Överläggningen var härmed avslutad.</pre><pre>19 §  Svar på fråga 1993/94:27 om åtgärder för\r\natt minska statliga myndigheters lokalkostnader</pre><pre>Anf. 62  Finansminister ANNE WIBBLE\r\n(fp):</pre><pre>Fru talman! Alf Wennerfors har frågat mig vilka\r\nåtgärder jag ämnar vidta för att Skolverket och\r\neventuellt andra statliga myndigheter skall minska\r\nsina lokalkostnader.</pre><pre>När Skolverket under våren 1991 sökte nya lokaler\r\nför sin verksamhet fick verket ett antal\r\nerbjudanden av Byggnadsstyrelsen. Skolverket\r\nansåg sig inte kunna acceptera dessa utan valde\r\nsenare andra, dyrare lokaler. Skälet till att\r\nSkolverket valde de dyrare lokalerna var att de var\r\nmöblerade och färdiginredda, vilket inte var fallet\r\nmed lokalerna i Byggnadsstyrelsens erbjudande.\r\nEn merkostnad för inredning och möblering hade\r\nuppstått om Skolverket accepterat de av\r\nByggnadsstyrelsen erbjudna lokalerna. I dag finns\r\nett större utbud av lokaler till lägre kostnad än som\r\nvar fallet när beslutet fattades. Enligt uppgift är\r\nockså Skolverket ytterst uppmärksamt på\r\nkostnadsutvecklingen för sin verksamhet och söker\r\nrationalisera sitt lokalinnehav. Skolverket har\r\nnyligen omförhandlat och tecknat ett nytt\r\nhyreskontrakt på tre år, som innebär att verket har\r\nreducerat sina hyreskostnader med ca 50 %.</pre><pre>För nästan samtliga statliga myndigheter gäller\r\nnumera att resurser anvisas på ramanslag. Inom\r\ndenna ram har myndigheterna ansvar och\r\nbefogenheter att besluta om samtliga resursslag,\r\nsåledes även för lokalkostnader.\r\nByggnadsstyrelsens monopol har avskaffats, och\r\nmyndigheterna beslutar själva om sin\r\nlokalförsörjning.</pre><pre>Statsmakternas mål- och resultatstyrning innebär\r\nbl.a. att regeringen följer upp och utvärderar\r\nmyndigheternas verksamhet. Vart tredje år sker\r\nnormalt en fördjupad prövning, då uppnådda\r\nresultat vägs mot insatta resurser. I detta\r\nsammanhang kommer även lokalkostnadernas\r\nandel av myndigheternas budget att analyseras.</pre><pre>Mot denna bakgrund finner jag ingen anledning att\r\nvidta några generella åtgärder i frågan.</pre><pre>Anf. 63  ALF WENNERFORS (m):</pre><pre>Fru talman! Jag ber att få tacka finansministern för\r\nsvaret.</pre><pre>När Skolöverstyrelsen skulle förändras till\r\nSkolverket var det fråga om en minskning av\r\npersonal från 750 till 230 personer. Då kunde man\r\nmycket väl ha varit kvar i Garnisonen, där man var\r\ntidigare. Det hade blivit en hyra på 6,7 miljoner.\r\nMen Skolverket ville flytta. Det fanns då andra\r\nförslag, nämligen lokaler i Kista för 4,0 miljoner om\r\nåret och i Lysbomben vid Västerbroplan för 4,4\r\nmiljoner. Det fanns alltså gott om anbud redan då.\r\nI dag finns det ännu fler bud på billiga lokaler.</pre><pre>Jag tycker faktiskt att det som Skolverket gjorde är\r\nett exempel på dålig hushållning med statliga\r\nmedel. Vi skall ändå komma ihåg -- det vet\r\nfinansministern mycket bättre än jag -- att var\r\ntredje krona av de här pengarna måste lånas.</pre><pre>I svaret står det att skälet var inredningen och\r\nmöblemanget. Det argumentet gäller faktiskt bara\r\nKistalokalen, inte -- i varje fall inte i samma\r\nutsträckning -- de övriga lokalerna.</pre><pre>Man häpnar när man får höra att Skolverket menar\r\natt ett gammalt arbetssätt satt i väggarna, och nu\r\nskulle man ju arbeta på ett nytt sätt -- det har\r\nfaktiskt chefen själv sagt till mig.</pre><pre>Ett annat lika konstigt skäl var att man behövde\r\nsmå sammanträdesrum för det nya arbetssättet.\r\nSmå sammanträdesrum kan man väl hitta i så gott\r\nsom alla lokaler!</pre><pre>Ett märkligt argument är det också att man inte\r\nville sitta tillsammans med de människor som inte\r\nkunde få plats i det nya Skolverket -- det skulle vara\r\nytterligare en påfrestning för dem. Tänk om det\r\nskulle vara en allmän princip vid rationalisering av\r\nenskilda företag och offentliga arbetsplatser i\r\nSverige!</pre><pre>Jag tycker att det här är ett dåligt exempel på hur\r\nman sköter pengar i den offentliga sektorn.</pre><pre>I slutet av svaret talade finansministern om mål-\r\noch resultatstyrning. Jag skulle vilja fråga: Innebär\r\ndetta att det totala anslaget för Skolverket kan\r\nminskas när den här treårsperioden går ut -- för att\r\nman skall få verket att skaffa andra lokaler?</pre><pre>Anf. 64  Finansminister ANNE WIBBLE\r\n(fp):</pre><pre>Fru talman! Alf Wennerfors har utgjutit sig över det\r\nsom han ser som brister i upphandlingen och över\r\nbeslut som fattades våren 1991. För tydlighetens\r\nskull kan det noteras att detta skedde före min tid i\r\nFinansdepartementet.</pre><pre>Det väsentliga nu är att Skolverket har\r\nomförhandlat. Uppenbarligen har man mera\r\nbekymrat sig om kostnaderna för lokaler, samtidigt\r\nsom man har ingått ett nytt huvudkontrakt med\r\nväsentligt lägre -- faktiskt halverade --\r\nhyreskostnader.</pre><pre>Avslutningsvis ställde Alf Wennerfors en fråga om\r\nhuruvida anslaget kan komma att minska framöver.\r\nDet är ju beroende av den uppföljning och\r\nutvärdering av hur väl man inom Skolverket,\r\nliksom inom andra myndigheter, uppfyller de mål\r\nsom regering och riksdag beslutar om. Det finns\r\nsjälvfallet alla möjligheter att både öka och minska\r\nanslagen eller låta dem vara oförändrade, beroende\r\nvad de fördjupade prövningarna vart tredje år ger\r\nför resultat.</pre><pre>Anf. 65  ALF WENNERFORS (m):</pre><pre>Fru talman! När det gäller omförhandlingen och de\r\n50 procenten ifrågasätter jag för det första om det\r\när särskilt mycket.</pre><pre>För det andra: Om man hade varit belägen i en\r\nannan lokal, t.ex. i Kistalokalen som kostade 4\r\nmiljoner, och skulle ha omförhandlat kostnaderna\r\nför denna, hade hyran kanske blivit ännu lägre. När\r\ndet kommer till kritan tycker jag att det är onödigt\r\natt ett centralt verk är beläget på Kungsgatan 53\r\nmitt i Stockholm. Det är faktiskt inte nödvändigt.\r\nMan kan vara inhyst utanför sta'n.</pre><pre>Dessutom är personalen väldigt mycket ute och\r\nreser. Hälften av personalen finns ju inom den\r\nregionala apparaten. Således är inte detta ett\r\nsärskilt starkt argument.</pre><pre>Finns det andra myndigheter som verkar under\r\nsamma förhållanden? Känner finansministern till\r\nnågonting om det?</pre><pre>Anf. 66  Finansminister ANNE WIBBLE\r\n(fp):</pre><pre>Fru talman! Jag vill bara tala om att det för att\r\nsäkerställa att pengar används på ett effektivt sätt\r\nalltid sker en prövning av vad de används till. Vi har\r\nnu gått ifrån den ordningen där regering och\r\nriksdag bestämde över varje enskild del i de pengar\r\nsom anslogs till centrala myndigheter. I stället\r\nanvänder vi oss nu av en ramstyrning eller finansiell\r\nstyrning. Det innebär att vi bedömer att man på de\r\nenskilda myndigheterna -- med en viss summa\r\npengar och ett visst bestämt mål -- i allmänhet är\r\nmer kapabel än vi politiker är när det gäller att veta\r\nhur verksamheten skall utföras och hur målet skall\r\nuppnås.</pre><pre>Sedan görs en utvärdering om huruvida målet har\r\nuppnåtts bra eller ej. Vi går naturligtvis också in\r\noch ser på hur man har använt de pengar som man\r\nhar fått. Vi bedömer också om pengarna skulle\r\nkunna ha använts effektivare. I det sammanhanget\r\ningår det självfallet att vi ser på lokalkostnaden.\r\nDet gör vi successivt beträffande alla myndigheter.</pre><pre>Anf. 67  ALF WENNERFORS (m):</pre><pre>Fru talman! Avslutningsvis vill jag säga att det\r\nsenaste som finansministern sade låter väldigt\r\npositivt. Det borde på sikt innebära att man pressar\r\nned lokalkostnaderna för offentliga verk över\r\nhuvud taget.</pre><pre>För övrigt är det självfallet bra att Skolverket har\r\nomförhandlat och fått ned sina lokalkostnader.\r\nSlutligen hoppas jag att den här debatten skall ge\r\nett litet eko ute bland de statliga verken.</pre><pre>Överläggningen var härmed avslutad.</pre><pre>\r\n20 §  Svar på fråga 1993/94:12 om kontrollen av\r\nsökande till hemvärnet</pre><pre>Anf. 68  Försvarsminister ANDERS BJÖRCK\r\n(m):</pre><pre>Fru talman! Göthe Knutson har frågat mig vilka\r\nåtgärder som jag har vidtagit för att kontrollen av\r\nsökande till hemvärnet skall bli heltäckande.</pre><pre>Enligt hemvärnskungörelsen (1970:304) skall den\r\nsom antas som hemvärnsman ha nöjaktiga\r\nförutsättningar för tjänstgöringen. För den\r\nprövningen får man bl.a. göra personalkontroll\r\nenligt personalkontrollkungörelsen (1969:446).</pre><pre>Vid en personalkontroll framkommer det om den\r\nkontrollerade har dömts eller är misstänkt för vissa\r\nbrott. Bestämmelserna har nyligen ändrats (SFS\r\n1993:984). Fr.o.m. den 1 oktober 1993 gäller\r\nsåledes vid all personalkontroll att uppgift får\r\nlämnas ut ur polisregistret om att den kontrollerade\r\ndömts för bl.a. brott mot liv och hälsa, såsom mord,\r\ndråp och misshandel.</pre><pre>I ärende om antagning av hemvärnsman skall enligt\r\n28 § hemvärnskungörelsen hemortskommun\r\nlämnas tillfälle att yttra sig. Därvid kan uppgifter\r\nframkomma som visar att en person av andra skäl,\r\nt.ex. psykisk sjukdom, är olämplig som\r\nhemvärnsman. Är kommunens yttrande\r\navstyrkande, får antagande inte ske utan att frågan\r\nunderställs rikshemvärnschefen, som avgör ärendet\r\nefter samråd med länsstyrelsen.</pre><pre>Det är utomordentligt viktigt att man gör en\r\nnoggrann kontroll av en person som skall antas som\r\nhemvärnsman utan att för den skull åsidosätta den\r\nenskildes intresse av integritet och rättssäkerhet.\r\nDe nya reglerna i personalkontrollkungörelsen bör\r\ni hög grad kunna bidra till en mer effektiv\r\npersonalkontroll.</pre><pre>En utredning om översyn av\r\npersonalkontrollförfarandet har nyligen tillsatts.\r\nUtredningen skall enligt sina direktiv (dir. 1993:81)\r\nbl.a. undersöka möjligheterna att ytterligare öka\r\npersonalkontrollens effektivitet. Resultatet av\r\nutredningens överväganden kan leda till att vi får\r\nen ännu mer fullgod kontroll av den som vill bli\r\nhemvärnsman.</pre><pre>Anf. 69  GÖTHE KNUTSON (m):</pre><pre>Fru talman! Jag tackar försvarsministern för svaret.</pre><pre>Jag, som så många andra, anser att hemvärnet har\r\nen utomordentligt stor betydelse. Själva poängen\r\nmed hemvärnet är ju att det är snabbt\r\nmobiliserbart. Det väsentligaste är då att man\r\nförvarar vapnen hemma, vilket jag aldrig kommer\r\natt ifrågasätta.</pre><pre>Bl.a. i tidningen Värnpliktsnytt har vi helt nyligen\r\nkunnat läsa vad säkerhetschefen, Hans\r\nFredriksson, vid KA 4 i Göteborg har sagt: ''Våra\r\nantagningsmetoder gör att nästan alla kan komma\r\nmed i hemvärnet. Även mördare och\r\nvåldtäktsmän''. Sedan följer ett par exempel som\r\ntyvärr förekommer alltför ofta -- dem kan man\r\nockså läsa om i tidningar runt om i landet. Ett\r\nexempel är att en hemvärnsman utöver olaga\r\nvapeninnehav -- han hade också andra vapen\r\nhemma som han inte hade licens för -- också har\r\nfällts för misshandel.</pre><pre>Kommer bestämmelsen den 1 oktober beträffande\r\npersonalkontroll att vara heltäckande? Gäller detta\r\näven psykisk ohälsa? De mest vådliga\r\nskottdramerna med hemvärnsmän inblandade har\r\nfaktiskt gällt just psykiskt sjuka personer.</pre><pre>När det gäller den personalkontrollutredning som\r\nförsvarsministern hänvisade till, undrar jag: Finns\r\nhemvärnet med i det sammanhanget? Det nämns\r\ndet ingenting om. Det handlar alltså om\r\nskyddsklassningen.</pre><pre>Anf. 70  Försvarsminister ANDERS BJÖRCK\r\n(m):</pre><pre>Fru talman! Det är alldeles självklart av största vikt\r\natt man inte kan antas som hemvärnsman, om man\r\nhar begått brott av ett sådant slag att det kan antas\r\nkomma att påverka lämpligheten. Det finns\r\nnärmare 100 000 personer i dag inom det svenska\r\nhemvärnet. Hur noggrant ett system än byggs upp,\r\nkan det självfallet här lika litet som någon\r\nannanstans i vårt samhället utfärdas någon absolut\r\ngaranti. Men strävan skall naturligtvis vara att\r\nagnarna sållas från vetet.</pre><pre>Nu har det alltså genomförts en förändring den 1\r\noktober -- jag förmodar att Göthe Knutson noga\r\nhar tagit del av denna -- genom vilken det föreskrivs\r\nvilka som får företa personalkontroll och näst sist i\r\nledet finns Överbefälhavaren. Han är ytterst\r\nansvarig i dessa sammanhang.</pre><pre>En del personer kommer man naturligtvis inte åt\r\nmed personalkontroll. Det kan vara personer som\r\nvisar sig ha ett oförvitligt liv och leverne bakom sig,\r\nmen som av olika skäl dess värre under sin\r\ntjänstgöring begår handlingar som man rimligtvis\r\ninte kan upptäcka vid en personalkontroll. Ibland\r\nkan man möjligtvis komma åt sådant genom att\r\nbefäl och kamrater iakttar en extra noggrannhet\r\noch för vidare det som kan föranleda misstankar.</pre><pre>Anf. 71  GÖTHE KNUTSON (m):</pre><pre>Fru talman! Jag tackar försvarsministern för detta\r\nmycket utförliga kompletterande svar. Jag förstår\r\natt försvarsministern vill och kommer att göra sitt\r\nbästa för att förhindra att sådana här otrevliga\r\nhändelser inträffar i fortsättningen. Vad jag\r\nfortfrande inte har fått klarhet i är huruvida psykisk\r\nohälsa kommer att kunna kotrolleras i\r\nfortsättningen, alltså även efter den 1 oktober.</pre><pre>Får jag samtidigt ta tillfället i akt och nämna att det\r\när olika i de olika områdena i vårt land.\r\nHemvärnschefen i Säffle besöker personligen var\r\noch en som söker till hemvärnet i dennes hem och\r\nfår en bild av miljön. Han talar med flera\r\nmänniskor -- vid den rätt formella handläggningen\r\nanges ett namn från någon i kommunen.</pre><pre>Jag skulle alltså vilja fråga försvarsministern om\r\nhan är beredd att gera mera praktiska anvisningar\r\nhär så att man, likt enligt metoden i Säffle,\r\nförhindrar att det kommer vettvillingar in i\r\nhemvärnet.</pre><pre>Anf. 72  Försvarsminister ANDERS BJÖRCK\r\n(m):</pre><pre>Fru talman! Får jag börja med att påpeka att jag i\r\nmitt svar sade att hemortskommunen enligt 28 § i\r\nden hemvärnskungörelse som vi i dag har skall\r\nlämnas tillfälle att yttra sig. Jag påpekade också att\r\nt.ex. sådana saker som psykisk sjukdom då kan\r\nkomma med i bilden, och man kan gå vidare\r\nhärvidlag och vidta åtgärder eller göra\r\nbedömningar som påverkar antagningen.</pre><pre>Jag delar naturligtvis helt Göthe Knutsons\r\nuppfattning, att det är utomordentligt bra om man\r\nkan tillämpa samma noggrannhet som t.ex. den\r\nsom redovisas i Säfflefallet. Det är dock så att\r\nmöjligheterna kan variera, men från min sida finns\r\ndet ingen tveksamhet: Gör så noggranna kontroller\r\nsom möjligt.</pre><pre>Anf. 73  GÖTHE KNUTSON (m):</pre><pre>Fru talman! Får jag, efter att ha tackat för det här\r\nkompletterande svaret, konstatera att några av de\r\nfall som har redovisats i Värnpliktsnytt så att säga\r\när försedda med alla formaliteter. Man har frågat\r\nkommunen, och det visar sig då att det här med\r\npsykisk ohälsa icke hade kontrollerats.</pre><pre>Jag ber inte försvarsministern om något ytterligare\r\nsvar. Jag konstaterar bara att vi uppenbarligen är\r\nhelt överens och att man inom hemvärnet\r\nkanhända kommer att ha mera informella\r\nkontakter med de sökande.</pre><pre>Anf. 74  Försvarsminister ANDERS BJÖRCK\r\n(m):</pre><pre>Fru talman! Vi är helt överens i fråga om\r\nbedömningen. Det får inte förekomma någon\r\nslapphet när det gäller att ta itu med eventuella\r\nvåldstendenser på det här området.</pre><pre>En stor del av den snabba mobiliseringen inom\r\nsvenska försvaret, om något skulle hända, bygger\r\njust på hemvärnets insatser. Det är viktigt att vi\r\nockså i fortsättningen till hemvärnet kan rekrytera\r\npersoner som uppfyller de grundläggande krav som\r\nmåste ställas på människor som får en militär\r\nutbildning och som har rätt att förvara vapen\r\nhemma. Dess värre kan man lika litet här -- med\r\nden stora omfattning som hemvärnet har -- som\r\nnågon annanstans i det svenska samhället vara\r\nhundraprocentigt säker. Min bedömning är\r\nemellertid, fru talman, att vi är på god väg när det\r\ngäller att skärpa kontrollen i det här avseendet.</pre><pre>Överläggningen var härmed avslutad.</pre><pre>21 §  Svar på fråga 1993/94:19 om\r\nkonkurrensneutraliteten</pre><pre>Anf. 75  Statsrådet BO LUNDGREN (m):</pre><pre>Fru talman! Filip Fridolfsson har frågat mig vilka\r\nåtgärder jag är beredd att vidta för att upprätthålla\r\nkonkurrensneutraliteten mellan kommunala\r\narbeten i egen regi och upphandling av\r\nmotsvarande mervärdesskattepliktiga tjänster.\r\nFrågan har ställts mot bakgrund av ett\r\nutredningsförslag om att slopa den nuvarande\r\ngenerella avdragsrätten för mervärdesskatt inom\r\nkommunsektorn.</pre><pre>Denna generella avdragsrätt för kommuner och\r\nlandsting infördes den 1 januari 1991 och syftar till\r\natt eliminera effekterna av mervärdesskatten vid\r\nkommunernas val mellan att utföra ett arbete i egen\r\nregi och att upphandla motsvarande tjänst.\r\nUtredningen (Fi 1992:02) om vissa\r\nmervärdesskattefrågor har funnit att systemet har\r\nbetydande nackdelar. Det har medfört\r\nkonkurrenssnedvridningar till nackdel för privata\r\nföretag inom de mervärdesskattefria sektorerna, i\r\nförsta hand inom vård, omsorg och utbildning. Det\r\nhar vidare gett upphov till en på intet sätt avsedd\r\nskatteplanering i kommunerna. Dessutom har\r\nstatens kostnader för avdragsrätten blivit betydligt\r\nstörre än vad som ursprungligen beräknades.\r\nSystemet står inte heller i överensstämmelse med\r\nEG:s direktiv på mervärdesskatteområdet.</pre><pre>Utredningen har således föreslagit att den generella\r\navdragsrätten, och vissa andra särskilda\r\nbestämmelser som sammanhänger med denna,\r\nskall slopas. För att upprätthålla den\r\nmervärdesskattemässiga neutraliteten mellan\r\nkommunala arbeten i egen regi och upphandling\r\nhar utredningen också lämnat förslag till en\r\nkommunintern metod för konkurrensutjämning.\r\nMetoden innebär i korthet att varje kommunal\r\nförvaltning eller resultatenhet blir skyldig att i\r\nsamband med egenregiarbeten belasta sin budget\r\nmed ett belopp som motsvarar\r\nmervärdesskattekostnaden vid upphandling av\r\nmotsvarande tjänst externt. Som alternativ till\r\ndetta interna system för konkurrensutjämning har\r\nutredningen anvisat ett mer utvecklat system, där\r\nkommunen faktiskt också skall betala de belopp\r\nsom enligt föregående metod endast belastar\r\nförvaltningens eller enhetens anslag genom en\r\nbokföringsåtgärd. Summan av kommunernas\r\nbetalningar skall sedan på särskilt sätt återföras till\r\nkommunkollektivet.</pre><pre>Utredningens förslag är för närvarande ute på\r\nremiss. Jag delar emellertid till fullo Filip\r\nFridolfssons uppfattning att det är viktigt att den\r\npågående utvecklingen av alternativ till offentliga\r\nmonopol inte avstannar. I avvaktan på resultatet av\r\nremissomgången är jag emellertid inte beredd att\r\nsärskilt förorda någon viss metod för den åsyftade\r\noch önskade konkurrensutjämningen.</pre><pre>Anf. 76  FILIP FRIDOLFSSON (m):</pre><pre>Fru talman! Jag tackar statsrådet för svaret. För\r\nvarje marknadsinriktad människa -- jag tillhör den\r\nkategorin -- skall konkurrensneutralitet gälla\r\nmellan offentlig och privat verksamhet. Det här är\r\nockså en viktig profilfråga för regeringen.</pre><pre>I dessa dagar har en utredning föreslagit att\r\nkommunernas generella avdragsrätt avseende\r\nmoms skall slopas. Det är ju bra. Men förslaget har\r\nskapat en viss oro -- jag vågar påstå befogad oro --\r\npå marknaden. Därför besvärar jag statsrådet med\r\nen fråga.</pre><pre>I och med att avdragsrätten försvinner finns\r\nuppenbarligen risken att kommuner och landsting i\r\negen regi börjar bedriva skattepliktiga\r\nmervärdestjänster som transporter och städning,\r\nsom statsrådet talar om i sitt svar. Därför är det\r\nnödvändigt att det skapas neutralitet mellan\r\nentreprenad och egenregiverksamhet. Detta är\r\nviktigt.</pre><pre>Nu är svaret, för att komma från statsrådet\r\nLundgren, ovanligt försiktigt. I slutraderna i svaret\r\nheter det att ''det är viktigt att den pågående\r\nutvecklingen av alternativ till offentliga monopol\r\ninte avstannar''. Det är bra. Men nu är statsrådet en\r\nviktig person i det här sammanhanget och bör\r\nprecisera sig. Jag vill ge statsrådet en chans till att\r\nstrama upp svaret genom att ställa en följdfråga:\r\nKan statsrådet här och nu lova att\r\nregeringsförslaget, när det nu kommer, innehåller\r\nsådana förslag att konkurrensneutraliteten\r\ngaranteras? Ett klart besked på den punkten\r\ndämpar oron på marknaden, och privatiseringen\r\nkan fortsätta.</pre><pre>Anf. 77  Statsrådet BO LUNDGREN (m):</pre><pre>Fru talman! Svaret på den frågan är, så långt det\r\nstår i min makt, naturligtvis ja. De problem som vi\r\nhade och som delvis löstes tidigare gällde just\r\nentreprenad och egenregiverksamhet inom det\r\nmervärdesskattepliktiga området. När man införde\r\nden generella avdragsrätten ledde det till att den\r\nsom hade entreprenad och kom externt inne i\r\nkommunverksamheten fick likartade\r\nkonkurrensvillkor med den kommunala\r\negenregiverksamheten. Det innebar samtidigt, när\r\nkommunerna fick avdragsrätt, att den som drev en\r\nicke-mervärdesskattepliktig verksamhet kom snett\r\nut. Kommunerna fick dra av en del saker för sin\r\nvård- och omsorgs- och utbildningsverksamhet som\r\ntidigare inte varit avdragsgilla, vilket i sin tur\r\ninnebar att konkurrensneutralitet på detta viktiga\r\nområde för alternativ försvann där den fanns.\r\nUtredningen har nu haft i uppgift att ta reda på hur\r\nman skall kunna hantera detta, och det\r\nremissbehandlas.</pre><pre>I det ursprungliga svaret konstaterar jag att den\r\nentreprenad- och egenregiverksamhet som finns\r\nsåväl inom det mervärdesskattepliktiga området\r\nsom inom det mervärdesskattefria området skall få\r\nkonkurrensneutralitet i fortsättningen. Det innebär\r\nen förbättrad situation. Till det kommer behovet av\r\natt undanröja den kommunala skatteplaneringen.</pre><pre>Anf. 78  FILIP FRIDOLFSSON (m):</pre><pre>Fru talman! Detta var ett tungt ja, eftersom\r\nstatsrådet intar den positionen. Det bör lugna de\r\noroliga känslor som finns ute på marknaden. Jag\r\ntolkar det som om jag har varit ganska\r\nframgångsrik i riksdagen denna eftermiddag, när\r\njag får ett sådant svar. Jag hoppas att pressen\r\nvidarebefordrar det svar statsrådet gav på min\r\nföljdfråga.</pre><pre>Anf. 79  Statsrådet BO LUNDGREN (m):</pre><pre>Fru talman! I denna och många andra frågor önskar\r\njag Filip Fridolfsson lycka till i fortsättningen.</pre><pre>Överläggningen var härmed avslutad.</pre><pre>22 §  Svar på fråga 1993/94:28 om ROT-\r\nprogrammet</pre><pre>Anf. 80  Statsrådet BO LUNDGREN (m):</pre><pre>Fru talman! Oskar Lindkvist har med hänvisning\r\ntill det ROT-program på bostadsområdet som\r\nriksdagen beslutade om i våras frågat mig om jag är\r\nberedd att vidta åtgärder så att bostadsrättshavare\r\noch hyresgäster ges reella möjligheter att använda\r\nsig av ROT-programmet.</pre><pre>Oskar Lindkvist hävdar att den av riksdagen\r\nbeslutade ordningen skulle innebära svårigheter att\r\nfå till stånd åtgärder i de enskilda lägenheterna och\r\natt en lösning vore att ersätta skattereduktionen\r\nmed ett bidrag. Slutligen hävdar Oskar Lindkvist\r\natt programmet fått väsentligt mindre omfattning\r\nän man hade anledning att räkna med och att\r\ninformationen bör intensifieras.</pre><pre>Jag vill till att börja med framhålla att det beslut\r\nsom riksdagen fattat inte innehåller några särskilda\r\nrestriktioner mot åtgärder i enskilda lägenheter.\r\nBestämmelserna för skattereduktionen är, i likhet\r\nmed bestämmelserna för räntebidrag och övriga\r\nstödformer inom bostadsbyggandet, utformade för\r\natt fastighetsägaren skall erhålla stimulansen. De\r\nmånga tidigare regelverk på detta område som\r\nOskar Lindkvist medverkat till har inte heller varit\r\nutformade för att bidrag skall ges direkt till de\r\nboende. Oskar Lindkvist vet mycket väl att värdet\r\nav skattereduktionen, i likhet med räntebidragen\r\netc., ändå tillkommer de boende,\r\nbostadsrättshavare och hyresgäster, i form av lägre\r\navgifter eller lägre hyror. Därmed föreligger inte\r\nskäl att ändra ROT-programmet i detta avseende.</pre><pre>Slutligen vill jag säga att jag anser att\r\nRiksskatteverket har informerat om de\r\nbestämmelser som följer av riksdagens beslut på ett\r\nutmärkt sätt och kommer säkerligen att fortsätta\r\nmed det. Jag anser också att den utvärdering av\r\nomfattningen som Oskar Lindkvist gör bör anstå\r\nbl.a. tills vi sett omfattningen och effekterna av\r\nbranschens marknadsföring.</pre><pre>Anf. 81  OSKAR LINDKVIST (s):</pre><pre>Fru talman! När vi diskuterade med företrädare för\r\nregeringen om att genomföra ett ROT-program,\r\nkom vi fram till att det skulle skapas ett program\r\nsom skulle omfatta drygt 30 000 nya jobb. De\r\njobben har endast sporadiskt kommit i gång. Vi\r\nfattade beslut i riksdagen den 9 juni. Det är tre och\r\nen halv månad sedan.</pre><pre>Det har gjorts tafatta försök att få i gång en\r\ninformationsverksamhet om ROT-programmet.\r\nDet är naturligtvis helt otillräckligt. Att klara en så\r\nviktig fråga förutsätter att man informerar på en\r\nmycket bred basis.</pre><pre>Uppgörelsen bars fram av folk som var\r\nintresserade. Det fanns inte någon företrädare för\r\nModerata samlingspartiet i den gruppen. Det var\r\nföreträdare för Centern, Folkpartiet och\r\nSocialdemokraterna. När jag nu ställer en fråga till\r\nregeringen, är det i det vällovliga syftet att försöka\r\nåstadkomma en stämning som innebär att\r\nregeringen förbättrar informationen om ROT-\r\nverksamheten och om möjligt förenklar\r\nregelsystemet. Det är krångligt. Det står i tidningen\r\nvarenda dag om krångligheterna. Det står i\r\ntidningen om kommuner som bildar bolag för att\r\nkomma över avdragsmöjligheterna. Vi pratar med\r\nenskilda människor som inte kan klara ut\r\nregelsystemet, osv. Vi pratar med folk som skulle\r\nvilja gå direkt in i systemet, bostadsrättshavare och\r\nhyresgäster. I dag måste bostadsrättshavarna gå via\r\nsin bostadsrättsförening, osv. Det skulle ha varit\r\nvälgörande, Bo Lundgren, om regeringen hade\r\nvarit mer intresserad av ROT-programmet än vad\r\nsom för tillfället synes vara vid handen.</pre><pre>Anf. 82  Statsrådet BO LUNDGREN (m):</pre><pre>Fru talman! Det är uppenbart att vi har problem på\r\nbostadsmarknaden och byggmarknaden totalt sett,\r\nmed tanke på det som har inträffat i det förgångna.\r\nJag vet att Oskar Lindkvist ibland tycker att det är\r\nbesvärande att jag så ofta påminner om de effekter\r\nvi nu ser av den kostnadsmässiga och volymmässiga\r\nexplosion som skedde i slutet av 1980-talet. De\r\neffekterna lider vi nu av i många avseenden. Det\r\nbyggdes så mycket att det i dag inte finns mycket\r\nkvar att göra.</pre><pre>Mot den bakgrunden bestämde riksdagen att ett\r\nROT-program skulle införas. Man utformade ett\r\nregelsystem. Självklart kommer jag och andra i\r\nregeringen, och de myndigheter som har att\r\nhantera detta, att informera på det sätt som behövs\r\nför att man skall kunna utnyttja systemets\r\nmöjligheter. Det är avsikten. Det är ännu för tidigt\r\natt ta ställning till om det har fått eller kommer att\r\nfå en mindre omfattning än vad som var avsett.</pre><pre>Det finns ett antal detaljer som det kan finnas\r\nanledning att överväga, för att få det att fungera\r\nbättre och smidigare. En del av dem är förorsakade\r\nav det sätt på vilket riksdagen utformade\r\nregelsystemet. Andra beror på att man kanske inte\r\nsåg vissa effekter. En sådan översyn ägnar vi oss\r\nnaturligtvis åt kontinuerligt inom regeringskansliet.\r\nVad som kommer ut av detta får vi återkomma till\r\ni annat sammanhang.</pre><pre>Anf. 83  OSKAR LINDKVIST (s):</pre><pre>Fru talman! Jag vet att Bo Lundgren är specialist på\r\natt prata om det förgångna. Det är en\r\nprogrammering som antagligen kommer att följa\r\nhonom livet ut. Jag är mer intresserad av\r\nmorgondagen och framtiden. Det är den\r\nbostadspolitiken vi pratar om nu. Det är det ROT-\r\nprogram som riksdagen fattade ett enhälligt beslut\r\nom den 9 juni som vi nu diskuterar.</pre><pre>Jag försöker uppmuntra regeringen att känna\r\ndelaktighet i den bristande igångsättningen och den\r\nlåga effekten av ROT-programmet. I stället ger Bo\r\nLundgren mig ett svar som är håglöst och passivt.\r\nDet är avvärjande, i stället för att ta uppmaningen\r\natt medverka till en bredare satsning på ROT-\r\nprogrammet. Det är alldeles uppenbart att\r\nåtminstone vi socialdemokrater måste komma\r\ntillbaka till riksdagen med andra utslag, eftersom\r\ndet tydligen inte räcker med att vi har träffat en\r\nuppgörelse med de andra partierna i den lilla grupp\r\nsom tog fram ROT-programmet.</pre><pre>Anf. 84  Statsrådet BO LUNDGREN (m):</pre><pre>Fru talman! Som Oskar Lindkvist själv poängterar\r\nfattades beslutet i huvudsakliga delar av de olika\r\npartier som sitter i riksdagen. Jag har naturligtvis\r\ningen anledning att göra annat än att följa\r\nriksdagens beslut. Jag har verkligen en ambition\r\noch känner mig inte alls håglös vad beträffar\r\nmöjligheterna att försöka lindra effekterna av det\r\nsom varit. Det är att se framåt. Att låta sin politiska\r\nförkunnelse präglas av historielöshet skapar de\r\nproblem som Oskar Lindkvist har varit med om att\r\nställa till. Vi får se till att inte upprepa de misstagen.</pre><pre>Vad gäller ROT-programmet som sådant är jag\r\nmedveten om att det finns en del oformligheter,\r\nsom vi försöker hantera. Oformligheterna beror\r\ndelvis på det sätt på vilket riksdagen formulerade\r\nsitt ursprungliga beslut.</pre><pre>Anf. 85  OSKAR LINDKVIST (s):</pre><pre>Fru talman! Det är alldeles självklart att regeringen\r\nskall följa riksdagens beslut. Fattas bara annat!\r\nMen man kan följa ett riksdagsbeslut mer eller\r\nmindre engagerat. Den brist på engagemang som\r\nframgår av svaret och av replikerna från Bo\r\nLundgren vittnar om att det är ett mycket svalt\r\nintresse för det ROT-program som vi nu håller på\r\natt diskutera.</pre><pre>När jag skrev min fråga utgick jag från att\r\nregeringens företrädare skulle ta chansen att aktivt\r\nmedverka till att förbättra de förhållanden som i\r\ndag råder på bostadsområdet. På den punkten är\r\njag besviken. Ingenting tyder på att varken\r\nbostadsrättshavare eller hyresgäster, som med\r\nmedverkan av regeringen mycket enkelt kan\r\nkomma in i systemet, har något att hämta. Ändå\r\nhar vi den lägsta bostadsproduktionen i Sverige\r\nsedan 1941. Tänk på det, Bo Lundgren.</pre><pre>Anf. 86  Statsrådet BO LUNDGREN (m):</pre><pre>Fru talman! Om vi skall diskutera vad som\r\norsakade bostadsproduktionens fall, är vi tillbaka\r\ntill vad som inträffade under Oskar Lindkvists tid\r\nsåsom bostadspolitiker med en regering som han\r\nkunde påverka här i riksdagen. Det var ju då som\r\nman lade grunden till de stora problem som vi ser i\r\ndag genom en kostnadsexplosion och genom en\r\növerutbyggnad av såväl bostäder som andra\r\nbyggnader. Detta har skapat oerhörda problem.\r\nVad vi nu har att göra är bl.a. att genom detta ROT-\r\nprogram försöka begränsa skadeverkningarna.</pre><pre>Jag känner ingen håglöshet, men jag konstaterar att\r\nOskar Lindkvist i sin fråga tar upp ett antal saker\r\nsom inte är relevanta i detta avseende. Det\r\nintressanta är att man alltid har givit bidrag eller,\r\nsom i detta fall, skattereduktion till\r\nfastighetsägarna, vilka kan använda medlen till\r\nreparationer åt den enskilde hyresgästen eller\r\nbostadsrättsinnehavaren. Så har det fungerat, och\r\nså kan det fungera också i fortsättningen. Ingenting\r\nhindrar att man vidtar åtgärder i enskilda\r\nlägenheter.</pre><pre>Anf. 87  OSKAR LINDKVIST (s):</pre><pre>Fru talman! Jag vet precis, Bo Lundgren, hur ROT-\r\nprogrammet fungerar. Jag var med från allra första\r\nbörjan: motionsmässigt, behandlingen i\r\nbostadsutskottet, överläggningarna med\r\nfinansministern och Centerpartiet i dessa frågor\r\nsamt diskussionen och beslutet i riksdagen. Jag vet\r\nexakt hur det fungerar.</pre><pre>Jag vet också att Bo Lundgren är oerhört förtjust i\r\natt diskutera vad som skedde under gårdagen. I\r\nhans senaste replik talade han om min tid såsom\r\nbostadspolitiker. Jag är alltjämt bostadspolitiker.\r\nTill skillnad från Bo Lundgren är jag också\r\nintresserad av bostadspolitik. Det är därför jag har\r\ntagit upp denna fråga. Jag vill än en gång säga att\r\nvi kunde ha gjort ett utomordentligt bra program\r\ntillsammans för att häva oss ur den vågdal som i dag\r\nråder på bostadsområdet. Men Bo Lundgren är\r\nmer intresserad av att prata om det förgångna. Jag\r\nvill diskutera vad som kan ske i framtiden.</pre><pre>Anf. 88  Statsrådet BO LUNDGREN (m):</pre><pre>Fru talman! Det var inte jag utan Oskar Lindkvist\r\nsom drog sig tillbaka ända till 1941 i sitt tidigare\r\ninlägg. Också jag är intresserad av bostadspolitik.\r\nJag är intresserad av att undanröja allt det som\r\nskapades av Oskar Lindkvist och som gjorde att\r\nden bostadspolitik som ni förde fick ett snöpligt slut\r\ngenom att byggsektorn rasade till följd av\r\nkostnadsoch ränteutvecklingen. Vi har lyckats\r\nåstadkomma mycket, och jag skall ge ett exempel,\r\nsom har betydelse för den framtida produktionen.</pre><pre>När Oskar Lindkvist var aktiv i en\r\nregeringskonstellation i riksdagen, var\r\nränteutgiften för en nyproducerad trerumslägenhet\r\nav normal standard ungefär 9 313 kr i genomsnitt\r\nför landet år 1990. Jag säger ungeför, för det kan\r\ngivetvis slå på någon krona. Den strama\r\nfinanspolitik som vi har fört och som har medgivit\r\nen sänkning av räntenivåerna till följd av att vi\r\navreglerar, minskar subventionerna och pressar\r\nkostnaderna har sammantaget lett till att\r\nmotsvarande lägenhet innevarande år drar en\r\nränteutgift på under 5 700 kr. Detta är effekter av\r\nen aktiv bostadspolitik, som syftar till att undanröja\r\ndet som ni en gång skapade och som lade hemsko\r\npå bostadsproduktionen i Sverige.</pre><pre>Överläggningen var härmed avslutad.</pre><pre>23 §  Svar på fråga 1993/94:6 om åtgärder mot\r\nsegregerade skolor</pre><pre>Anf. 89  Statsrådet BEATRICE ASK (m):</pre><pre>Fru talman! Björn Samuelson har frågat mig om jag\r\navser att vidta några åtgärder för att förhindra\r\nutvecklingen mot segregerade skolor med\r\nanledning av att elever i Trollhättans kommun valt\r\natt få byta skola.</pre><pre>Riksdagen beslöt våren 1993 att elever i\r\ngrundskolan skall ges ökade möjligheter att välja\r\nskola inom såväl den egna kommunen som andra\r\nkommuner. Med anledning av detta har skollagen\r\nändrats. Enligt 4 kap. 6 § skollagen skall elevens\r\nönskemål om placering vid viss skola beaktas så\r\nlångt det är möjligt. Andra elevers berättigade krav\r\npå placering i en skola nära hemmet får dock inte\r\nåsidosättas. Kommunen behöver inte heller\r\ntillgodose sådana önskemål, om betydande\r\norganisatoriska eller ekonomiska svårigheter\r\nuppstår.</pre><pre>Intentionerna till skollagsändringen var att ge\r\nelever och föräldrar ökat inflytande vad gäller val\r\nav skola. Skolverket har nyligen frågat ett\r\nrepresentativt urval föräldrar om deras attityder till\r\nvalfriheten. Utfrågningen visar att det finns en klart\r\npositiv inställning till de ökade möjligheterna att\r\nvälja skola. När föräldrarna skulle tala om vad de\r\ntycker är viktigast inför val av skola, betonade de\r\nframför allt kvalitetsfrågorna. Allra viktigast var att\r\nskolan verkligen satsar på att ge eleverna\r\nkunskaper, att det finns en bra kamratanda och att\r\nskolan tar väl hand om alla elever.</pre><pre>Pettersbergsskolan är en högstadieskola i\r\nTrollhättan, som tar emot knappt 500 elever från\r\nfem mellanstadieskolor i kommunen. Enligt\r\nuppgift från skolledningen begärde sex sju elever\r\ninför höstterminen 1993 att placeras vid en annan\r\nskola än Pettersbergsskolan. Någon skyldighet att\r\nange skälen för val av skola finns inte, men i dessa\r\nfall hade negativ gängbildning och som resultat\r\nhandgemäng med invandrarbarn i området varit\r\nanledning för några föräldrar att begära byte av\r\nskola. Ansökningarna bifölls.</pre><pre>Rätten att välja skola och berörda fall i Trollhättan\r\ninnebär knappast någon risk för ghettobildning\r\nmen understryker vikten av information och\r\nopinionsbildning i frågor som rör de grundläggande\r\nvärdena i vårt samhälle.</pre><pre>Jag ser också med viss oro på effekterna av det\r\nalltmer segregerade boendet, vilket märks framför\r\nallt i det offentliga skolväsendet. Det finns\r\nanledning att noga följa hur kommuner och skolor\r\nlever upp till skollagens och läroplanernas krav på\r\nen likvärdig utbildning för alla barn. Jag följer\r\nutvecklingen bl.a. genom Skolverkets\r\nutvärderingar och är inte främmande för att\r\nsärskilda insatser kan behöva göras.</pre><pre>Anf. 90  BJÖRN SAMUELSON (v):</pre><pre>Fru talman! Jag ber att få tacka statsrådet för\r\nsvaret. För mig och Vänsterpartiet är skolan och\r\nutbildningspolitiken ett viktigt instrument eller\r\nverktyg för att åstadkomma jämlikhet i samhället\r\nmellan könen och för att utjämna skillnader mellan\r\nbarn från olika socialgrupper. Kort sagt: Vi kräver\r\nen likvärdig skola. Föräldrar och elever skall känna\r\ntrygghet, när de på olika sätt deltar i skolarbetet.\r\nDen tryggheten kan inte garanteras i ett segregerat\r\nskolsystem.</pre><pre>Det ligger ett demokratiskt värde i en jämlik och\r\nsolidarisk skola, vill jag hävda. Men nu har vi på\r\nsenare tid fått en rad signaler om att det inte står\r\nriktigt rätt till ute i en del skolor. Trollhättan, som\r\njag har tagit upp i min fråga, tjänar bara såsom ett\r\nexempel. Det finns exempel på skolor som jag\r\nmåste säga är aparta i förhållande till samhällets\r\ngrundläggande värderingar och som förnekar\r\nutvecklingsteorier och t.o.m. ifrågasätter\r\ndemokratiska system och arbetssätt. Det finns\r\nsegregering mellan skolor i grannskap. Det finns\r\nsegregering inom skolan, vilket statsrådet också\r\npekar på. Det kan kosta tusentals kronor per\r\ntermin att gå i en viss skola. Det finns skolor som\r\nhar införts på aktiemarknaden. Även andra\r\nrapporter är oroande. Det finns exempel på\r\nvåldsövergrepp.</pre><pre>Nu säger statsrådet att hon är beredd att göra\r\nsärskilda insatser på skolans område. Då ber jag att\r\nstatsrådet ger exempel på vilka konkreta åtgärder\r\nsom hon ämnar vidta.</pre><pre>Anf. 91  Statsrådet BEATRICE ASK (m):</pre><pre>Fru talman! Låt mig först bara ta det fall som Björn\r\nSamuelson har tagit upp. Efter att ha satt mig in i\r\nfrågan om Trollhättan, har jag uppfattat att Eko-\r\ninslaget, som frågan ju byggde på, delvis var\r\nmissvisande. Det är uppenbart att det bland barn\r\ni detta område har förekommit gängbildningar och\r\nlekar som har lett till svårigheter bl.a. för\r\ninvandrarbarn. Detta är inte något ovanligt. Vi\r\nkänner till dessa tendenser till främlingsfientlighet.\r\nDet är med anledning härav som jag säger att jag\r\nnoga följer utvecklingen. Det kan inte accepteras\r\natt vi får ett samhälle, där en så grundläggande\r\nrättighet och värdering som andra människors lika\r\nvärde inte fungerar.</pre><pre>Vilken typ av åtgärder kan jag då tänka mig?\r\nFramför allt arbetar vi på departementet just nu\r\nmed att studera invandrarrika områden. Där finns\r\nskolor där segregeringen är som allra tydligast. Det\r\nkan finnas en rad olika saker som behöver göras.\r\nJag är dock inte i dag beredd att ge exakta besked.\r\nJag är allvarligt bekymrad över att invandrarbarn\r\ninte lär sig svenska därför att de inte har svenska\r\nkamrater.</pre><pre>Från vänsterhåll vill man gärna dra väldigt stora\r\nväxlar på valfriheten och hävda att den är orsaken\r\ntill problemen. Så är inte fallet. Att välja skola är\r\nen viktig sak, men segregeringen och därmed\r\nsammanhängande problem har vi haft även\r\ntidigare. De förvärras faktiskt inte av reformerna\r\nutan av andra attityder i samhället. Där tror jag att\r\nvi gemensamt kan agera.</pre><pre>Anf. 92  BJÖRN SAMUELSON (v):</pre><pre>Fru talman! Det är säkert så att vi kan finna vissa\r\ngemensamma arbetsfält och jobba tillsammans för\r\natt stävja misshälligheter ute i skolorna, osv. Men\r\ndet är klart att när frågan om att kunna gå i en skola\r\neller inte har blivit en ekonomisk fråga, påverkas\r\nnaturligtvis urvalet av elever. Det är ostridigt så.</pre><pre>Utbildningsutskottet arrangerade en offentlig\r\nutskottsutfrågning i förra veckan. Det framgick då\r\natt skolan har i dag mindre resurser till\r\nstödundervisning. Även sådana frågor måste ses\r\növer. Undervisningen behövs för att hjälpa dessa\r\nelever att komma i ''fas'' med de andra eleverna.</pre><pre>Naturligtvis kan inte skolan självt lösa alla\r\nproblem. Det handlar om bostadspolitik och\r\narbetslöshet. Vi lever i en svår tid ekonomiskt sett.\r\nMen både riksdagen och regeringen måste vara\r\nberedda att sätta in alla de åtgärder som är möjliga\r\nför att se till att människor som är unga i dag kan\r\nmötas i samhället.</pre><pre>Anf. 93  Statsrådet BEATRICE ASK (m):</pre><pre>Fru talman! Vi kan vara överens om att vi måste\r\nskapa en gemenskap i samhället mellan människor\r\nav alla sorter -- om man får uttrycka sig så.</pre><pre>Frågan om valmöjligheten kommer tillbaka i\r\ndebatten. De reformer som regeringen har\r\ngenomfört har minskat de ekonomiska\r\nskillnaderna, inte ökat dem. Det är i dag billigare\r\natt välja en alternativ skola än att välja ett\r\nkommunalt dagis. Jag tycker att detta säger en hel\r\ndel.</pre><pre>Just på grund av segregeringen är det ibland en\r\nmöjlighet för bl.a. invandrarföräldrarna att kunna\r\nvälja en annan kommunal skola för att deras barn\r\nskall få mer kontakt med svenska barn. Det kan\r\nvara bra. Vi skall titta på dessa frågor och följa upp\r\ndem. Vi skall våga agera när det finns tendenser till\r\natt skolorna inte arbetar tillräckligt aktivt med\r\nvärderingsfrågorna och se till att skapa en attityd\r\nsom är sund.</pre><pre>Jag vill dock säga några ord om den undersökning\r\nsom har gjorts om föräldrarnas inställning. En av\r\nde viktigaste aspekterna på en bra skola som har\r\nframkommit från föräldrarnas sida är att skolan\r\nvinnlägger sig om att hjälpa elever som har problem\r\nav olika slag. Det finns en väldig solidaritet hos\r\nföräldrarna. Det vill jag framhålla.</pre><pre>Anf. 94  BJÖRN SAMUELSON (v):</pre><pre>Fru talman! När vi ser att det uppträder segregering\r\ninom det allmänna skolväsendet måste det ringa en\r\nvarningsklocka hos oss ansvariga\r\nutbildningspolitiker. Då får vi söka olika vägar och\r\nse till att vi inte fattar politiska beslut som innebär\r\natt unga människor inte möts i samhället.</pre><pre>Det var ett intressant program om Västerås på TV\r\nhäromkvällen. Där återspeglades det\r\nfrämlingsskap som unga människor i samma ålder\r\nkände inför varandra. Jag tror att ett främjande av\r\nytterligare utveckling av skolor som kan verka\r\nverklighetsfrämmande i sina värderingar osv. inte\r\nkommer att vara till gagn för människor som vill\r\nmötas.</pre><pre>Anf. 95  Statsrådet BEATRICE ASK (m):</pre><pre>Fru talman! Skillnaden består i att Björn\r\nSamuelson egentligen tycker att det var bättre förr.\r\nMen faktum var att när kommunen hänvisade\r\neleverna till skolan som låg närmast permanentades\r\nproblemen med segregationen.</pre><pre>Vi har nu öppnat för ett utbyte. Det är klart att\r\nskolor som profilerar sig -- t.ex. en musikskola --\r\nlockar till sig elever med olika typer av bakgrund.\r\nDet är inte nödvändigtvis de som bor närmast som\r\ngår i den skolan.</pre><pre>Det är inte lätt att lösa upp dessa inbyggda\r\nsamhällsproblem. Men -- för det första -- man skall\r\ninte dra för långtgående slutsatser av enskilda\r\nincidenter. För det andra gäller detta generellt i\r\nskolväsendet. Där är Björn Samuelson och jag\r\növerens om att vi skall arbeta för att minska och\r\nhelst stävja de negativa tendenser till segregering\r\nsom finns.</pre><pre>Anf. 96  BJÖRN SAMUELSON (v):</pre><pre>Fru talman! Beatrice Ask och jag är inte överens i\r\nhur man skall se på frågan om profilering och\r\nindividualisering. Jag hävdar att man inte behöver\r\nen särskild skola utanför det allmänna skolväsendet\r\nför att det skall bli en profilering. Det sker varje\r\ndag. Det skall ske inne i klassrummet -- nästan var\r\nfyrtionde minut.</pre><pre>Det är klart att skolan inte är opåverkad av\r\nutvecklingen i övrigt. Naturligtvis är det så. Det blir\r\nåterverkningar på skolan när man går mot allt\r\nstörre klasskillnader i ett samhälle, där en del får\r\njobb och andra aldrig har några utsikter till att få\r\narbete -- där de aldrig kan känna delaktighet i\r\nsamhället. Detta kommer att visa sig snart.</pre><pre>Överläggningen var härmed avslutad.</pre><pre>24 §  Svar på fråga 1993/94:37 om kontroll av att\r\nskolor följer läroplaner</pre><pre>Anf. 97  Statsrådet BEATRICE ASK (m):</pre><pre>Fru talman! Ingela Mårtensson har frågat vilka\r\nåtgärder regeringen vidtagit för att kontrollera att\r\nde skolor som får kommunala medel följer en\r\ngodtagbar läroplan. Bakgrunden är ett reportage\r\nom Joshua-skolan i Gamleby i tv-programmet\r\n''Kalla fakta''.</pre><pre>Skolverket beslöt så sent som i maj 1993 att\r\ngodkänna Joshua-skolan som fristående\r\ngrundskola fr.o.m. läsåret 1993/94. Enligt\r\nansökningen skulle skolan i huvudsak följa\r\ngrundskolans läroplan (Lgr 80). Undervisning i\r\nämnet kristendomskunskap skulle ges under två\r\nveckotimmar inom de samhällsorienterande\r\nämnena.</pre><pre>Enligt bestämmelser i 9 kap. skollagen kan\r\nSkolverket godkänna en fristående skola för vanlig\r\nskolplikt om skolans utbildning ger kunskaper och\r\nfärdigheter som till art och nivå väsentligen svarar\r\nmot de kunskaper och färdigheter som grundskolan\r\nförmedlar. Även i övrigt skall utbildningen svara\r\nmot grundskolans allmänna mål.</pre><pre>Den fristående skolans verksamhet skall omfattas\r\nav det svenska samhällets grundläggande\r\nvärderingar. De riktlinjer för fostran och utveckling\r\nsom anges i de övergripande målen för grundskolan\r\ngäller också för fristående skolor. De skall verka för\r\njämställdhet mellan män och kvinnor, och skolan\r\nfår inte använda aga eller andra lagstridiga\r\nuppfostringsmetoder.</pre><pre>Undervisningen i en fristående skola skall vara\r\nallsidig och saklig, även om verksamheten får\r\npräglas av olika åskådningar och värderingar.</pre><pre>En fristående skola får jämka timplanen och får ge\r\nundervisning i andra ämnen än de som finns i\r\ngrundskolan. Huvudsaken är att eleverna som\r\nslutresultat av undervisningen får i stort sett samma\r\nkunskaper och färdigheter som de skulle ha fått i en\r\nvanlig grundskola.</pre><pre>De fristående skolorna står under tillsyn av\r\nSkolverket. De är också skyldiga att delta i den\r\nuppföljning och utvärdering som Skolverket\r\ngenomför.</pre><pre>Tillsynen, som utövas av Skolverkets\r\nfältorganisation, är av övergripande karaktär. Den\r\navser huvudsakligen den egentliga\r\nutbildningsverksamheten. Tillsynen omfattar bl.a.\r\ngranskning av om en fristående skola alltjämt\r\nuppfyller de krav som ställts vid godkännandet.\r\nDen inriktas också på kontroll av att skolorna\r\nfullgör sina författningsenliga skyldigheter. På\r\nförekommen anledning kan Skolverket genom sin\r\nfältorganisation också företa inspektioner. En\r\nanledning till en sådan inspektion kan vara att det\r\nen gång givna godkännandet satts i fråga genom\r\nt.ex. formell anmälan eller uppgifter i massmedia.</pre><pre>Eftersom Joshua-skolan godkänts som fristående\r\nskola fr.o.m. läsåret 1993/94, kommer Skolverket --\r\nenligt den praxis som Skolverket upparbetat -- att\r\nförsta gången utöva reguljär tillsyn över skolan\r\nnästa läsår, dvs. läsåret 1994/95.</pre><pre>Om en fristående skola inte längre uppfyller kraven\r\nför godkännande och bristerna inte avhjälps, kan\r\nSkolverket återkalla godkännandet. Detsamma\r\ngäller om skolan vägrar att delta i uppföljning och\r\nutvärdering.</pre><pre>Regeringen har alltså genom skollagen gett\r\nSkolverket rätten att kontrollera att de\r\nbestämmelser som gäller efterlevs.</pre><pre>Tillsyn, uppföljning och kvalitetskontroll av\r\nskolor -- oavsett dessas ägandeform eller\r\ninriktning -- är fortfarande en relativt ny företeelse\r\ni Sverige. Därför pågår det nu också ett intensivt\r\narbete inom Skolverket för att utveckla metoder\r\noch kriterier för verksamheten. Det arbetet är\r\nsvårt, grannlaga och mycket viktigt. Regeringen\r\nfäster stor vikt vid det, vilket vi också i olika\r\nsammanhang har framhållit.</pre><pre>Anf. 98  INGELA MÅRTENSSON (fp):</pre><pre>Fru talman! Jag skall be att få tacka för det utförliga\r\nsvaret.</pre><pre>Jag tycker att det är bra att vi får en klar\r\nredovisning av vad som gäller. Jag tror att det var\r\nmånga som reagerade på inslaget i ''Kalla fakta'' --\r\nprecis som jag gjorde. Därför välkomnar jag\r\nverkligen ett svar av detta slag och att regeringen\r\nverkligen tar dessa frågor på allvar.</pre><pre>Jag är inte emot friskolor på något sätt. Tvärtom!\r\nMen jag tycker att det är viktigt att dessa skolor\r\nsköts på ett riktigt sätt, så att de inte förfelar hela\r\nsyftet med friskolor. Därför är det viktigt att\r\nfriskolor respekterar och följer de grundläggande\r\nvärderingarna om demokrati, religionsfrihet,\r\nrespekt för mänskliga rättigheter och objektivitet.\r\nDet fanns i inslaget om Joshua-skolan saker som\r\ngjorde att jag fick uppfattningen att man i den\r\nskolan inte riktigt tillämpar de värderingarna. Det\r\när dock klart att man inte helt kan avgöra det bara\r\ngenom att se på TV-inslag, och därför är det viktigt\r\natt Skolverket verkligen gör en extra tillsyn.</pre><pre>Av svaret framgår att den omständigheten att detta\r\nhar uppmärksammats i massmedia kan ge en impuls\r\ntill Skolverket att göra en kontroll utöver den\r\nreguljära tillsynen. Jag tycker dock att det är litet\r\nlångt till läsåret 1994/95, och det vore bra om\r\nSkolverket kunde genomföra denna kontroll\r\ntidigare än då. Jag undrar om statsrådet har fått\r\nnågon reaktion som tyder på att en sådan tidigare\r\nkontroll kommer att göras.</pre><pre>Jag tycker också att det är märkligt att vi inte har\r\nmetoder för uppföljning av skolans verksamhet och\r\natt någon sådan inte har gjorts tidigare. Det är ju\r\nmycket viktigt för allas vår framtid hur\r\nskolverksamheten sköts.</pre><pre>Anf. 99  Statsrådet BEATRICE ASK (m):</pre><pre>Fru talman! Jag tycker att några saker är väsentliga.\r\nFör det första har regeringen skärpt kraven för\r\ngodkännande av fristående skolor. Jag vill påstå att\r\nvi i dag är noggrannare med öppenheten och\r\nplaneringen av verksamheten. Vi kontrollerar bl.a.\r\natt dessa skolor har utbildade lärare, vilket kanske\r\ninte skedde lika noggrant tidigare.</pre><pre>För det andra vill jag ta upp resonemanget om\r\nobjektivitet och allsidighet. En skola behöver\r\ninte -- inte ens en kommunal skola -- vara objektiv,\r\nmen den undervisning som eleverna får skall vara\r\nallsidig. Man måste alltså ge frågorna en belysning\r\nfrån olika håll. När man agerar som lärare i\r\nklassrummet -- det skulle gälla också om vi själva\r\nvar lärare -- präglas undervisningen ibland av ens\r\negen uppfattning. Men det är en skyldighet för\r\nskolan att se till att eleverna får en fråga belyst i mer\r\nän en vinkel.</pre><pre>I den skola som vi diskuterar här har man mer av\r\nundervisning i kristendom, men man har också\r\nundervisning i religionskunskap, dvs. om andra\r\nreligioner, vilket är väsentligt.</pre><pre>Jag delar uppfattningen att det är märkligt att vi är\r\nganska nya på området utvärdering och\r\nuppföljning, men tyvärr har det under lång tid inte\r\nfunnits intresse från socialdemokraterna för att\r\nägna sig åt den sidan av skolverksamheten. Det\r\npågår nu ett intensivt arbete om detta.</pre><pre>Vi har också ett verktyg att tillgripa när en\r\nutvärdering visar att en fristående skola inte\r\nfungerar. Vi kan då dra tillbaka skolans tillstånd\r\noch stänga den. Vi har inte motsvarande verktyg\r\neller praxis för vad som skall göras när det gäller\r\noffentliga skolor.</pre><pre>Vad gäller Joshua-skolan har jag varit i kontakt\r\nmed Skolverket och med den region som ansvarar\r\nför den skolan. Det har gjorts ett ordentligt arbete\r\ninför godkännandet av skolan, och man har inte\r\nbedömt att det nu behövs en extra tillsyn. Man vill\r\natt skolan skall få en rimlig chans att komma i gång.\r\nMan har också hävdat att TV-inslaget är mycket\r\nkort och kanske inte belyser hela verksamheten.\r\nDet verkar som om man ganska väl vet hur skolan\r\nfungerar, och jag har utgått från att man har givit\r\nrätt signal. Man har också ställt sig frågor med\r\nanledning av TV-programmet.</pre><pre>Anf. 100  INGELA MÅRTENSSON (fp):</pre><pre>Fru talman! Man kan ställa sig frågan vad\r\nobjektivitet är, och det är inte så helt klart. I den\r\ningår dock att man skall belysa saker från olika håll,\r\noch jag fick av TV-programmet intrycket att man\r\npå Joshua-skolan anser att man besitter den enda\r\nsanningen. Jag reagerar mot att man kan göra\r\nanspråk på det -- att det inte är politikerna som\r\nbestämmer i vårt samhälle, utan att avgörandena\r\nsker högre upp, så att säga.</pre><pre>Men jag skall inte gå in på detta. Det är Skolverkets\r\nuppgift att på ett sakligt sätt göra en bedömning.\r\nJag beklagar dock att man inte vill göra någon extra\r\ntillsyn förrän 1994/95. Jag tackar ändå för svaret\r\noch för att regeringen verkligen tar kontrollen av\r\nskolor på allvar, både av kommunala skolor och av\r\nfriskolor.</pre><pre>Överläggningen var härmed avslutad.</pre><pre>25 §  Svar på fråga 1993/94:11 om åtgärder för\r\natt förhindra rymning från sluten psykiatrisk\r\nvård</pre><pre>Anf. 101  Statsrådet BO KÖNBERG (fp):</pre><pre>Fru talman! Göthe Knutson har frågat\r\nsocialministern om vilka åtgärder han har för avsikt\r\natt vidta med anledning av rymningen från Sidsjöns\r\nsjukhus i mitten av september. Arbetet inom\r\nregeringen är så fördelat att det är jag som skall\r\nbesvara frågan.</pre><pre>Jag skulle inledningsvis vilja erinra om att skyddet\r\nför samhället särskilt har beaktats i den nya\r\npsykiatrilagstiftning som gäller sedan den 1 januari\r\n1992. Tingsrätten (i första instans) kan nämligen\r\nbesluta om särskild utskrivningsprövning när den\r\ndömer någon till rättspsykiatrisk vård, om den\r\nbedömer att det finns risk för att den dömde\r\nåterigen kan komma att begå något allvarligt brott.\r\nI sådana fall är det länsrätten som bestämmer om\r\nvården skall upphöra eller om patienten skall få\r\nvistas utanför sjukvårdsinrättningens område.\r\nVidare har åklagaren möjlighet att överklaga\r\nlänsrättens beslut.</pre><pre>Vid rättspsykiatrisk vård med särskild\r\nutskrivningsprövning är det enligt bestämmelserna\r\nchefsöverläkaren vid vårdinrättningen som fattar\r\nbeslut om patienten skall få lov att på egen hand\r\nvistas inom vårdinrättningens område men utanför\r\nsin vårdavdelning. Det är enligt min mening\r\nutomordentligt väsentligt att man i varje enskilt fall\r\nnoga prövar om detta är lämpligt.</pre><pre>Jag har blivit informerad om att Socialstyrelsen\r\nplanerar att genomföra en inspektion vid Sidsjöns\r\nsjukhus för att klarlägga förhållandena kring den\r\naktuella rymningen. Inspektionen kommer att\r\ngenomföras i samverkan med\r\nJustitieombudsmannen. Om det vid inspektionen\r\neller på annat sätt framkommer att det krävs\r\nförfattningsändringar för att t.ex. öka säkerheten\r\nvid rättspsykiatrisk vård, kommer jag självfallet att\r\nta de initiativ som behövs.</pre><pre>Jag vill också påminna om att regeringen i april\r\n1992 gav Socialstyrelsen i uppdrag att utvärdera\r\ntillämpningen av den nya lagstiftningen om\r\npsykiatrisk tvångsvård m.m. Styrelsen skall inom\r\nramen för sitt uppdrag bl.a. särskilt analysera\r\nskyddet för samhället.</pre><pre>Göthe Knutson tar även upp\r\nstödpersonsfunktionen i sin fråga. Jag vill därför\r\nnämna att utformningen och konsekvenserna av\r\nsystemet med stödperson också skall analyseras\r\nenligt det uppdrag som givits. Socialstyrelsens\r\nutvärdering skall redovisas till regeringen i mitten\r\nav december, dvs. om ett par månader. När\r\nuppdraget är avrapporterat kommer det att finnas\r\nytterligare underlag för att ta ställning till vilka\r\nåtgärder som kan behöva vidtas för att förbättra\r\nden psykiatriska tvångsvården.</pre><pre>Anf. 102  GÖTHE KNUTSON (m):</pre><pre>Fru talman! Jag tackar statsrådet för detta som jag\r\ntycker utförliga svar, som såvitt jag förstår också\r\ninnehåller en nyhet, och en bra sådan, nämligen att\r\nSocialstyrelsen planerar att genomföra en\r\ninspektion vid Sidsjöns sjukhus för att klarlägga\r\nförhållandena omkring den aktuella rymningen.</pre><pre>Den rymning som jag i min fråga till\r\nsjukvårdsministern har tagit upp gäller en rymning\r\nav en för styckmord dömd person. Det visade sig\r\natt denne t.o.m. hade egen bil och nyckel till den.\r\nHan kunde bara promenera ut från sjukhuset, där\r\nhan skulle vara i sluten psykiatrisk vård efter sina\r\nmissgärningar, och kunde åka i väg.</pre><pre>Den läkare som såvitt jag förstår borde vara den\r\nansvarige sade att det här är förskräckligt -- mannen\r\nkommer att mörda igen. Vi vanliga människor\r\nfrågar oss varför man har en sådan person på fri fot.\r\nHur kan det komma sig att det är så släpphänt? Det\r\när ju det rätta ordet. Vi erinrar oss också som\r\npolitiker att vi flera gånger har behandlat\r\npropositioner i kammaren med förslag till\r\nändringar syftande till att skydda allmänheten.\r\nAllmänheten blir mycket utsatt i ett sådant här fall,\r\noch polisen får mycket merarbete.</pre><pre>Nu slutade det lyckligt den här gången.\r\nVederbörande togs om hand, för övrigt i Norge,\r\noch är nu tillbaka på sjukhuset. Men man frågar sig:\r\nFör hur länge?</pre><pre>Statsrådet kommer att ta initiativ till att förbättra\r\nreglerna, om det skulle visa sig krävas. Kan vi utgå\r\nfrån att sådana åtgärder blir snabbt vidtagna från\r\nSocialstyrelsens sida? December har angivits som\r\nen tidpunkt.</pre><pre>Anf. 103  Statsrådet BO KÖNBERG (fp):</pre><pre>Fru talman! Det stämmer att den rapport som vi\r\nbegärde för cirka ett och ett halvt år sedan skall\r\nredovisas vid utgången av år 1993, dvs. om ett par\r\nmånader. Det kommer då alltså att finnas ett\r\nunderlag som jag, Göthe Knutson och andra som är\r\nintresserade kan ta del av.</pre><pre>Jag vill samtidigt utan att gå in på detaljer i vad som\r\nförevarit i ärendet, men eftersom Göthe Knutson\r\nsnuddade vid frågan, säga att om en ansvarig läkare\r\ngör den bedömningen att patienten kommer att\r\nmörda igen och släpper ut vederbörande på fri fot,\r\när det självfallet på tok. Men jag hoppas att det inte\r\när fullt så illa.</pre><pre>Anf. 104  GÖTHE KNUTSON (m):</pre><pre>Fru talman! Tack för de synpunkterna. Jag hoppas\r\ndetsamma. Det gällde för all del ett citat från en\r\ntidning. Dess värre tror jag att det stämmer.</pre><pre>Statsrådet tar välvilligt upp detta med\r\nstödfunktionen. Det är dock just den funktionen\r\nsom en ansvarig läkare påstått vara skulden i detta\r\nspeciella fall. Men rent allmänt gäller ju att vi\r\ngenom riksdagens beslut har satt in en särskild\r\nfunktion i form av en stödperson. En läkare säger i\r\nett fall, och kanske gäller det flera fall, att det\r\nfaktum att det skall finnas en stödperson är det som\r\norsakat att det blivit så här.</pre><pre>Avslutningsvis vill jag ta tillfället i akt och påminna\r\nsjukvårdsministern om denna detalj, som tydligen\r\när väldigt väsentlig. Den åberopas ju nu som skäl\r\nför att det har gått snett.</pre><pre>Anf. 105  Statsrådet BO KÖNBERG (fp):</pre><pre>Fru talman! Min bild av den nya lagstiftningen är,\r\nsom jag antyder i mitt svar, att den i de här delarna\r\nhar haft som syfte att öka samhällsskyddet, dvs.\r\negentligen skyddet av allmänheten. Jag tror också\r\natt man har åstadkommit en sådan förbättring. Men\r\ndet vet vi inte mera i detalj förrän kanske i slutet av\r\nåret.</pre><pre>Med anledning av Göthe Knutsons senaste inlägg\r\nvill jag säga att det också är min bild att\r\ntankegången bakom lagstiftningen är att dömda\r\npersoner skall ha rätt till en stödperson. Det tror\r\njag i grunden är en korrekt tankegång. Men det är\r\nmöjligt att det blir fel ibland.</pre><pre>Anf. 106  GÖTHE KNUTSON (m):</pre><pre>Fru talman! Jag är synnerligen till freds med\r\nstatsrådets svar. Jag tycker att det säger oss -- och\r\njag avser då inte i första hand mig själv som här\r\nställer en enkel fråga utan allmänheten -- att denna\r\nregering genom Bo Könberg nu kommer att ta itu\r\nmed det här. Socialstyrelsen lägger fram sin\r\nrapport, och regeringen kommer att se till att de\r\nändringar snabbt företas som -- dess värre, eller\r\nkanske dess bättre -- är av nöden.</pre><pre>Anf. 107  Statsrådet BO KÖNBERG (fp):</pre><pre>Fru talman! Slutsatserna kommer vi förstås att dra\r\nnär vi har läst utredningen. Jag vill därför inte\r\nförutskicka något resultat i dag.</pre><pre>Överläggningen var härmed avslutad.</pre><pre>26 §  Svar på fråga 1993/94:36 om\r\nförtidspensionärers möjlighet att arbeta ideellt</pre><pre>Anf. 108  Statsrådet BO KÖNBERG (fp):</pre><pre>Fru talman! Rolf L Nilson har frågat mig om\r\nregeringen kommer att modifiera inkomstreglerna\r\nså att det blir möjligt även för förtidspensionerade\r\natt delta i ideellt arbete.</pre><pre>Fr.o.m. den 1 juli i år finns det fyra nivåer i\r\nförtidspensioneringen, så att pensionen nu kan\r\nbeviljas som hel, tre kvarts, halv eller en fjärdedels\r\nförmån. Tidigare kunde förtidspension beviljas\r\nsom hel, två tredjedels eller halv förmån. De nya\r\nreglerna innebär bl.a. en bättre överensstämmelse\r\nmellan sjukpenningförsäkringen och\r\nförtidspensioneringen.</pre><pre>Syftet med denna reform var att åstadkomma en\r\nstörre flexibilitet inom förtidspensioneringen.\r\nFrågan om fyra ersättningsnivåer inom\r\nförtidspensioneringen har utretts av\r\nRehabiliteringsberedningen, som förordade en\r\nsådan lösning. Den övervägande majoriteten av\r\nremissinstanserna var positiva till förslaget. Fyra\r\nersättningsnivåer i förtidspensioneringen ger bättre\r\nmöjligheter att bevilja förtidspension på en nivå\r\nsom faktiskt överensstämmer med den försäkrades\r\nnedsättning av arbetsförmågan. Härigenom kan\r\nockså på sikt flera människor bibehålla kontakten\r\nmed arbetsmarknaden.</pre><pre>Enligt de tidigare reglerna kunde hel förtidspension\r\nbeviljas om arbetsförmågan var nedsatt i sådan\r\ngrad att intet eller endast en ringa del därav\r\nåterstod. Detta har i praxis inneburit att hel\r\nförtidspension kunde beviljas om\r\nrestarbetsförmågan hos den försäkrade inte\r\növersteg en sjättedel. De nya reglerna innebär att\r\nsamma krav på nedsatt arbetsförmåga ställs inom\r\nsjukförsäkringen och förtidspensioneringen och\r\ndärmed att hel förmån i princip förutsätter att ingen\r\nrestarbetsförmåga finns. Vidare har den tidigare\r\nnivån om två tredjedels förtidspension slopats,\r\nsamtidigt som en ny nivå med tre fjärdedels pension\r\ninförts för den vars restarbetsförmåga uppgår till\r\nminst en fjärdedel, dock ej till hälften.</pre><pre>För dem som beviljats förtidspension före den 1 juli\r\n1993 gäller övergångsbestämmelser så att de\r\ntidigare villkoren fortsätter att tillämpas för\r\nbeviljade förtidspensioner till dess att en\r\nomprövning eventuellt aktualiseras.</pre><pre>Avgörande för om förtidspension beviljas är\r\nnaturligtvis den försäkrades arbetsförmåga. I\r\nprincip bedöms oavlönat arbete inte på något annat\r\nsätt än avlönat arbete. Så var fallet även enligt de\r\ntidigare reglerna. Tillämpningen av begreppet\r\narbetsförmåga förutsätter dock ett nära samspel\r\nmellan medicinska och ekonomiska bedömningar.</pre><pre>Den skärpning av kravet på nedsättning av\r\narbetsförmåga för hel förtidspension som gäller\r\nsedan den 1 juli 1993 minskar möjligheterna att\r\nförvärvsarbeta eller arbeta ideellt utan att\r\nförtidspensionen reduceras. Det är dock angeläget\r\natt alla kan delta i ideellt arbete, inte minst\r\npersoner med funktionshinder. I den mån det visar\r\nsig att de nya reglerna lägger påtagliga hinder i\r\nvägen för funktionshindrade personers möjligheter\r\natt delta i ideellt arbete, finns det skäl att se över\r\nde nya reglerna. Regeringen avser därför att med\r\nuppmärksamhet följa erfarenheterna av de nya\r\nnivåerna inom förtidspensioneringen.</pre><pre>Anf. 109  ROLF L NILSON (v):</pre><pre>Fru talman! Först vill jag tacka statsrådet Könberg\r\nför svaret. Det utgör till stor del en beskrivning av\r\nhur systemet fungerar och av intentionerna bakom\r\nsystemet. Det finns egentligen ingen anledning att\r\ngöra några invändningar mot detta. Det är bra om\r\nvi har ett flexibelt system som kan anpassas efter\r\nindividen. Det är också bra att man strävar efter att\r\nkontakten mellan den förtidspensionerade och det\r\nnormala arbetslivet så långt som möjligt bibehålls.</pre><pre>Det jag har tagit upp, och detta har\r\nuppmärksammats av enskilda individer,\r\nförsäkringskassan och massmedierna, är det som\r\nframstår som avigsidor av den skärpning av kraven\r\npå hel förtidspension som införts med det nya\r\nsystemet. Det handlar om personer med hel\r\nförtidspension som bedriver ideellt arbete, ett\r\narbete som är viktigt för individen. Det är ett sätt\r\nför dessa människor att bibehålla sin sociala\r\nkompetens och att göra något meningsfullt för egen\r\ndel. Men det är också ett viktigt bidrag för\r\nföreningslivet.</pre><pre>Som statsrådet nämnde rör detta\r\nhandikapporganisationer, s.k. R-förbund och\r\nkamratföreningar, som på små orter ofta är helt\r\nberoende av frivilliga insatser. Vidare rör det sig om\r\nnivån för den ekonomiska ersättningen -- vi har ju\r\ntidigare talat om oavlönade arbetsinsatser. Man\r\nkan diskutera nivån. Men det är oroväckande med\r\nde signaler som kommer om att förtidspensionärer\r\nsom t.ex. har tagit på sig politiska\r\nförtroendeuppdrag överväger, eller känner sig\r\ntvingade, att lämna dessa därför att det slår negativt\r\nför dem.</pre><pre>Jag skulle vilja veta vad som krävs för att statsrådet\r\nKönberg och regeringen skall vara beredda att göra\r\nförändringar avseende de här reglerna.</pre><pre>Anf. 110  Statsrådet BO KÖNBERG (fp):</pre><pre>Fru talman! Rolf L Nilson och jag är överens om en\r\nhel del saker. Vi är överens om att det är bra med\r\nflexibilitet och om att förtidspensioneringen bör\r\nutformas på ett sådant sätt att kontakterna med\r\narbetsmarknaden underlättas.</pre><pre>Vad vi nu resonerar om är tillämpningen av de nya\r\nreglerna från den 1 juli i år. Det finns förstås flera\r\nproblem när det gäller de här reglerna -- och måste\r\nförmodligen finnas, oavsett försäkringssystemens\r\nutformning -- i ett system där det handlar om att\r\navgöra om en persons arbetsförmåga så att säga är\r\nhelt borta eller inte.</pre><pre>Det är klart att det är lättare att avgöra den frågan\r\nom det finns ett yrkesarbete eller extrainkomster av\r\nnågot slag -- exempelvis, som Rolf L Nilson\r\nnämner, politiska uppdrag. Det finns några\r\ntidningsuppgifter i det sammanhanget som nått\r\näven mig. Trots allt är det viktigt att understryka att\r\ndet blir litet konstigt om en person har\r\nförtidspension från samhället därför att\r\nvederbörande inte har någon arbetsförmåga längre\r\noch dessutom har några betydande extrainkomster\r\nfrån en verksamhet, oavsett vilken typ av\r\nverksamhet det är fråga om.</pre><pre>Naturligtvis vill ingen av oss att människors\r\nmöjligheter att delta i politiskt arbete i samhället\r\nskall minska. Men det finns en problematisk\r\ngränsdragning i det avseendet.</pre><pre>Vad gäller ideellt arbete vill jag säga följande. Även\r\nom det, som jag säger i svaret, i princip gäller\r\nsamma sak -- för att spetsa till det hela kunde det ju\r\ngälla en person som så att säga av kroppsliga skäl\r\nfått förtidspension men som ägnar hela dagarna åt\r\natt ideellt bryta sten -- är det klart att\r\nförsäkringskassan skulle aktualisera frågan om man\r\nhar gjort rätt när man bedömt att vederbörande har\r\nhelt nedsatt arbetsförmåga.</pre><pre>Så till Rolf L Nilsons avslutande fråga om vad som\r\nkrävs. Jag vill inte precisera mig mer än jag gjort i\r\nsvaret. Vi följer alltså den här frågan under hösten\r\noch avvaktar rapporter som kan komma. Om man\r\nfrån försäkringskassans sida i gott nit ser till att det\r\nfinns en god arbetslinje inom\r\nsocialförsäkringssystemet och då går längre än vad\r\njag tror att riksdagen avsett, återkommer jag i\r\nfrågan.</pre><pre>Anf. 111  ROLF L NILSON (v):</pre><pre>Fru talman! Det som bekymrar mig i det här\r\nsammanhanget är att det i många fall handlar om\r\nsköra människor, som reagerar starkt på signaler\r\nfrån samhället som visar på att man inte förstår\r\nderas situation och att man behandlar de här\r\nmänniskorna hårt och på ett från deras synpunkt\r\norättvist sätt.</pre><pre>Det är alltså oerhört viktigt att de som handlägger\r\ndessa frågor är mycket känsliga för individerna och\r\nbehandlar detta i enlighet med de intentioner som\r\nstatsrådet Könberg här uttryckte.</pre><pre>Jag tror att det är mycket viktigt, eftersom det har\r\nkommit signaler om oklarheter även från\r\nförsäkringskassorna när det gäller tillämpningen\r\noch inte bara från berörda pensionärer. Det är\r\nviktigt att regeringen gör tydliga markeringar.</pre><pre>Överläggningen var härmed avslutad.</pre><pre>27 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:18 till jordbruksutskottet</pre><pre>1993/94:21 till konstitutionsutskottet</pre><pre>1993/94:22 till lagutskottet</pre><pre>1993/94:23 till utrikesutskottet</pre><pre>1993/94:26 till justitieutskottet</pre><pre>1993/94:43 till lagutskottet</pre><pre>1993/94:49 till lagutskottet</pre><pre>Skrivelse</pre><pre>1993/94:61 till näringsutskottet</pre><pre>Motionerna</pre><pre>1993/94:So1--So6 till socialutskottet</pre><pre>1993/94:Fö1 och Fö2 till försvarsutskottet</pre><pre>1993/94:A1--A5 till arbetsmarknadsutskottet</pre><pre>28 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:27 Ändringar i fastighetsbildningslagen</pre><pre>1993/94:32 Skydd för landskapsinformation</pre><pre>1993/94:33 Lagändringar med anledning av att den\r\nnya myndigheten Försvarsmakten inrättas</pre><pre>1993/94:52 Skärpta åtgärder mot\r\nmänniskosmuggling</pre><pre>1993/94:56 Sänkt tulltillägg m.m.</pre><pre>1993/94:57 Vårdnadshavares skadeståndsansvar</pre><pre>Skrivelse</pre><pre>1993/94:13 Redovisning av Allmänna\r\npensionsfondens verksamhet år 1992</pre><pre>Motionerna</pre><pre>med anledning av prop. 1992/93:220 En ny läroplan\r\noch ett nytt betygssystem för grundskolan,\r\nsameskolan, specialskolan och den obligatoriska\r\nsärskolan</pre><pre>1993/94:Ub1 av Ingvar Carlsson m.fl. (s)</pre><pre>1993/94:Ub2 av Charlotte Branting (fp)</pre><pre>1993/94:Ub3 av Ingela Mårtensson och Kenth\r\nSkårvik (fp)</pre><pre>1993/94:Ub4 av Stina Gustavsson och Rosa Östh\r\n(c)</pre><pre>1993/94:Ub5 av Stina Gustavsson och Marianne\r\nAndersson (c)</pre><pre>1993/94:Ub6 av Inger René (m)</pre><pre>1993/94:Ub7 av Kent Olsson (m)</pre><pre>1993/94:Ub8 av Marianne Carlström m.fl. (s)</pre><pre>1993/94:Ub9 av Karin Starrin (c)</pre><pre>1993/94:Ub10 av Ulla Tillander och Stina Eliasson</pre><pre>1993/94:Ub11 av Kristina Svensson och Margareta\r\nWinberg (s)</pre><pre>1993/94:Ub12 av Gudrun Schyman m.fl. (v)</pre><pre>1993/94:Ub13 av Marianne Carlström m.fl. (s)</pre><pre>1993/94:Ub14 av Ian Wachtmeister m.fl. (nyd)</pre><pre>1993/94:Ub15 av Elver Jonsson och Isa Halvarsson\r\n(fp)</pre><pre>1993/94:Ub16 av Christina Linderholm (c)</pre><pre>1993/94:Ub17 av Berndt Ekholm m.fl. (s)</pre><pre>1993/94:Ub18 av Birthe Sörestedt och Bo\r\nBernhardsson (s)</pre><pre>1993/94:Ub19 av Margareta Israelsson m.fl.\r\n(s,fp,c,kds,v,-)</pre><pre>1993/94:Ub20 av Ulla Pettersson m.fl. (s)</pre><pre>1993/94:Ub21 av Stina Gustavsson och Christina\r\nLinderholm (c)</pre><pre>1993/94:Ub22 av Olle Schmidt (fp)</pre><pre>1993/94:Ub23 av Ingela Mårtensson (fp)</pre><pre>1993/94:Ub24 av Margareta Viklund (kds)</pre><pre>1993/94:Ub25 av Åke Carnerö (kds)</pre><pre>1993/94:Ub26 av Åke Carnerö m.fl. (kds)</pre><pre>1993/94:Ub27 av Fanny Rizell och Åke Carnerö\r\n(kds)</pre><pre>1993/94:Ub28 av Fanny Rizell och Harry Staaf\r\n(kds)</pre><pre>1993/94:Ub29 av Karin Pilsäter (fp)</pre><pre>1993/94:Ub30 av Barbro Westerholm (fp)</pre><pre>1993/94:Ub31 av Karin Pilsäter (fp)</pre><pre>1993/94:Ub32 av Siw Persson (fp)</pre><pre>1993/94:Ub33 av Ulf Björklund och Alwa\r\nWennerlund (kds)</pre><pre>1993/94:Ub34 av Rose-Marie Frebran och Harry\r\nStaaf (kds)</pre><pre>1993/94:Ub35 av Harry Staaf (kds)</pre><pre>1993/94:Ub36 av Håkan Holmberg m.fl. (fp,s,m)</pre><pre>med anledning av prop. 1993/94:250 En ny läroplan\r\noch ett nytt betygssystem för gymnasieskolan,\r\nkomvux, gymnasiesärskolan och särvux</pre><pre>1993/94:Ub37 av Stina Gustavsson och Marianne\r\nAndersson (c)</pre><pre>1993/94:Ub38 av Ingvar Carlsson m.fl. (s)</pre><pre>1993/94:Ub39 av Inga Berggren m.fl. (m)</pre><pre>1993/94:Ub40 av Inger René (m)</pre><pre>1993/94:Ub41 av Kent Olsson (m)</pre><pre>1993/94:Ub42 av Karin Starrin (c)</pre><pre>1993/94:Ub43 av Gudrun Schyman m.fl. (v)</pre><pre>1993/94:Ub44 av Ian Wachtmeister m.fl. (nyd)</pre><pre>1993/94:Ub45 av Margareta Viklund (kds)</pre><pre>1993/94:Ub46 av Rose-Marie Frebran och Harry\r\nStaaf (kds)</pre><pre>1993/94:Ub47 av Håkan Holmberg m.fl. (fp,s,m)</pre><pre></pre><pre>29 § Anmälan om interpellationer</pre><pre>Anmäldes att följande interpellationer framställts</pre><pre>den 7 oktober</pre><pre>1993/94:10 av Sverre Palm (s) till statsrådet Bo\r\nLundgren om åtgärder mot införsel av narkotika i\r\nett EG-perspektiv:</pre><pre>Skatteutskottets utfrågning ''Tullen i ett EG-\r\nperspektiv'' lämnade en del frågor obesvarade.</pre><pre>Debatten om dessa har dock fortsatt under\r\nsommaren. Särskilt gäller det frågan om hur\r\nSverige fortsättningsvis skall kunna bekämpa\r\nnarkotikan.</pre><pre>Med hänvisning till vad jag anfört vill jag fråga\r\nstatsrådet:</pre><pre>Vilka åtgärder föreslår regeringen för att Sverige\r\näven i ett EG-perspektiv effektivt skall kunna\r\nbegränsa införsel av narkotika?</pre><pre>1993/94:11 av Hans Göran Franck (s) till statsrådet\r\nReidunn Laurén om offentlighetsprincipen och EG:</pre><pre>I EG:s ministerkommitté och i EG-kommissionen\r\när sekretessen och hemligheten i beslutsprocessen\r\nomfattande. Detsamma gäller de dokument som\r\nligger till grund för besluten. Det fordras som regel\r\nsärskilda beslut för offentlighet.</pre><pre>I de flesta EG-länder gäller också den regeln att alla\r\nhandlingar är hemliga om inte ett särskilt beslut\r\nfattas om offentlighet.</pre><pre>Detta betyder att kontrollen och insynen i hög grad\r\nförsvåras.</pre><pre>Nyligen meddelades från Bryssel att ''EG backar\r\nom offentlighet. Nya förslag innebär möjlighet att\r\nhemlighålla röstsiffrorna i ministerrådet.'' (Svenska\r\nDagbladet 1993-10-04)</pre><pre>Sverige har en helt annan beslutsprocess med ett\r\nparlament som högsta beslutande organ. Vi har\r\nockså förhållandevis effektiva kontrollinstitutioner\r\nsom KU, JO och riksdagens revisorer.</pre><pre>Vi har dessutom massmedia för vilka gäller en\r\nallmän offentlighetsprincip och meddelarfrihet.\r\nDetta är en omistlig del av det demokratiska\r\nsystemet i Sverige.</pre><pre>I de flesta EG-länder gäller en annan princip. Den\r\nsom läcker sekretessbelagda uppgifter drabbas av\r\nstraff och sanktioner. Något anonymitetsskydd\r\nfinns heller inte.</pre><pre>Den svenska regeringen har länge intagit en\r\nrestriktiv attityd mot dem som oroar sig för hur det\r\nskall gå med den svenska offentlighetsprincipen vid\r\nett EG-medlemskap. Man har skapat intrycket att\r\nfrågan över huvud taget inte behöver tas upp i\r\nförhandlingarna. Vi skall, enligt regeringen, kunna\r\nbehålla offentlighetsprincipen i stort sett intakt\r\nefter det att Sverige har blivit medlem i EG/EU,\r\noavsett de beslut som fattas av EG.</pre><pre>Denna uppfattning är inte hållbar. Inför den\r\nmassiva kritiken har statsrådet Reidunn Laurén\r\nförklarat att regeringen avser att i förhandlingarna\r\ninta en annan hållning som tillmötesgår kritiken;\r\ndet kommer inte längre att räcka med en ensidig\r\nsvensk deklaration om offentlighetsprincipens\r\nstora betydelse i det svenska samhället.</pre><pre>Regeringen har emellertid inte närmare preciserat\r\nvilken ståndpunkt den avser att inta, inte heller när\r\nden kommer att presenteras.</pre><pre>I anledning härav får jag fråga statsrådet Reidunn\r\nLaurén följande:</pre><pre>1.  Kan regeringen närmare ange vad den svenska\r\nståndpunkten går ut på vid EG-förhandlingarna?</pre><pre>2.  När kommer regeringens ståndpunkt att\r\npresenteras i Bryssel?</pre><pre>3.  Är regeringen beredd att kräva garantier för att\r\nden svenska offentlighetsprincipen respekteras vid\r\nett EG/EU-medlemskap?</pre><pre>den 8 oktober</pre><pre>1993/94:12 av Lars-Erik Lövdén (s) till\r\njustitieministern om åtgärder mot brott:</pre><pre>Kriminalpolitiken</pre><pre>Brottsligheten fortsätter att öka, särskilt de grova\r\nbrotten. Den ekonomiska brottsligheten har i dag\r\nnått en sådan omfattning att den hotar\r\ngrundvalarna för en sund marknadsekonomi och\r\ndet demokratiska samhällsskicket. Kriminalvården\r\npräglas av oro, överbeläggning och av ett utbrett\r\nmissnöje bland personalen. Polisens resurser\r\nutnyttjas inte tillräckligt effektivt och\r\nverksamheten präglas i alltför hög grad av gamla\r\nmetoder och efterbliven teknisk utrustning. Den\r\npermanenta och dramatiskt höga arbetslösheten\r\noch avsaknaden av en genomtänkt\r\nbrottsförebyggande strategi riskera nu att kraftigt\r\nöka nyrekryteringen av brottslingar.</pre><pre>Den brova brottsligheten</pre><pre>Vi har upplevt en fullkomlig explosion av de grova\r\nrånen. Bank- och postrån där skjutvapen varit\r\ninblandade har ökat med över 50 % jämfört med\r\nmedeltalet för åren 1989--91. Brotten mot\r\nvapenlagen ökade med 68 %. Misshandelsbrotten\r\nökade med 12 %. Gatuvåldet ökar. Polisanmälda\r\nmisshandelsfall där gärningsmannen är obekant\r\nmed offret ökade med 10 % mellan åren 1991 och\r\n1992. Ökningen fortsätter. Beräkningar visar att\r\nökningen kan bli ca 14 % mellan 1991 och 1993.</pre><pre>Ekonomisk brottslighet</pre><pre>Den ekonomiska brottsligheten har nått en sådan\r\nomfattning att den hotar grundvalarna för en sund\r\nmarknadsekonomi och det demokratiska\r\nsamhällsskicket. Vissa beräkningar tyder på att den\r\nmed bred marginal omfattar mer än 100 miljarder\r\nkronor per år. Inom vissa branscher har den\r\nnormala konkurrensen helt satts ur spel. Ren\r\nmaffiaverksamhet förekommer. Misstankar finns\r\nom en ökad koppling till internationell brottslighet.</pre><pre>Enligt uppgifter från Stockholmspolisens ekorotel\r\nhar antalet anmälda fall av ekonomisk brottslighet\r\nökat med ca 134 % 1991--1993, detta samtidigt som\r\npolisens resurser för att bekämpa ekobrottsligheten\r\nhar minskat. Även den övriga rättsapparaten har\r\nkänt av minskande eller oförändrade resurser\r\nsamtidigt som ekobrottsligheten ökar.</pre><pre>I den särskilda enkät om momsbedrägerier och\r\nmomskontroll som gjorts inom ramen för den\r\ngranskning av den ekonomiska brottsligheten som\r\nriksdagens revisorer just nu genomför, redovisar\r\nman att det förekommer att skattemyndigheterna\r\nhåller tillbaka sina anmälningar därför att man vet\r\natt polisen saknar utredningskapacitet. En sådan\r\nunderlåtenhet är visserligen inte tillåten enligt lag,\r\nmen har ändå förekommit i många län.</pre><pre>Enligt alla berörda myndigheter finns i dag också\r\nen stark tendens till att brottsligheten blir svårare --\r\nbåde mera komplicerad, svårare att upptäcka och\r\nutreda och av allt att döma mer omfattande i pengar\r\nräknat.</pre><pre>Anstaltssituationen</pre><pre>Kriminalvårdsstyrelsen bedömer att det\r\ngenomsnittliga antalet intagna i\r\nanstaltsorganisationen under den kommande\r\ntreårsperioden, 1993/94--1995/96, kommer att öka\r\nmed omkring 1 000. De nya reglerna om villkorlig\r\nfrigivning ger en beläggningsökning på omkring\r\n600, varav merparten redan under budgetåret\r\n1993/94. En fortlöpande beläggningsökning till\r\nföljd av att antalet långtidsdömda och strafftiderna\r\nökar, en prognos på konsekvenserna av en ny\r\nrattfyllerilagstiftning samt vissa andra faktorer\r\nmedför en ytterligare beläggningsökning på\r\nomkring 400. Sammantaget innebär\r\nbeläggningsökningen att anstaltsorganisationen\r\nmåste tillföras ytterligare över 1 400 platser,\r\nmerparten slutna, för att platsutnyttjandet i\r\ngenomsnitt inte skall överstiga den nivå (85 %) som\r\nregering och riksdag har förespråkat.</pre><pre>Vid häktena sker också en fortlöpande\r\nbeläggningsökning, bl.a. beroende på att antalet\r\nhäktningar och vistelsetider på häktena ökar.\r\nKriminalvårdsstyrelsen bedömer att antalet platser\r\nvid häktena måste utökas relativt kraftigt under de\r\nnärmaste åren, men pekar också på behovet av en\r\növersyn av formerna för straffprocessuella\r\nfrihetsberövanden.</pre><pre>Polisverksamheten</pre><pre>Under den närmaste treårsperioden skall polisen\r\nspara 545 miljoner kronor. Det skall ske genom att\r\ngrundutbildningen av poliser blir en vanlig\r\nstudiemedelsfinansierad högskoleutbildning och\r\natt antalet polisdistrikt minskas.</pre><pre>Just nu pågår beredningen av dessa sparbeting ute\r\ni de olika polisdistrikten och länen. På många håll\r\när man obenägen att vidta de åtgärder som behövs\r\nför att klara sparkraven. Nedläggning och\r\nsammanläggning av polisdistrikt är dock\r\nofrånkomligt, om man skall kunna undvika att säga\r\nupp polismanstjänster.</pre><pre>Den ökade internationaliseringen och ett svenskt\r\nnärmande till den europeiska gemenskapen ställer\r\nkrav på nya och utvecklade samarbets- och\r\nsamverkansformer mellan polis och tull m.fl. För\r\natt studera dessa frågor föreslår bl.a.\r\nRikspolisstyrelsen att en parlamenterisk\r\nkommission tillsätts.</pre><pre>Den internationella brottsligheten ökar. Den måste\r\nmötas med såväl personella resurser som med\r\neffektiva arbetsmetoder. I detta perspektiv är det\r\nviktigt att skapa klarhet för framtiden om\r\nRikspolisstyrelsens roll. Sverige måste ha en\r\nnationell kriminalpolis av hygglig storlek. Det är\r\nockså angeläget att snarast pröva möjligheterna att\r\nbygga upp och använda s.k. förspaningsregister.</pre><pre>Mot ovanstående bakgrund vill jag fråga\r\njustitieministern:</pre><pre>Vilka konkreta åtgärder avser regeringen att vidta\r\nför att minska den grova brottsligheten?</pre><pre>Vilka konkreta åtgärder avser regeringen att vidta\r\nför att komma till rätta med det oprovocerade\r\ngatuvåldet?</pre><pre>Vilka konkreta åtgärder avser regeringen vidta för\r\natt komma åt den ekonomiska brottsligheten?</pre><pre>Vilka konkreta åtgärder avser regeringen att vidta\r\nför att uppnå målet om 85 % beläggning vid våra\r\nkriminalvårdsanstalter? Kommer\r\ndubbelbeläggningen att fortsätta?</pre><pre>Vilka konkreta åtgärder avser regeringen att vidta\r\nför att åstadkomma en effektivare polisverksamhet\r\ni framtiden?</pre><pre>1993/94:13 av Britta Sundin (s) till socialministern\r\nom bostadsbidragen:</pre><pre>Bostadsbidragen utgör en viktig del av den svenska\r\nvälfärdspolitiken. Bostadsbidragen har haft till\r\nmålsättning att stärka de ekonomiskt svaga\r\nhushållen för att minska trångboddhet och för att\r\nge möjlighet även för dessa familjer att efterfråga\r\nbostäder efter behov.</pre><pre>Hyreskostnaderna har under de senaste åren stigit\r\ni en rasande fart, och antalet bidragsberättigade har\r\nökat, i takt med kostnadsökningar och ökad\r\narbetslöshet.</pre><pre>I regeringsdeklarationen fastslogs att ett\r\nvårdnadsbidrag nu skall införas till den 1 juli nästa\r\når. Arbetsgruppen för vårdnadsbidrag säger i sitt\r\nförslag till den tekniska utformningen att\r\nvårdnadsbidraget också kommer att påverka\r\nbostadsbidraget. Det kan innebära ett minskat\r\nbostadsbidrag på ända upp till 4 800 kr per år för en\r\nfamilj och ge negativa effekter för många familjer.</pre><pre>Av Boverkets anslagsframställan framgår det att\r\nbostadsbidragen redan i dag urholkas och täcker en\r\nallt mindre del av bostadskostnaden. Boverket har\r\nockså undersökt hur bostadsbidraget för 1994, med\r\ndet nya beräkningssättet, kommer att slå. Analysen\r\nvisar att över hälften, 55 % av bidragshushållen, får\r\nen ytterligare försämring 1994, och det är hushåll\r\nmed inkomster runt 100 000 kr per år som förlorar\r\nmest.</pre><pre>Med tanke på de ytterligare kostnadsökningar som\r\nkommer att drabba boendet, och med tanke på den\r\narbetsmarknadssituation som råder, där någon\r\nminskning av arbetslösheten tyvärr inte kan väntas,\r\när detta en oroande utveckling som drabbar\r\nfamiljer med små inkomster mycket hårt.</pre><pre>Vilka åtgärder avser statsrådet att vidta för att\r\nfamiljer med små inkomster skall kunna bo kvar,\r\neller om de är trångbodda, skall kunna förbättra sitt\r\nboende?</pre><pre>Skall bostadsbidragen även i fortsättningen vara ett\r\nbostadspolitiskt instrument som främjar ett bra\r\nboende, eller kommer dessa undan för undan att\r\nomvandlas till ett allmänt konsumtionsstöd?</pre><pre>den 11 oktober</pre><pre>1993/94:14 av Hans Göran Franck (s) till\r\nkulturministern om asylrätt m.m.:</pre><pre>Efter den största flyktingströmmen sedan andra\r\nvärldskriget visar västländerna en tydlig tendens att\r\ninföra allt fler restriktioner i lagar och praktisk\r\ntillämpning bl.a. genom skärpta\r\navvisningsbestämmelser och visumtvång.</pre><pre>I ex-Jugoslavien har 3,5 miljoner människor blivit\r\nhemlösa, tvångsförflyttade eller flytt till ett annat\r\nland. Majoriteten av de omkring 700 000\r\nasylsökande har vägrats uppehållstillstånd i\r\nvästländerna. Många av dem väntar ännu på att bli\r\nutvisade. Ett stort antal vistas illegalt i olika\r\nvästländer.</pre><pre>Hundratusentals människor på flykt lever illegalt\r\nutan att registrera sig som asylsökande. En stor del\r\nav dem som vägrats uppehållstillstånd torde\r\nfortfarande bo kvar i väst- och centraleuropeiska\r\nländer då myndigheterna inte verkställt\r\nutvisningsbesluten eller inte kunnat göra det.</pre><pre>Det finns nästan dubbelt så många flyktingar i\r\nvärlden i dag, ca 19 miljoner, som för tio år sedan.\r\nCa 20 miljoner människor har tvångsförflyttats\r\neller själva flytt inom sina egna länder.</pre><pre>Trots många generösa flyktinginsatser i olika delar\r\nav världen bemöts allt oftare människor som söker\r\nasyl med misstänksamhet och fientlighet.</pre><pre>Den utmaning vi står inför är att finna lösningar\r\nsom garanterar en human och deltagande\r\ninställning utan att skapa instabilitet och svåra\r\nkonflikter. Första steget måste vara förståelse för\r\nde orsaker som driver människor att fly, att lämna\r\nsina hem. Enligt min mening flyr de främst därför\r\natt de tvingas till det, inte därför att de vill.</pre><pre>Långvariga flyktingproblem orsakas av regionala\r\nkonflikter och auktoritära förtryckarregimer.\r\nFörföljelsen förvärras i många fall av fattigdom,\r\nmiljöförstöring och befolkningstryck. Det är ingen\r\nslump att de flesta flyktingar och tvångsförflyttade\r\npersoner finns i de fattigaste delarna av världen.</pre><pre>En stor del kan betecknas som flyktingar enligt\r\n1951 års FN-konvention och tilläggsprotokollet\r\nfrån 1967. Den definition som avses är ''välgrundad\r\nfruktan för förföljelse på grund av sin ras, religion,\r\nnationalitet, tillhörighet till viss samhällsgrupp eller\r\npolitiska åskådning''.</pre><pre>I Afrika ryms många fler inom den bredare\r\ndefinitionen från 1969 års OAU-konvention, vilken\r\ninkluderar ''-- -- -- varje människa som tvingats\r\nlämna sitt hemland, på grund av yttre aggression,\r\nockupation, utländsk dominans eller händelser som\r\nallvarligt stört den allmänna ordningen i en del av\r\neller hela landet -- -- --.''</pre><pre>FN:s flyktingkommissarie har framhållit tre\r\ntraditionella lösningar på flyktingsituationer:</pre><pre>1) Frivilligt återvändande, vilket är den mest\r\nönskvärda lösningen, även om det kan dröja åratal\r\ninnan förhållandena i hemlandet tillåter att\r\nflyktingarna tryggt kan återvända;</pre><pre>2) Lokal integration, som medger att flyktignarna\r\nstannar i asyllandet och</pre><pre>3) Omflyttning till tredje land, vilket oftast tillåts\r\nendast i begränsad omfattning.</pre><pre>På grund av de nära sambanden mellan politiska\r\nkonflikter och ekonomiska och sociala problem är\r\ndet ibland svårt att skilja på flyktingar och\r\nimmigranter. Flyktingar flyr för att rädda sina liv\r\noch immigranter flyttar för att förbättra sina\r\nlevnadsvillkor. Skillnaden kan vara svår att\r\nurskilja, särskilt när människor flyr från länder där\r\nfattigdom är en direkt konsekvens av det politiska\r\nsystemet, som innebär ett allmänt förtryck.</pre><pre>Det är därför lätt att förstå att OAU har breddat sin\r\ndefinition av en flykting. Detta innebär också att\r\ngränserna är öppnare för asylsökande i Afrika. Det\r\när hög tid för det internationella samfundet att\r\növerväga vilka förändringar som kan införas i andra\r\ndelar av världen.</pre><pre>Europa behöver en konvention om asylsökande\r\nsom inte ryms inom ramen för\r\nGenèvekonventionen, men som behöver skydd.\r\nEuroparådets parlamentarikerförsamling har\r\nsedan lång tid föreslagit att konkreta åtgärder\r\nvidtas.</pre><pre>Det behövs också en form för temporära\r\nuppehållstillstånd för skyddsbehövande i akuta\r\nmassflyktsituationer. Men det gäller att finna en\r\nlösning som inte inkräktar på asylrätten.</pre><pre>Bland humanitära icke-statliga organisationer finns\r\nen stark och berättigad oro att olika mellanstatliga\r\nåtgärder för att skydda de yttre gränserna för EG\r\noch anslutna EFTA-länder får negativa effketer på\r\ntillämpningen av asylrätten.</pre><pre>Amnesty International har analyserat problemen i\r\nen rapport, ''Europeisk harmonisering av\r\nasylpolitiken'', november 1992. Man vädjar till\r\neuropeiska länder att anta en juridiskt bindande\r\növerenskommelse om ett minimum av normer och\r\ngarantier för handläggningen av asylärenden.\r\nAmnesty befarar att utan en sådan\r\növerenskommelse kommer samarbetet mellan\r\neuropeiska regeringar att leda till allvarliga brister\r\ni skyddet av flyktingar och asylsökande i Europa.</pre><pre>Europaparlamentets senaste årliga rapport är i\r\ndetta samamnhang av stort intresse. Allvarlig kritik\r\nriktas mot EG-regeringarnas nuvarande\r\nflyktingpolitik, som ''gradvis har börjat reducera\r\nrättsskyddet och den sociala tryggheten för\r\nasylsökande''.</pre><pre>EG-parlamentet, som dess värre saknar\r\nbeslutanderätt, reagerar mot att ''Europa utvecklas\r\ntill en fästning mot medborgare från icke EG-\r\nländer som diskrimineras enligt de principer som\r\nEG:s normer baseras på''.</pre><pre>EG-parlamentet anser att ''handläggningen för att\r\nutreda asylansökningar till att börja med bör\r\nharmoniseras på basis av de regler om rättvis och\r\nhumanitär behandling, som fastslås i 1951 års\r\nGenèvekonvention och som utvecklas vidare i de\r\nslutsatser som antagits av UNHCR:s styrelse och i\r\nen rekommendation från Europarådets\r\nministerkommitte''.</pre><pre>EG-parlamentet uppmanar medlemsstaterna att\r\n''garantera strikt tillämpning av dessa\r\ninternationella överenskommelser och, framför\r\nallt, att stoppa alla avvikelser, missbruk och\r\növerträdelser vid handläggningen som följer efter\r\nden första asylansökan vid ankomsten till\r\nvärdlandet; omedelbart återsändande av\r\nasylsökande och vägran att ge rättshjälp när\r\nsökande utfrågas första gången utgör olika brott\r\nmot mänskliga rättigheter enligt internationella\r\növerenskommelser''.</pre><pre>Vidare kräver EG-parlamentet att Gemenskapen\r\noch medlemsstaterna antar en ''internationell\r\növerenskommelse om miniminormer för rättvis och\r\ntillfredsställande asylhandläggnig''.</pre><pre>Enligt EG-parlamentet bör EG-kommissionen\r\növerväga om en överstatlig myndighet kan skapas\r\nför att på EG-nivå och i samarbete med UNHCR\r\nsvara för att ge sin uppfattning före ett slutligt\r\nbeslut om att avslå asylansökningar.</pre><pre>Det är nödvändigt att agera mer aktivt inte bara för\r\natt försvara asylrätten utan också för att förbättra\r\ninternationella regler, nationella lagar och\r\ntillämpning. Det är brådskande att uppnå en\r\neuropeisk överenskommelse, som fördelar\r\nansvaret mer rättvist mellan länderna, för att skapa\r\nen säkrare och bättre tillvaro för flyende\r\nmänniskor.</pre><pre>I anledning härav får jag ställa följande frågor till\r\nstatsrådet Birgit Friggebo:</pre><pre>1.  På vilket sätt vill regeringen internatinellt och\r\nför Sveriges del verka för försvar av asylrätten\r\nliksom för en förbättring av denna och andra\r\ninternationella regler på detta område?</pre><pre>2.  Avser regeringen verka för att EG-parlementets\r\navgivna årsrapport läggs till grund för europeisk\r\nflyktingpolitik?</pre><pre>3.  Avser regeringen verka för förändringar i linje\r\nmed OAU:s flyktingkonvention?</pre><pre>4.  På vilket sätt vill regeringen verka för en ny\r\nflyktingöverenskommelse och/eller konvention i\r\nEuropa?</pre><pre>5.  Avser regeringen att vidta någon åtgärd för en\r\neffektivisering av CAHAR:s verksamhet?</pre><pre>6.  På vilket sätt vill regeringen stärka UNHCR:s\r\nverksamhet?</pre><pre>7.  Bör visumtvång användas för att reglera\r\nflyktinginvandring och i så fall i vilken\r\nutsträckning?</pre><pre>1993/94:15 av Bengt-Ola Ryttar (s) till\r\nkulturministern om flyktingpolitiken:</pre><pre>Lagstiftning, praxis och attityder till flyktingarna\r\nhar under senare tid skärpts på ett närmast otäckt\r\nsätt.</pre><pre>Ny demokrati fiskar i grumliga vatten i sin strävan\r\nefter makt.</pre><pre>Expressen slår sina tidigare bottenrekord med\r\nhästlängder för snöd vinnings skull.</pre><pre>Den socialdemokratiska partikongressen antar ett\r\ninvandrarpolitiskt program som utgår ifrån att få\r\nner statens kostnader och inte ifrån\r\nmedmänsklighet.</pre><pre>I medierna får vi dagligen ta del av upprörande\r\nutvisningsfall. ''Tannos'' från Iran får inte\r\nuppehållstillstånd trots att hennes man, vars barn\r\nhon skall föda i november, beviljats detta.</pre><pre>Familjen Sánchez Diaz kom till Sverige i januari\r\n1991. Luis Enrique Sánchez fick fem kulor i\r\nkroppen i november 1989 på grund av sin aktivitet\r\ni det politiska partiet Unión Patriótico. Jag har\r\nsjälv sett hans sår. Han vägrades uppehållstillstånd\r\ni oktober 1992. Hans politiska aktivitet och\r\nmordförsöket på honom är dokumenterat. Det\r\nborde vara en självklarhet att han får stanna i\r\nSverige.</pre><pre>Avslaget måste grunda sig på en felaktig bild av\r\nförhållandena i Colombia. Formellt är Colombia en\r\ndemokrati, men i verkligheten riskerar var och en\r\nsom är aktiv i ''fel'' parti eller fackligt aktiv att\r\ndödas.</pre><pre>Colombia är i dag ett samhälle genomsyrat av våld.\r\nFörutom det kriminella våld som präglar alla\r\nsamhällen med stor fattigdom och stora\r\nklassklyftor, utövas omfattande våld av:</pre><pre>Militär, polis och paramilitära grupper.</pre><pre>Narkotikakarteller.</pre><pre>Lejda gatubarnsmördare.</pre><pre>Gerillarörelser.</pre><pre>De uppföljningar som gjorts av MR-organisationer\r\nvisar att emellan 1988 och 1991 registrerades 2 289\r\npolitiska mord, 6 263 förmodade politiska mord\r\noch 744 försvinnanden med politisk bakgrund.</pre><pre>1987 skrev överste Orlando Zafra Galvis: ''Gerillan\r\när bara ett bihang till de omstörtande krafterna och\r\nmindre viktig än man allmänt anser den vara. Det\r\nfarligaste i en omstörtande verksamhet är det som\r\nde upproriska kallar det politiska och psykologiska\r\nkriget. Detta krig har till uppgift att ta över\r\nkontrollen av folket, att med extremistiska\r\nideologier göra folk fanatiska, att bygga upp\r\norganisationer som åtar sig att manipulera\r\nmassorna -- -- --''</pre><pre>De revolutionära krafterna ''börjar med en\r\noidentifierbar infiltrationsprocess inom stat och\r\nsamhälle. De bildar grupper inom fackföreningar,\r\nlandsorganisationer, bland lärare och på\r\nuniversitet, inom massmedia, rättsapparaten -- -- --\r\n''. Den slutsatsen drogs 1988 av general Alvaro\r\nValencia Tovar.</pre><pre>Statsterrorismens ansikte syns tydligt i de militära\r\nhandböckerna:</pre><pre>''All den verksamhet som i längden gynnar fienden\r\nmåste kontrolleras av underrättelsetjänsten.\r\nSamhället måste försvara sig och därför måste\r\nspeciella grupper sättas in för att kontrollera denna\r\nobeväpnade fiende''.</pre><pre>Man måste slå till mot ''de organisationer som\r\ntjänar som fiendens fasad'' och ''den del av\r\nbefolkningen som frivilligt eller inte stöder\r\nfienden''.</pre><pre>Överste Zafra rekommenderar i detta syfte\r\n''förhör, husundersökningar, öppna och hemliga\r\noperationer''. Även tortyr accepteras som en laglig\r\nmetod i detta ''smutsiga krig''. I en av den\r\ncolombianska arméns handböcker återges den\r\nfranske översten Roger Trinquiers åsikter om\r\ntortyren: ''Men det är viktigt att fången inte\r\nbehandlas som en vanlig brottsling eller som en\r\nkrigsfånge. Vad de styrkor som arresterat honom är\r\nute efter är inte att bestraffa ett brott -- -- -- utan\r\nsom i alla krig, att krossa fiendens armé eller att\r\ntvinga den att kapitulera. Fången skall utfrågas om\r\nsin organisation -- -- --. Under dessa förhör skall\r\nhan inte vara biträdd av någon advokat. Om han\r\nlämnar de begärda upplysningarna skall förhöret\r\nomedelbart avslutas, om inte, måste specialister\r\nmed vilka medel som helst försöka tvinga ur honom\r\nhemligheterna. Fången bör, som alla soldater, då\r\nkonfronteras med det lidande och den säkra död\r\nhan dittills kunnat undgå''.</pre><pre>Redan 1986 sade den dåvarande riksåklagaren\r\nCarlos Jiménez Gómez: ''I Colombia finns det inte\r\nbara en utan två grundlagar, den som säljs i\r\nbokhandlarna -- en häftad upplaga avsedd för\r\nmedborgarna -- och en annan som efter hand tyst\r\nhar smugit sig in i statens hjärta. Man vet inte när,\r\nhur eller vem som är reserverad för de väpnade\r\nstyrkorna.''</pre><pre>I en rapport avlämnad av en undersökningsgrupp\r\npå uppdrag av EG-parlamentet konstateras att\r\nsituationen när det gäller de mänskliga\r\nrättigheterna är minst sagt bedrövlig i Colombia.</pre><pre>Avser invandrarministern att vidta några åtgärder\r\nså att personer, som bevisligen utsatts för attentat i\r\nsitt hemland, inte utvisas till ett sådant land?</pre><pre>1993/94:16 av Jan Fransson (s) till\r\njordbruksministern om jaktarrendena:</pre><pre>Jakten i Sverige är folklig landsbygdskultur. Detta\r\nbekräftas nu senast i en relativt färsk undersökning\r\nom den svenske jägaren. Över hälften av jägarna\r\nbor i glesbygd. Jakten har fortfarande en stark\r\nanknytning till jord- och skogsbruk. Drygt 20 %\r\nhade sin sysselsättning inom denna bransch jämfört\r\nmed riksgenomsnittet som bara är 3 %. 50 % av\r\njägarna tjänar mindre än 13 500 kronor. Nästan\r\n60 % av jägarna är icke-markägande.</pre><pre>Riksdagen har vid åtskilliga tillfällen uttalat att det\r\när viktigt att denna folkliga tradition i den svenska\r\njakten bevaras. Men vad händer nu när staten via\r\nDomän AB har gått i bräschen för helt oskäliga\r\nprishöjningar och kortsiktiga arrendevillkor?\r\nPriserna har i vissa fall mer än fördubblats och\r\nsystemet med fällavgifter upphör. Det innebär en\r\növergång till ett prissystem som inte tar hänsyn till\r\nden verkliga tillgången på vilt och vad som är\r\nförenligt med en god viltvård att beskatta.</pre><pre>Att låta ett kortsiktigt ekonomiskt\r\nmarknadstänkande styra viltvården står enligt min\r\nmening i strid med de riktlinjer för en god jakt- och\r\nviltvård som riksdagen uttryckt genom 4 § i\r\njaktlagen: ''I viltvården ingår att genom särskilda\r\nåtgärder sörja för att viltet får skydd och stöd och\r\natt anpassa jakten efter tillgången på vilt. För att\r\nåtgärderna utförs och anpassningen sker svarar\r\nmarkägaren och jakträttshavaren.''</pre><pre>Priset för arrende av jakt på statens marker har\r\ntidigare bildat en norm för vad som kan betraktas\r\nsom en skälig prisnivå. Detta har varit ett allmänt\r\naccepterat synsätt eftersom jakt- och viltvården\r\ninte lämpar sig för ett ohämmat marknadssystem.</pre><pre>Domäns nya prispolitik, från att vara normgivande\r\nför skäliga arrendepriser till att bli prispådrivande\r\ninnebär att andra stora markägare nu kommer att\r\nfölja efter. Detta kommer ofelbart att leda till att\r\nendast ekonomiskt starka personer från Sverige\r\noch utlandet får möjlighet att jaga. Domäns\r\nhantering av jaktarrendepriserna sätter hela den\r\nsvenska jaktkulturen på spel och dess karaktär av\r\nfolklig landsbygdskultur. Den har också väckt en\r\nstorm av protester från jägare i hela landet. På den\r\nsocialdemokratiska partikongressen kom detta till\r\nuttryck genom ett beslut att ge den\r\nsocialdemokratiska riksdagsgruppen i uppdrag att\r\nmotverka Domäns och kyrkans extrema höjningar\r\nav jaktarrendena.</pre><pre>Mot denna bakgrund vill jag fråga\r\njordbruksministern om han är beredd att medverka\r\ntill att priser och andra villkor för upplåtelser för\r\njakt på statlig och annan allmänt ägd mark återigen\r\nblir normgivande för vad som anses skäligt.</pre><pre>1993/94:17 av Sten Andersson i Malmö (m) till\r\nkulturministern om asylpolitiken:</pre><pre>Den svenska asylpolitiken är enligt mångas\r\nuppfattning ryckig och saknar\r\nverklighetsförankring. För att lyckliggöra både\r\nhjärta och hjärna används omväxlande hårda och\r\nmjuka metoder. Bristen på en konsekvent och\r\ngenomtänkt politik leder enligt min mening till\r\nständigt felaktiga beslut. När sedan verkligheten\r\ngör sig påmind, tvingas nya beslut fram för att rätta\r\ntill de begångna misstagen. Besluten kommer\r\ndärmed aldrig i fas med utvecklingen utan kommer\r\nalltid för sent.</pre><pre>Den 10 oktober 1992 infördes ett visumtvång som i\r\npraktiken var riktat mot kosovoalbaner. Dessa\r\nansågs plötsligt inte längre vara i samma behov av\r\nskydd som tidigare, detta trots att 50 000\r\nkosovoalbaner då redan fanns i Sverige. Samtidigt\r\nupphörde visumtvånget för bosnier, vilket ledde till\r\natt 40 000 bosnier ansökte om asyl i Sverige. Den\r\n24 juni 1993 återinfördes ett visumtvång för\r\nbosnier. Bedömningen var således att denna grupp\r\ninte längre hade samma behov av skydd. Samtidigt\r\nmeddelades att de som hunnit komma till Sverige\r\nkunde räkna med uppehållstillstånd. I Danmark\r\nges bosnier endast tillfälligt uppehållstillstånd och\r\navsikten är att förbereda flyktingarna för\r\nrepatriering.</pre><pre>De svenska besluten innebär att ca 100 000 bosnier\r\nbeviljas asyl på kort tid. Detta motsvarar antalet\r\ninvånare i en medelstor svensk stad. Kostnaderna\r\nför skattebetalarna blir enorma. De svenska\r\nbesluten togs utan någon föregående debatt, trots\r\natt det kommer att leda till utgifter på flera\r\nmiljarder kronor.</pre><pre>Är statsrådet beredd att föreslå förändringar i\r\nasylpolitiken så att huvuddelen av den svenska\r\nhjälpen lämnas hjälpsökande runt om i världen i\r\nstället för att som nu i huvudsak komma dem till del\r\nsom på olika sätt lyckats ta sig till Sverige?</pre><pre>1993/94:18 av Hans Göran Franck (s) till\r\njustitieministern om kriminalpolitiken:</pre><pre>Svensk kriminalpolitik håller på att förändras i\r\ngrunden. Det framgår av en nyligen utkommen\r\nskrift från justitiedepartementet, Att renovera en\r\nförfallen kriminalpolitik.</pre><pre>Den nya kriminalpolitiken sägs vara ett försök att\r\nreparera Socialdemokraternas missriktade politik.\r\nRegeringen 1982--1991 läggs bl.a. till last\r\ninförandet av halvtidsfrigivningen med åtföljande\r\nökad brottslighet, fortsatt utbredning av\r\nnarkotikamissbruket samt en ökning av den\r\nanmälda brottsligheten med 216 000 brott.</pre><pre>Den brottsförhindrande effekten av ökande\r\ninspärrning i fängelse har emellertid av\r\nforskningen, senast i två avhandlingar från\r\nStockholms universitet och av\r\nUngdomsbrottskommittén (SOU 1993:35),\r\nbedömts som marginell. Det gäller även effekterna\r\nav halvtidsreformen 1983. Påtagliga effekter på\r\nbrottsnivån genom inspärrning av gärningsmän kan\r\ninte uppnås utan att fängelsebeläggningen\r\nflerfaldigas till en kostnad av åtskilliga miljarder\r\nkronor. För övrigt förekommer principen om\r\nvillkorlig frigivning efter halva tiden eller t.o.m.\r\ntidigare i ett flertal europeiska länder och infördes\r\ni t.ex. Storbritannien av en konservativ regering.</pre><pre>Narkotikamissbrukets utbredning pekar enligt\r\ntillgängliga källor på att nytillskottet är begränsat\r\noch att allt färre unga blir missbrukare. Detta\r\nframgår av årliga undersökningar av skolelevers\r\noch värnpliktigas användning av narkotika, av\r\nstickmärken bland arrestanter på Stockholms häkte\r\noch av åldersfördelningen bland lagförda för\r\nnarkotikabrott. Minskningen i antalet debutanter i\r\nnarkotikamissbruk var dessutom särskilt stark\r\nunder 1970-talet.</pre><pre>Vad gäller brottsutvecklingen har antalet anmälda\r\nbrott ökat med 24 000 per år perioden 1982--1991.\r\nSiffran kan dock jämföras med motsvarande för de\r\nborgerliga regeringsåren 1976--1982: 31 000 per år.</pre><pre>Justitieministern har valt att renovera\r\nkriminalpolitiken genom bl.a. följande --\r\ngenomförda och planerade -- skärpningar av straff\r\noch verkställighet:</pre><pre>--  Höjning av fängelsestraffen för 18\r\nbrottsbalksbrott (och minskning för två);</pre><pre>--  Höjning av fängelsestraffen för\r\ntrafikonykterhetsbrott;</pre><pre>--  Införande av fängelse i straffskalan för\r\nkonsumtion av narkotika;</pre><pre>--  Avskaffande av halvtidsfrigivningen.</pre><pre>Dessa lagändringar är den huvudsakliga orsaken till\r\natt Kriminalvårdsstyrelsen nu uppskattar att 1 400\r\nnya anstaltsplatser -- främst slutna -- måste byggas.\r\nNybyggnadskostnaden för så många slutna platser\r\nkan beräknas till ca 2 miljarder kronor och\r\ndriftskostnaderna, om alla platser fylls, till ca 700\r\nmiljoner kronor per år. Till detta kommer växande\r\nkostnader för häkten, som för närvarande är\r\növerfulla.</pre><pre>I de olika propositionerna görs inte troligt att\r\nstraffskärpningarna skall få en brottsminskande\r\neffekt. Justitieministern tar inte ställning till\r\nempirisk kunskap om påföljders effekter på\r\nbrottsutvecklingen. Där forskningen visat att de\r\nallmänpreventiva effekterna av ytterligare\r\nhöjningar av risken för fängelse är obefintliga eller\r\nmarginella, hänvisar justitieministern till ''sunda\r\nförnuftet'' som bevis för att sådana effekter finns.</pre><pre>Då det inte kan visas empiriskt att ytterligare\r\nfängelse inte ger brottsminskande effekter, bör en\r\nrationell kriminalpolitik satsa på något annat\r\nutifrån den allmänna principen att det minst\r\nskadliga ingreppet skall användas.</pre><pre>Justitieministern har också introducerat en ny\r\nprincip för straffmätning, nämligen: ''Genom att\r\nstraffa brottslingen upprättar staten brottsoffret''.\r\nDenna princip innebär att spärrarna mot ökad\r\nanvändning av fängelsestraff kan sättas ur spel. För\r\nhur motBevisa att det inte krävs ett, två, fem eller\r\ntio års fängelse för gärningsmannen för att offret\r\nskall bli ''upprättat''? Risken att hamna i ett\r\nvedergällningstänkande är påtaglig.</pre><pre>Skulle regeringen vilja införa denna\r\nstraffmätningsregel i brottsbalken, kommer den\r\nknappast att vara brottsoffren till hjälp. Vad\r\nbrottsoffret i normalfallet önskar är ekonomisk\r\nkompensation, någon att prata med och i\r\nförekommande fall läkarvård -- inte ''upprättelse''\r\ngenom högre straff för gärningsmannen. Det är vad\r\nundesökningar på området visar. Den halva miljon\r\nkronor som en årsplats i sluten anstalt kostar kan\r\nsäkert användas bättre för att upprätta brottsoffret.</pre><pre>Internationell erfarenhet visar att brottsnivån inte\r\nbestäms av straffnivån. Justitieministern har själv\r\nframhållit detta: ''Allmänt sett tycker jag att det hos\r\nmånga finns en överdriven tilltro till lagstiftningens\r\nbetydelse i det brottsbekämpande arbetet. Om\r\nbrottsligheten drastiskt kunde minskas endast\r\ngenom att riksdagen antog nya lagar, skulle detta ha\r\ngjorts för länge sedan.''</pre><pre>Justitieministern bör följa denna kloka insikt i\r\nstället för att aktivt föra en politik som snabbt leder\r\ntill att fängelsebeläggningen slår rekord för 1900-\r\ntalet. Det finns ju andra vägar att gå: exempelvis\r\nrestriktiv alkoholpolitik för minskning av\r\nvåldsbrotten, avkriminalisering enligt\r\nÅklagarutredningens förslag, omprioritering av\r\nPolisens resurser till mer skydd av medborgarna,\r\npåverkan av tillfällesstrukturen för att minska\r\nbrottsligheten, kraftig satsning på stödpersoner för\r\nunga lagöverträdare på väg in i en brottslig karriär\r\noch företagssponsring av jobb till persistenta\r\nförmögenhetsbrottslingar.</pre><pre>Sedan kvarstår naturligtvis den ständiga frågan:\r\nHur förbättra levnadsförhållandena för dem som\r\nbefolkar våra fängelser? Det är det entydiga\r\nresultatet från alla undersökningar att de som sitter\r\ni fängelse har sämre uppväxtvillkor, sämre\r\nutbildning, sämre hälsa, sämre bostad, sämre\r\nekonomi och sämre situation på arbetsmarknaden\r\nän övriga medborgare. De som sitter i fängelserna\r\när förlorare. För dem gäller verkligen: brott lönar\r\nsig inte.</pre><pre>Av central betydelse för beivrandet av den\r\ntilltagande brottsligheten är att göra väsentligt\r\nstörre satsningar på den brottsförebyggande\r\nverksamheten än vad som görs för närvarande.</pre><pre>Med anledning av det anförda får jag ställa följande\r\nfrågor till justitieminister Gun Hellsvik:</pre><pre>1.  Vilka belägg har justitieministernför att\r\nytterligare straffskärpningar skulle minska\r\nstraffnivån?</pre><pre>2.  Vilket lagligt stöd finns enligt justitieministern\r\nför att staten genom bestraffning av brottslingen\r\nupprättar brottsoffret?</pre><pre>3.  Är den beräknade utbyggnaden av antalet\r\nfängelseplatser med ca 1 400 till en uppskattad\r\nnybyggnadskostnad beräknad med ca 2 miljarder\r\noch årlig driftskostnad med ca 700 miljoner kronor\r\nändamålsenlig och försvarlig?</pre><pre>4.  Vilka alternativ till fängelse är regeringen\r\nberedd att verka för utöver samhällstjänst och\r\nintensivövervakning?</pre><pre>5.  Vilka åtgärder vill regeringen föreslå för att\r\nförbättra förhållandena för dem som befolkar\r\nfängelserna, i syfte att förhindra återfall och främja\r\nen bättre social anpassning efter frigivningen?</pre><pre>6.  Vilka ytterligare satsningar på\r\nbrottsförebyggande åtgärder vill regeringen göra?</pre><pre>30 § Kammaren åtskildes kl. 16.41.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}