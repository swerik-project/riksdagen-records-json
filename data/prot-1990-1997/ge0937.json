{"dokumentstatus":{"dokument":{"hangar_id":"2438925","dok_id":"GE0937","rm":"1990/91","beteckning":"37","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"37","slutnummer":"0","datum":"1990-12-03 00:00:00","systemdatum":"2010-02-17 00:00:00","publicerad":"1990-12-03 00:00:00","titel":"Riksdagens snabbprotokoll 1990/91:37 Måndagen den 3 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{18639B5C-5101-45C3-BDAD-3F17B772BCD0}","dokument_url_text":"http://data.riksdagen.se/dokument/GE0937/text","dokument_url_html":"http://data.riksdagen.se/dokument/GE0937","dokumentstatus_url_xml":"http://data.riksdagen.se/dokumentstatus/GE0937","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:37</div>\r\n<div class=\"sidhuvud_datum\">Måndagen den 3 december</div>\r\n<div class=\"sidhuvud_klockslag\">Kl. 11.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollen för den 26 och 27 november.</pre><pre>2 § Svar på interpellation 1990/91:81 om\r\nensamstående föräldrars situation</pre><pre>Anf. 1 Statsrådet BENGT LINDQVIST (s):</pre><pre>Herr talman! Eva Zetterberg har frågat mig:</pre><pre>1. Är regeringen beredd att ta initiativ så vi får\r\nbiståndsregler som är lika för hela landet?</pre><pre>2. Är regeringen beredd att ta initiativ så att\r\nekonomiskt bistånd kan ges fullt ut även när en\r\nensamstående förälder har deltidsarbete och då\r\nutan någon individuell prövning?</pre><pre>3. Är regeringen beredd att ändra skattereformen\r\nså att inte de ensamstående föräldrarna drabbas?</pre><pre>4. Hur kommer regeringen se till att krispaketet\r\ninte drabbar föräldrar som är hemma med sjuka\r\nbarn?</pre><pre>Enligt socialstjänstlagen har socialnämnden i\r\nkommunen att svara för ekonomisk hjälp och annat\r\nbistånd till familjer och enskilda som behöver det.\r\nRätten till bistånd, varav ekonomiskt bistånd är en\r\ndel, skall ges så att den det gäller tillförsäkras en\r\nskälig levnadsnivå.</pre><pre>Vad som skall ingå i begreppet skälig levnadsnivå\r\nankommer i första hand på kommunen att\r\nbestämma. Socialstyrelsen ger ut allmänna råd om\r\nnormer vid beräkning av socialbidrag. Som\r\nvägledning för utformningen av\r\nsocialbidragsnormer finns riksskatteverkets\r\nnormalbelopp för existensminimum vid\r\ninkomsttaxering och konsumentverkets\r\nberäkningar. Genom domar i ett antal\r\növerklaganden har vidare en viss praxis utformats.</pre><pre>Det är viktigt att poängtera att rätten till\r\nsocialbidrag alltid skall prövas individuellt. Det är\r\nden enskildes situation som skall avgöra biståndets\r\nstorlek och utformning. Detta gäller även i fråga\r\nom ekonomiskt bistånd till en ensamstående\r\nförälder som har deltidsarbete.</pre><pre>En individuell prövning måste ske i kommunen,\r\näven om huvudregeln är att vederbörande måste stå\r\ntill arbetsmarknadens förfogande och i första hand\r\nklara sin försörjning på annat sätt än genom\r\nsocialbidrag.</pre><pre>Jag vill i detta sammanhang hänvisa till det svar jag\r\nsenare i dag kommer att lämna Hans Göran Franck\r\nom en särskild översyn av socialtjänstlagens\r\nbiståndsregler.</pre><pre>När det gäller skattereformen och de ensamstående\r\nföräldrarna visar de beräkningar som togs fram av\r\nfinansdepartementet i samband med att\r\nskattereformen presenterades i våras, att den\r\ndisponibla inkomsten för ensamstående med ett\r\neller två barn ökar med i genomsnitt ca 6 %.</pre><pre>En viktig förklaring till detta utgörs av den kraftiga\r\nökningen av bostadsbidragen till dessa grupper.\r\nDessutom har i propositionen om kvarvarande\r\nfrågor i skattereformen, 1990/91:54, regeringen\r\nuttalat att förslag kommer att läggas fram om\r\nekonomiska insatser för ensamföräldrarna med\r\nhänsyn till de ekonomiska effekter som slopandet\r\nav skattereduktionen innebär för dessa grupper.\r\nHur kompensationen närmare skall utformas\r\nkommer att redovisas i ett senare skede.</pre><pre>I det förslag till ändring i sjukförsäkringsreglerna\r\nsom regeringen nyligen lämnat till riksdagen har\r\nsärskild hänsyn tagits till de föräldrar som är\r\nhemma för vård av sjuka barn. Sålunda kommer\r\nden reducering av kompensationsgraden inom\r\nsjukpenningförsäkringen från 80 % till 65 % för de\r\ntre första dagarna i en sjukperiod inte att gälla den\r\ntillfälliga föräldrapenningen. Där kommer\r\nkompensationsgraden att vara 80 % under hela\r\nsjukperioden.</pre><pre>Anf. 2 EVA ZETTERBERG (v):</pre><pre>Herr talman! Jag vill tacka statsrådet Bengt\r\nLindqvist för svaret på min interpellation.</pre><pre>Min frågeställning gäller villkoren för\r\nensamstående föräldrar och hur dessa villkor i olika\r\navseenden kan förbättras. Det finns i dag ca 150 000\r\nensamstående mammor i Sverige. Tillsammans har\r\nde ca 200 000 barn. Sedan finns det självklart också\r\nensamstående pappor, men det är väldigt få av dem\r\nsom har ekonomiska problem, vilket de flesta\r\nensamstående mammor har. Aftonbladet har under\r\nhösten förtjänstfullt beskrivit deras situation och\r\nlämnat konstruktiva förslag till vad som faktiskt\r\nkan göras för att förbättra situationen för\r\nensamstående mammor.</pre><pre>Den frågeställning som jag har tagit upp här kan ses\r\nur många olika aspekter, och statsrådet har svarat\r\npå mina frågor. Även andra riksdagsledamöter har\r\nbåde i dag och vid andra tillfällen tagit upp en del\r\nav dessa frågor.</pre><pre>Jag vill inte påstå att jag är överens med statsrådet\r\nnär det gäller svaren på en del av frågorna, bl.a. det\r\nsom rör skattereformen.</pre><pre>Jag skall koncentrera mig på frågan om rätten till\r\ndeltidsarbete för ensamstående föräldrar.\r\nSjälvklart föredrar jag och vänsterpartiet en\r\ngenerell förkortning av arbetsdagen till sex timmar\r\nför alla. Men vägen dit tycks vara väldigt lång. I dag\r\nhar alla föräldrar med barn under 12 år lagstadgad\r\nrätt till sex timmars arbetsdag, men det är faktiskt\r\nbara de som har råd till det som kan använda sig av\r\nden rättigheten.</pre><pre>I statsrådets svar poängteras att rätten till\r\nsocialbidrag skall prövas individuellt. Ja visst, det\r\när ju så det är, och så det i huvudsak bör gå till.\r\nÄndå upplever denna grupp föräldrar att detta är\r\nett mycket förnedrande system. Jag kan inte förstå\r\nvarför de skall prövas individuellt om det gäller en\r\nensamstående förälder, och varför dessa i\r\nteoretiska fall ändå kan tvingas till heltidsarbete för\r\natt klara sin försörjning.</pre><pre>Självklart finns det ensamstående föräldrar som\r\norkar och vill ha heltidsarbete. Det är inte dem vi\r\ntalar om i dag. De allra flesta föräldrar som har\r\nbarn under 12 år varken vill eller orkar arbeta\r\nheltid, men tvingas till det av ekonomiska skäl. Det\r\när endast om man söker socialbidrag individuellt\r\nsom det går att komma till rätta med det. Det borde\r\ni stället finnas generella lösningar och riktlinjer som\r\när gemensamma för alla kommuner. Det skall inte\r\nankomma på en enskild socialarbetare eller\r\nsocialnämnd i varje kommun att besluta om den\r\nfrågan.</pre><pre>Jag undrar om statsrådet anser att rätten till sex\r\ntimmars arbetsdag för småbarnsföräldrar skall\r\nprövas individuellt. Skall det vara beroende av om\r\nman har råd att använda sig av den lagstiftningen\r\neller inte? Jag undrar om statsrådet anser att det är\r\nrimligt att en ensamstående förälder med ett eller\r\nflera barn under tolv år skall behöva arbeta heltid.</pre><pre>Jag vill dessutom, herr talman, fråga Bengt\r\nLindqvist om en annan aspekt på den här frågan.\r\nI Aftonbladets serie fanns det även möjligheter för\r\nenskilda personer att ringa in sina synpunkter och\r\nfrågor till Bengt Lindqvist. I ett sådant avsnitt i\r\nAftonbladet den 11 oktober lovade Bengt\r\nLindqvist att hjälpa till, om en förening av\r\nensamstående föräldrar skulle bildas och att staten\r\nskulle gå in med stöd till en sådan förening. Den 24\r\nnovember blev det klart med bildandet av en sådan\r\nförening, Ensamföräldrars riksorganisation,\r\nEFRO. Jag undrar därför på vilket sätt staten\r\nämnar gå in och stödja den föreningen.</pre><pre>Anf. 3 Statsrådet BENGT LINDQVIST (s):</pre><pre>Herr talman! Jag tycker att detta är en mycket\r\nangelägen diskussion. Det är viktigt att hitta rätt\r\navvägning mellan generella och mer selektiva\r\ninsatser till stöd för ensamföräldrarna. Så långt är\r\nvi helt överens.</pre><pre>Problemet med att införa en generell regel om\r\nsocialbidrag för deltidsarbetande ensamstående\r\nföräldrar är att vi därmed inför en stående ordning\r\nsom egentligen är ett slags vårdnadsbidrag.\r\nGränsdragningen, storleken och naturligtvis\r\nfinansieringen när det gäller en sådan insats är\r\nolösta frågor. Den grund som vi nu bygger vår\r\npolitik på är att så långt som möjligt underlätta för\r\nde här grupperna, liksom för andra utsatta grupper\r\nmed generella insatser. Det gäller barnbidragen,\r\nutbyggnaden av barnomsorgen och utbyggnaden av\r\nföräldraförsäkringen. Båda delarna i\r\nföräldraförsäkringen är viktiga, både vården av det\r\nlilla barnet och vården av sjuka barn. Vi försöker\r\näven skapa en ekonomisk ram för ensamstående\r\nföräldrar när det gäller de riktade bostadsbidragen.\r\nSom jag sade i svaret, kommer vi att förutom\r\nbarnbidragshöjningen och den kraftiga\r\nbostadsbidragshöjningen att lägga fram förslag om\r\nett riktat stöd till den här gruppen som en följd av\r\nslopandet av den särskilda skattereduktionen på\r\n1 800 kronor. Vi arbetar med detta förslag.</pre><pre>Det är viktigt att vi därutöver har detta individuellt\r\nprövade socialbidrag som ett yttersta skyddsnät när\r\ndet behövs. Samtidigt får vi göra avvägningen\r\nmellan att arbeta och möjligheten att vara hemma\r\ni det individuella fallet. Detta sker hela tiden mot\r\nbakgrund av att hävda att människor i grunden allra\r\nförst måste klara sin egen försörjning. Men det är\r\ningen tvingande regel att var och en skall arbeta\r\nheltid om man har en familjesituation av det slag\r\nsom vi har diskuterat nu.</pre><pre>Sex timmars arbetsdag är en viktig långsiktig fråga.\r\nÄr det några grupper som skall prioriteras i det\r\nsammanhanget, är det småbarnsföräldrarna och\r\nnaturligtvis de ensamstående föräldrarna som\r\nligger mycket långt framme i en sådan diskussion.\r\nFrågan är då vilken strategi vi använder för att\r\narbeta med frågan om sextimmarsdagen.</pre><pre>När det gäller den direkta frågan om en förening av\r\nensamstående föräldrar, tycker jag att det är\r\nmycket bra om en sådan förening bildas, och den\r\nhar uppenbarligen bildats nu. Om många ansluter\r\nsig till den och den kan erbjuda dem som ingår i\r\nföreningen ett stöd, skall jag naturligtvis fundera\r\növer vad vi har för möjligheter att ge en sådan\r\nförening stöd på olika sätt. Ännu så länge har inga\r\nkontakter tagits mellan föreningen och oss inom\r\nsocialdepartementet. Det kanske är så med den här\r\nföreningen som med många andra, att man måste\r\nfå växa ett tag och etablera sig, innan det är dags att\r\ndiskutera relationerna med samhället i övrigt.</pre><pre>Anf. 4 EVA ZETTERBERG (v):</pre><pre>Herr talman! Jag tackar för den senaste\r\nupplysningen från statsrådet. Jag är övertygad om\r\natt föreningen kommer att höras av så fort den är\r\npå det klara med vilket sätt man önskar detta stöd\r\nfrån staten.</pre><pre>I övrigt är vi överens om att det är generella\r\nåtgärder som är väsentliga. För mitt partis del är det\r\nåtgärder som sex timmars arbetsdag, generella\r\nbarnbidrag, bostadsbidrag och andra åtgärder som\r\npå allvar kan förändra situationen även för\r\nensamstående föräldrar. Självfallet är det bra att\r\nregeringen kommer att särskilt se över situationen\r\nnär det gäller skatteregler för den här gruppen. Jag\r\nhoppas att det kommer ett glädjande besked\r\nsenare.</pre><pre>Vi är däremot inte överens när det gäller\r\nmöjligheten till socialbidrag. Jag tycker inte att det\r\när att göra undantag från den stora generella regeln\r\nom individuella prövningar av socialbidrag när man\r\nsäger att det är självklart att ensamstående\r\nföräldrar har rätt till deltidsarbete med sex timmars\r\narbetsdag.</pre><pre>Jag vill även gärna koppla den här frågan till det\r\nförebyggande sociala arbetet. Vi diskuterar ju ofta\r\nsituationen för de allra mest utsatta i vårt samhälle,\r\nde ungdomar som får allvarliga sociala problem.\r\nSamhället tvingas där ofta till ingripanden och ofta\r\nmycket kostsamma sådana.</pre><pre>I ett arbete som pågick i Stockholms kommun\r\nunder förra året lades en rapport fram som kallas\r\nRapport från arbetsgrupper för åtgärder mot\r\nungdomsvåldet i Stockholm. Denna grupp\r\narbetade under ledning av Kjell E Johansson. I\r\ndenna rapport har Lars Lorentzon från barnbyn\r\nSkå skrivit en mycket tänkvärd sak som jag tycker\r\natt man kan knyta an till. Han skriver: ''När jag\r\njämför denna familj'' -- en familj från sämre\r\nomständigheter -- ''med min egen framstår\r\nkontrasten. Jag har en stor släkt och en mängd\r\ninflytelserika och användbara vänner. Jag känner\r\nläkare, advokater, präster och politiker. När kriser\r\nmöter finns det alltid en mängd människor att tillgå.\r\nJag bor i ett stort hus. Sällan behöver vi störa\r\nvarandra. Mina barn kommer i allmänhet hem från\r\ndagis, skolor och arbeten och tillför berättelser som\r\ngör mig glad. Min hustru är frisk och synnerligen\r\nkompetent.</pre><pre>När nu den 'fattiga' familjens barn kommer till\r\n'dagis' och senare till skolan -- de barnavårdande\r\ninstitutioner som vi faktiskt skapat för att hjälpa\r\ndessa barn till ett vidare och rikare liv, hur går det\r\ndå? Blir de de verkliga kelgrisarna som dess vårdare\r\nverkligen bemödar sig om?''</pre><pre>Jag tycker att detta är ett belysande citat. Det visar\r\nhur viktigt det är att vi vänder på steken och faktiskt\r\nger de barn, som vi vet behöver detta, stöd på ett\r\ntidigare stadium innan de hamnar i sociala\r\nproblem.</pre><pre>Anf. 5 Statsrådet BENGT LINDQVIST (s):</pre><pre>Herr talman! Vi är helt överens om detta. Vi har\r\nglädjande nog åtskilliga aktiviteter på gång nu för\r\natt lyfta fram de mest utsatta barnen i det svenska\r\nsamhället och för att få en diskussion hur vi kan ge\r\ndem ett mer effektivt stöd, så att de kan få fotfäste\r\ni livet på ett bättre sätt än i dag. Detta är ett område\r\nsom jag för min del vill prioritera mycket högt i den\r\nfortsatta diskussionen om hur vi skall använda de\r\nresurser vi arbetar samman.</pre><pre>I övrigt är det viktigt att hålla fast vid en riktig\r\navvägning mellan generella och selektiva åtgärder\r\npå det här området. Höjningen av barnbidraget,\r\nhöjningen av bostadsbidragen och det särskilda\r\nstödet, som vi skall återkomma till, är medel som\r\njag tror är verkningsfulla för att nå fram till\r\nensamstående föräldrar. Våra kalkyler visar att den\r\ngenomsnittliga behållningen av skattereformen\r\nskall ligga på plus. Det är dock alltid problem med\r\nsådana beräkningar när man kommer ner på den\r\nenskildes nivå. Det finns därför all anledning att\r\nmycket noga studera effekterna av skattereformen.\r\nEn sådan kontinuerlig utvärdering kommer också\r\natt ske så att vi skall kunna se om de preliminära\r\nkalkylerna verkligen håller. Gör de inte det, måste\r\nman enligt min uppfattning vara beredd att vidta\r\nfördelningspolitiska åtgärder.</pre><pre>När det gäller stödet till barn och ungdomar vill jag\r\nhänvisa både till det arbete som nu socialstyrelsen\r\nbedriver som en uppföljning av olika projekt och\r\ntill det arbete vi själva bedriver inom\r\nsocialdepartementet, som gäller en effektivare\r\ninsats beträffande behandlingshem samt\r\nförebyggande insatser i syfte att nå barnen och\r\nungdomarna. Jag tror att det är mycket viktigt att\r\nhela denna problematik lyfts fram i ljuset. Jag har\r\ndärför också sagt att jag för min del vill stimulera\r\ntill forskning och utvecklingsarbete på ett bredare\r\nplan än vad vi hittills har lyckats åstadkomma.</pre><pre>Anf. 6 EVA ZETTERBERG (v):</pre><pre>Herr talman! Självfallet är det viktigt med\r\nforskning och utveckling och att man följer upp de\r\ninsatser som har gjorts för att se att de ger det\r\nresultat man önskar. Men det är också viktigt att de\r\nförbyggande insatserna får finnas kvar. I många\r\nkommuner, exempelvis här i Stockholms kommun,\r\noch i Stockholms socialförvaltning, försvinner nu\r\nen hel del av de förebyggande insatserna på grund\r\nav att budgetar skärs ner och på grund av att man\r\nmåste satsa på sådana åtgärder som man enligt\r\nlagen är tvungen att vidta.</pre><pre>Så till frågan om de ensamstående föräldrarna och\r\nrätten till socialbidrag. Det är min förhoppning att\r\nstatsrådet Lindqvist, i diskussionerna inom\r\nsocialdepartementet och med socialstyrelsen, ändå\r\növerväger om det inte, bland de allmänna råd som\r\nsocialstyrelsen ger till kommunerna, borde ingå ett\r\nråd om att det för ensamstående föräldrar bör\r\nfinnas en möjlighet till endast sex timmars\r\narbetsdag. Denna möjlighet bör alltså inte\r\nifrågasättas ute i kommunerna. Jag tror att det vore\r\nav stort värde för de personer som berörs men\r\nockså för socialdistrikten runt om i Stockholm och\r\näven i övriga delar av landet, om det fanns en klar\r\nriktlinje om att detta är statens och socialstyrelsens\r\nuppfattning i frågan.</pre><pre>Även om statsrådet i dag inte är beredd att säga ja\r\ntill detta, är det min förhoppning att statsrådet tar\r\nmed sig frågan och ytterligare överväger den i de\r\nfortsatta diskussionerna.</pre><pre>Överläggningen var härmed avslutad.</pre><pre>3 § Svar på interpellation 1990/91:84 om rätten\r\ntill socialbidrag</pre><pre>Anf. 7 Statsrådet BENGT LINDQVIST (s):</pre><pre>Herr talman! Hans Göran Franck har till\r\nsocialministern ställt följande frågor:</pre><pre>1.  Vilka åtgärder avser regeringen vidta för att\r\navhjälpa de akuta svårigheter som finns inom\r\nsocialtjänsten då det gäller människor med de\r\nstörsta och tyngsta behoven?</pre><pre>2.  Vilka strukturförändringar och övriga åtgärder\r\nkommer att vidtas för att generellt förstärka\r\nskyddsnätet inom socialtjänsten?</pre><pre>3.  Kommer en översyn av rätten till socialbidrag\r\noch annat bistånd att göras?</pre><pre>Arbetet inom regeringen är så fördelat att det är jag\r\nsom skall svara på interpellationen.</pre><pre>De uppgifter Hans Göran Franck hänvisar till om\r\nutbetalning av socialbidrag är, såvitt jag förstår,\r\nstatistiska centralbyråns redovisning av en ny\r\nstatistik över utbetalning av socialbidrag. Enligt\r\ndenna statistik har under första halvåret 1990, 2,4\r\nmiljarder kronor utbetalats i socialbidrag.\r\nEftersom denna statistik är ny saknas jämförbara\r\nsiffror från tidigare år, vilket innebär att det inte är\r\nmöjligt att dra slutsatser på årsbasis. Det finns dock\r\ninget i detta material som tyder på någon real\r\nökning av socialbidragskostnaderna.</pre><pre>I en rapport, På väg från socialbyrån -- att ge\r\nmänniskor alternativ till socialbidrag, har\r\nsocialstyrelsen bl.a. understrukit behovet av\r\nsamarbete mellan socialtjänsten och andra\r\ninstanser som arbetsförmedling,\r\narbetsmarknadsinstitut, försäkringskassa,\r\nkonsumentvägledning, den psykiatriska vården,\r\nhälso- och sjukvården i övrigt, arbetsgivare, m.fl.\r\nEn gemensam strävan måste vara att genom\r\nsamarbete och utveckling av nya arbetsmetoder ge\r\nmänniskor som hamnat i svårigheter ett sådant stöd\r\natt de så snart som möjligt kan komma ut i\r\nförvärvsarbete. För att undvika att människor\r\nfastnar i ett bidragsberoende måste det ske en ökad\r\nsatsning på aktiva rehabiliteringsåtgärder på många\r\nolika plan. Regeringen avser att under våren 1991\r\nförelägga riksdagen förslag som grundar sig på\r\nrehabiliteringsberedningens betänkande om en\r\nsärskild rehabiliteringsersättning.</pre><pre>I en annan rapport, Behövs socialbyrån?, har\r\nsocialstyrelsen gjort en analys av socialbyråernas\r\narbete inom individ- och familjeomsorgen. Denna\r\nrapport visar på de ökade krav och förväntningar\r\nsom ställs på socialbyråerna. Det konstateras i\r\nrapporten att socialbyråerna av olika skäl inte kan\r\nleva upp till de högt ställda kraven, i synnerhet inte\r\nnär det gäller arbetet med de allra mest utsatta\r\ngrupperna. Socialstyrelsen kommer med början\r\nomkring årsskiftet 1990-1991 att föra ut frågorna\r\nom individ- och familjeomsorgen till en bred\r\ndebatt. I första skedet kommer man att vända sig\r\ntill beslutsfattare, politiker och chefstjänstemän\r\ninom kommunerna.</pre><pre>Remissbehandlingen av handikapputredningens\r\ndelbetänkande om överklagningsrätt och\r\nekonomisk behovsprövning inom socialtjänsten har\r\nnyligen avslutats. Remissinstanserna har skiftande\r\nsynpunkter, men i flera remissvar krävs en\r\nytterligare precisering av socialtjänstlagens\r\nbiståndsregler. Svenska kommunförbundet har\r\nvidare i en skrivelse till regeringen hemställt om en\r\növersyn av biståndsreglerna och\r\nansvarsförhållandena mellan olika huvudmän.</pre><pre>Det finns enligt min mening skäl att göra en översyn\r\nav socialtjänstlagen, där hänsyn bör tas till de olika\r\nsynpunkter som framkommit. Arbetet med att ta\r\nfram direktiv till en sådan utredning har påbörjats\r\ninom socialdepartementet.</pre><pre>Anf. 8 HANS GÖRAN FRANCK (s):</pre><pre>Herr talman! Jag tackar för svaret.</pre><pre>I svaret säger Bengt Lindqvist beträffande\r\nbakgrunden två olika saker. Dels säger han att det\r\ninte går att dra några slutsatser om socialbidragens\r\nutveckling därför att jämförbara siffror från\r\ntidigare år saknas hos SCB, dels uppger han å andra\r\nsidan att inget i detta material från SCB tyder på\r\nnågon real ökning av socialbidragskostnaderna.\r\nHan hänvisar till att denna statistik är ny, men han\r\nkan till min förvåning för egen del på grund av detta\r\nmaterial uttala att inget tyder på att någon real\r\nökning av socialbidragskostnaderna skett.</pre><pre>Det finns annat material än SCBs nya statistik att\r\ngrunda sig på då det gäller utvecklingen av\r\nsocialbidragen i landet. Inom Svenska\r\nkommunförbundet gör man den beräkningen --\r\nsom angavs i min interpellation och som också\r\nredovisats i Kommun-Aktuellt -- att\r\nutbetalningarna av socialbidrag i år kommer att\r\növerstiga 5 miljarder kronor och att detta är en\r\nrekordhög nivå. Man befarar också att inflationen\r\nmed stegrade priser, högre hyror och\r\nräntehöjningar nästa år leder till att allt fler\r\nbehöver socialtjänstens bistånd.</pre><pre>Socialstyrelsen konstaterade nyligen, att när\r\nskyddsnätet blir överbelastat är det människor med\r\nde tyngsta behoven -- missbrukare, hemlösa, s.k.\r\ndestruktiva ungdomar och människor med psykiska\r\nproblem -- som trängs ut. Detta är givetvis fel\r\nsamtidigt som det är det mest allvarliga.</pre><pre>Det är en mycket känslig fråga att konstatera att det\r\nfinns fattigdom i vårt samhälle. Ännu värre blir det\r\nom fattigdomen ökar i omfattning. Men vi måste se\r\nsanningen i vitögat om det i större utsträckning\r\nskall vara möjligt att vidta mera radikala åtgärder\r\nför att angripa problemen.</pre><pre>De åtgärder som förbereds synes vara otillräckliga,\r\nom inte Bengt Lindqvist kan redovisa några\r\noväntade mer ingripande förslag. Den utdragna\r\nhanteringen av dessa frågor, som diskuterats och\r\nutretts under lång tid, synes inte leda till några\r\npåtagliga förbättringar. Risk föreligger att de\r\nnuvarande ekonomiska svårigheterna och den\r\nväntade lågkonjunkturen t.o.m. kan förvärra\r\nsituationen.</pre><pre>På kommunalt håll ifrågasätts i dag allt oftare de\r\nnuvarande reglerna för socialbidraget och\r\növerklagningsrätten. Det gäller emellertid att\r\nutveckla och förstärka rätten till bistånd enligt\r\nsocialtjänstlagen, och inte att avveckla eller att\r\nförsvaga den.</pre><pre>I en aktuell undersökning -- Beslut om socialbidrag\r\ni storstad, med Tapio Salonen som ansvarig\r\nforskare -- konstateras betydande skillnader mellan\r\nkommunerna. Den ansvarige forskaren hävdar i\r\nanslutning till rapporten att man för att råda bot på\r\nde nuvarande bristerna kunde lägga över stora\r\ndelar av socialbidragshanteringen på\r\nförsäkringskassorna enligt den s.k. Soft-modellen.\r\nSocialarbetarna kunde därmed också få mer tid\r\növer för alla de tunga ärenden som man i dag har\r\nsvårt att hinna med på socialbyråerna. Samtidigt\r\nskulle man få bort de inslag i handläggningen som\r\nuppfattas som kränkande för de hjälpsökande.</pre><pre>För mer än tio år sedan föreslog socialutredningen\r\natt det kommunala socialbidraget till stora delar\r\nskulle ersättas med ett socialförsäkringstillägg, som\r\nbetalas ut av de allmänna försäkringskassorna.\r\nTrots att denna reformtanke vann bred anslutning\r\nhar förslaget ännu inte genomförts.</pre><pre>Bengt Lindqvist anger i sitt svar att\r\nKommunförbundet har i en skrivelse till regeringen\r\nhemställt om en översyn av biståndsreglerna och\r\nansvarsförhållandena mellan huvudmännen. Bengt\r\nLindqvist berör också ett betänkande om\r\növerklagningsrätt och ekonomisk behovsprövning.\r\nDet betänkliga är att syftet från en del håll synes\r\nvara inte bara att precisera biståndsparagrafen utan\r\ni själva verket att inskränka antalet\r\nbehovssituationer. Man vill införa\r\nkommunalbesvär i stället för förvaltningsbesvär i\r\nbiståndsärenden, vilket av allt att döma skulle\r\nförsämra situationen. Jag delar den uppfattningen\r\nsom socialdirektören i Stockholm gett uttryck för,\r\nnämligen att talet om domstolarnas vidlyftiga\r\ntolkning av begreppet bistånd är överdrivet. Det\r\nfinns därför inte skäl att inskränka något i rätten att\r\növerklaga.</pre><pre>Jag har av Bengt Lindqvist fått svar på min tredje\r\nfråga i interpellationen, nämligen om en översyn av\r\nrätten till socialbidrag och annat bistånd. Men de\r\ntvå övriga frågorna hade jag önskat få mer belysta\r\nän vad som här skett.</pre><pre>I Stockholm sover ett stort antal människor i\r\ntrappuppgångar, under broar, i kulvertar och på\r\nparksoffor. Uteliggarnas antal har ökat. Det beror,\r\nsägs det, på social nedrustning under 1980-talet.</pre><pre>Marknadsstyrningen har också kommit in i vården.\r\nDet är inte precis någon tävlan om att bli bäst på att\r\nta hand om människor med de tyngsta och svåraste\r\nproblemen.</pre><pre></pre><pre>Anf. 9 RAGNHILD POHANKA (mp):</pre><pre>Herr talman! Jag vill göra ett kort inlägg och\r\nframför allt ta upp en grupp som man sällan talar\r\nom när det gäller de som har det svårt socialt,\r\nnämligen styvfamiljerna. Människor med till synes\r\nbra inkomster, i varje fall medelgoda inkomster,\r\nhar svårt att klara sig i den nya styvfamiljen. Båda\r\ni det nya samboförhållandet eller äktenskapet kan\r\nha barn i föregående äktenskap som de dels kan\r\nbehöva betala bidragsförskott till, dels har på\r\nbesök, något som ökar matkostnaden och gör att\r\nman har behov en större lägenhet. Människor med\r\nganska bra inkomster kan komma under\r\nexistensminimum.</pre><pre>Dessa familjer nämns aldrig när man talar om de\r\nmänniskor som har det svårt, t.ex. ensamma\r\nmödrar. Såvitt jag kan förstå kommer antalet\r\nsocialbidragsökande ur denna grupp att öka\r\noerhört mycket, och barn kan komma i kläm.\r\nFöräldrar har kanske inte råd att utnyttja sin\r\numgängesrätt, och detta är allvarligt. Att utnyttja\r\numgängesrätten kostar alltid pengar, och då får\r\nman kanske avstå från detta för att klara hyran eller\r\nmatkostnaderna.</pre><pre>Man befarar nu i kommunerna att det skall komma\r\nen mycket stor grupp nya socialbidragssökande.\r\nDet är inte de som Hans Göran Franck talade om i\r\nslutet av sitt anförande, nämligen bostadslösa,\r\nutslagna eller missbrukare, utan vanliga familjer\r\nmed par eller ensamstående som inte längre klarar\r\nsig. De har redan förut haft små marginaler men\r\nlyckats klara sig, men nu ramlar de under\r\nsocialbidragsgränsen.</pre><pre>Visserligen ökar bostadsbidragen, men detta är\r\nockså något som ligger på kommunernas bord som\r\nde får svårt att klara av. Detta gör att man i\r\nkommunerna inte kan beräkna de pengar som går\r\nåt, och man klarar inte att hålla sin budget. När\r\nbudgeten läggs fram finns det så många osäkra\r\nmoment på den sociala sidan när det gäller\r\nbostadsbidrag och socialbidragssökande att man\r\nhar svårt att beräkna anslaget.</pre><pre>Detta tycker jag är ganska allvarligt. Det beror\r\ndelvis på skattereformen, men även på andra saker,\r\natt man får mindre att röra sig med. De människor\r\nsom slås ut, bl.a. uteliggarna, kostar ofta samhället\r\nväldigt mycket. Det finns här i Stockholm ett\r\nhundratal människor som hör till den gruppen,\r\nvilka tas in för vård och som kostar oerhörda\r\nsummor på Frösön eller på andra vårdhem. De kan\r\nkosta uppemot en halv miljon om året. I\r\nförlängningen innebär detta att man måste sätta in\r\nmånga fler preventiva åtgärder och arbeta\r\nförebyggande.</pre><pre>Jag har härutöver ingenting att tillägga till det\r\nsocialministern och Hans Göran Franck har sagt,\r\nförutom att 400 milj.kr. är avsatta för\r\nrehabiliteringsåtgärder. Det är mycket intressant\r\natt en proposition nu kommer under våren med ett\r\nförslag som grundar sig på\r\nrehabiliteringsutredningens betänkande, och det\r\nkommer också att avsättas medel för detta\r\nändamål. Det är viktigt att vi så snart som möjligt\r\nfår många människor tillbaka i arbete eller till ett\r\nverksamt liv, även om de inte lyckas komma\r\ntillbaka till arbetet.</pre><pre>Anf. 10 Statsrådet BENGT LINDQVIST (s):</pre><pre>Herr talman! Jag vill kommentera några av de\r\nområden som mina båda meddebattörer har tagit\r\nupp.</pre><pre>Först och främst har vi Svenska\r\nkommunförbundets och handikapputredningens\r\nolika synpunkter på överklagningsrätten och\r\nekonomisk behovsprövning o.d. De representerar\r\ntvå diametralt olika synsätt.\r\nHandikapputredningen pläderar ju för en förstärkt\r\nbesvärsrätt för den enskilde, medan\r\nKommunförbundet pekar på problemen i samband\r\nmed den nuvarande lagen och en del rättsutslag\r\nsom man menar strider mot tankarna från början i\r\nsocialtjänstlagen.</pre><pre>Det är viktigt att veta att det finns en ganska stor\r\nspännvidd mellan de synpunkter som nu finns på\r\nsocialtjänstlagen. Jag har för avsikt att försöka\r\nbaka in båda dessa utgångspunkter, dvs. den\r\nenskildes rätt till ett starkt skydd och kommunernas\r\nmöjligheter att på ett rimligt sätt bestämma de\r\ninsatser som skall göras.</pre><pre>För min del är utvecklingen av socialbidragen en\r\nviktig barometer, en signal på hur det står till i vårt\r\nsamhälle med fördelningspolitiken. Vi kan strida\r\nom detaljerna i den nya statistiken.\r\nSocialdepartementets uppgift är att fördela 4,8\r\nmiljarder för det här året, om man antar att\r\nbidragsnivån för andra halvåret blir lika hög som\r\nför det första. Då motsvarar ökningen ungefär\r\ninflationen. Det är därför vi säger att det inte finns\r\nnågot som tyder på en real ökning av\r\nsocialbidragen.</pre><pre>Redan det förhållandet att socialbidragen ligger så\r\nhögt som de gör är alarmerande. Vi borde under\r\nsenare delen av 80-talet ha fått en nedgång i\r\nomfattning av socialbidragen med hänsyn till den\r\nhögkonjunktur som har rått och den övriga\r\nekonomiska utvecklingen. Det har inte inträffat,\r\noch det är allvarligt och naturligtvis en signal till oss\r\natt någonting i fördelningspolitiken inte fungerar\r\nsom det borde.</pre><pre>Jag är naturligtvis också orolig inför framtiden med\r\nen kommande lågkonjunktur med liten eller ingen\r\ntillväxt i samhället under den allra närmaste tiden.\r\nDetta kan komma att försämra situationen för de\r\nallra mest utsatta om vi inte har ambitionen att med\r\nriktade åtgärder hela tiden försöka fånga upp dessa\r\ngrupper och ge dem stöd.</pre><pre>När det gäller socialförsäkringstillägget, SOFT, har\r\ndet tagit sig formen, efter det att förslaget\r\nbordlades, att många kommuner har infört\r\nkommunala SOFT, dvs. förenklade\r\nsocialbidragshanteringar som har gett just det\r\nutrymme för socialarbetarna att kunna arbeta\r\naktivt med de verkliga problemen och grupperna\r\nmed de omfattande behoven. Erfarenheterna av\r\ndetta har på många håll varit positiva.</pre><pre>Jag vill också peka på att den viktigaste strukturella\r\nförändringen nu är, enligt min uppfattning, att med\r\nkraft hävda arbetslinjen, att bygga in kraftfullare\r\nåtgärder för rehabilitering, bättre samhörighet\r\nmellan system som innebär betalning av bidrag och\r\nde olika system som samhället har tillgång till för att\r\nman skall kunna komma tillbaka. Det är därför som\r\nvi skall koncentrera oss på uppföljningen av\r\nrehabiliteringsberedningens olika tankar med\r\nförslag till riksdagen som kan forma en politik som\r\ni fortsättningen blir effektivare ur arbetslinjens\r\nsynpunkt.</pre><pre>Till sist ett ord om uteliggarna, dvs. de hemlösa och\r\nbostadslösa som gruppen ibland kallas. Jag tror att\r\ndet är ett mycket sammansatt problem som vi måste\r\nnärma oss på flera olika sätt. Det finns förklaringar\r\ntill varför den gruppen synes öka i dag. Det har att\r\ngöra med arbetsmarknadens förhållanden,\r\nbostadspolitiken och med en tidsanda som\r\nuttrycker en lägre tolerans med dessa grupper än\r\nunder tidigare år. Här måste vi arbeta brett och\r\nsammansatt för att kunna nå en förbättring.</pre><pre>Anf. 11 HANS GÖRAN FRANCK (s):</pre><pre>Herr talman! Inte heller jag skall tvista vidare med\r\nBengt Lindqvist om kostnaderna för socialbidragen\r\nkommer att uppgå till 4,8 miljarder eller, som vissa\r\ninom Kommunförbundet har sagt, till 5,2 miljarder.\r\nDet räcker med att konstatera att även Bengt\r\nLindqvist anser att kostnaderna ligger på en\r\nalarmerande hög nivå. Jag säger inte detta för att\r\ndet inte skulle finnas behov, utan för att situationen\r\nför människors sociala förhållanden och ekonomi\r\när sådan att dessa bidrag är behövliga.</pre><pre>Det är angeläget att det inte blir någon försvagning\r\nav besvärsrätten. Jag delar uppfattningen som har\r\nkommit till uttryck från Handikappförbundet, bl.a.\r\nmed tanke på vad som har kommit fram i Kommun-\r\nAktuellt, att flertalet kommuner har samma\r\nuppfattning som den jag citerade från socialchefen\r\ni Stockholms stad.</pre><pre>Allmänt sett anser jag att det Bengt Lindqvist\r\nyttrade i debatten gav ett betydligt mer positivt\r\nintryck om vad han är beredd att göra än det något\r\nformella och byråkratiska svaret.</pre><pre>Anf. 12 RAGNHILD POHANKA (mp):</pre><pre>Herr talman! Jag ville plocka in ytterligare en\r\nfråga, som har blivit ett allt större problem,\r\nnämligen flyktingarnas behov av socialbidrag. Det\r\ngäller framför allt efter det att de har fått\r\nuppehållstillstånd. Ett viktigt skäl är att\r\nflyktingarna faktiskt behöver rehabilitering efter\r\nsina långa vistelser i sysslolöshet i\r\nflyktingförläggningarna. Det är något som vi i\r\nmiljöpartiet har hävdat hela den tid vi har suttit i\r\nriksdagen. Det finns många skäl för att låta de\r\nasylsökande ha meningsfull sysselsättning under\r\nväntetiden. De skulle kunna bidra till Sveriges\r\nvälstånd. De skulle kunna få mat, husrum och en\r\nviss dagpenning för att uträtta saker som samhället\r\nbehöver hjälp med. Det får också den positiva\r\neffekten att människorna blir vana vid ett\r\nregelbundet arbete, fyra till åtta timmar om dagen,\r\noch får då lättare att anpassa sig till ett vanligt\r\narbete igen. Det sägs när det gäller människor som\r\nhar varit sjukskrivna mer än tre månader att det är\r\nsvårare för dem att komma tillbaka till arbetet igen.\r\nHär kan det gälla flera år. Är Bengt Lindqvist villig\r\natt försöka göra något i denna fråga?</pre><pre>Anf. 13 EVA ZETTERBERG (v):</pre><pre>Herr talman! Jag vill kommentera det statsrådet\r\nsade om SOFT-reformen. Det tillämpas t.ex. i\r\nStockholms kommun inom socialförvaltningens\r\nregi. Mitt parti och jag tycker att det är en väsentlig\r\noch avgörande skillnad om frågan hanteras inom\r\nsocialtjänsten eller inom försäkringssystemet.</pre><pre>Jag själv och många från riksdagen har en positiv\r\nsyn på socialförvaltningens och socialarbetarnas\r\nsätt att arbeta. Men vi vet också att den enskilda\r\npersonen som måste gå till socialdistriktet för att få\r\nekonomiskt bistånd inte alltid delar den synen.\r\nÄven om man träffar en enskild sympatisk\r\nsocialarbetare som tillmötesgår kraven och hjälper\r\nmed konkreta åtgärder, upplever många själva\r\nprocessen som förnedrande, dvs. att man skall\r\nbehöva gå till socialdistriktet för att man har en för\r\nlåg lön eller inte har heltidsarbete eller möjlighet\r\ntill det osv.</pre><pre>Det vore väsentligt om SOFT-reformen faktiskt\r\ngenomfördes. Som Hans Göran Franck nämnde\r\nhade reformen ett brett politiskt stöd. Orsaken till\r\natt den inte genomfördes för tio år sedan, som jag\r\nuppfattar det, var helt klart ekonomiskt. Det fanns\r\ninte resurser.</pre><pre>Men detta fråntar inte förslaget dess berättigande.\r\nDet är lika berättigat att genomföra förslaget i dag.\r\nJag tror att denna reform är viktig.</pre><pre>Hans Göran Franck ställde en fråga om översynen\r\nav socialtjänstlagen och besvärsmöjligheterna. Jag\r\nvill uttrycka min starka förhoppning om att den\r\növersyn som skall göras verkligen skall stärka den\r\nenskildes möjligheter till hjälp från socialtjänsten i\r\nolika avseenden och också rätten att överklaga när\r\nman är missnöjd med ett beslut. Denna rätt får inte\r\ninskränkas så att man kan besvära sig bara över\r\nformella fel som har begåtts från kommunens sida.\r\nFrån såväl Stockholms kommun som flera andra\r\nkommuner finns det mycket litet belägg för att\r\ndenna rätt missbrukas av människor i vårt\r\nsamhälle. Det är viktigt att besvärsrätten inte\r\ninskränks, för den har en demokratisk aspekt som\r\när nog så viktig att beakta i detta avseende.</pre><pre>Anf. 14 Statsrådet BENGT LINDQVIST (s):</pre><pre>Herr talman! Jag vill bara kort kommentera något\r\nav det som nu har sagts. Det gäller bl.a. insatser för\r\nflyktingar.</pre><pre>Jag tror att den allra viktigaste uppgiften är att få\r\nned utredningstiderna för att man snabbt skall\r\nkunna komma över den tröskel som dessa utgör, så\r\natt flyktingarna kan få besked om de får lov att\r\nstanna eller inte. Sedan måste man arbeta för att de\r\nsom får stanna snabbt kommer ut i arbete och\r\nsysselsättning. Den helt avgörande frågan är att få\r\nned utredningstiderna.</pre><pre>När det gäller införandet av SOFT känner vi\r\ndebattörer säkert alla argument för och emot. Jag\r\nvill för säkerhets skull bara säga att det ju inte var\r\nenbart ekonomiska skäl som gjorde att SOFT-\r\nreformen stannade upp, utan också kopplingen\r\nmellan socialarbetarna och den enskilde och risken\r\natt man med ett alltför schablonmässigt\r\nutbetalande av pengar skulle komma bort just ifrån\r\ndet som vi hävdar, dvs. arbetslinjen. Därmed löper\r\nman risken att inte kunna ta itu med de verkliga\r\nproblemen som leder till den enskildes svårigheter.\r\nHela denna fråga om behandlingen av\r\nsocialbidragen och socialbidragens syfte kommer\r\nalldeles uppenbart att ingå i den kommande\r\nutredningen.</pre><pre>Till sist vill jag bara notera den inställning som både\r\nEva Zetterberg och Hans Göran Franck har gett\r\nuttryck för när det gäller utredningens inriktning\r\nbeträffande den individuella besvärsrätten.</pre><pre>Anf. 15 HANS GÖRAN FRANCK (s):</pre><pre>Herr talman! En sak som jag tidigare inte har\r\nberört men som ändå har legat i vad jag har sagt är\r\ndetta som Bengt Lindqvist talade om, nämligen\r\narbetslinjen. Det är i viss mån förvånande\r\nbeträffande flyktingfrågorna att man inte har\r\nbeaktat arbetslinjen i högre grad när det gäller\r\nsocialbidrag till flyktingar. Under årtionden har\r\nman sagt precis det som Bengt Lindqvist säger i\r\ndag, nämligen att handläggningstiderna skall\r\nförkortas och att dessa frågor på så sätt skall lösas.\r\nDet är dock ett faktum att det oavsett antalet\r\nasylsökande har varit en underdimensionering som\r\nlett till att socialbidragskostnaderna blivit alltför\r\nhöga, beroende på att man inte har kunnat finna\r\nsysselsättning åt de asylsökande som hade\r\nkompenserat detta. Opinionen är nu mycket bred\r\nför att man skall lösa detta problem på ett mycket\r\nmera kvalificerat sätt än vad som hittills har skett.</pre><pre>När det slutligen gäller SOFT uppfattade jag det så\r\natt Bengt Lindqvist menade att de synpunkter som\r\nkom fram genom SOFT på något sätt skall ingå och\r\nbeaktas i utredningen. Det är principiellt viktiga\r\nställningstaganden som gjordes i SOFT och på sikt\r\när det enligt min mening alldeles klart -- som vi\r\nockså har gett uttryck för i en socialdemokratisk\r\nmotion -- att det har tiden för sig att lösa dessa\r\nfrågor inom ramen för socialförsäkringssystemet i\r\nstörre utsträckning än via socialförvaltningarna.</pre><pre>Talmannen anmälde att Ragnhild Pohanka anhållit\r\natt till protokollet få antecknat att hon inte ägde\r\nrätt till ytterligare inlägg.</pre><pre>Överläggningen var härmed avslutad.</pre><pre>4 § Svar på interpellation 1990/91:77 om brott\r\nmed rasistiska inslag</pre><pre>Anf. 16 Justitieminister LAILA FREIVALDS\r\n(s):</pre><pre>Herr talman! Ragnhild Pohanka har i en\r\ninterpellation ställt ett antal frågor till mig om brott\r\nmed rasistiska inslag. Hon har frågat om jag är\r\nberedd att ta initiativ för att få fram statistik över\r\nhur många invandrare/flyktingar som ute i\r\nsamhället utsätts för brott som kan anses rasistiska.\r\nHon har också frågat om jag är beredd att verka för\r\nett förbud mot organisationer som har etnisk\r\ndiskriminering på sitt program eller som utför\r\nrasistiska handlingar. Slutligen har hon frågat om\r\nregeringen är beredd att kraftfullt fördöma de brott\r\nsom under det senaste året förekommit på\r\nflyktingförläggningar eller i deras närhet och om\r\njag vill arbeta för att dessa brott utreds och\r\nmotverkas.</pre><pre>Bakgrunden till Ragnhild Pohankas frågor är de\r\nattentat mot olika flyktingförläggningar som\r\nförekommit under senare tid.</pre><pre>Inledningsvis vill jag erinra om att jag i en debatt\r\nhär i riksdagen den 9 november i år med anledning\r\nav en interpellation av Hans Göran Franck berörde\r\nfrågor av delvis samma slag som Ragnhild Pohanka\r\nnu tar upp (prot. 1990/91:21). Jag förklarade då att\r\njag ansåg att den brottslighet med invandrarfientlig\r\nbakgrund som förekommit är allvarlig och att det är\r\nangeläget att arbetet med att motverka sådan\r\nbrottslighet fortsätter.</pre><pre>Jag nämnde också att regeringen i våras i en\r\nproposition (prop. 1989/90:86) redovisade sin\r\nbedömning av förekomsten av diskriminering i\r\nSverige och behovet av åtgärder för att främja goda\r\netniska relationer i vårt land. I propositionen\r\nbetonas att arbetet med att förebygga och motverka\r\nrasism och invandrarfientlighet måste bedrivas på\r\nolika plan, bl.a. genom en aktiv välfärdspolitik och\r\ngenom opinionsbildning.</pre><pre>Jag vill mot denna bakgrund framhålla att det inte\r\nföreligger någon åsiktsskillnad mellan Ragnhild\r\nPohanka och regeringen om att samhället på alla\r\nsätt måste motverka tendenser till\r\ninvandrarfientlighet och rasism.</pre><pre>När det gäller de frågor som Ragnhild Pohanka har\r\nställt vill jag svara följande.</pre><pre>Många gånger kan det vara svårt att med någon\r\nstörre säkerhet bedöma om ett brott har rasistiska\r\neller invandrarfientliga motiv. Det påverkar\r\nnaturligtvis möjligheterna att få fram en tillförlitlig\r\nstatistik över sådana brott. Fr.o.m. i år kommer\r\nemellertid brotten hets mot folkgrupp och olaga\r\ndiskriminering att redovisas särskilt i\r\nrättsstatistiken. Detta bör ge möjligheter att bättre\r\nän hittills följa utvecklingen på detta område. Som\r\nförutskickades i den proposition som jag nyss\r\nnämnde kommer man också att undersöka\r\nmöjligheterna att kartlägga brottslighet med\r\nrasistisk bakgrund genom återkommande\r\nundersökningar av t.ex. domar.</pre><pre>När det gäller frågan om ett förbud mot rasistiska\r\norganisationer vill jag peka på att regeringen\r\nnyligen tillkallat en särskild utredare med uppgift\r\nbl.a. att bedöma vilka olika möjligheter det finns\r\natt öka skyddet mot organisationer som främjar\r\neller uppmanar till rasdiskriminering (dir. 1990:37).\r\nI uppdraget ingår att överväga möjligheten att\r\nskärpa nuvarande lagstiftning så att även bildandet\r\nav en rasistisk sammanslutning eller deltagandet i\r\nen sådan organisaiton kriminaliseras. Även andra\r\nalternativ skall kunna övervägas i syfte att förstärka\r\nsamhällets skydd mot rasistisk verksamhet.</pre><pre>Som svar på Ragnhild Pohankas övriga frågor vill\r\njag åter stryka under att jag anser att brottslighet\r\nmed invandrarfientlig bakgrund är synnerligen\r\nallvarlig och att det finns all anledning att bekämpa\r\nden med kraft. Det gäller inte minst brott av det\r\nslag som utgör bakgrunden till interpellationen. I\r\nfördömandet av brottslighet med rasistisk karaktär\r\ninstämmer alltså både jag och regeringen i övrigt.\r\nAtt utreda och motverka brott är dock en fråga i\r\nförsta hand för de rättsvårdande myndigheterna,\r\ndvs. polis, åklagare och domstolar.</pre><pre>Till sist vill jag säga att enligt min mening ger redan\r\nvår nuvarande lagstiftning goda möjligheter att\r\ningripa mot företeelser som är uttryck för rasism\r\neller annan invandrarfientlighet. De åtgärder som\r\nvidtagits under senare tid för att motverka\r\ndiskriminering på etnisk grund hindrar dock\r\nsjälvfallet inte att vi också i fortsättningen måste\r\nfölja utvecklingen uppmärksamt. Den utredning\r\nsom jag tidigare har redogjort för bör kunna ge\r\nunderlag för att bedöma om ytterligare\r\nlagstiftningsåtgärder är nödvändiga.</pre><pre>Anf. 17 RAGNHILD POHANKA (mp):</pre><pre>Herr talman! Jag ber att få tacka för svaret. Det var\r\nrelativt intetsägande, men i största allmänhet ändå\r\npositivt till min interpellation.</pre><pre>Jag vet att det har tillsatts en utredning om etnisk\r\ndiskriminering, och jag har själv deltagit i debatter\r\nom dessa frågor ett flertal gånger.</pre><pre>\r\nMan vill i första hand ta till andra åtgärder än\r\nförbud. Om andra lagstiftningsalternativ inte\r\nräcker för att stärka samhällets skydd kan man\r\ntänka sig ett direkt organisationsförbud. Detta stod\r\ni pressmeddelandet från den 1 juni 1990 med Hans\r\nStark som utredare. Utredaren skall också\r\nundersöka möjligheterna att lagstifta mot etnisk\r\ndiskriminering i arbetslivet och göra en översyn av\r\nlagen mot etnisk diskriminering. Jag tycker att det\r\när mycket viktigt att så sker.</pre><pre>Det finns grundlagsmässigt inget som hindrar en\r\nsådan lag. Många faktorer väger tungt för stiftande\r\nav en sådan lag. I den FN-konvention som vi har\r\nskrivit under står inskrivet att alla former av\r\nrasdiskriminering skall avskaffas. Många tunga\r\njuridiska instanser tillstyrkte tillkomsten av sådan\r\nlag, när förslaget var ute på remiss. Vid brottet hets\r\nmot folkgrupp är det också viktigt att rätt till\r\nskadestånd införs för den som utsätts. Detta\r\nkommer väl att tas upp i lagen, och vi kommer att\r\nfå tillfälle att debattera det senare.</pre><pre>I många anföranden av vår invandrarminister, och\r\näven i anföranden av statsministern Carlsson, har\r\nfördömanden uttalats mot dessa attentat. I maj och\r\njuni gjordes flera gånger skarpa uttalanden,\r\neftersom det blev allt vanligare med brott mot\r\nflyktingförläggningar och mot de boende på\r\nförläggningarna.</pre><pre>Jag har däremot inte kunnat finna något offentligt\r\navståndstagande från justitieministerns sida. Men\r\njag tackar för det som har kommit i dag. Jag tycker\r\natt det var ett starkt ställningstagande och att det är\r\nbra. För att man skall kunna stärka polisens arbete\r\nefterlyser jag kraftigare åtgärder mot de rasistiska\r\nbrotten.</pre><pre>Man skall ta reda på hur brotten går till. Är de\r\norganiserade eller sprider sig ''smittan'' från ort till\r\nort? Finns det någon möjlighet att ta reda på\r\nvarifrån den härstammar? Jag förstår att vissa av\r\nbrotten naturligtvis inte är organiserade utan att det\r\när fråga om punktbrott, som sprider sig genom\r\ntidningar och intresse för dessa frågor hos vissa\r\nungdomar. Det kan också hända i fyllan och villan.\r\nDet har dock varit för många brott för att man skall\r\nlåta det stanna vid det. Vid de första tillfällena då\r\nbrott begicks kunde man kanske tro att det rörde\r\nsig om enstaka händelser. Sedan branden i Kimstad\r\nhar det dock varit för många. Det har kastats för\r\nmånga brandbomber, bränts för många kors, och\r\nför många asylsökande har blivit hotade på olika\r\nsätt eller blivit misshandlade.</pre><pre>Till saken hör också att man på vissa förläggningar\r\nförsöker undanhålla pressen händelserna, emedan\r\nman anser att förövarna i huvudsak vill ha\r\nmassmedias intresse. Jag har varit i kontakt med\r\nflyktingförläggningar, åtmistone tre stycken, som\r\nhävdar att de försöker hålla tidningarna utanför.\r\nDet må vara ett riktigt ställningstagande, men\r\nfaktum är att allmänheten inte känner till det. I de\r\nfall allmänheten känner till brotten, tycker man att\r\ndet får vara nog och att man inte vill bidra till det.\r\nDet är kanske bra att det står i tidningarna i alla\r\nfall. Incidenterna är således ännu mer vanligt\r\nförekommande än vad allmänheten känner till.</pre><pre>Enbart det faktum att man vistas på en förläggning\r\ntycker jag utgör förtryck i sig. Sysslolösheten är ett\r\noerhört stort förtryck liksom de långa väntetiderna,\r\ntrångboddheten tillsammans med okända\r\nmänniskor, osäkerheten, ovissheten, låsta dörrar\r\noch dessutom -- under de senaste åren -- rädslan för\r\nterrorism, brandbomber och rasistiska övergrepp\r\ngenom korsbränning, glåpord och t.o.m. överfall.</pre><pre>Den 1 juni kastade tre unga män flaskor med\r\nbrinnande bensin mot flyktingförläggningen\r\nJättunahemmet i Flen. De har fått sex månaders\r\nfängelse. I några andra fall har fängelsestraff också\r\nutdömts. Jag kan inte svara på hur många, men det\r\nrör sig om åtminstone tre olika. Tingsrätten i Tierp\r\nsade efter en dom att samhället måste agera med\r\nskärpa mot den ökande invandrarfientligheten,\r\nsom också har tagit sig uttryck på små orter där den\r\negentligen inte fanns tidigare.</pre><pre>Vad gör landets högsta juridiska myndigheter? Hur\r\nagerar polischefen och justitieministern?</pre><pre>Andra rasistiska brott kan ju mycket väl ha\r\nsamband med attentaten och brotten i och runt\r\nflyktingförläggningarna. Rikspolisstyrelsens\r\nutredning av 2 000 brott under senare delen av 80-\r\ntalet ger en kraftig markering av hur stort det här\r\nproblemet var redan för några år sedan. Problemet\r\nhar med all säkerhet växt sedan dess. Här finns inga\r\ntillgängliga siffror.</pre><pre>Justitieministern hävdar att även vår nuvarande\r\nlagstiftningen ger goda möjligheter att ingripa mot\r\nföreteelser som är uttryck för rasism eller annan\r\ninvandrarfientlighet. Jag delar justitieministerns\r\nåsikt i det här fallet.</pre><pre>Nu är min tid slut, och jag avser att återkomma i\r\nmin replik.</pre><pre>Överläggningen var härmed avslutad.</pre><pre>5 § Förnyad bordläggning</pre><pre>Föredrogs men bordlades åter</pre><pre>Finansutskottets betänkanden 1990/91:FiU5--FiU7\r\noch FiU9</pre><pre>Skatteutskottets betänkanden 1990/91:SkU3 och\r\nSkU5</pre><pre>Justitieutskottets betänkanden 1990/91:JuU5--\r\nJuU7</pre><pre>Lagutskottets betänkande 1990/91:LU14</pre><pre>Kulturutskottets betänkande 1990/91:KrU8</pre><pre>Trafikutskottets betänkanden 1990/91:TU8 och\r\nTU9</pre><pre>Näringsutskottets betänkanden 1990/91:NU7,\r\nNU9, NU11, NU13 och NU14</pre><pre>6 § Bordläggning</pre><pre>Anmäldes och bordlades</pre><pre>Proposition</pre><pre>1990/91:60 Offentlighet, integritet och ADB</pre><pre>Skrivelse</pre><pre>1990/91:62 Redogörelse för svenska företags\r\nverksamhet i Sydafrika och Namibia</pre><pre>Lagutskottets betänkande</pre><pre>1990/91:LU13 Vårdnad och umgänge</pre><pre>Bostadsutskottets betänkande</pre><pre>1990/91:BoU5 Lagstiftning till följd av beslutet om\r\nen ny regional statlig förvaltning</pre><pre>7 § Anmälan om frågor</pre><pre>Anmäldes att följande frågor framställts</pre><pre>den 30 november</pre><pre>1990/91:270 av Lennart Brunander (c) till statsrådet\r\nErik Åsbrink om lagen om allmän\r\ninvesteringsreserv:</pre><pre>Jordbrukare liksom andra egna företagare har\r\nkunnat sätta av medel till allmänna\r\ninvesteringskonton. Enligt beslutet om\r\nomläggningen av skattesystemet skall reserverna\r\navvecklas under de kommande åren. Enligt de nu\r\ngällande förordningarna kan reserverna bara\r\nanvändas till vissa investeringar.</pre><pre>Den tidigare beslutade omläggningen av\r\njordbrukspolitiken kommer att kräva investeringar\r\ni nya verksamheter utanför den traditionella\r\njordbruksnäringen. Det gäller t. ex. investeringar i\r\nanläggning av energiskog och andra\r\nbioenergiodlingar. Vidare skulle en möjlighet att ta\r\ni anspråk investeringsreserv för\r\npensionsförsäkringar underlätta omställningen av\r\njordbruket.</pre><pre>Detta var två exempel på investeringar som i dag\r\ninte är möjliga att göra med gällande bestämmelser.\r\nFör att få en effektiv omställning av\r\njordbrukspolitiken är det angeläget att\r\njordbrukarna ges ökade möjligheter att investera.\r\nDetta kan ske genom en förändring av lagen om\r\nallmän investerings-reserv (1979:610, 8 §). I dag har\r\njordbrukarna totalt ca 2,3 miljarder kronor avsatta\r\npå allmänna investeringskonton.</pre><pre>Är regeringen beredd att ändra lagen om allmän\r\ninvesteringsreserv så att jordbrukare har möjlighet\r\natt göra ökade investeringar?</pre><pre>1990/91:271 av Per Gahrton (mp) till\r\nutrikesministern om åtgärder för att få tillåtelse för\r\nbarn med dubbelt medborgarskap att lämna Irak:</pre><pre>I dag, när glädjen är stor över att den svenska\r\ngisslan i Irak kommer hem till Sverige, blir sorgen\r\nså mycket större hemma hos familjen Svensson i\r\nEskilstuna. Deras dotter, Maria, är kvar i Irak trots\r\natt hon skulle vilja komma hem till Sverige med\r\nsina barn. Jag är väl medveten om att detta inte är\r\nett vanligt gisslanfall, utan att komplicerade\r\nfaktorer med det ena barnets dubbla\r\nmedborgarskap försvårar situationen. Icke desto\r\nmindre vill jag fråga utrikesministern vilka\r\nmöjligheter som finns att lösa också detta fall med\r\nen svensk medborgare som mot sin vilja tvingas\r\nkvarstanna i Irak, på ett lyckligt sätt.</pre><pre>1990/91:272 av Sven-Olof Petersson (c) till\r\njustitieministern om patent på liv:</pre><pre>Cancermusen från Harward var det först\r\ngenmanipulerade däggdjur som patenterades i\r\nUSA. Europeiska patentorganisationen, EPO, har\r\nhittills avvisat patent på musen. Nu hävdar EPOs\r\ntekniska besvärsnämnd att cancermusen har\r\nskapats genom ett ''mikrobiologiskt'' förfarande.\r\nBedömningen av detta fall kommer att avgöra\r\ninställningen till rätten att få patent på liv.</pre><pre>Jag vill mot denna bakgrund fråga justitieministern\r\nvilken är regeringens uppfattning om rätt att få\r\npatent på liv.</pre><pre>8 § Kammaren åtskildes kl. 12.07.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}