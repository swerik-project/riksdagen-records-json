{"dokumentstatus":{"dokument":{"hangar_id":"2387847","dok_id":"GF09130","rm":"1991/92","beteckning":"130","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"130","slutnummer":"0","datum":"1992-06-15 00:00:00","systemdatum":"2005-10-27 14:03:24","publicerad":"1992-06-15 00:00:00","titel":"Riksdagens snabbprotokoll 1991/92:130 Måndagen den 15 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{1A03E2B3-56FB-47C1-9D19-321289A3D327}","dokument_url_text":"http://data.riksdagen.se/dokument/GF09130/text","dokument_url_html":"http://data.riksdagen.se/dokument/GF09130","dokumentstatus_url_xml":"http://data.riksdagen.se/dokumentstatus/GF09130","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:130</div>\r\n<div class=\"sidhuvud_datum\">Måndagen den 15 juni</div>\r\n<div class=\"sidhuvud_klockslag\">Kl. 18.00</div>\r\n<hr class=\"sidhuvud_linje\">\r\n<pre>1 §  Anmälan om kompletteringsval till\r\nriksdagens revisorer</pre><pre>Talmannen meddelade att Socialdemokratiska\r\nriksdagsgruppen på grund av uppkommen vakans\r\nanmält Marianne Carlström till ny suppleant i\r\nriksdagens revisorer efter Ulla-Britt Åbark.</pre><pre>Talmannen förklarade vald till</pre><pre>suppleant i riksdagens revisorer</pre><pre>Marianne Carlström (s)</pre><pre>2 §  Avsägelse</pre><pre>Talmannen meddelade att Andres Käärik (fp)\r\navsagt sig uppdraget att vara ersättare för\r\nriksdagsledamot fr.o.m. den 1 juli 1992.</pre><pre>Kammaren biföll denna avsägelse.</pre><pre>3 §  Justering av protokoll</pre><pre>Justerades protokollen för den 5 och 9 juni.</pre><pre>4 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:171 till jordbruksutskottet</pre><pre>1991/91:174 till utrikesutskottet</pre><pre>Förslag</pre><pre>1991/92:22 till försvarsutskottet</pre><pre>5 §  Remissdebatt</pre><pre>Anmäldes följande</pre><pre>motioner</pre><pre>med anledning av prop. 1991/92:170 Europeiska\r\nekonomiska samarbetsområdet (EES):</pre><pre>1991/92:E1 av Birgitta Hambraeus (c),</pre><pre>1991/92:E2 av Lennart Brunander (c),</pre><pre>1991/92:E3 av Björn von der Esch (m),</pre><pre>1991/92:E4 av Karin Israelsson (c),</pre><pre>1991/92:E5 av Karin Israelsson m.fl. (c, s, fp, kds),</pre><pre>1991/92:E6 av Sten Söderberg (-),</pre><pre>1991/92:E7 av Mats Hellström m.fl. (s),</pre><pre>1991/92:E8 av Birgitta Hambraeus (c),</pre><pre>1991/92:E9 av Hans Göran Franck (s),</pre><pre>1991/92:E10 av Lars Werner m.fl. (v),</pre><pre>1991/92:E11 av Ian Wachtmeister m.fl. (nyd) och</pre><pre>1991/92:E12 av Lena Klevenås (s).</pre><pre>Anf. 1  BIRGITTA HAMBRAEUS (c):</pre><pre>Fru talman! Jag har begärt ordet i dag, trots att de\r\nflesta tror att riksmötet avslutats, eftersom något\r\noerhört håller på att hända utan att någon\r\negentligen tycks bry sig om det.</pre><pre>Det EES-avtal som nu skall behandlas i riksdagen\r\ntror de flesta redan är taget. Vi är vana vid att\r\nriksdagens ratificering av internationella avtal mest\r\när en formsak. Vi får vänja oss av med det.\r\nHädanefter är det faktiskt utrikespolitiken som\r\nbestämmer inrikespolitiken.</pre><pre>Skulle riksdagen anta EES-avtalet på det sätt som\r\nregeringen föreslår, införs ett helt nytt rättssystem i\r\nSverige. Det innebär t.ex. följande. Om\r\nmyndigheter stöder sig på EES-avtalet, kan de\r\ntvinga folk att lyda bestämmelser som går emot en\r\nlag som stiftats i riksdagen. Riksdagen begränsas i\r\nsin lagstiftningsmakt av tjänstemännens tolkning av\r\nEES-avtalet. All offentlig makt utgår inte längre\r\nfrån folket. När våra väljare i framtiden vädjar till\r\noss att ändra en bestämmelse kan vi bara säga:\r\nTyvärr, detta bestämmer vi inte längre över. Folket\r\nkan bli av med riksdagsmän i allmänna val, men\r\ninte med statstjänstemän. Det är tjänstemännen\r\nsom blir experter på EES-lagarna, eftersom det är\r\ndessa som kommer att medverka i EG:s\r\nkommittéarbete. Deras omvittnade lojalitet med\r\nsina uppdragsgivare kommer att flyttas från\r\nfolkvalda i Sverige till EG-kommissionen i Bryssel.</pre><pre>Vad kommer att hända med demokratin?</pre><pre>Lagrådet har reagerat våldsamt mot den s.k.\r\nlagvalsprincipen, som jag försökt åskådliggöra\r\novan. Ändå föreslår regeringen att den antas.\r\nLagrådet säger att EES-avtalet är unikt, eftersom\r\nden ''anpassning av svensk rätt till EG:s rättssystem\r\nsom skall äga rum innebär --- en genomgripande\r\nförändring av vår rättsordning''. Detta anförs i\r\nEES-propositionen del 1 s. 216.</pre><pre>Vidare säger lagrådet på s. 218 i propositionen ''---\r\natt det framdeles blir svårare än för närvarande att\r\ntillägna sig vad som är gällande svensk rätt''. Det\r\nkan enligt lagrådet bli svårt, särskilt för enskilda\r\noch företag men också för domstolar, advokater\r\nm.fl., att överblicka hur EES-rätten förhåller sig till\r\nsvenska bestämmelser och rättspraxis. Med andra\r\nord: det blir oklart vilka lagar och regler vi har att\r\nrätta oss efter.</pre><pre>Vad kommer att hända med rättskänslan?</pre><pre>Detta unika avtal skall nu drivas igenom i riksdagen\r\ni unik brådska. Samtliga remissinstanser har klagat\r\növer att de haft för kort tid på sig. Riksmötet\r\nförlängs till i dag när nästan alla riksdagsmän har\r\nrest hem, så att motionstiden kan gå ut nu, och man\r\nförhindrar att riksdagsmännen får sommaren på sig\r\nför att ha en chans att sätta sig in i de fem volymer\r\nsom propositionen hittills omfattar. Femton\r\nytterligare volymer skall komma fram under\r\nutskottsbehandlingen enligt uppgift i\r\npropositionen. Ett särskilt EES-utskott har bildats.\r\nDet skall arbeta under sommaren. Debatt och\r\nbeslut väntas den 18--19 november. Och så skall allt\r\nbli gällande lag den 1 januari! Varför i hela världen\r\nhar vi så bråttom?</pre><pre>Den inre marknaden i EG kommer av allt att döma\r\ninte att träda i kraft i EG den 1 januari 1993. Det\r\nfinns åtskilliga delar av den s.k. vitboken som inte\r\när färdiga. Bl.a. kommer inte normer och\r\nstandarder för en enhetlig varumarknad att bli\r\nklara än på många år, enligt det oavhängiga\r\nforskningsinstitutet CEPS i Bryssel. Turbulensen\r\nefter Danmarks nej till\r\nMaastrichtöverenkommelsen lär inte snabba på\r\ndetta arbete. För övrigt brukar EG:s länder ta tid\r\npå sig innan man implementerar EG-regler. Men i\r\nSverige tycks en sorts duktighetskomplex\r\növerordnas allt annat. Har Ulf Dinkelspiel sagt den\r\n1 januari, så skall det också bli den 1 januari, om så\r\nhela Sveriges rättsordning havererar!</pre><pre>I Finland inkallas riksdagen speciellt efter\r\nmidsommar för en genomgripande debatt. I\r\nSchweiz folkomröstar man i december. Vad händer\r\nom avtalet faller i något EFTA-land fram på\r\nvårkanten, när våra nitiska myndigheter efter\r\nvåldsamma ansträngningar redan börjat leva efter\r\ndet?</pre><pre>Nu måste väl ändå detta avtal om ett europeiskt\r\nekonomiskt samarbetsområde vara unikt värdefullt\r\nför Sverige, för att motivera denna unika\r\nbehandling? Jag läser propositionen med stigande\r\nförvåning. De flesta fördelar som statsrådet\r\nDinkelspiel anför har vi redan genom nuvarande\r\nsamarbetsavtal med EG, och det är högst tveksamt\r\nom det nya som EES-avtalet medför är till Sveriges\r\nfördel.</pre><pre>Frihandelsavtalet har fungerat utmärkt sedan 1973.\r\nVår handel är i balans, och vi ger därmed åtskilliga\r\ntusen jobb i EG:s länder. Vi är ömsesidigt beroende\r\nav varandra i handelsutbytet. Ett samarbete har\r\nvuxit fram på en rad områden därutöver. Vi utbyter\r\ninformation och diskuterar gemensamma problem\r\nt.ex. rörande ekonomisk politik, miljövård,\r\narbetsmiljö, konsumentpolitik, transporter,\r\nvarumärken samt u-landsfrågor. Sverige deltar i\r\nflera forskningsprogram (COMETT) och i\r\nharmoniseringen av standarder och tekniska\r\nföreskrifter, t.ex. i CEN och CENELEC. Vi har\r\ntecknat avtal om studentutbyte (Erasmus), och\r\nsvenska pass kommer att gälla som EG-pass utan\r\nEES-avtalet. Svenska företag och ideella\r\norganisationer deltar aktivt i det lobbyarbete i\r\nBryssel som i praktiken utformar EG:s lagar.\r\nSamtidigt är vi en suverän stat, där svenska folket\r\nhar rätt att bestämma vilka förtroendevalda som\r\nskall ansvara för alla regler som gäller i Sverige. Vi\r\nhar rätt att vara föregångsland, att skydda vårt land\r\nfrån skadlig import och gynna våra företag när det\r\när fördelaktigt ur helhetssynpunkt. Mycket talar\r\nt.ex. för att den konkurrenslag som vi enligt lag om\r\nEES nu skall tillämpa kommer att inskränka vår\r\nfrihet på ett skadligt sätt för vår försörjning. Varor\r\nkan bli billigare, men jobben försvinna.</pre><pre>I stort sett gäller alltså de fyra friheterna i EG:s inre\r\nmarknad i vårt umgänge med EG och mycket\r\ndärutöver redan utan EES-avtalet, samtidigt som\r\nSverige fortfarande har rätt att begränsa flödet när\r\nvi anser det lämpligt. Denna rätt försvinner i och\r\nmed EES-avtalet, då vi måste acceptera allt som är\r\ntillåtet i EG, med vissa smärre undantag under en\r\növergångsperiod.</pre><pre>Det nya vi får är en gemensam arbetsmarknad.\r\nMen så länge arbetslösheten är ett stort problem i\r\nEG-länderna är fördelen för Sverige begränsad.\r\nDäremot får vi räkna med att ta emot arbetslösa\r\nfrån EG-länderna som etablerar småföretag här.\r\nDet innebär vissa problem för vårt\r\nsocialförsäkringssystem. Vi lär inte kunna hindra\r\nen fri spritförsäljning.</pre><pre>Det är tänkt att vi skall få tillgång till EG-ländernas\r\noffentliga upphandling. Jag tillåter mig tvivla på att\r\nandra länder kommer att köpa svenska varor, om\r\nde inte anser att det är mer fördelaktigt, än att ha\r\nkvar sina egna leverantörer. Och jag tvivlar på att\r\ndet kan bli särskilt framgångsrikt för svenska\r\nföretag att tvinga på ovilliga köpare produkter,\r\nåberopande EES-avtalet. Skall vi dessutom dumpa\r\npriserna för att tränga oss in på den övermättade\r\nmarknaden, i skydd av reglerna att antidumping\r\ninte är tillåten?</pre><pre>För dessa tvivelaktiga fördelar skall vi alltså ändra\r\nvår rättsordning och acceptera hela EG:s lagmassa\r\npå dessa områden. En del av dessa lagar är enligt\r\nuppgift inte ens längre aktuella, och de följs inte\r\nheller inom EG. EFTA skall också bygga upp en\r\nbyråkratisk apparat parallell med EG, en EFTA-\r\nkommission, EFTA-ministerråd, nästan ett EFTA-\r\nparlament ocn en EFTA-domstol. Jag trodde att\r\nvår regering strävade efter att minska krångel och\r\nbyråkrati.</pre><pre>Den enda framgångsvägen för vårt näringsliv är att\r\nvåra produkter och våra försäljningsmetoder är så\r\nbra att folk vill köpa av oss. Detta tycks också vara\r\nfallet för många svenska storföretag som lyckas bra\r\nmed den offentliga upphandlingen runt om i\r\nvärlden. Ericsson t.ex., säljer telefoner i USA,\r\nJapan och Kina. Det är tur att vi inte behöver ta\r\növer dessa länders lagar för att kunna göra affärer\r\nmed dem.</pre><pre>Det framhålles att steget från EES-avtalet till\r\nmedlemskap kommer att bli naturligt och\r\nnödvändigt, eftersom man då får vara med i EG:s\r\nbeslutsprocess, vilken vi ändå blir beroende av\r\ngenom EES. Efter Danmarks nej till Europeiska\r\nUnionen är det emellertid ingen som vet vad vår\r\nansökan om medlemskap i EG gäller.</pre><pre>EES-avtalet har av många, också av EG-\r\nförespråkare, betecknats som ett missfoster,\r\nmonster eller som en misslyckad hybrid. Avtalet\r\nkan emellertid sägas upp, och man kan hävda att\r\ndetta är ett sätt att pröva vad en närmare bindning\r\ntill EG skulle innebära.</pre><pre>Fru talman! Jag har skrivit två motioner med\r\nanledning av EES-propositionen. Den 1 juni\r\nlämnade jag en motion om vikten av att vi inte\r\növertolkar avtalet till vår nackdel när det gäller den\r\nkommunala självstyrelsen. I den andra som jag\r\nlämnade i dag föreslås bl.a. att den lagvalsregel som\r\nlagrådet kritiserar, inte skall införas. EES-utskottet\r\nbör också undersöka hur långt man har kommit\r\nmed EG:s inre marknad. Vi gör oss löjliga om vi\r\nharmoniserar oss med den innan den finns.</pre><pre>Vidare föreslår jag att man skall häva\r\nhemligstämpeln och redogöra för de invändningar\r\nsom svenska myndigheter har haft mot EES.</pre><pre>Jag ber också utskottet att systematiskt visa hur de\r\nolika förbehåll som riksdagen givit för\r\nförhandlingarna har tillgodosetts och att konkret\r\nbeskriva hur EES-avtalet förbättrar de\r\nsamarbetsformer och avtal som vi redan har.</pre><pre>Om sammanvägningen av för-  och nackdelar med\r\nEES-avtalet blir negativ, föreslår jag att riksdagen\r\ninte antar avtalet.</pre><pre>Anf. 2  HADAR CARS (fp):</pre><pre>Fru talman! Jag ser inte någon orsak för mig att i\r\ndag i sak gå in på alla de invändningar mot EES-\r\navtalet som Birgitta Hambraeus drar fram. Vi i\r\nkammaren får rikt med tillfällen till att diskutera\r\ninnebörden av EES-avtalet och dess konsekvenser.\r\nDet gäller inte minst när EES-utskottet har gått\r\nigenom det här stora avtalet och de motioner som\r\ni dag har väckts, bordlagts och skickats vidare till\r\nutskottet. På basis av detta, och utifrån ett\r\nbetänkande, kommer alla i kammaren att få alla\r\nmöjligheter att framföra sina åsikter och att rösta\r\npå det sätt som de finner bäst i det här ärendet.</pre><pre>Jag kan inskränkta mig till att säga att jag tycker\r\nmig förstå av det som Birgitta Hambraeus har sagt,\r\natt det är väsenligt mycket lättare att gräva i\r\ndetaljer än att se till den helhet som kan skapa\r\nväsentligt bättre förhållanden för Sverige och\r\nsvenska medborgare, och som är grunden till att vi\r\nhar inlett ett arbete här i riksdagen att genomföra\r\nett EES-avtal.</pre><pre>Jag kan hålla med Birgitta Hambraeus att det är\r\nsynd att vi inte har mer tid för behandling i\r\nriksdagen av det här ärendet. Ärendet är mycket\r\nomfattande. Att det förhåller sig så är emellertid\r\ninte någonting som riksdagen kan göras ansvarig\r\nför. Arbetet här i riksdagen, från det vi fick\r\npropositionen, har gått såvitt jag förstår så snabbt\r\nsom man över huvud taget kan begära. Man kan\r\ninte heller anklaga den svenska regeringen för att\r\nha sölat med att få avtalet till stånd. De problem\r\nsom har uppstått har legat utanför Sveriges gränser,\r\noch vi kan väl bara notera att man från svensk sida,\r\nregering och riksdag, gör allt vad som kan göras för\r\natt genomföra avtalet på det sätt och på den tid som\r\nlänge har varit målet för svensk politik.</pre><pre>Jag vill gärna understryka ordet länge, därför att\r\nBirgitta Hambraeus nämnde att om Ulf Dinkelspiel\r\nbara säger någonting, måste vi omedelbart\r\ngenomföra det. Så är inte fallet. Det intressanta är\r\natt det sedan mycket lång tid finns en mycket stor\r\nmajoritet i denna riksdag bakom det arbete som har\r\nbedrivits för att åstadkomma ett EES-avtal. Inte\r\nminst har Anita Gradin, som ledde detta arbete\r\nunder lång tid, en stor del i att på ett dugligt sätt ha\r\nfått fram avtalet så som det nu föreligger.</pre><pre>Fru talman! Jag vill bara säga att EES-avtalet, om\r\ndet genomförs, innebär att svenska medborgare får\r\nmöjlighet att delta i ett samarbete -- inte i ett\r\növernationellt samarbete -- som ger oerhörda\r\nmöjligheter för oss och för Sverige som samhälle.\r\nJag finner det därför angeläget att vi i riksdagen gör\r\nvad vi kan för att avtalet skall kunna genomföras\r\noch kunna komma i kraft på det sätt som länge har\r\nvarit avsikten. Det ligger alltjämt inom\r\nmöjligheternas ram, och det är till Sveriges och till\r\nsvenska medborgares nytta. Vi skall se till att det\r\nfungerar på det sättet.</pre><pre>Anf. 3  BIRGITTA HAMBRAEUS (c)\r\nreplik:</pre><pre>Fru talman! Det ligger några propositioner på vårt\r\nbord. Motionstiden för dem går inte ut förrän i\r\noktober. Så hade riksdagen kunnat bestämma även\r\nnär det gäller EES-avtalet. Såvitt jag förstår finns\r\ndet också i EES-propositionen ett meddelande om\r\natt vi har tid på oss fram till den 1 juli med att anta\r\ndet. Vi hade alltså mycket väl kunnat behandla\r\närendet i en mycket lugnare takt.</pre><pre>Hadar Cars säger att jag ägnar mig åt detaljer. Jag\r\nkan inte tycka att det att införa en annan\r\nrättsordning i Sverige skulle vara en detalj. Det är\r\nett oerhört stort system som vi inför.</pre><pre>EES-avtalet innebär att vi får delta i samarbetet,\r\nsäger Hadar Cars. Det stämmer, men det gör vi ju\r\nredan! Det är min poäng. Jag hoppas att de\r\nmotioner som jag har väckt och utskottets\r\nbehandling kommer att innebära att alla de\r\nsamarbetsformer som vi redan har verkligen\r\nundersöks. Om vi har samarbetsformer som\r\nfaktiskt är utvecklingsbara, och som har fungerat\r\nbra, finns det ingen anledning till att gå in i ett\r\nsamarbete som innebär att ett nytt lagsystem\r\növertas -- att 1 500 lagar från EG övertas.</pre><pre>Jag tolkar Hadar Cars så att utskottet kommer att\r\nbeakta detta och gör det som jag ber om, nämligen\r\natt väga för och emot och att ta fram det som hittills\r\nhar varit hemligstämplat när det gäller\r\nmyndigheternas invändningar. Att det även görs en\r\nanalys av de samarbetsformer som redan finns vore\r\nbra, för att se om detta avtal verkligen är\r\nfördelaktigt i jämförelse med våra nuvarande\r\nsamhällsformer.</pre><pre>Anf. 4  HADAR CARS (fp) replik:</pre><pre>Fru talman! Låt mig för kammaren bara nämna att\r\nEES-utskottet på torsdag håller sitt fjärde\r\nsammanträde. Utskottet kommer därefter, vid\r\nolika tillfällen, att fortsätta att sammanträda under\r\nsommaren. Utskottet kommer att ordna\r\nmöjligheter för alla de organisationer som är\r\nintresserade, och andra, att komma till utskottet\r\nmed synpunkter. Vi har även mycket preliminärt\r\ndiskuterat huruvida vi borde ordna en offentlig\r\nutfrågning -- eller flera -- inom utskottets ramar.</pre><pre>Tidsplanen är ganska tuff. Det kan jag visst hålla\r\nmed Birgitta Hambraeus om. Vi har planerat att\r\nvara färdiga för ställningstagande i början av\r\nseptember, med slutligt ställningstagande i oktober,\r\noch det är tänkt att EES-utskottets betänkande\r\nskall behandlas den 18--19 november. Därefter\r\nkommer ytterligare en del frågor som hänger\r\nsamman med avtalet upp i riksdagen, först i\r\nutskotten och därefter i kammaren för fattande av\r\nbeslut. Det är alltså ett ganska hårt schema som vi\r\nhar framför oss. Jag är emellertid säker på att de\r\nledamöter som tillhör EES-utskottet med intresse\r\noch arbetsvilja ser fram emot att lösa dessa\r\nuppgifter.</pre><pre>Det råder inte något tvivel hos någon i utskottet om\r\natt man skall lägga ned all den tid och kraft som\r\nbehövs för att behandlingen skall bli så ordentlig\r\noch så noggrann som någon kan ställa krav på.</pre><pre>Anf. 5  MATS HELLSTRÖM (s):</pre><pre>Fru talman! EES-avtalet innehåller många\r\nkomplicerade frågor. I många avseenden är avtalet\r\nunikt. I debatten, inte bara här utan också tidigare,\r\nhar det påpekats att vi har kort tid att behandla\r\navtalet. Att det har blivit så är förvisso något som\r\nligger utanför den svenska domvärjon.</pre><pre>Men nu har ett särskilt utskott tillsatts i riksdagen\r\nför att behandla frågan. Jag vill för\r\nSocialdemokraternas räkning deklarera att vi avser\r\nsjälvfallet att mycket aktivt arbeta med den\r\nomfattande materia som finns. Vi anser att\r\nutskottet bör arbeta så att man i offentliga hearings\r\nbelyser de mycket viktiga frågor där olika\r\nremissinstanser har funnit svagheter eller anser att\r\nkonsekvenserna ytterligare bör belysas för hur man\r\nskall agera på det ena eller det andra sättet inom\r\navtalets ram.</pre><pre>Med hjälp av offentliga hearings under sommaren\r\noch hösten och med ett särskilt utskott, där\r\nledamöterna rimligen har utgått från att man får\r\navsätta arbetstid för detta arbete, bör det vara fullt\r\nmöjligt för riksdagen att på ett grannlaga och\r\nordentligt sätt arbeta med frågan. Sedan får vi\r\ngivetvis se vad vi i kammaren kommer att säga i\r\nsakfrågan.</pre><pre>Det här är inte en fråga som enbart handlar om att\r\nförkasta eller anta EES-avtalet. Det finns också en\r\nrad frågor där riksdagens ställningstagande kan ge\r\nolika inriktning beroende på hur utskottet arbetar\r\noch vilken ställning kammaren vill ta. Det handlar\r\nbl.a. om vilket sätt som EES-regler förs in i den\r\nsvenska lagstiftningen, regeringsförordningar,\r\nämbetsverkens föreskrifter osv.</pre><pre>EG arbetar ofta så att man i direktiv föreskriver\r\nmålsättningar, sedan genomförs de på olika sätt i de\r\nolika länderna. På motsvarande sätt kommer vi i\r\nSverige att diskutera hur vi skall föra in EES-regler\r\ni det svenska lagstiftningsarbetet,\r\nmyndighetsarbetet och regeringsarbetet.</pre><pre>Den kontroversiella frågan gäller de beslut som EG\r\nännu inte har fattat men som är viktiga för att den\r\ninre marknaden och de fyra friheterna skall\r\nfungera. Där väntar man fortfarande på EG-beslut.\r\nSkälet till att beslut ännu inte har fattats är ofta att\r\nfrågorna är just kontroversiella. Här gäller\r\nnaturligtvis en extra dimension till EFTA-ländernas\r\nbehandling av samma frågor. Här kan vi ställas\r\ninför en rad besvärliga sakfrågor som vi också bör\r\nta ställning till.</pre><pre>Sedan tillkommer i EES-avtalet en rad nya\r\ninstitutionella institutioner där Sverige blir\r\nmedlem. Det är viktigt att vi aktivt arbetar i en ny\r\ninstitution.</pre><pre>Birgitta Hambraeus sade att det i huvudsak\r\nkommer att vara tjänstemän som kommer att\r\nhantera frågorna. Men genom EES-avtalets ram\r\ntillkommer ministerråd, kommittéer -- där\r\ntjänstemän finns med -- och ett gemensamt\r\nparlamentariskt organ för Europaparlamentet och\r\nEFTA:s olika parlament, inkl. vår riksdag. Det är\r\noerhört viktigt på vilket sätt vi som parlamentariker\r\naktivt vill arbeta i organen. Det är också viktigt hur\r\nvi som riksdag ger uttryck för vår regering vår\r\nuppfattning om hur regeringen bör agera i\r\nministerrådsorganen. Det är frågor av den typen\r\nsom vi också tar upp i den socialdemokratiska\r\nutskottsgruppsmotionen. Det visar att det finns en\r\nlång rad viktiga frågor som den svenska riksdagen\r\nhar att ta ställning till utöver frågan att säga ja eller\r\nnej till själva avtalet.</pre><pre>Anf. 6  BIRGITTA HAMBRAEUS (c)\r\nreplik:</pre><pre>Fru talman! Det brukar ofta klagas på att vi som är\r\ntveksamma till att ändra på de nuvarande\r\narbetsformerna med EG inte har några alternativ.\r\nJag tolkar det Mats Hellström sade så, att han och\r\nden socialdemokratiska gruppen verkligen kommer\r\natt arbeta för att klargöra de olika samarbetsformer\r\nsom nu finns med EG.</pre><pre>Mats Hellström är ju en van europé. Han har varit\r\nmed i olika samarbetsformer i Europa. Vad är det\r\nför fel på dessa former? På vilket sätt är det\r\nnödvändigt att Sverige binder sina lagar till EG:s\r\nlagstiftningssystem och ändrar rättsordningen för\r\natt kunna fortsätta ett nära och fruktbart\r\nsamarbete, som landet har haft under så många år?\r\nDet har också åstadkommit en hög levnadsstandard\r\ni Sverige, till skillnad från många andra EG-\r\nländer -- också de som brukar anses vara rika.</pre><pre>Anf. 7  MATS HELLSTRÖM (s) replik:</pre><pre>Fru talman! Frihandelsavtalet, som hittills har varit\r\ndet dominerande sättet för oss att samarbeta med\r\nEG, omfattar ju varor. Man har tidigt kritiserat\r\nbåde från EG:s sida och från EFTA-ländernas sida\r\natt det är för begränsat för de ambitioner som finns\r\nom ekonomiskt samarbete i Europa.</pre><pre>När jag själv var ordförande i EFTA 1984, ansåg vi\r\nockså att det handelspolitiska samarbetet var för\r\nbegränsat -- även om det skulle breddas på andra\r\nområden. Vi ville delta i mer samarbete med EG-\r\nländerna. Det gällde t.ex. miljöfrågor,\r\ntransportfrågor, utbildnings- och forskningsfrågor.\r\nDiskussionerna under 1984 ledde fram till en\r\ngemensam deklaration mellan alla Västeuropas\r\nregeringar om det som skulle komma att kallas\r\nEES. Det var ambitioner dels att bredda\r\nhandelsharmoniseringen utöver de rena\r\ntullfrågorna, dels att bredda samarbetet till andra\r\nområden än rena handeln.</pre><pre>Den här insikten har legat bakom både EG:s\r\ninterna arbete och EFTA-ländernas strävan i\r\nförhållande till EG. För att åstadkomma ett bättre\r\nverkande ekonomiskt samarbete räcker det inte\r\nmed tullsänkningar på varor. Man måste också ta\r\nbort alla de många byråkratiska handelshinder som\r\nfinns utanför tullarna.</pre><pre>Här gäller det också att gå in på andra områden.\r\nTjänstehandeln är en växande del av\r\nvärldshandeln, som inte berörs av de gamla\r\nfrihandelsavtalen. Det finns många fler sådana\r\nfrågor som vi självfallet hoppas skall belysas i\r\nutskottsarbetet. De visar varför både EFTA-\r\nländerna och EG anser att det är viktigt att gå\r\nvidare utöver frihandelsavtalets ram.</pre><pre>Anf. 8  BIRGITTA HAMBRAEUS (c)\r\nreplik:</pre><pre>Fru talman! EES-avtalet gäller huvudsakligen\r\nhandel. Jag inser att det kan vara intressant med\r\nannat samarbete. Men min poäng är att det är just\r\nannat samarbete som vi redan har. Det måste Mats\r\nHellström vara medveten om. Varför skall inte EG\r\nvara öppen för tjänstehandel när hela världen för\r\növrigt är det? Jag nämnde sådana exempel.</pre><pre>Jag tolkar Mats Hellströms anförande som att ni\r\nnoggrant kommer att analysera nuläget, inte bara\r\nfrihandelsavtalet utan alla andra samarbetsformer\r\nsom finns mellan Sverige och EG. Sedan kommer\r\nni att bemöta varför den formen inte är\r\nutvecklingsbar, varför det är viktigt att ta över alla\r\nlagar och bygga upp en ny byråkrati med otroligt\r\nmer krångel än tidigare och varför det är en fördel.</pre><pre>Jag utgår från att utskottet kommer att analysera\r\nESS-avtalet och att ni då, om ni märker att det är\r\nvettigare att fortsätta som nu, kommer att låta bli\r\natt ratificera avtalet.</pre><pre>Anf. 9  MATS HELLSTRÖM (s) replik:</pre><pre>Fru talman! Svaret på Birgitta Hambraeus fråga är\r\natt min uppfattning är att vi självfallet skall\r\nanalysera de nuvarande samarbetsformernas sätt\r\natt fungera och ställa dem i relation till det vi\r\nönskar. Jag är helt övertygad om att vi kommer att\r\nfinna att de nuvarande samarbetsformerna är\r\nalldeles för begränsade. Nog vore det väl underligt\r\nannars?</pre><pre>År 1972 fann man en form för frihandelsavtal på\r\nvaror mellan Västeuropas länder. Världsekonomin\r\nhar dramatiskt förändrats sedan 1972. Det vore\r\nutomordentligt märkvärdigt om de former man då\r\nfann för att begränsa samarbetet skulle vara\r\ntillräckliga i dag. Det finns i samarbetet mellan\r\nnationer en dynamik. Det är bra att man vill gå\r\nvidare och fördjupa samarbetet. Jag är övertygad\r\nom att vi med dessa analyser kommer att finna att\r\ndet hade varit dåligt och statiskt att se till 1972 års\r\nspeciella regelverk.</pre><pre>Anf. 10  GUNNAR HÖKMARK (m):</pre><pre>Fru talman! Det finns anledning att göra några\r\nreflexioner med anledning av Birgitta Hambraeus\r\ninlägg med frågor kring hanteringen av EES-\r\navtalet.</pre><pre>Det är inte så att de som är för ett ingående av ett\r\navtal inte skulle bry sig om att detta är bakgrunden\r\ntill att vi här i dag har ett bordläggningsplenum.\r\nTvärtom kan dessutom sägas att få\r\nbordläggningsplenum är så välbesökta som detta.</pre><pre>Det är i själva verket så att hela EES-avtalet och\r\nden debatt om Sveriges integration med det övriga\r\nEuropa bygger på en mycket lång process, som har\r\npräglat en mycket stor del av det politiska livet och\r\nden politiska debatten i Sverige. Det är en process\r\nsom när det gäller förhandlingsarbetet har haft\r\nmotgångar och framgångar, men den har också\r\nföljts av en mycket noggrann debatt, såväl i\r\nmassmedia och i den allmänna opinionen som här i\r\nriksdagen. Det har skett bl.a. genom\r\nEftadelegationen, som har haft möjlighet att följa\r\ndetta arbete mycket ingående.</pre><pre>Fru talman! Det är heller inte så att denna\r\nkammare genom att man nu går in i ett arbete i\r\nutskottet och behandlar EES-avtalet och de förslag\r\nsom regeringen med anledning därav har lagt fram\r\nuppsäger sin suveränitet och att Sverige inte längre\r\nskall styras av sina valda företrädare. Tvärtom,\r\nvilket den här debatten är ett uttryck för och vilket\r\nresultatet av den danska folkomröstningen är ett\r\nannat uttryck för när det gäller själva\r\nmedlemskapsfrågan, har Europas parlament och\r\näven Sveriges riksdag kontrollen och suveräniteten\r\növer de beslut som fattas.</pre><pre>Men en konsekvens av den långa politiska\r\nprocessen och måhända en orsak till Birgitta\r\nHambraeus frustration är något som man inte får\r\nglömma, nämligen att den process som vi nu går in\r\ni har ett betydande politiskt stöd bland nästan alla\r\npolitiska partigrupperingar i denna kammare. Det\r\när inte en process som har en svag förankring. Det\r\när en process som har en extremt bred förankring.\r\nVi finner sällan politiska frågor som har en så stor\r\nmajoritet bakom sig som denna process och det\r\navtal som nu skall diskuteras i riksdagen.</pre><pre>Låt det också sägas att debatten om EES-avtalet\r\ninte bara handlar om den parlamentariska\r\nprocessen och om de nya parlamentariska\r\nprocesser som kan ge utrymme för en ny\r\ndemokratisk kontroll över den gemensamma\r\nutvecklingen i Europa, utan också om någonting\r\nannat, nämligen om medborgarnas frihet.</pre><pre>Det lät litet grand som om Birgitta Hambraeus, när\r\nhon talade om att företagen nog klarar sig ändå,\r\nglömde att den stora och avgörande förändringen\r\när att vi nu får en medborgarnas frihet garanterad\r\ngenom EES-avtalet.</pre><pre>Fru talman! Vi har under de senaste åren sett en\r\nsnabb förändring i Europa. Det är en förändring\r\nvars fortsättning de allra flesta ser fram emot med\r\nfascination och förhoppningar. Det är en\r\nförändring som har givit öppna gränser och som har\r\ngått snabbt mot demokrati.</pre><pre>Jag tror att de som är de varmaste anhängarna av\r\nöppna gränser i Europa också är de som har störst\r\nanledning att hälsa den process som riksdagen nu\r\nskall gå in i välkommen. Det är mot den\r\nbakgrunden som det finns all anledning att\r\nunderstryka vikten av att EES-utskottets arbete\r\nsker under effektiva och framgångsrika former.\r\nDetta är ett viktigt steg på vägen mot Sveriges nya\r\nroll i Europa.</pre><pre>Anf. 11  GUDRUN SCHYMAN (v):</pre><pre>Fru talman! När man hör Gunnar Hökmark blir\r\nman ju faktiskt mycket betänksam. De\r\nförändringens vindar som han talar om har han över\r\nhuvud taget inte förstått innebörden av. De\r\nförändringens vindar som blåser i Europa, både i\r\nÖst- och i Västeuropa, är demokratins vindar. Det\r\nvar också det som gav utslag i folkomröstningen i\r\nDanmark och också det, Gunnar Hökmark, som\r\nger utslag i de opinionssiffror som vi i dag kan utläsa\r\ni Sverige vad gäller ett svenskt medlemskap i den\r\nEuropeiska unionen.</pre><pre>Det är mycket övermaga att stå här och tala om den\r\nbreda majoritet som finns i riksdagen för denna\r\nsak, samtidigt som opinionssiffrorna utanför detta\r\nhus direkt visar i motsatt riktning. Det tycker jag att\r\nGunnar Hökmark och Moderaterna skulle ta till sig\r\nsom ett utslag av människors egen\r\ntankeverksamhet och vilja till demokrati och\r\nmedbestämmande.</pre><pre>Jag tycker att det anförande som Birgitta\r\nHambraeus höll var mycket bra, och jag instämmer\r\ni alla delar med det. Det gläder mig oerhört att det\r\nfinns en person som är så rakryggad och som vågar\r\nstå upp för sin åsikt på det sätt som Birgitta\r\nHambraeus gör. Jag vet att det finns personer i\r\nsamtliga politiska partier som hyser precis samma\r\nåsikt, men som inte vågar använda åtminstone\r\nkammarens talarstol för att föra fram dem, oavsett\r\nvilket parti de tillhör. Jag tycker att det är ett\r\nnederlag för demokratin.</pre><pre>Från vänsterpartiet har vi i dag väckt en motion i\r\nden här frågan. Den omfattar ganska många sidor\r\noch har som första tillkännagivande den\r\nodemokratiska behandlingen av den här frågan.\r\nRemisstiden har varit kort. Det har alla\r\nremissinstanser påpekat. En del säger t.o.m. rakt\r\nut: Vi uttalar oss inte om den här frågan, för vi har\r\ninte förstått vad den kommer att innebära. Jag\r\ntycker att det är mycket klokt sagt, i stället för att\r\nman försöker krysta fram några föreställningar om\r\nvad det möjligen kan innebära.</pre><pre>De juridiska instanserna har varit förödande i sin\r\nkritik, och man har inte fått klarlagt på vilket sätt\r\ndetta avtal eventuellt strider emot den svenska\r\nkonstitutionen. Det är inte petitesser och detaljer,\r\nsom Hadar Cars säger. Det är inte att fördjupa sig i\r\ndetaljer att kräva klarlägganden om huruvida detta\r\navtal strider emot Sveriges konstitution, om det\r\nbegränsar vår möjlighet att utöva våra\r\ndemokratiska rättigheter och om det strider mot\r\nvår möjlighet att hävda andra åsikter och att på\r\nmiljö- och hälsopolitiska grunder fatta beslut som\r\neventuellt kan strida mot detta avtal. Det är inte\r\ndetaljer och petitesser, utan grundläggande frågor\r\nför en demokrati.</pre><pre>Vi kräver i vår motion som andra punkt en\r\nåterförvisning av hela propositionen utifrån det\r\nfaktum att regeringen har handlagt det här mycket\r\ndåligt. Det är ett hån emot demokratin att bete sig\r\npå detta sätt. och det finns ingen rimlig anledning\r\natt göra det. Det finns ingen rimlig anledning att\r\nlägga fram en proposition på ett tusental sidor\r\nvilken man skall få knappa 14 dagar att sätta sig in\r\ni. Vi har sällan kunnat få fram en fråga här i\r\nriksdagen som så många vet så litet om, men som\r\nkommer att få så stora konsekvenser för vår\r\nframtid.</pre><pre>Man frågar sig: Vad är anledningen till denna\r\nbrådska? I andra länder har man folkomröstningar,\r\nbreda diskussioner, remissomgångar osv., men inte\r\ni Sverige. Här är, precis som Birgitta Hambraeus\r\nsäger, tidtabellen helig, och den har varit det från\r\nallra första stunden. Från allra första början när vi\r\nfört diskussionen här om harmoniseringprocessen\r\nhar tidtabellen varit helig. Oavsett var som händer\r\ni andra länder, vid omröstningar osv., är det denna\r\ntidtabell som gäller. Sverige skall inte vara det land\r\nsom sätter några käppar i hjulen. För vad, frågar\r\nman sig.</pre><pre>Inte heller jag har i denna proposition kunnat finna\r\nnågra sådana skäl som skulle vara så övervägande\r\natt de ger grund för att åsidosätta demokratin. Vi\r\nhar ställt ett antal frågor i vår motion vilka vi anser\r\nmåste vara besvarade innan man kan fatta beslut i\r\närendet. Det är konstitutionella och demokratiska\r\nfrågor, det handlar om avtalets effekter på miljö,\r\nhälsa och säkerhet. Det finns en rad frågetecken\r\nsom måste rätas ut när det gäller detta avtal, vars\r\neffekter och konsekvenser vi är mycket allvarligt\r\nbekymrade över.</pre><pre>Jag är övertygad om att vi kommer att få mycket att\r\ngöra i EES-utskottet, som jag är extra suppleant i.\r\nDet märkliga med detta utskott är att det kommer\r\natt vara en form av studiecirkel. Vi som sitter där\r\nhar först tagit examen, och sedan skall vi gå en kurs\r\nom vad vi har tagit examen i. Precis så är det.</pre><pre>Det är bakvända världen. Först fattar man beslut,\r\nsedan skall man diskutera. Först förbinder man sig\r\natt skriva under ett avtal, ratificerar det, kör\r\nprocessen så fort som möjligt, och sedan skall man\r\nha studiecirklar och folkbildning om vad det hela\r\ngår ut på. Detta är bakvända världen och ett hån\r\nemot demokratin. Det är människor arga över --\r\nmed all rätt, anser jag.</pre><pre>Vi har sett på den här frågan ur ett\r\nhelhetsperspektiv också, och vi ser att det här är det\r\nnya sättet att bedriva politik på. I internationella\r\nsammanhang skall det gå fort. Man skall fatta\r\nbeslut över huvudet på folk. I efterhand kan man\r\nmöjligen få reda på vad det betydde. Det här är\r\ninternationliseringen av kapitalet och dess\r\ndemokratiska villkor, dvs. ingen demokrati.</pre><pre>Anf. 12  GUNNAR HÖKMARK (m) replik:</pre><pre>Fru talman! Gudrun Schyman tyckte att det var\r\növermaga att hänvisa till det demokratiska och\r\nparlamentariska stödet i denna kammare när man\r\ndiskuterar EES-frågan. Så har företrädare för\r\nhennes partier alltid betecknat demokratiska och\r\nrepresentativa församlingar.</pre><pre>Det har alltid varit övermaga att grunda sig på de\r\ndemokratiska valens resultat och den\r\nparlamentariska majoriteten, i stället skall man\r\nlyssna på något slags opinion som\r\ngudrunschymaniter världen över tycks vara bättre\r\npå att uttolka än vad folken i allmänna val är.</pre><pre>Låt mig påminna Gudrun Schyman om att vi, sedan\r\nEES-processen inleddes, har haft demokratiska val\r\ni Sverige. De valen gav ingen framgång för dem\r\nsom var de främsta motståndarna till EES-avtalet,\r\ntvärtom. Ett parti åkte ut ur riksdagen och ett annat\r\nparti tappade väsenligt stöd från väljarna. Det är så\r\nfolkets opinion i demokratier uttrycks, Gudrun\r\nSchyman.</pre><pre>Det är sant att frihetens och demokratins vindar har\r\nblåst över Europa, men de har inte blåst mot den\r\nsamhällssyn som Gudrun Schyman står för.\r\nFrihetens och demokratins vindar har inte blåst mer\r\növer Vänsterpartiet i Sverige än att man\r\nfortfarande i debatten kan höra er jämställa den\r\ndemokratiska frivilliga gemenskapen mellan\r\neuropeiska nationer med det gamla Sovjetunionen.</pre><pre>Ni står för en hållning där man över huvud taget\r\nkan fråga: Vad finns det i ert politiska arv som ger\r\nanledning till att undervisa andra om demokrati,\r\nfrihet och öppna gränser? Ni står för ett\r\nmisstänkliggörande för de möjligheter som det\r\ndemokratiska samarbetet i Europa kommer att ge\r\nEuropas medborgare att gemensamt bestämma\r\növer det gemensamma. Ni såg inte under 50 års tid\r\ndiktaturen i öst, nu ser ni inte demokratin i väst. Ni\r\när personligen en skam för er själva.</pre><pre>Anf. 13  GUDRUN SCHYMAN (v) replik:</pre><pre>Fru talman! Det är väldigt med vilka brösttoner\r\nsom Gunnar Hökmark tar i. Jag tycker att det\r\nskulle vara på sin plats att hålla debatten här om det\r\navtal som vi diskuterar. Det är inte särskilt\r\ndemokratiskt att hävda att vi som är valda till den\r\nhär församlingen inte är demokrater.</pre><pre>Visst har vi, Gunnar Hökmark, demokratiska val,\r\noch de har gett utslaget att både Vänsterpartiet och\r\nModeraterna är representerade. Ett faktum när det\r\ngäller valet emellertid är att de stora partierna\r\nmycket skickligt och framför allt bestämt undvek\r\natt diskutera EG-frågan över huvud taget. Det var\r\nstört omöjligt. Vänsterpartiet och Miljöpartiet\r\nförsökte föra upp EG-frågan på dagordningen i\r\nvalet, men den frågan skulle inte diskuteras därför\r\natt den inte då var aktuell.</pre><pre>Det finns faktiskt inte mandat i denna riksdag att\r\ngenomföra den här harmoniseringsprocessen på det\r\nsätt som är tänkt, därför att frågan aldrig har varit\r\nunderställd väljarna i Sverige. Det finns inte\r\nmandat att genomföra en anslutning av Sverige till\r\nden europeiska unionen, och det finns inte mandat\r\natt införliva Sverige med den europeiska unionen\r\ngenom EES-avtalet på det sätt som det nu försöks\r\nmed. Frågan har inte underställts väljarna, men det\r\nvore bra om så vore fallet. Det är därför som vi har\r\nförespråkat en folkomröstning i den här frågan.</pre><pre>Det kanske inte vore så dumt att ha en\r\nfolkomröstning också om EES-avtalet, eftersom\r\ndet har så vitt gående konsekvenser. Det är väl en\r\nmycket bra form för demokrati. Det skulle vara bra\r\nom moderaterna anslöt sig till det förslaget och såg\r\ntill att vi fick mycket mer tid att diskutera EES-\r\navtalet, genom att skjuta på ställningstaganden.\r\nDetta för att låta människor under den tid som det\r\nkrävs och genom diskussioner i demokratiska\r\nformer ordentligt sätta sig in i frågan. Vi har inte\r\nbråttom, Gunnar Hökmark. Vi har både tid och råd\r\natt använda oss av de demokratiska processer som\r\nvi är vana vid att använda oss av.</pre><pre>Anf. 14  GUNNAR HÖKMARK (m) replik:</pre><pre>Fru talman! Det var Gudrun Schyman som tog upp\r\nfrågan om demokrati när hon misstänkliggjorde\r\nden demokratiska processen i denna församling.\r\nHon hävdade faktiskt att det var övermaga att påstå\r\natt denna församling skulle vara representativ för\r\nsvenska folket. Det var hon, med sitt ideologiska\r\narv, som förde in denna demokratidebatt.</pre><pre>Nu har hon inte enbart underkänt den\r\ndemokratiska legitimiteten i denna församling,\r\nutan i sin senaste replik underkände hon också\r\neffekten och värdet av det senast hållna valet.\r\nGudrun Schyman sa att den här frågan inte\r\ndiskuterades under valet. Det är inte sant! Gudrun\r\nSchyman och alla motståndare diskuterade den,\r\noch det gjorde även anhängarna.</pre><pre>En av de grundläggande och fundamentala\r\npunkterna i programmmet ''En ny start för Sverige''\r\nhandlade om att fullfölja Sveriges integration med\r\nEG genom att bl.a. fullfölja EES-avtalet. Det var\r\nen mycket vital del i den demokratiska debatten.</pre><pre>Den fråga som emellertid alltid kan ställas till\r\nföreträdare för de partier som Gudrun Schyman\r\nföreträder här i Sverige är: Vad har ni att lära det\r\ndemokratiska Europa om demokrati? Vad har ni\r\natt lära det fria Europa om frihet? Vad har ni att\r\nlära det öppna Europa om öppna gränser? Den\r\nfrågan kan kanske bli allra bäst vilande i denna\r\nkammare.</pre><pre>Anf. 15  GUDRUN SCHYMAN (v) replik:</pre><pre>Fru talman! Det jag anser att vi har att lära och att\r\nlära ut är att det är viktigt att förankra de politiska\r\nbesluten hos de människor som kommer att beröras\r\nav de politiska beslut som fattas i en sådan här\r\nförsamling. Det är en mycket enkel och bra läxa om\r\nvi ser på utvecklingen i Östeuropa, i Västeuropa\r\noch utslaget av folkomröstningen i Danmark. Se till\r\natt förankra de politiska besluten hos människorna\r\nsom berörs av besluten, innan besluten fattas!</pre><pre>Det är just det som vi har begärt skall göras framför\r\nallt i denna fråga eftersom den kommer att ha så\r\nlångtgående konsekvenser för oss alla. Det vill man\r\nfrån moderaternas sida emellertid inte lyssna på,\r\nutan hänger sig åt visioner om att sitta med i\r\nkommissioner eller i EG-parlamentet, där man\r\nskall genomdriva sina visioner. Man hänger sig åt\r\nvisionen om det borgerliga Europa och om det\r\neuropeiska industrikapitalets villkor som skall\r\nråda. Det är fullt berättigat att många människor i\r\ndag frågar sig hur det här kommer att beröra dem,\r\noch vilka konsekvenserna blir.</pre><pre>Är det inte rimligt, Gunnar Hökmark, att sådana\r\nfrågor besvaras innan så långtgående beslut fattas\r\nsom för åtminstone lång tid framöver kommer att\r\nbinda Sverige och Sveriges folk vid\r\nbeslutsordningar där vi inte längre har möjlighet att\r\navsätta dem som fattar besluten åt oss. Det är\r\nfaktiskt sådana grundläggande förändringar i\r\nmöjligheten att bedriva politik på de villkor som vi\r\nhittills har gjort. Sveriges befolkning kommer inte\r\natt ha möjlighet att avsätta det ministerråd som\r\nmed majoritet fattar en stor del av besluten. Så ser\r\ndet ut i det Västeuropa, i den europeiska union,\r\nsom man är stadd i att bygga upp. EES-avtalet är i\r\ndet sammanhanget en del däri.</pre><pre>Jag anser inte att det är detsamma som att hävda\r\ndemokratins principer. Jag anser inte heller att det\r\nbör finnas något slags högre demokrati, där man\r\ninte behöver lyssna på vad människor tycker och\r\ntänker i olika frågor. Vi måste i stället som politiker\r\nlära oss att förankra besluten hos de människor som\r\nberörs av dem. Det är A och O, och det kallar jag\r\nför demokrati.</pre><pre>Talmannen anmälde att Gunnar Hökmark anhållit\r\natt till protokollet få antecknat att han inte ägde rätt\r\ntill ytterligare replik.</pre><pre>Anf. 16  HADAR CARS (fp) replik:</pre><pre>Fru talman! Jag vill ta upp några saker som Gudrun\r\nSchyman sade. Gudrun Schyman kritiserade den\r\nkorta remisstiden. Det är riktigt att det var en kort\r\nremisstid, men då bör vi ha i minnet att under hela\r\ndet arbete som föregått avtalet har politiska partier\r\noch intresseorganisationer av alla slag haft rika\r\ntillfällen att följa arbetet med avtalet. Det har väl\r\nknappast kunnat anses vara en ny materia för dem.\r\nVi har också fått flera intressanta remissutlåtanden.</pre><pre>Motionstiden i kammaren kritiserades också. Den\r\nföljer, såvitt jag förstår, de regler som gäller i\r\nkammaren, fru talman. Det är samma motionstid\r\nsom riksdagen har när statsverkspropositionen\r\nläggs på riksdagens bord. Partierna brukar hinna ge\r\nsina synpunkter på det mycket omfattande arbete\r\nsom statsverkspropositionen innebär. Det finns väl\r\nanledning att tro att de motioner som nu har väckts\r\nockså tar upp centrala avsnitt i det\r\nlagstiftningsarbete som EES-avtalet innebär.</pre><pre>Gudrun Schyman tog upp frågan om de juridiska\r\ninstanserna, och hon kritiserade lagvalsparagrafen.\r\nHon har rätt i att lagrådet hade kritiska synpunkter\r\npå den lagrådsremiss som regeringen överlämnade\r\ntill lagrådet. Men regeringen har gjort ändringar i\r\ndet förslag som nu ligger på riksdagens bord.\r\nSjälvfallet kommer EES-utskottet att pröva den\r\nfrågan ingående.</pre><pre>Däremot tycker jag att det är alldeles påtagligt att\r\nGudrun Schyman i smyg av sin egna språkliga\r\nsnabbhet inkluderade herrar och damer justitieråd\r\noch regeringsråd i en rad synpunkter som hon själv\r\nstår för och som knappast delas av den högt\r\nvärderade församlingen.</pre><pre>Fru talman! Slutligen sade Gudrun Schyman att vi\r\nförst skall ratificera och sedan undersöka. Då har\r\nhon missförstått hela processen. Ratifikationen\r\nkommer i slutet efter det att vi har verkat i\r\nutskottet, haft offentliga utskottsutfrågningar,\r\nlyssnat på andra och tagit del av vad personer i\r\ndenna riksdag har att säga -- inkl. i denna debatt.\r\nSå småningom, någon gång i november, är det dags\r\nför kammaren att ta ställning till om det skall bli\r\nnågon ratificering. Ordningen är faktiskt precis den\r\nomvända, nämligen att först undersöka och\r\ndiskutera och sedan ratificera. Det vore bra att\r\nkomma ihåg, Gudrun Schyman.</pre><pre>Anf. 17  GUDRUN SCHYMAN (v) replik:</pre><pre>Fru talman! Jag har klart för mig att det går till på\r\ndet sättet. Men jag har också klart för mig att\r\nsamtliga politiska partier i riksdagen, utom\r\nVänsterpartiet, har förbundit sig så till den milda\r\ngrad att säga ja till detta avtal att det inte är fysiskt\r\nmöjligt att komma med invändningar om att avtalet\r\ninte skall ratificeras.</pre><pre>Kan Hadar Cars tala om för mig om det finns någon\r\npunkt som ni skulle kunna uppfatta som så\r\nväsentlig, t.ex. att det strider mot något, att ni\r\nskulle kunna säga nej till avtalet? Jag har uppfattat\r\ndet så att ingen av partierna här har den kritiska\r\ninställning som jag tycker skulle vara nödvändig.\r\nDet är fråga om att på allvar kritiskt granska\r\navtalets konsekvenser. Finns det något som skulle\r\ngöra att ni inte säger ja till detta? Jag uppfattar er\r\ninställning som att detta skall köras igenom kosta\r\nvad det kosta vill. Strider det mot grundlagen, får\r\nväl en ändring göras så att det inte ser så illa ut.\r\nStrider det mot det kommunala självstyret, får man\r\nväl hitta på något som grejar det.</pre><pre>På punkt efter punkt är siktet inställt på att detta\r\navtal skall genomföras. Jag har inte upptäckt en\r\nenda kritisk synpunkt. Jag kan bara upptäcka\r\nförsvar -- också i den här debatten. Visserligen har\r\nremissinstanserna sagt att remisstiden har varit för\r\nkort. Men det går inte att göra så mycket åt det. Det\r\när klart att det går. Det är bara att förlänga tiden.</pre><pre>Visserligen har motionstiden varit för kort. Det går\r\ninte att göra något åt det. Det är klart att det går.\r\nDet är bara att förlänga tiden.</pre><pre>Men den politiska viljan att kritiskt granska och\r\nföra ut till offentlig debatt frågorna och\r\nkonsekvenserna av EES-avtalet saknar jag hos\r\nsamtliga partier utom det jag själv tillhör.</pre><pre>Anf. 18  HADAR CARS (fp) replik:</pre><pre>Fru talman! Om Gudrun Schyman vet hur det\r\nförhåller sig, finner jag det desto mera upprörande\r\natt hon i sitt första inlägg vände på fakta och\r\nargumenterade för en linje som hon vet är felaktig\r\noch som hon tillstår är felaktig. Det underlättar inte\r\nvare sig i denna debatt eller i kommande debatter\r\natt få förståelse för de punkter i ett avtal av den\r\nkaraktären, eller i Europapolitiken i vidare\r\nmening, om man inte kan föra debatten i varje fall\r\nfrån de utgångspunkter som man själv vet är de\r\nriktiga. Jag tycker inte att någon i riksdagen bör\r\neftersträva att medvetet argumentera från oriktiga\r\nutgångspunkter.</pre><pre>Jag har redan berört frågan om remisstider och\r\nmotionstider. Jag understryker att motionstiden i\r\nkammaren är den som gäller för andra\r\npropositioner, inkl. den stora\r\nstatsverkspropositionen.</pre><pre>Fru talman! Gudrun Schyman sade i ett av hennes\r\nförsta inlägg att hon i allt väsentligt instämde med\r\nBirgitta Hambraeus. Låt mig konstatera att Birgitta\r\nHambraeus inte har gjort motsvarande omfamning.\r\nJag tycker att det talar till hennes fördel.</pre><pre>Anf. 19  GUDRUN SCHYMAN (v) replik:</pre><pre>Fru talman! Jag tror att det mera beror på de rent\r\ntekniska reglerna för hur vi för debatt.</pre><pre>Jag vet att den normala motionstiden är 14 dagar,\r\nHadar Cars. Men detta är inte en normal politisk\r\nfråga. Detta är en extraordinär politisk fråga, som\r\nhar förorsakat ett särskilt utskott med särskild\r\nutskottsbehandling. Det är inte vilken politisk fråga\r\nsom helst. Det är en för Sveriges framtid mycket\r\navgörande och omfattande politisk fråga, där man\r\nskulle kunna kräva, om man vore någorlunda\r\ndemokratisk, att den får en bättre behandling än att\r\nskyndas igenom på det här sättet.</pre><pre>Vi har nu att använda den tid vi har i utskottet till\r\natt försöka diskutera frågan så bra som möjligt. Jag\r\nnärmar mig inte den här frågan med utgångspunkt\r\ni att jag vet precis hur det är. De informationer jag\r\nhittills har fått, genom att jag har varit med i EFTA-\r\ndelegationen, gör att jag är mycket kritisk. Det\r\nfinns en rad konstitutionella, demokratiska frågor,\r\nsom inte har fått sitt svar. Man har all anledning,\r\nprecis som många remissinstanser har framfört, att\r\nställa sig mycket frågande till detta.</pre><pre>Det handlar här om möjligheten att stifta lagar. Det\r\nhandlar om möjligheten att hävda en mera offensiv\r\noch framåtsyftande miljöpolitik. Det handlar om\r\nen rad frågor på arbetsrättens område, som inte alls\r\när besvarade i propositionen och som inte har fått\r\nnågot särskilt klarläggande svar från\r\ndepartementen heller. Det vet också Hadar Cars.</pre><pre>De här frågorna måste tas på djupaste allvar -- och\r\nförhålla sig till slutprodukten till dess att vi har fått\r\nklarhet i frågorna. Jag efterlyser en sådan hållning\r\nfrån de andra partierna som innebär att det är\r\nmöjligt att ifrågasätta, ställa kritiska frågor och ha\r\nen öppenhet inför att de svar man kan få kan\r\ninnebära att detta avtal aldrig kommer att komma i\r\nhamn. Jag saknar den inställningen. Jag har inte\r\nhört någon från något annat politiskt parti väcka en\r\nfråga, mer än Birgitta Hambraeus, och säga att om\r\ndet skulle bli så att avtalet strider mot vår\r\nkonstitution, grundlagarna, och fråntar oss våra\r\ndemokratiska möjligheter att stifta egna lagar, att\r\ndet upphäver den kommunala beslutanderätten,\r\nskall avtalet inte godkännas. De synpunkterna har\r\njag inte hört från något annat parti. Det bekymrar\r\nmig, eftersom det innebär att man sätter ekonomin\r\nföre demokratin och juridiken före politiken. Det\r\när ingen bra utveckling. Den är i linje med den\r\ninternationella utvecklingen, som sker på det\r\ninternationella kapitalets villkor. Men det är ingen\r\nutveckling som jag välkomnar. Tvärtom!</pre><pre>Talmannen anmälde att Hadar Cars anhållit att till\r\nprotokollet få antecknat att han icke ägde rätt till\r\nytterligare replik.</pre><pre>Anf. 20  BJÖRN VON DER ESCH (m):</pre><pre>Fru talman! Jag vill inledningsvis framhålla att jag\r\nsjälvfallet ser det som angeläget att vi får EES-\r\navtalet införlivat med svensk lagstiftning. Syftet\r\nmed min motion är att om möjligt skapa\r\nrättsgarantier för den enskilde under den tid som\r\nEES-avtalet varar. EES-avtalet står nämligen -- det\r\nhar vi hört här i dag -- inte i överensstämmelse med\r\nvår lagstiftning, vilket skapar rätt stora problem.</pre><pre>Det gäller inte bara lagvalsregeln utan också det\r\ns.k. protokoll 35 och artikel 98. Dessa tre frågor har\r\ntagits upp som de kanske största stötestenarna.</pre><pre>Man har, som vi har hört, inte kunnat tillmötesgå\r\nlagrådets synpunkter när man har skrivit EES-\r\nlagen. Det som bekymrar är att de svenska\r\nmyndigheterna hittills ofta har visat -- låt mig säga\r\ndet -- minimal respekt för ingångna internationella\r\navtal. Jag tänker naturligtvis då på\r\nEuropakonventionen om de mänskliga\r\nrättigheterna. EES-avtalet bygger på EG-rätten,\r\noch i EG-rätten utgör Europakonventionen ett av\r\ngrundelementen. Jag säger det därför att det kan\r\nfinnas skäl att befara att myndigheternas ambition\r\natt efterleva EES-avtalet när det står i strid med\r\nsvensk lagstiftning inte alltid kommer att vara så\r\nstor.</pre><pre>Jag fick ett bra exempel på detta i Dagens Nyheter\r\ni fredags, där konsumentombudsmannen, KO, i en\r\nartikel rubricerad ''Behåll åldersgräns för TV-\r\nreklam!'' framhöll:</pre><pre>''Förslaget att nu slopa åldersgränsen -- -- -- bygger\r\npå två argument.</pre><pre>Det ena går ut på att Sverige genom EES-avtalet är\r\nrättsligt förhindrat att ha kvar\r\nbarnreklamförbudet -- -- --. Konsumentverket delar\r\ninte den uppfattningen''.</pre><pre>Sedan kommer det:</pre><pre>''Det är möjligt att frågan om den svenska\r\ntolvårsgränsens förenlighet med EES-avtalet i en\r\nframtid kan komma att prövas i en internationell\r\nrättsinstans. Låt då detta ske, men det finns ingen\r\nanledning att redan nu lägga sig platt!''</pre><pre>Jag kan inte tolka det på annat vis än att\r\nandemeningen är att även om vi skriver på ett EES-\r\navtal och det där skulle finnas en bestämmelse som\r\nvi ogillar, fortsätter vi att åtala de medborgare som\r\nutnyttjar sig av de möjligheter som EES-avtalet ger\r\ndem helt legalt. Jag har själv sett på nära håll hur\r\nmyndigheterna fortsätter att åtala och straffa i\r\navvaktan på att det skall bli en dom i internationellt\r\nsammanhang, vilket kan ta många år.</pre><pre>Detta förhållande är naturligtvis oacceptabelt i en\r\nrättsstat, och därför krävs det att medborgarnas\r\nrättssäkerhet garanteras på ett extraordinärt sätt i\r\ndetta sammanhang. Därför har jag förslagit att det\r\nsätts in en bestämmelse i EES-lagen som förhindrar\r\natt medborgare som har följt EES-avtalet men\r\nråkat bryta mot en svensk lag, därför att den\r\nsvenska lagen ännu inte är anpassad, icke skall\r\nkunna straffas.</pre><pre>Det finns, som jag sade, när det gäller andra\r\ninternationella avtal alltför många exempel på att\r\nmedborgare råkar illa ut därför att myndigheter och\r\ndomstolar inte fullt ut respekterar de avtal som vi\r\nhar ingått.</pre><pre>Lagvalsregeln är, som lagrådet här har påpekat, en\r\nfrämmande företeelse. Den kommer att skapa\r\nrader av konflikter med oändliga juridiska\r\nprocesser och kommer framför allt att få\r\nmedborgarna att känna sig utlämnade till\r\nmyndigheternas godtycke. Men jag tror att med en\r\nbestämmelse om straffrihet under de speciella\r\nvillkor som jag nämnde skulle mycket av detta\r\nkunna undvikas. Det är därför som jag har väckt en\r\nmotion med en hemställan av denna innebörd. Jag\r\nhoppas att EES-utskottet beaktar den.</pre><pre>Anf. 21  BIRGITTA HAMBRAEUS (c)\r\nreplik:</pre><pre>Fru talman! Det var mycket viktigt att få höra det\r\nsom Björn von der Esch sade, och jag blev alldeles\r\nförskräckt när jag hörde det. Det kommer att vara\r\nbra så till vida att utskottet verkligen får tillfälle att\r\npröva, om det är våra egna lagar som vi nu skall\r\nsätta främst eller EES lagar. Skall vi lägga oss platt,\r\neller skall vi pröva enligt våra egna lagar?</pre><pre>Det verkade som om Björn von der Esch var helt\r\ninne på att vi underdånigt och utan eftertanke alltid\r\nskulle kopiera och tolka EES-avtalet, även när det\r\ngår emot oss själva, utan att någon egentligen har\r\nblivit provocerad av det.</pre><pre>Jag är chockad av det senaste anförandet, men\r\ntycker samtidigt att det är bra att utskottet\r\nverkligen får ta itu med detta och pröva hur vi skall\r\nha det framöver -- är det EG som skall bestämma\r\növer oss eller är det vi själva?</pre><pre>Anf. 22  BJÖRN VON DER ESCH (m)\r\nreplik:</pre><pre>Fru talman! Om jag lyckades chocka är jag ganska\r\nnöjd, måste jag säga.</pre><pre>Vilket avtal som vi skall följa är helt beroende av\r\nvilket avtal som vi har skrivit under, men min\r\nuppfattning är den att har man ratificerat ett avtal,\r\när det också nationens skyldighet att följa det.</pre><pre>Anf. 23  BIRGITTA HAMBRAEUS (c)\r\nreplik:</pre><pre>Fru talman! Jag kanske missförstod Björn von der\r\nEsch. Han kanske i själva verket kolossalt beklagar\r\natt det skall vara så här, men han sade också att han\r\nutgick från att vi skall skriva på EES-avtalet. Då får\r\njag i stället tolka det som han har sagt så, att visar\r\ndet sig att detta avtal faktiskt inskränker de lagar\r\nsom vi värderar högt här i Sverige, bör vi inte\r\nratificera avtalet.</pre><pre>Anf. 24  BJÖRN VON DER ESCH (m)\r\nreplik:</pre><pre>Fru talman! Det vill jag inte odelat hålla med om.\r\nJag finner att det inom EG-rätten finns mycket som\r\nvi har missat under de senaste 40 åren.</pre><pre>Anf. 25  STEN SÖDERBERG (-):</pre><pre>Fru talman! Med hänsyn till den korta motionstiden\r\nhar jag inte haft möjlighet att granska EES-avtalet\r\ni detalj. Avtalet är mycket svåröverskådligt och\r\nsvårtolkat, särskilt med hänsyn till att huvudavtal,\r\nprotokoll, bilagor och i många fall även sekundär\r\nEG-rätt måste studeras parallellt. Bitvis ger\r\nmaterialet sken av ett hastverk, vilket torde kunna\r\ntillskrivas den stora brådska som uppenbarligen\r\npräglar hela ärendet. Då EES-avtalet är av en så\r\nutomordentligt stor betydelse för Sverige hade en\r\nstörre klarhet, precision, systematisering och\r\nsamordning varit önskvärd.</pre><pre>Mycket stora krav kommer att ställas på dem som\r\nskall tillämpa avtalet. Utarbetande av\r\nkommentarer och anvisningar till stöd för tolkning\r\noch tillämpning kommer att bli nödvändiga och\r\noumbärliga. Detta gäller bl.a. konkurrensreglerna.</pre><pre>Trots att tankar om samarbete och gemenskap\r\ngenomsyrar avtalet bygger de institutionella\r\nbestämmelserna i del VII till stor del på ett system\r\ndär EG:s institutioner och Eftas institutioner resp.\r\nnationella organ arbetar efter egna regler och\r\nrutiner. Detta kommer att leda till en betydande\r\nbyråkrati inom resp. organ. Som exempel kan\r\nnämnas informationsutbyte enligt artikel 106.</pre><pre>Ett stort antal av de frågor som regleras i EES-\r\navtalet berör, direkt eller indirekt, enskilda\r\nmedborgare. Enligt min mening är de krav på\r\nrättssäkerheten som rimligen kan ställas inte\r\ntillräckligt väl tillgodosedda vad avser den\r\nföreslagna institutionella modellen,\r\nkompetensfördelning och uppgifter för de olika\r\norganen samt de principer som redovisats för\r\ntolkning av inom EES gemensamma regler.</pre><pre>När det sedan gäller konkurrensbestämmelserna\r\nsaknar EES-avtalet regler till skydd för småföretag\r\nsom utsätts för konkurrensbegränsningar. Det\r\nkommer att drabba våra småföretagare. Jag stödjer\r\nhelhjärtat Birgitta Hambraeus anförande här i\r\nkammaren och är, som många andra glad för att\r\nhennes mycket värdefulla synpunkter har kommit\r\nfram.</pre><pre>Någon nämnde övermaga tidigare i debatten. Jag\r\nhar under den senaste tiden drivit ett borgerligt nej\r\ntill EU/EG, vilket på några månader har resulterat\r\ni 30 000 medlemmar. Det säger något om intresset\r\nbland småföretagare och övriga människor.</pre><pre>Sammanfattningsvis vill jag säga att jag har väckt\r\nen motion i riksdagen för Liberala partiets räkning.\r\nVi menar att riksdagen inte skall godkänna EES-\r\navtalet och övriga avtal, utan att riksdagen avslår\r\nförslagen till lagstiftning.</pre><pre>Överläggningen var härmed avslutad.</pre><pre>Motionerna E1 -- E12 hänvisades omedelbart till\r\nEES-utskottet.</pre><pre>6 §  Anmälan och hänvisning av motioner</pre><pre>Anmäldes och hänvisades omedelbart till utskott</pre><pre>Motion</pre><pre>med anledning av prop. 1991/92:172\r\nIntroduktionsersättning till flyktingar och vissa\r\nandra utlänningar</pre><pre>1991/92:Sf42 av Ian Wachtmeister m.fl. (nyd)</pre><pre>till socialförsäkringsutskottet</pre><pre>Motionerna</pre><pre>med anledning av prop. 1991/92:173 Tillsyn enligt\r\ndjurskyddslagen, m.m.</pre><pre>1991/92:Jo43 av Patrik Norinder (m)</pre><pre>1991/92:Jo44 av Sigrid Bolkéus (s)</pre><pre>1991/92:Jo45 av Alwa Wennerlund (kds)</pre><pre>1991/92:Jo46 av Claus Zaar (nyd)</pre><pre>1991/92:Jo47 av Siw Persson (fp)</pre><pre>till jordbruksutskottet</pre><pre>Motion</pre><pre>med anledning av riksdagens revisorers förslag\r\n1991/92:21 angående familjehemsvård för barn och\r\nungdom</pre><pre>1991/92:So31 av Eva Zetterberg m.fl. (v)</pre><pre>till socialutskottet</pre><pre>7 §   Kammaren åtskildes kl. 19.11.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}