{"dokumentstatus":{"dokument":{"hangar_id":"2387757","dok_id":"GG0979","rm":"1992/93","beteckning":"79","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"79","slutnummer":"0","datum":"1993-03-19 00:00:00","systemdatum":"2005-10-27 13:56:12","publicerad":"1993-03-19 00:00:00","titel":"Riksdagens snabbprotokoll 1992/93:79 Fredagen den 19 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{56079B1D-EC30-4709-84EF-BC55CE67EEB0}","dokument_url_text":"http://data.riksdagen.se/dokument/GG0979/text","dokument_url_html":"http://data.riksdagen.se/dokument/GG0979","dokumentstatus_url_xml":"http://data.riksdagen.se/dokumentstatus/GG0979","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:79</div>\r\n<div class=\"sidhuvud_datum\">Fredagen den 19 mars</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 §  Svar på interpellation 1992/93:83 om\r\nMellanöstern</pre><pre>Anf. 1  Utrikesminister MARGARETHA AF\r\nUGGLAS (m):</pre><pre>Fru talman! Hans Göran Franck frågar i en\r\ninterpellation om Mellanöstern på vilket sätt\r\nregeringen avser verka för att man skall uppnå\r\nframsteg i fredsprocessen. Vidare frågar Franck\r\nvilka åtgärder regeringen vill vidta för att uppnå\r\namnesti för alla politiskt frihetsberövade, för att\r\nalla deporterade skall få återvända hem, att\r\nbosättningarna stoppas och alla\r\nutbildningsanstalter öppnas i de ockuperade\r\nområdena. Slutligen frågar Hans Göran Franck om\r\nregeringen är beredd att ta något medlande initiativ\r\nför att söka lösa problemen med mänskliga\r\nrättigheter i Mellanöstern. Detta skulle ske, menar\r\nFranck, genom att skapa en grupp för mänskliga\r\nrättigheter inom ramen för fredsprocessen.</pre><pre>Fru talman! När fredsprocessen i Mellanöstern\r\ninleddes i oktober 1991 innebar det ett historiskt\r\ngenombrott för möjligheten av en lösning på en av\r\nefterkrigstidens långvarigaste och mest djupgående\r\nkonflikter. Då man bedömer framstegstakten i\r\nprocessen måste det ske mot bakgrund av\r\nkonfliktens komplexitet och långa historia.</pre><pre>Efter mina resor nyligen i Israel, de ockuperade\r\nområdena och Egypten har jag intrycket att det\r\nfinns en stark vilja hos såväl israeler som palestinier\r\natt snarast möjligt gå vidare med fredsprocessen.\r\nMina samtal i regionen har också stärkt mig i\r\nuppfattningen att alla parter har ett strategiskt\r\nintresse av en fredsuppgörelse. Möjligheten att\r\nersätta konflikt med konstruktivt samarbete har\r\nkonkretiserats genom den pågående processen.\r\nDet gäller nu att gå vidare mot detta mål, närmast\r\ngenom att finna en lösning på den kris som uppstått\r\ntill följd av Israels beslut att deportera över 400\r\npalestinier. Inbjudningar har nu gått ut till en ny\r\nförhandlingsrunda, vilket i sig kan ses som en\r\nbekräftelse på att den internationella dialogen med\r\nparterna bidragit till att föra processen framåt. Det\r\när min förhoppning att alla parter till sist skall\r\ninfinna sig till återupptagna förhandlingar och att\r\nde gynnsamma faktorer som ledde till att\r\nMadridsamtalen över huvud taget kom till stånd\r\näven kommer att bestämma den fortsatta\r\nutvecklingen.</pre><pre>Som en av processens sponsorer och initiativtagare\r\nbehåller USA sitt avgörande inflytande på\r\nutvecklingen. Från alla parter framhålls vikten av\r\natt USA fortsätter att axla sitt ansvar i regionen.\r\nUtrikesminister Warren Christophers nyligen\r\ngenomförda rundresa synes ha lagt grunden för ett\r\naktivt direkt engagemang från\r\nClintonadministrationens sida i fredsprocessen.</pre><pre>Fru talman! Det är ett övergripande mål för svensk\r\nMellanösternpolitik att, genom stöd till\r\nfredsprocessen, bidra till att fred och säkerhet\r\nuppnås i området. I förhandlingsprocessen\r\nförutsätts parterna själva vara den drivande\r\nkraften, vilket dock inte hindrar att även Sverige\r\nhar en roll att spela för att främja processen.</pre><pre>Grundläggande är härvid att vi upprätthåller öppna\r\noch positiva kontakter med alla inblandade parter.\r\nSverige stödjer helhjärtat fredssamtalens parter\r\ngentemot de krafter som motsätter sig en\r\nfredslösning.</pre><pre>Vårt bistånd till de ockuperade områdena är\r\ninriktat på att dels hjälpa särskilt utsatta grupper,\r\ndels bidra till den grund som nu läggs för en\r\nframtida administration. Egna iakttagelser och\r\nsamtal i området har övertygat mig om att detta\r\nstöd bör fortsätta, liksom vårt förhållandevis stora\r\nbidrag till flyktingarna genom UNRWA.</pre><pre>Liksom hittills bör vi tillsammans med andra länder\r\nockså fortsätta att aktivt bevaka de multilaterala\r\narbetsgrupper som utgör en del av fredsprocessen.\r\nSiktet bör vara inställt på att konkret bidra till detta\r\narbete i de fall där möjligheter uppstår. Inte minst\r\nintressanta är de samarbetsmöjligheter som\r\ndiskuteras inom det ekonomiska området, där den\r\nprivata sektorn inom svenskt näringsliv bör\r\nuppmuntras att öka sin aktivitet.</pre><pre>Fru talman! Hans Göran Francks andra fråga\r\nhandlar om åtgärder för att motverka vissa\r\nkränkningar av mänskliga rättigheter.</pre><pre>Uppgifterna om ökad våldsutövning i de\r\nockuperade områdena är djupt oroande. Denna\r\nvåldsupptrappning hotar fredsprocessen och\r\nundergräver de krafter som motsätter sig denna.</pre><pre>FN kommer i framtiden att få en ökad roll i\r\nbevakningen av de mänskliga rättigheterna i de\r\nockuperade områdena, genom att man tillsätter en\r\nrapportör. Mot bakgrund av den stegrade\r\nvåldsupptrappningen i de ockuperade områdena\r\nkan en sådan fylla en viktig funktion.</pre><pre>Den svenska regeringen har vid flera tillfällen\r\nmarkerat sin uppfattning att den fjärde\r\nGenèvekonventionen om skydd för\r\ncivilbefolkningen under ockupation, liksom en rad\r\ncentrala mänskliga rättighetskonventioner, är\r\ntillämpliga på de ockuperade områdena -- och\r\nmåste respekteras.</pre><pre>Under mina samtal i Israel hade jag tillfälle att mer\r\nutförligt framlägga regeringens syn på såväl\r\ndeportationen som andra kränkningar av mänskliga\r\nrättigheter i de ockuperade områdena. Jag framhöll\r\nSveriges fulla stöd för säkerhetsrådets resolution\r\n799, i vilken krävs att de deporterade tillåts\r\nåtervända.</pre><pre>Nyligen har vår uppfattningen kommit till uttryck i\r\nett gemensamt nordiskt inlägg vid mötet med FN:s\r\nkommission för de mänskliga rättigheterna. I detta\r\nanförande återfinns väl kända svenska\r\nståndpunkter vad avser de kränkningar av\r\nmänskliga rättigheter i de ockuperade områdena\r\nsom omnämns i interpellationen. Dessutom stödde\r\nSverige genom medförslagsställarskap en\r\nresolution som krävde att Israel fullt ut upphör med\r\nbosättningar på de ockuperade områdena.</pre><pre>Fru talman! Frågan om en arbetsgrupp för\r\nmänskliga rättigheter inom ramen för\r\nfredsprocessen har främst diskuterats med\r\navseende på dess multilaterala del.</pre><pre>De multilaterala fredssamtalen har som ett\r\nhuvudsyfte att lägga grunden till ett framtida\r\nfredsscenario på basis av en regional helhetssyn.\r\nDet är önskvärt att mänskliga rättigheter införs som\r\nett viktigt element i en framtida fredsordning.</pre><pre>Jag har därför förklarat att Sverige är berett att vara\r\nvärd för en multilateral arbetsgrupp om mänskliga\r\nrättigheter, om inblandade parter själva är överens\r\nom detta. Med tanke på den centrala betydelse\r\nrespekten för mänskliga rättigheter har för att\r\nskapa ömsesidigt förtroende i regionen, finner jag\r\nidén värd att stödja. Jag är beredd att även stödja\r\nandra initiativ som kan bli aktuella för att främja de\r\nmänskliga rättigheterna. Likaså kan frågan om\r\nvalövervakning bli aktuell i samband med att ett\r\növergångsstyre upprättas i de ockuperade\r\nområdena. Sverige bör då vara berett att bidra med\r\nvalobservatörer.</pre><pre>Anf. 2  HANS GÖRAN FRANCK (s):</pre><pre>Fru talman! Jag ber att få tacka utrikesministern för\r\ndet utförliga och även -- det vill jag gärna säga --\r\ninsiktsfulla svaret om situationen i Mellanöstern.\r\nJag har själv flera gånger besökt de ockuperade\r\nområdena, och jag tror att det är värdefullt att man\r\nkan studera situationen på plats. Jag förstår att\r\nutrikesministern genom sitt nyligen gjorda besök\r\nhar skaffat sig nya kontakter som kan bli värdefulla\r\ni det fortsatta arbetet.</pre><pre>Först till fredsprocessen. Jag menar att det nu gäller\r\ninte bara för Sverige utan även för många andra\r\nländer att bli betydligt aktivare när det gäller att få\r\ntill stånd nya framsteg i denna process. Sverige kan,\r\nmenar jag, spela en mycket viktig roll. Jag tror\r\nockså att utrikesministern har åstadkommit en god\r\nbörjan på en än mer aktiv roll. Det gäller då inte\r\nbara parterna, utan det gäller också att mobilisera\r\nandra länder till stöd för fredsprocessen. En fråga\r\nsom spelar en nyckelroll är USA:s hållning. Det har\r\nutrikesministern också angivit i sitt svar.</pre><pre>Jag har nu sett att utrikesministern skall\r\nsammanträffa med den amerikanske\r\nutrikesministern Warren Christopher i slutet av\r\nmars. Jag menar att det bör vara ett bra tillfälle att\r\nframföra de svenska synpunkterna. Men jag tror att\r\ndet nu också bör komma till ett nytt moment i den\r\nhär saken.</pre><pre>Det förefaller som att det inte är möjligt att nå\r\nstörre framsteg i fredsprocessen utan att PLO dras\r\nin i den på ett mer direkt sätt -- nu kan man säga att\r\ndet är indirekt. Det här är också synpunkter som\r\nframförs från olika håll, inte bara från palestinierna\r\nsjälva. Tanken har stöd på olika håll, inte minst i\r\narabvärlden.</pre><pre>Det här är särskilt viktigt av den enkla anledningen\r\natt det finns en annan mycket militant organisation\r\nHamas som spelar en mycket negativ roll. Hamas\r\nuppfattar både Israel och PLO som sina fientliga\r\nmotparter. Jag menar att det, i det här läget när\r\nHamas spelar en så negativ roll för fredsprocessen,\r\när nödvändigt att ta ett nytt steg.</pre><pre>Jag läser ur en rapport som återgavs i en svensk\r\nmorgontidning att de sammanslutningar som finns\r\nnu i de ockuperade områdena beskrivs såsom de\r\nblodigaste hitintills. Det är en upptrappning som är\r\nmycket allvarlig. I dag varnar Hamas för att\r\norganisationen skall vidga sin aktivitet från Gaza --\r\ndär man har koncentrerat den -- till andra delar,\r\nframför allt till Västbanken.</pre><pre>Jag menar att utrikesministern under USA-besöket\r\nbör ta tillfället i akt att försöka återuppta Sveriges\r\nroll och diskutera med den nya amerikanska\r\nadministrationen om att ta ett nytt steg för att få in\r\nPLO i fredsprocessen. Det föreligger bättre\r\nförutsättningar nu beroende på att det\r\nstraffbelagda förbudet som fanns i Israel mot\r\nkontakter med PLO är upphävt. Det är i alla fall en\r\nsignal om att det finns en annan jordmån för att gå\r\nvidare på den här punkten.</pre><pre>Utrikesministerns hållning är mycket positiv när\r\ndet gäller en mänsklig rättighetsgrupp. Men det\r\ngäller att inte bara stödja den utan att aktivt verka\r\nför den. Jag tycker att regeringens\r\nställningstagande inte riktigt framgick av svaret,\r\noch jag hoppas på utrikesministern klargörande på\r\nden punkten.</pre><pre>Anf. 3  KENT CARLSSON (s):</pre><pre>Fru talman! Det svar som utrikesministern har\r\nlämnat är positivt på många punkter. Att Sverige\r\nhar varit medförslagsställare när det gäller att\r\nbosättningarna skall upphöra fullt ut är utmärkt.\r\nBeskedet om fördömandet av de deporteringar som\r\nIsrael har gjort och beskedet om Sveriges positiva\r\ninställning till att stöda en MR-grupp är också bra.\r\nHela svaret andas en annan ton än den som\r\nförekommit vid tidigare diskussioner med\r\nutrikesministern, mig, Hans Göran Franck m.fl.\r\nSvaret visar att regeringen mer aktivt än tidigare är\r\nberedd att driva de här frågorna.</pre><pre>Jag vill ställa en del kompletterande frågor.\r\nUtrikesministern säger i svaret när det gäller MR-\r\ngruppen: ''om inblandade parter själva är överens\r\nom detta''. Har konkreta samtal förts? Har den\r\nsvenska regeringen nyligen -- kanske under den\r\nresa som utrikesministern gjort -- haft diskussioner\r\nmed de berörda parterna?</pre><pre>Det finns möjligheter till att ta andra initiativ och\r\natt verka på andra vägar för att hjälpa\r\nfredsprocessen framåt. Vi är ju överens om att\r\nfredsprocessen är det mest väsentliga just nu,\r\ndärför skulle jag vilja veta om det finns andra\r\nfunderingar hos den svenska regeringen om hur\r\nman kan bidra. Det har sett rätt mörkt ut för\r\nfredsförhandlingar, inte minst efter Israels beslut\r\natt deportera 418 palestinier utan någon rättegång\r\neller den juridiska process som man bör ha i en stat\r\nsom betecknar sig såsom rättsstat. Det har allvarligt\r\nskadat hela det maskineri som drogs i gång genom\r\nMadridsamtalen.</pre><pre>Med den utveckling som har varit tror jag att vi\r\ntyvärr kan komma att hamna i det läge att\r\nförhandlingarna brakar samman. Det gäller då att\r\nha en beredskap för vad man i det läget skall göra.\r\nHar utrikesministern några funderingar kring vad\r\nSverige och världsorganisationen FN har för\r\nmöjligheter till att göra någonting?</pre><pre>Anf. 4  VIOLA FURUBJELKE (s):</pre><pre>Fru talman! Jag hade egentligen inte tänkt delta i\r\nden här debatten. Men när jag läste\r\nutrikesministerns svar blev jag så positivt\r\növerraskad av en del i det att jag vill kommentera\r\ndet särskilt, nämligen utrikesministerns besked om\r\natt Sverige har anmält intresse för att åtaga sig\r\nuppdraget som ordförande i en multilateral\r\narbetsgrupp om mänskliga rättigheter.</pre><pre>Mina frågor är: Vilken är reaktionen från de\r\ninblandade parterna på det här förslaget? Hur går\r\nvi vidare? Jag anser att det brådskar och att det inte\r\nkan vänta. Vi är fulla av iver att försöka få något\r\nresultat och att den här arbetsgruppen kommer till.\r\nVilken är utrikesministerns plan för att gå vidare\r\nför att förverkliga den multilaterala arbetsgruppen\r\nom mänskliga rättigheter?</pre><pre>Anf. 5  KARL-ERIK SVARTBERG (s):</pre><pre>Herr talman! Hans Göran Franck kallade svaret\r\ninsiktsfullt. Jag instämmer med honom.\r\nRedovisningen är utomordentligt bra. Jag skulle\r\nvilja säga att redovisingen utvisar en uppstramning\r\nav svensk Mellanösternpolitik. Svaret innehåller\r\nbåde bra och viktiga markeringar.</pre><pre>För att framhäva det som sägs i svaret vill jag peka\r\npå ett par markeringar. Att utrikesministern talar\r\nom att bidra till den grund som läggs för en framtida\r\nadministration är en mycket klar och bra\r\nmarkering. Även påpekandet om den i framtiden\r\nvidgade rollen för FN, genom att en rapportör\r\ntillsätts för att bevaka de mänskliga rättigheterna i\r\nde ockuperade områdena, är bra. Det som vi har\r\nfått veta genom medierna, nämligen att\r\nutrikesministern framhöll Sveriges fulla stöd för\r\nsäkerhetsrådets resolution 799, i vilken krävs att de\r\ndeporterade tillåts återvända, är också bra.</pre><pre>Det finns annat som är viktigt att framhäva, men\r\njag vill liksom de tidigare talarna ta fasta på just\r\ndetta att Sverige förklarat sig berett att vara värd\r\nför en multilateral arbetsgrupp om mänskliga\r\nrättigheter. Jag tror att man måste sätta de\r\ninblandade parterna på spåret, därför att jag har\r\nupplevt av de rapporter som jag har fått om\r\nfredsprocessen att det är just själva mötet mellan\r\nparterna i konflikten som är det viktiga, och som\r\nger öppningar.</pre><pre>Jag föreslår därför utrikesministern att öppna för\r\nen sådan här multilateral arbetsgrupp genom att\r\nbjuda in till en konferens här i Sverige om de\r\nmänskliga rättigheterna i de ockuperade\r\nområdena. Till denna konferens skall parterna i\r\nkonflikten och en bred multilateral arbetsgrupp\r\nbjudas in, alltså intressenter från olika håll inom\r\nFN-organisationen.</pre><pre>Jag tror att det skulle skapa en öppning för den här\r\narbetsgruppen och bidra till att elda på\r\nfredsprocessen som nu har gått i stå.</pre><pre>Anf. 6  Utrikesminister MARGARETHA AF\r\nUGGLAS (m):</pre><pre>Fru talman! Jag tackar för de många positiva\r\nkommentarer som jag har fått. Jag vill omedelbart\r\nhaka på Karl-Erik Svartbergs uttryck ''elda på''\r\nfredsprocessen. Det understryker i sig den\r\nförsiktighet med vilken de primärt inblandade\r\nländerna, men inte minst de länder som står en bit\r\ndärifrån, samtidigt måste agera. Vi skall ha detta i\r\nåtanke, när vi funderar med största allvar på vad vi\r\nkan göra för att bidra till fredsprocessen, dvs. att vi\r\nmåste agera på ett sådant sätt att vi verkligen stöder\r\nfredsprocessen och inte försvårar för de parter som\r\när aktivt engagerade.</pre><pre>Jag kan redovisa ett intryck från mitt besök i\r\nregionen, och det var att här pågår en oerhört aktiv\r\nbesöksdiplomati. Det är verkligen så att parterna\r\nbefinner sig i ständig kontakt med varandra, med\r\nhjälp av moderna kommunikationsmedel av\r\nvarjehanda slag, och vi skall inte underskatta vad\r\ndet i själva verket betyder för möjligheterna att lösa\r\nde svåra frågorna, bl.a. deportationerna. Vi måste\r\nha respekt för detta, därför att detta är\r\nhögkvalificerade människor, som naturligtvis\r\nkänner sina egna problem allra bäst. Den respekten\r\nvill jag ge uttryck för, så att vi inte på något sätt stör\r\nnågonting som är oerhört väsentligt och som det\r\nockså finns förhoppningar om att det skall leda\r\nvidare.</pre><pre>Låt mig också ta tillfället i akt -- vi bör alla göra\r\ndet -- att uttrycka vår oerhört starka oro för och vårt\r\navståndstagande från våldsutvecklingen. Den är\r\nförfärlig. Det är förfärligt att läsa om den i\r\ntidningarna och att bevittna den på TV. Den är\r\nnaturligtvis allra värst för de människor som berörs\r\nav den. Det är alltså människor som dör och skadas\r\nvarje dag i områdena.</pre><pre>Jag tycker, liksom Hans Göran Franck, att det var\r\nmycket obehagligt att läsa om de hot som Hamas\r\nnu har utslungat om en upptrappad\r\nvåldsutveckling. Den analys man måste göra är att\r\ndetta är försök att sabotera fredsprocessen, och\r\ndetta måste vi på alla sätt ta avstånd från.</pre><pre>Vad kan Sverige göra? Vi måste komma ihåg -- får\r\njag därmed ändå vända mig litet mot vad Hans\r\nGöran Franck sade -- att det i dagens läge inte\r\nhandlar om att återuppta Sveriges roll. Situationen\r\när väsentligt annorlunda nu än den var när Sten\r\nAndersson gjorde sina insatser, som säkert var\r\nmycket utmärkta. Det var en väsentligt annorlunda\r\ntid då -- vi måste inse detta.</pre><pre>Parterna är i direkt kontakt med varandra i dag.\r\nMitt intryck är att PLO i själva verket också är\r\nkraftigt involverat. Vi har ju sett den rörelse som\r\nIsrael har visat i den frågan, som är nog så väsentlig.\r\nJag har den djupaste respekt för det palestinska\r\nledarskap som jag träffade på de palestinska\r\nområdena.</pre><pre>Därmed kommer jag till frågan om en multilateral\r\narbetsgrupp, som Kent Carlsson tog upp. Vi skall\r\nvara medvetna om att det finns en bilateral\r\narbetsgrupp för mänskliga rättigheter mellan Israel\r\noch palestinierna. Vi kan förstå att den inte\r\nfungerar så bra. Det finns alltså en önskan från\r\npalestinsk sida, en mycket klok önskan också för\r\nframtiden, därför att respekten för de mänskliga\r\nrättigheterna måste föras in som en del i en hållbar\r\nfredsordning. Jag tänker framåt, och det är därför\r\nsom jag tycker att det är mycket viktigt att få till\r\nstånd en multilateral arbetsgrupp.</pre><pre>Jag fick redovisat från palestinsk sida att\r\npalestinierna har fört direkta samtal med\r\namerikanerna om det här, och naturligtvis med\r\nandra parter, och än så länge icke funnit den rätta\r\nresponsen.</pre><pre>Jag tycker att det här är en naturlig sak för Sverige\r\natt föra vidare. Det är väl i linje med vår\r\nutrikespolitik. Jag tror att vi kan göra en\r\nkonstruktiv insats. Jag vill inte här och nu säga\r\nexakt hur jag skall gå vidare med frågan, men det\r\ngör jag gärna vid ett senare tillfälle, då vi har fått\r\nmöjlighet att fundera. Jag skall naturligtvis ta till\r\nmig Karl-Erik Svartbergs förslag, men jag tror att\r\nvi måste tänka noggrant hur vi agerar, så att vi inte\r\nstör utan i stället stöder.</pre><pre>Anf. 7  HANS GÖRAN FRANCK (s):</pre><pre>Fru talman! Jag är mycket väl medveten om den\r\nfaktiska roll som PLO spelar i fredsprocessen. Det\r\när också viktigt att PLO tar sitt ansvar, så som\r\nförutsättningarna nu är. Det nya momentet, som\r\njag ville trycka på, är detta att Hamas håller på att\r\nspela en ny och mycket viktigare roll. Det skulle\r\nkunna vara en markering för framtiden, om man\r\nformellt drog in PLO på ett annat sätt.</pre><pre>Jag tycker ändå att utrikesministern bör samtala\r\nmed den amerikanske utrikesministern om den här\r\nsituationen, som innebär starka faromoment just\r\nnu. Det är lätt att dra fram en hel del positiva sidor,\r\nmen vi måste göra klart för oss att bilden trots allt\r\när mycket mörk.</pre><pre>Jag vill fästa uppmärksamheten på en annan sak,\r\nsom kanske kan vara både positiv och negativ.\r\nSyriens president har nu uttryckligen sagt ifrån att\r\ndet inte är fråga om att förhandla direkt med Israel\r\nutan att det måste vara en helhetsuppgörelse. Det\r\när också viktigt när det gäller fredsprocessens\r\nstrategi. Det är alltså inte längre möjligt att\r\nåterkomma till uppgörelser av Camp David-\r\nkaraktär, utan nu är det fråga om att få\r\nhelhetsuppgörelser.</pre><pre>Det är då olika frågor som spelar en mycket viktig\r\nroll. Jag vill dra fram detta med att den palestinska\r\nsidan måste stärkas i processen, så att inte de\r\nnegativa krafterna tar över. En annan sak är MR-\r\ngruppen.</pre><pre>Jag vill nämna att Europarådet har varit inbjudet\r\ntill Israel och också har gjort besök i de ockuperade\r\nområdena. Europarådets president Miguel\r\nMartinez talade inför Knesset, vilket var en mycket\r\nanmärkningsvärd sak. Jag vill i det sammanhanget\r\nnämna, eftersom vi har haft diskussioner i\r\nEuroparådet just med Miguel Martinez om detta,\r\natt han för Europarådets del är mycket positivt\r\nintresserad av att medverka och att hjälpa till för att\r\nen sådan här MR-grupp skall kunna bli\r\nframgångsrik.</pre><pre>Det hör till de aktiva insatser som jag skulle vilja\r\nfästa utrikesministerns uppmärksamhet på. Det\r\nkan finnas en öppning och en möjlighet för Sveriges\r\ninsatser på just den här punkten.</pre><pre>Anf. 8  KARL-ERIK SVARTBERG (s):</pre><pre>Fru talman! Jag använde uttrycket ''elda på'', och\r\ndet gjorde jag därför att det brådskar, precis som\r\nHans Göran Franck, de övriga och utrikesministern\r\nsjälv har påpekat när det gäller Hamas och Hamas\r\ninflytande, som ju växer i en förfärande fart. Därför\r\nmenade jag att det är viktigt att fredsprocessen\r\nkommer i gång igen.</pre><pre>Jag är självfallet beredd att ställa mig bakom\r\nutrikesministerns formuleringar, på samma sätt\r\nsom med följande mening i svaret: ''Med tanke på\r\nden centrala betydelse respekten för mänskliga\r\nrättigheter har för att skapa ömsesidigt förtroende\r\ni regionen, finner jag idén värd att stödja.''</pre><pre>Det är just fråga om att skapa förtroende, och\r\ndärför är jag inte ute efter att störa fredsprocessen,\r\nutan att stödja den. Jag tror att vi kan göra det från\r\nsvensk sida genom att agera mera aktivt för att först\r\noch främst parterna men också andra inflytelserika\r\ngrupper kan mötas. Det är mötet mellan dem som\r\nger de öppningar som behövs i den här processen.</pre><pre>Anf. 9  Utrikesminister MARGARETHA AF\r\nUGGLAS (m):</pre><pre>Fru talman! Alla här i kammaren känner väl till att\r\nmina intryck är att vad Sverige gör via UNWRA\r\noch direkt för att hjälpa till på de ockuperade\r\nområdena är alldeles utmärkt. Det är något vi skall\r\nfortsätta med.</pre><pre>Vi skall inte alldeles bortse från -- om vi håller oss\r\ntill den positiva tolkningen -- att utvecklingen skall\r\nvara fredsinriktad, och vi skall inte underskatta\r\nbetydelsen av ett ekonomiskt samarbete med\r\nMellanöstern. Europa kan ha en stor roll att spela,\r\noch det kan vara oerhört väsentligt. Självfallet är\r\nsituationen i de ockuperade områdena ur\r\nekonomisk synpunkt något att ha i åtanke.</pre><pre>Jag vill nämna det frihandelsavtal som EFTA-\r\nländerna och Israel har ingått. I anslutning till detta\r\navtal ingicks en överenskommelse, som kanske inte\r\nhar rönt så stor uppmärksamhet, om att palestinska\r\nproducenter skall kunna exportera utan hinder från\r\nIsraels sida. Det finns alltså ett erkännande av de\r\nolika parternas intressen i detta. EG har liknande\r\navtal. När vi tänker framåt på vad Sverige och\r\nEuropa kan göra skall vi även komma ihåg den\r\nekonomiska utvecklingen.</pre><pre>Anf. 10  HANS GÖRAN FRANCK (s):</pre><pre>Fru talman! Fredsprocessen kommer förmodligen\r\natt bli långvarig. Man får i varje fall ha som\r\narbetshypotes att det inte går att uppnå snabba\r\nresultat, även om ansträngningarna förstärks\r\nmycket kraftigt från olika håll.</pre><pre>Under den tid det tar att bilda grupper för\r\nmänskliga rättigheter är det trots allt många\r\nmänniskor som fortsätter att lida. Det är\r\nfruktansvärt att det finns 12 000 människor som\r\nsitter i läger. Det är fråga om en typ av\r\nkoncentrationsläger eller arbetsläger. Alla sådana\r\nläger bör läggas ned. Det är mycket\r\nkontraproduktivt sett ur ockupationsmaktens\r\nsynpunkt att bedriva en sådan politik.</pre><pre>Vi talar nu om 400 som har deporterats. Men vi\r\nskall inte glömma bort att 1 300 personer har blivit\r\ndeporterade sedan 1967. En stor grupp människor\r\nhar blivit deporterade vid tidigare tillfällen, fast i\r\nmindre uppseendeväckande proportioner.</pre><pre>Det råder en stor nöd, och det här ger skrämmande\r\ninteriörer av hur våldet drabbar fullständigt\r\noskyldiga människor. Vi kunde häromdagen läsa i\r\nSvenska Dagbladet hur en\r\nbensinmacksföreståndare, som var fullkomligt\r\noskyldig, förlorade allt vad han ägde och hade. Det\r\ngällde mycket stora belopp. Vi får en bra\r\nrapportering från dessa områden. Cordelia\r\nEdvardsson skrev nyligen att det är upplagt för\r\ndirekta förhandlingar med PLO. Detta skrev hon\r\npå basis av att det finns tendenser att förhandlingar\r\nskulle befordra fredsprocessen och ge ett bättre\r\ngrepp i kampen för de mänskliga rättigheterna.</pre><pre>Jag tror att det skulle vara viktigt och betydelsefullt\r\nför fredsprocessen om den israeliska regeringen\r\nensidigt gjorde vissa ställningstaganden. De har ju\r\nfrigett en del människor från lägren. De har låtit en\r\ndel deporterade personer få återkomma. Men jag\r\ntror att vi måste fortsätta med våra påtryckningar\r\nför att den israeliska regeringen skall göra nya\r\nsådana ställningstaganden, allt i syfte att befordra\r\nfredsprocessen. En annan politik i motsatt\r\nriktning -- vilket det finns krafter för i Israel --\r\nverkar i negativ riktning.</pre><pre>Anf. 11  Utrikesminister MARGARETHA AF\r\nUGGLAS (m):</pre><pre>Fru talman! Jag delar Karl-Erik Svartbergs\r\nbedömning när det gäller tidsaspekten. Det är\r\nbråttom.</pre><pre>Överläggningen var härmed avslutad.</pre><pre>2 §  Svar på interpellation 1992/93:87 om\r\nSveriges stöd till fredsprocessen i El Salvador</pre><pre>Anf. 12  Utrikesminister MARGARETHA AF\r\nUGGLAS (m):</pre><pre>Fru talman! Viola Furubjelke har ställt ett antal\r\nfrågor till mig om vad regeringen gör för att stödja\r\nfredsprocessen i El Salvador.</pre><pre>Det fredsavtal som undertecknades i Mexico den 16\r\njanuari 1992 innebar en ny fas i El Salvadors\r\nhistoria. Utvecklingen under det gångna året har\r\nvarit både hoppingivande och imponerande. Under\r\nkonstruktiv ledning från FN har fredsavtalets\r\nparter haft förmåga och vilja att gå vidare i\r\nprocessen mot varaktig fred, försoning och\r\ndemokrati.</pre><pre>Att den väpnade konflikten formellt avslutats\r\nmarkerades vid en särskild högtidlighet i El\r\nSalvador den 15 december, vid vilken Sverige var\r\nnärvarande.</pre><pre>Det finns emellertid kvarvarande problem som\r\ninger oro. Den s.k. ad hoc-kommissionens\r\nrekommendationer angående utrensning av ett\r\nvisst antal militärer har inte helt fullföljts, trots\r\nsärskild uppmaning av FN:s generalsekreterare och\r\ntrots att den salvadoranske presidenten enligt\r\nfredsavtalet har förbundit sig att agera i enlighet\r\nmed kommissionen. Det är av principiell vikt att\r\nkommissionens rekommendationer genomförs i sin\r\nhelhet, och att den salvadoranska regeringen\r\ndärmed markerar det civila samhällets ledande roll.\r\nSamtidigt är det av stor betydelse att förstöringen\r\nav gerillans vapen fullföljs på avtalat sätt.</pre><pre>Den rapport som överlämnades till FN:s\r\ngeneralsekreterare av den s.k.\r\nsanningskommissionen i måndags är ett nödvändigt\r\nled i försoningsprocessen i El Salvador. De\r\nstrukturella orsakerna till våldet i landet måste\r\nundanröjas och det civila samhället stärkas.\r\nKommissionens rekommendationer i detta\r\navseende är angelägna och bör därför genomföras.</pre><pre>Det internationella samfundets stöd till\r\nfredsprocessen i El Salvador kommer att vara av\r\nstor vikt också framöver. Den svenska regeringen\r\nhar för sin del lämnat kontinuerligt politiskt och\r\nekonomiskt stöd. Regeringen har i\r\nbudgetpropositionen föreslagit ett bistånd till\r\nfredsprocessen på 60 miljoner kronor per år under\r\ntre år, förutsatt att aktuella insatser har stöd av\r\nfredsavtalets båda parter, och att insatserna kan\r\nbidra till en fortsatt demokratisering och försoning\r\ni landet i enlighet med fredsavtalet. Sedan tidigare\r\nfinns också ett bistånd på runt 30 miljoner kronor\r\nvia enskilda organisationer och via FN:s\r\nflyktingkommissarie för insatser bland\r\ninternflyktingar och återvändande.</pre><pre>Det svenska stödet till fredsprocessen riktas till tre\r\nhuvudområden. För det första till demobilisering\r\nav f.d. FMLN-soldater och till stöd för deras\r\nintegrering i det civila livet. För det andra avser\r\nbiståndet främja rättsstatens utveckling och en\r\ndemokratisering i landet. Ett tredje huvudområde\r\när insatser för social och ekonomisk rehabilitering\r\nmed tonvikt på särskilt utsatta grupper.</pre><pre>Inom området för mänskliga rättigheter har Sverige\r\nbl.a. bidragit till den ovan nämnda ad hoc-\r\nkommissionens arbete samt till den\r\nsanningskommission som just avslutat sin\r\nundersökning av begångna MR-övergrepp under\r\nkriget. Vi har också bidragit till att\r\nidentitetshandlingar för hundratusentals flyktingar\r\nhar kunnat färdigställas.</pre><pre>Ytterligare insatser, som bl.a. omfattar stöd till\r\nvalprocessen och valens genomförande, är under\r\nberedning. Vad gäller jordfrågan har den\r\nsalvadoranska regeringen i och med fredsavtalet\r\nförbundit sig att lösa den. Jag utgår ifrån att så\r\nockså sker, och att de demobiliserade tilldelas jord\r\ni den utsträckning som utlovats. Vidare övervägs\r\nstöd till uppbyggnaden av den nya civila polisen.</pre><pre>Sverige stödjer helhjärtat FN:s viktiga roll i\r\ngenomförandet av fredsavtalet. Regeringen har\r\ndärför beslutat att ställa svenska officerare och\r\npoliser till FN:s förfogande för tjänstgöring i\r\nobservatörsstyrkan ONUSAL. Ett beslut att\r\nförlänga Sveriges deltagande med tre militära\r\nobservatörer och två civilpoliser har nyligen fattats.</pre><pre>Vi ser vidare mycket positivt på att den\r\nsalvadoranska regeringen har begärt att FN skall\r\nverifiera de kommande valen i mars 1994. Om\r\nSverige ombeds att medverka i detta sammanhang\r\nkommer regeringen att pröva en sådan framställan\r\ni positiv anda.</pre><pre>Mot bakgrund av alla dessa insatser skulle jag vilja\r\nsäga att det finns skäl för oss att med stolthet hävda\r\natt Sverige bidrar aktivt till fredsavtalets\r\ngenomförande, för demokrati och försoning, i El\r\nSalvador.</pre><pre>Anf. 13  VIOLA FURUBJELKE (s):</pre><pre>Fru talman! Jag vill tacka utrikesministern för\r\nsvaret på min interpellation. Utrikesministern\r\navslutar svaret med orden: Det finns skäl att med\r\nstolthet hävda att Sverige aktivt bidrar till\r\nfredsavtalets genomförande. Det är riktigt. Vi har\r\nkunnat vara stolta över vad Sverige har gjort för El\r\nSalvador. Men om vi även i fortsättningen skall\r\nkunna vara det krävs det en något högre profil än\r\nvad som svaret ger uttryck för.</pre><pre>Jag vill bl.a. kommentera vad som i svaret sägs om\r\nsanningskommissionens och ad hoc-\r\nkommissionens arbete. De ingår som en del i\r\nfredsplanen. Ad hoc-kommissionen hade till\r\nuppgift att leta rätt på dem som hade deltagit i\r\nkrigsförbrytelser under detta tolvåriga krig och se\r\ntill att de blev utrensade ur militären. Det var en del\r\nav överenskommelsen.</pre><pre>103 högre militära officerare identifierades. Av\r\ndem har merparten fått lämna sin tjänst med\r\npension eller förflyttats till andra ställen.\r\nFortfarande har 15 officerare inte utrensats -- om\r\njag får använda ett sådant uttryck. FN:s\r\ngeneralsekreterare skriver i ett brev att de åtta som\r\när kvar på sina poster och de sju som har belönats\r\nmed poster som militärattachéer på El\r\nSalvadorianska ambassader i utlandet också måste\r\nlämna sina tjänster. Generalsekreteraren Boutros\r\nGhali har anmodat president Cristiani att\r\nomgående vidta åtgärder så att också dessa\r\npersoner förlorar sina tjänster, men president\r\nCristiani har avvisat dessa uppmaningar.</pre><pre>Sanningskommissionen presenterade sin rapport\r\nmåndagen den 15 mars. Den har angivit att dessa\r\nidentifierade krigsförbrytare skall ställas inför rätta\r\noch att de under minst tio år inte skall få inneha\r\noffentliga tjänster. Som ett svar på detta gick\r\npresident Cristiani ut i ett TV-tal och begärde\r\nallmän amnesti för alla som har nämnts i\r\nsanningskommissionens rapport. Även här har\r\ngeneralsekreteraren uttalat att El Salvador inte kan\r\ngå vidare och få en stabil fred och rättvisa om man\r\ninte först gör upp med det gamla.</pre><pre>Som utrikesministern skriver i svaret är det mycket\r\nangeläget att ad hoc-kommissionens och\r\nsannningskommissionens arbete fullföljs. Men det\r\nräcker inte med att regeringen anser att de bör\r\nfullföljas. Jag efterlyser ett svenskt agerande i\r\nfrågan. Är utrikesministern beredd att gå vidare\r\nmed påtryckningar så att fredsplanen kan fullföljas\r\ni dessa avseenden?</pre><pre>I svaret tas också upp frågan om ett svenskt stöd för\r\natt bygga upp den civila polisen. Utrikesministern\r\nsäger att man överväger ett stöd till uppbyggnaden\r\nav PNC. Man bör inte överväga så mycket längre.\r\nRedan i höstas aktualiserades denna fråga. För\r\nnågra veckor sedan utexaminerades de första\r\npoliserna från den nya polisutbildningen.\r\nUtbildningen dominieras nu av lärare från framför\r\nallt Chile. Det är ett land som kanske inte har\r\nalltför goda traditioner när det gäller civil och helt\r\nmilitärt fristående polis. Det vore angeläget om\r\nSverige kunde göra en insats här. Det är vad El\r\nSalvador önskar.</pre><pre>Slutligen till frågan om valen. Också här säger\r\nutrikesministern att om Sverige får en förfrågan\r\nskall regeringen överväga den i positiv anda. Jag\r\nskulle gärna vilja att vi där var litet mer offensiva.\r\nDet har vi varit när det gällt valövervakning. Jag\r\ntänker då inte minst på den rapport som Bengt\r\nSäve-Söderbergh har utarbetat och lagt fram inför\r\nFN. Det är ett slags manual för hur valövervakning\r\nskall gå till. Där finns det några ledord. Det talas\r\nom långsiktighet, professionalism och politisk\r\nneutralitet. Det är precis vad som behövs också i\r\nvalövervakningen i El Salvador.</pre><pre>Jag tror att Sverige här skulle kunna göra en egen\r\naktiv insats och se till att vi finns närvarande i El\r\nSalvador i god tid före valen, under valen och efter\r\nvalen och att vi också ger assistans med proceduren\r\noch själva det valtekniska arbetet.</pre><pre>Jag vill beröra ytterligare en fråga som nämns i\r\nsvaret. Det gäller jordreformen. Det ingår förvisso\r\ni fredsplanen att presidenten skall lösa dessa frågor.\r\nMen det har visat sig svårt. Man befarar från\r\nFMLN:s sida att tillräckligt med jord inte kommer\r\natt utdelas. Det saknas helt enkelt det kapital som\r\nbehövs för att friköpa jordar.</pre><pre>Utrikesministern säger i svaret att Sverige ger ett\r\nbidrag på 60 miljoner under ett antal år. Det är\r\nlovvärt. Men det är enligt fredsplanen också möjligt\r\natt ge bistånd direkt till byarna. Det måste inte gå\r\nvia regeringen. Jag tror det vore bra att rikta stödet\r\nså, att man kan se till att det löser problemen med\r\njordreformen.</pre><pre>Jag ser fram mot utrikesministerns svar och\r\nkommentarer på dessa ytterligare frågor.</pre><pre>Anf. 14  HANS ANDERSSON (v):</pre><pre>Fru talman! Trots att det inte var jag som ställde\r\nfrågan vill också jag tacka för svaret. Jag är också\r\ntacksam att Viola Furubjelke tog upp frågan. Den\r\nkom lämpligt med tanke på att\r\nsanningskommissionens rapport blev offentliggjord\r\ni måndags.</pre><pre>Det kom ett TT-telegram som jag fick syn på i min\r\ndator. Där stod det: Gerillan hade rätt,\r\nReaganregeringen hade fel, om El Salvador. Det är\r\ntillspetsat, men det är en mycket korrekt\r\nbeskrivning av det blodiga och brutala 80-tal som\r\ninnebar ett inbördeskrig som varade tolv år i detta\r\nlilla land på USA:s bakgård.</pre><pre>För den som har besökt Centralamerika eller\r\narbetat i El Salvador, som jag har gjort, både under\r\nkriget och strax efter fredsavtalet är det en lycka att\r\nse vad som har hänt. Det är som skillnaden mellan\r\nnatt och dag att vara i El Salvador i dag jämfört med\r\nför några år sedan. Då har man förmodligen ändå\r\nganska små krav på mänskliga rättigheter och på\r\nhur ett civilt samhälle skall vara. Fortfarande\r\nförekommer mycket repression, och fortfarande\r\ndödas människor.</pre><pre>Listan på människor som fallit offer för brott mot\r\nmänskliga rättigheter är lång även under fredsåret\r\n1992. Det värsta är att det är just de av mina vänner\r\nsom arbetar för att öppna ett civilt utrymme -- de\r\nsom arbetar i folkrörelser, kooperativ och\r\nfackföreningar -- som blivit dödade, lönnmördade.</pre><pre>Det svar som utrikesministern ger andas en mycket\r\ngod förståelse av grundproblemen. De strukturella\r\nsamhällsproblem och de oändliga sociala klyftorna\r\ni samhället förorsakade den militära konflikten.\r\nFrågorna hör ihop: mänskliga rättigheter,\r\ndemokrati, jordreform, fackliga rättigheter och\r\ncivil polis. Det är t.ex. viktigt att arbeta för att\r\ndemokratiska val skall hållas. Det har hållits val.\r\nJag var där i samband med valen 1991. På de få\r\nvalmöten som tilläts var det fler militärer och\r\npoliser än åhörare. Människor var skräckslagna.</pre><pre>Jag vill kommentera några saker i svaret. Svaret är\r\nhoppfullt och optimistiskt. Jag tror att det är rätt att\r\nvara det. Det som har skett, den\r\nförsoningsprocedur som har genomförts, är\r\nimponerande. Men hoten är många. Det visar inte\r\nminst svårigheten att offentliggöra ad hoc-\r\nkommissionens och sanningskommissionens\r\nrapporter, de ständiga hoten från den militära\r\nledningen och sabotaget mot fredsprocessen från\r\njordägarna och dem som äger rikedomar i El\r\nSalvador. De är därmed en del av orsakerna till de\r\nsociala konflikterna.</pre><pre>Det finns ett starkt hot om revanschism från\r\nmilitärens sida. Det är fortfarande ett dåligt läge för\r\nde mänskliga rättigheterna. Det gör att jag skulle\r\nvilja ställa några kompletterande frågor.</pre><pre>Som Viola Furubjelke påpekade, har ju ad hoc-\r\nkommissionen namngivit ett antal personer. Det\r\nfinns fortfarande kvar 15 högre officerare. USA:s\r\nregering ställde ett ultimatum i måndags och sade\r\natt om de inte avskedas, kommer man att frysa en\r\ndel av utvecklingshjälpen till El Salvador. Kommer\r\nden svenska regeringen att ta ett likadant initiativ?</pre><pre>I sanningskommissionens rapport sägs att ett\r\nmycket aktivt stöd och en mycket aktiv finansiering\r\ntill dödsskvadronernas terror under 80-talet kom\r\nfrån USA:s territorium, framför allt från områden\r\ni Miami, där det fanns en hel del salvadoraner.\r\nDenna terrorism utomlands borde undersökas och\r\nfår aldrig upprepas, står det i\r\nsanningskommissionens rapport. Men tyvärr kunde\r\nman av tidsskäl, och kanske också av politiska\r\nlämplighetsskäl, inte göra en närmare utredning.\r\nMan befinner sig ju på USA:s bakgård.</pre><pre>Jag tror att det är mycket viktigt för alla länder i\r\nCentralamerika och för El Salvadors framtid -- om\r\nmöjligheten skall finnas för att ha en oberoende stat\r\noch att hävda mänskliga rättigheter -- att man\r\nkraftfullt fördömer och påvisar USA:s inblandning\r\noch faktiska terrorism i ett land alldeles i närheten.\r\nJag hoppas att utrikesministern kan ta upp den här\r\nfrågan med den nya administrationen under USA-\r\nresan.</pre><pre>Ad hoc-kommissionens och\r\nsanningskommissionens rapporter kräver åtgärder.\r\nPresident Cristiani driver nu linjen att det skall råda\r\nstraffrihet och en fullständig amnesti även i\r\nfortsättningen. Mycket breda opinioner bland\r\nfolkliga rörelser och religiösa sektorer kräver i alla\r\nfall att rättsordningen skall prövas.\r\nUtrikesministern säger i sitt svar att vi vill främja en\r\nrättsstat. Se då till att försöka främja att vi\r\nverkligen prövar de mycket grova och systematiska\r\nbrotten mot de mänskliga rättigheterna i\r\nrättegångar!</pre><pre>Vi i Sverige har ju föredömligt tagit initiativ i\r\nSerbienfrågan när det gäller en tribunal. Hur ser\r\ndet ut med det svenska engagemanget i det\r\nsalvadoranska fallet? Jag skulle vilja få\r\nkommentarer från utrikesministern.</pre><pre>Det svenska biståndet om 60 miljoner kronor per\r\når i tre år bygger ju på konsensus mellan de olika\r\nparterna. Finns det konsensus, vad är planerat, vad\r\när beslutat och vad är eventuellt utbetalt? Jag skulle\r\ngärna vilja ha kommentarer kring de frågorna.</pre><pre>Anf. 15  KARL-GÖRAN BIÖRSMARK\r\n(fp):</pre><pre>Fru talman! Av de sju frågor som Viola Furubjelke\r\nframförde i sin interpellation skulle jag närmast\r\nvilja beröra de två sista, nämligen en långvarig\r\nobservatörsnärvaro så att också förberedelserna för\r\nvalen 1994 kan täckas in och vikten av att\r\nvalövervakningen sker både före, under och efter\r\nvalen.</pre><pre>Det är lätt att tro att valet bara är själva valdagen\r\neller dagarna före och efter, men det är en lång\r\nprocess. Därför är det enligt mitt förmenande\r\nmycket viktigt, och det understryker också\r\ninterpellanten, att man har övervakning under en\r\nlängre period. Det bör finnas en närvaro långt före\r\nvalet, så att man kan följa processen. Man bör även\r\nfölja den efteråt då man ser resultatet och finnas\r\nnärvarande när efterdyningarna efter valet\r\nkommer. Detta är en investering i ett demokratiskt\r\nval. Det gäller att få ut det bästa möjliga av den\r\ninvesteringen.</pre><pre>Det finns ju fortfarande ett våld i El Salvador i dag.\r\nJag hade tillfälle att tala med svenska poliser som är\r\ndär. De berättade för mig att det sker 10--15 mord\r\nom dagen. Mycket av detta är helt anonymt.</pre><pre>Hans Andersson nämner här att det är en lycka att\r\nse El Salvador i dag. Då har man naturligtvis små\r\nkrav, precis som han sade. Men jämförelsevis kan\r\ndet ju vara så om vi ser tillbaka några år. Det är\r\nändå fortfarande ett mycket våldsamt samhälle i El\r\nSalvador. Det gör ett mycket starkt intryck att på\r\nplats i de enklaver som nu finns och som bevakas\r\nav FN, få se unga tonåringar med sina vapen, sina\r\nkalasjnikov, som de stolt visar upp.</pre><pre>Jag tycker kanske också, som Viola Furubjelke\r\nantydde i sin kommentar, att det är litet vagt när\r\nutrikesministern kommenterar detta med en positiv\r\nsyn på valövervakningen. Det står så här i svaret:\r\n''Om Sverige ombeds att medverka i detta\r\nsammanhang kommer regeringen att pröva en\r\nsådan framställan i positiv anda.''</pre><pre>Jag skulle vilja att utrikesministern var litet klarare\r\noch tydligare på den punkten.</pre><pre>Anf. 16  Utrikesminister MARGARETHA AF\r\nUGGLAS (m):</pre><pre>Fru talman! Det tror jag också att jag kan vara. Jag\r\ntycker att detta med valövervakning ligger väl i linje\r\nmed vad Sverige brukar vilja göra. Det är mycket\r\nnaturligt att vi ser detta som ett viktigt område för\r\noss i vårt stöd till fredsprocessen.</pre><pre>Jag delar också Viola Furubjelkes och Karl-Göran\r\nBiörsmarks uppfattning att detta är mycket viktigt.\r\nVi har ju kunnat se hur Namibia är ett gott exempel\r\npå en väl genomförd valövervakningsoperation,\r\nmedan vi kan ta Angola och skeendet där som ett\r\nexempel på när det inte har genomförts väl. Där var\r\nförberedelsearbetet inte tillräckligt och framför allt\r\nvar uppföljningsarbetet inte tillräckligt. Där skall\r\nSverige verkligen vara aktivt och ta på sig ett\r\nansvar. Det har jag inga svårigheter att säga.</pre><pre>När det sedan gäller den sanningskommission och\r\ndet skeende som har tagits upp av flera talare här,\r\när det som jag nämnde i mitt svar att Sverige har\r\nbidragit till finansiering av kommissionens arbete.\r\nSvenska representanter var också närvarande vid\r\növerlämnandet av rapporten i FN-högkvarteret i\r\nmåndags. Sverige har såväl till parterna som i FN-\r\nsekretariatet framfört vår uppfattning att\r\nkommissionens rekommendationer bör verkställas.\r\nVi har alltså framfört Sveriges uppfattning.</pre><pre>Jag vill dessutom nämna för kammaren, om ni inte\r\nhar uppmärksammat detta, att i går gjorde\r\nsäkerhetsrådets president ett uttalande rörande El\r\nSalvador. I detta uttalande välkomnar rådet\r\nsanningskommissionens rapport samt understryker\r\nvikten av att parterna i enlighet med fredsavtalen\r\nefterlever såväl kommissionens rekommendationer\r\nsom övriga utestående förpliktelser. Rådet anger\r\natt det kommer att fortsätta att nära följa\r\nutvecklingen i El Salvador och att man naturligtvis\r\när beredd att bistå parterna för att slutföra\r\nfredsprocessen.</pre><pre>Mitt svar till Hans Andersson när det gäller den\r\nsvenska regeringens fortsatta agerande blir att vi\r\nvill agera i nära samklang med FN. Det har vi gjort\r\ntidigare, och det tycker vi att vi bör göra nu. Här\r\nhar vi ett klart ståndpunktstagande från\r\nsäkerhetsrådets sida. Sverige kommer att agera i\r\nnära samklang med FN. Det är den rätta vägen.</pre><pre>Jag nämnde också i mitt svar att svenskt bistånd är\r\ninriktat på att främja rättsstatens utveckling och en\r\ndemokratisering i landet. Det innebär att svenskt\r\nbistånd kommer att direkt kunna användas för\r\nuppföljning av sanningskommissionens rapport.</pre><pre>Anf. 17  KARL-GÖRAN BIÖRSMARK\r\n(fp):</pre><pre>Fru talman! Jag vill tacka utrikesministern för\r\nsvaret och synen på vikten av detta med\r\nvalövervakning. Det är bra exempel att jämföra\r\nNamibia och Angola. Där kan man se vad som kan\r\nkomma ut av detta. Jag brukar fundera över detta\r\nibland när jag tänker på den situation som är i\r\nAngola i dag. Om det internationella samfundet\r\nhade varit mer på alerten och stött processen i\r\nAngola mycket mer massivt, kanske vi inte hade\r\nfått uppleva det vi upplever i dag.</pre><pre>Ur det perspektivet är valövervakning och hela den\r\nprocessen som vi nu trycker på före, under och efter\r\nvalet en billig investering totalt sett. Ett slarvigt\r\ngenomfört val och en slarvigt genomförd\r\nvalövervakning för med sig otroliga kostnader\r\nframför allt i människoliv men också i pengar. Det\r\nser vi i Angola.</pre><pre></pre><pre>Jag är litet fundersam över vad som nu händer t.ex.\r\nnär det gäller valövervakningen i Eritrea. Jag\r\nundrar om vi möjligtvis är litet för dåligt aktiva\r\näven där. Jag hyser vissa farhågor i fråga om detta.</pre><pre>Jag hoppas att vi nu inte skall göra det misstaget när\r\ndet gäller valen 1994 i El Salvador utan att det blir\r\nen massiv insats, så att valen kan genomföras på ett\r\nfredligt sätt och så att det blir en riktig investering.</pre><pre>Anf. 18  VIOLA FURUBJELKE (s):</pre><pre>Fru talman! Jag tackar också för utrikesministerns\r\nförtydligande när det gäller Sveriges agerande\r\nunder valproceduren framöver. Jag hoppas att vi\r\nkan ta det som ett löfte om att Sverige kommer att\r\nha en långsiktig närvaro i El Salvador i samband\r\nmed valen och att vi också kommer att bidra med\r\nvalteknisk assistans. Detta är ett oerhört viktigt\r\nbidrag till fredsprocessens genomförande.</pre><pre>När det gäller Sanningskommissionens och Ad hoc-\r\nkommissionens rapporter, är det naturligtvis bra att\r\nutrikesministern och Sverige för parterna och för\r\nsäkerhetsrådet har talat om var vi står och vad vi\r\nanser. Men jag skulle vilja säga till utrikesministern\r\natt man inte skall viska mellan skål och vägg utan\r\natt man skall kungöra detta tydligt i massmedierna.\r\nDet är trots allt trycket från omvärlden som kan\r\nförmå president Cristiani att verkligen vidta\r\nåtgärder. Ett offentligt uttalande på denna punkt\r\nskulle välkomnas.</pre><pre>Utrikesministern berörde inte den civila polisen i\r\nsitt senaste inlägg. Kommer Sverige att mera aktivt\r\nbidra till utbildningen av en militärt fristående civil\r\npolis i El Salvador?</pre><pre>Anf. 19  HANS ANDERSSON (v):</pre><pre>Fru talman! Jag tackar också för utrikesministerns\r\nsenaste inlägg. Jag tycker att det är mycket bra att\r\nSverige på alla sätt stöder FN:s roll, som har varit\r\nmycket betydelsefull i Centralamerika och inte\r\nminst i El Salvador. Men jag tycker, precis som\r\nViola Furubjelke, att vi måste förstärka profilen\r\noch kunna göra direkta insatser precis som andra\r\nparter gör. Jag vet att EG gjorde det i samband med\r\nen diskussion för några veckor sedan om\r\nekonomisk hjälp för utveckling. Jag vet att även\r\nden nya USA-administrationen har gjort det.</pre><pre>Jag skulle vilja påminna om mina frågor om\r\nkommentarer kring USA:s roll och vikten av att\r\nman värnar små länders sjävständighet, även om de\r\när grannar med stora och mäktiga länder.</pre><pre>Jag vill även påminna om frågan om ett eventuellt\r\ninitiativ för att få rättsstaten i funktion och kunna\r\npröva dessa mycket grova brott mot de mänskliga\r\nrättigheterna.</pre><pre>Utrikesministern annonserade i svaret återigen det\r\nsvenska biståndet på 60 miljoner kronor per år. Har\r\nnågot planerats, beslutats eller utbetalats?</pre><pre>Jag skulle vilja ställa ytterligare två frågor som tas\r\nupp i svaret. Den ena gäller jordfrågan.\r\nInterpellationssvaret om den är mycket\r\nidylliserande. Man kan inte förvänta sig att denna\r\nfråga löses tillfredsställande bara därför att\r\npresidenten förbundit sig att lösa den.\r\nUtrikesministern säger: ''Jag utgår ifrån att så också\r\nsker -- -- --.'' Men vi vet efter att ha studerat\r\nprocessen under hela förra året att så inte sker. Det\r\nhar att göra med maktfrågor. Det har också att göra\r\nmed det som Viola Furubjelke antydde, nämligen\r\natt detta är ett mycket litet land. Det är ungefär lika\r\nstort som Småland, och jordfördelningen är\r\noerhört orättvis. Det handlar alltså om jorden, och\r\ndet kanske handlar om jordköp, därför att i en del\r\nav Chapotetekavtalet beskrivs en kommersiell\r\nhantering av jordar, och det saknas pengar. Om det\r\när svårt att köpa jordar för svenska medel kan man\r\ntänka sig fonder för kreditgivning. Man kommer att\r\nsakna pengar till insatsvaror. Det finns kanske\r\nanledning att stödja kooperativ, utbildning och\r\ninfrastruktur i Centralamerika. Det har funnits\r\nsådana biståndsprojekt i Nicaragua.</pre><pre>Slutligen: En mycket viktig del av den\r\nsalvadoranska frågan handlar om de strukturella\r\nproblemen, vilket utrikesminister också säger i\r\nsvaret. Det handlar om att få i gång en social\r\nekonomisk utveckling. Därför sades det i avtalet att\r\nman skulle ha ett forum för att diskutera dessa\r\nting -- det sociala ekonomiska forumet. Det är en\r\ndiskussionsklubb som faktiskt inte har fungerat.\r\nMan har från regeringens och arbetsgivarnas sida\r\nblockerat detta arbete. Det finns ett preliminärt\r\nmycket ytligt avtal från den 17 februari. Men det är\r\nmycket som lämnas i övrigt att önska i fråga om\r\ndetta. Om det skall bli en utveckling, måste det till\r\nett sådant samförstånd. På vilket sätt kan den\r\nsvenska regeringen stimulera det?</pre><pre>Anf. 20  Utrikesminister MARGARETHA AF\r\nUGGLAS (m):</pre><pre>Fru talman! Vad kan vara mer offentligt än att här\r\ni kammaren tala om att Sveriges regering stöder\r\ngenomförandet av Sanningskommissionens\r\nrapport. Det får mig att även göra reflexionen att\r\njag tyckte att det var mycket bra att Viola\r\nFurubjelke väckte denna interpellation. Jag anser\r\nfaktiskt att Sverige gör väldigt mycket för att främja\r\nfredsprocessen i El Salvador. Det var därför som\r\njag avslutade interpellationssvaret med ett\r\nuttalande. Jag har en känsla av att det inte är något\r\nsom är särskilt känt i det svenska samhället. Från\r\nden synpunkten tyckte jag att det var mycket bra att\r\nvi skulle få en möjlighet att här i kammaren tala om\r\ndetta. Jag har även med mig ett tvåsidigt A4-papper\r\nmed uttalanden och det politiska stödet för\r\nfredsprocessen i olika skeenden som Sveriges\r\nregering faktiskt har gjort. Jag skall emellertid inte\r\ntrötta kammaren med att läsa upp det. Men jag kan\r\nnaturligtvis inte svara att dessa uttalanden alla\r\ngånger har uppmärksammats i pressen. Det är ju i\r\nden verkligheten som vi lever. Jag tyckte därför att\r\ndet var mycket bra att vi kunde ha denna\r\ndiskussion.</pre><pre>\r\nFår jag sedan när det gäller frågan om de civila\r\npoliserna säga att jag i denna fråga inte kan gå\r\nlängre än att konstatera att denna insats bereds.\r\nOm jag gjorde det skulle jag gå förbi både\r\nhandläggande tjänstemän och ansvarigt statsråd.\r\nDärför får jag hålla mig till det som jag har sagt i\r\nmitt svar.</pre><pre>Anf. 21  HANS ANDERSSON (v):</pre><pre>Fru talman! Den här gången kan jag inte, hur gärna\r\njag än vill, tacka för svaret, eftersom jag inte fick\r\nnågot svar på den serie frågor som jag ställde. Jag\r\ntycker att åtminstone en av dessa frågor är så\r\nkonkret och så direkt bunden till utrikesministerns\r\nförvaltningsområde att man kunde förvänta sig ett\r\nsvar. Det handlar om de 60 miljonerna per år. Vad\r\när planerat, beslutat och eventuellt utbetalt?\r\nDärmed får man också en indikation på vilka\r\ninsatser som kan göras.</pre><pre>Utrikesministern talar med stolthet om det svenska\r\nengagemanget. Det tycker jag nog att man i stort\r\nsett kan göra när det gäller hela\r\nCentralamerikabilden. Men det bör utvecklas och\r\nföljas upp. Jag tror också att det då är angeläget att\r\npåpeka att det är riktigt att det inte har hörts så\r\nmycket om det svenska engagemanget, vare sig när\r\ndet gäller regeringsengagemanget eller det växande\r\nengagemang som finns från enskilda\r\norganisationer. Det gäller kyrkliga organisationer,\r\nRädda barnen och nu alltmer även svenska enskilda\r\nvolontärorganisationer som i fredens tecken börjar\r\nfå en större närvaro. Den närvaron betyder att man\r\narbetar bland marginaliserade grupper,\r\nomförflyttade människoskaror som bor i San\r\nSalvadors utkanter eller i krigszonerna på den\r\noändligt fattiga landsbygden i El Salvador. Det\r\nhandlar helt enkelt om att bygga upp hela\r\ninfrastrukturen -- bygga vägar, återbeskoga, bygga\r\nbostäder för alla som har kommit hem och\r\nrepatrierats från omgivande länder, Mexico,\r\nHonduras osv.</pre><pre>Jag vill alltså gärna framhäva betydelsen av de\r\nsvenska enskilda organisationerna. När de är på\r\nplats är faktiskt vanligt folk på plats, om jag får säga\r\nså. Då finns det vittnen till alla de bekymmer och\r\nbesvär och kanske även brott mot mänskliga\r\nrättigheter som begås. Det är därför mycket viktigt\r\natt stimulera svenska enskilda organisationer och\r\nfolkrörelser att vara närvarande.</pre><pre>Jag anser att det är utomordentligt bra med det\r\nsvenska engagemanget, både på regeringsplanet\r\noch från folkrörelserna. Men jag skulle önska ett\r\ntydligare svar från utrikesministern. Detta är\r\nnämligen politiska frågor av yttersta betydelse. Det\r\nhandlar om ett litet land, ett land i skuggan, på\r\nbakgården till USA, och det handlar om mänskliga\r\nrättigheter, intimt sammanvävda med fackliga\r\nfriheter, folkrörelsefrihet och själva idén om att\r\nbygga ett rättvist samhälle. Det är därför som man\r\nmöter ett så starkt motstånd från överklassen i El\r\nSalvador, som sedan gammalt har grundat sin\r\nmaktställning på ett praktiskt taget totalt\r\njordägande.</pre><pre>Anf. 22  VIOLA FURUBJELKE (s):</pre><pre>Fru talman! Jag ger väldigt gärna utrikesministern\r\ntillfälle att även i fortsättningen kungöra Sveriges\r\nhållning vad gäller mänskliga rättigheter i El\r\nSalvador och svensk inställning i olika frågor som\r\nrör fredsprocessen.</pre><pre>Naturligtvis kommer vi att följa de här frågorna.\r\nOm vi i dag inte kan få svar på frågor om Sveriges\r\ninsatser för jordfrågan och om den nationella civila\r\npolisen samt på andra frågor som kan dyka upp\r\nåterkommer jag gärna till dessa saker i frågor och\r\ninterpellationer framöver.</pre><pre>Anf. 23  Utrikesminister MARGARETHA AF\r\nUGGLAS (m):</pre><pre>Fru talman! Glädjande nog har jag med mig en\r\nkunnig tjänsteman som kan hjälpa till när det gäller\r\nHans Anderssons fråga om hur mycket av de 60\r\nmiljonerna som utbetalats. Det handlar ju om ett\r\nprogram som löper ett antal år, och detta år har 30\r\nav de 60 miljonerna utbetalats.</pre><pre>Vi har bidragit med 17 miljoner kronor i samband\r\nmed demobiliseringen av FMLN-soldater. Det\r\ngäller mat, utbildningsprogram och tand- och\r\nsjukvård. Det gäller allt möjligt som ni hör. Inom\r\nMR-området har vi bidragit till Ad hoc-\r\nkommissionens och Sanningskommissionens\r\narbete. Vi lämnar stöd till oberoende\r\nsamhällsvetenskaplig forskning och till det katolska\r\nuniversitetets institut för mänskliga rättigheter i\r\nSan Salvador. Vi har även bidragit till FN-styrkans\r\nMR-avdelning. Vi kommer också att pröva\r\nmöjligheten att bidra till det ombudsmannaämbete\r\nför MR som relativt nyligen inrättats i landet, och\r\ndet tycker jag är en mycket positiv sak. Vi kommer\r\ndessutom att via FN lämna stöd till reformarbetet\r\nbeträffande domstolsämbetet -- detta är också\r\nunder beredning.</pre><pre>Inom området för social utveckling har vi via\r\nUnicef bistått med medel till ett vattenprojekt. Vi\r\nplanerar att fortsätta så. Vidare har vi ett\r\nfattigdomsinriktat stöd till hjälp för de interna och\r\nexterna flyktingar som nu skall försöka återgå till\r\nett normalt liv.</pre><pre>Jag hoppas att jag med detta har konkretiserat\r\nnågot av det vi gör.</pre><pre>Överläggningen var härmed avslutad.</pre><pre>3 §  Svar på interpellation 1992/93:85 om den\r\nekonomiska tillväxten som målsättning</pre><pre>Anf. 24  Finansminister ANNE WIBBLE\r\n(fp):</pre><pre>Fru talman! Lena Klevenås har i en interpellation\r\nställt ett antal frågor om den ekonomiska tillväxten\r\nsom målsättning.</pre><pre>I all ödmjukhet vill jag svara Lena Klevenås att jag\r\nvarken när det gäller tillväxten eller någon annan\r\nfråga vill ha en uppfattning om vad som gäller ''för\r\nall framtid''.</pre><pre>På den långa sikt den här regeringen bedriver sin\r\npolitik är däremot svaret ett entydigt men villkorat\r\n''ja''.</pre><pre>Entydigheten har två bevekelsegrunder.</pre><pre>För det första är det alldeles klart att Sverige har\r\nstora och viktiga resurser, inte minst i människors\r\nkunnande och uppfinningsrikedom, som ännu inte\r\nutnyttjats fullt ut. Med en klok ekonomisk politik\r\nskall vi försöka att bättre tillvarata dessa\r\nmöjligheter än vad som gjorts under de gångna 20\r\nåren. Då bör en hygglig tillväxt ligga inom räckhåll\r\nåtminstone under de närmaste 10--15 åren.</pre><pre>För det andra är det en allvarlig missupfattning att\r\nekonomisk tillväxt med nödvändighet leder till\r\nmiljöförstöring. Det är visserligen sant att\r\nvästvärldens industrialisering i ett tidigare skede\r\nledde till en kraftig ökning av utsläppen av många\r\nmiljöförstörande ämnen. Under de senaste\r\ndecennierna har emellertid denna koppling mellan\r\nekonomisk tillväxt och miljöförstöring brutits och\r\npå många områden vänts i sin motsats. I dag är det\r\nsnarare så att det är tillväxten och den teknologiska\r\nförnyelsen som bidrar till att vi får ett snabbt\r\ngenomslag av mer miljövänliga teknologier, medan\r\ntider av ekonomisk nedgång innebär att\r\nmiljöarbetet blir eftersatt.</pre><pre>Detta samband återfinns också i u-länderna där det\r\nibland är just fattigdomen, dvs. bristen på\r\nekonomisk tillväxt, som är en bidragande orsak till\r\nmiljöförstöringen. Utvecklingen i Östeuropa är ett\r\nannat talande exempel på vad som sker när\r\ntillväxten uteblir. Den ekonomiska tillbakagången\r\ngör det svårt att avveckla eller ens förändra\r\ntillverkningsmetoder som allvarligt skadar miljön.</pre><pre>Villkoret, emellertid, är att vi aldrig säger ja till\r\n''tillväxt till vilket pris som helst'':</pre><pre>-- Dels skall vi ha ett brett perspektiv på vilka\r\nresurser landet förfogar över, både nu och i\r\nframtiden. I dessa avseenden bedrivs ett aktivt\r\narbete på att bredda underlaget för den\r\nekonomiska politikens beslut. Jag vill i det här\r\nsammanhanget betona dels det arbete med\r\nmiljöräkenskaper som nu bedrivs vid\r\nKonjunkturinstitutet, dels den bilaga om\r\nnationalförmögenhetens utveckling som just KI\r\ntillsammans med Statistiska centralbyrån\r\nutarbetade för 1992 års långtidsutredning.</pre><pre>-- Dels skall vi både nationellt och internationellt\r\nbidra till att de resurser som tillväxten skapar också\r\nanvänds till att lindra miljöns och u-ländernas\r\nproblem. Det gör vi genom biståndet, men kanske\r\ni ännu högre grad genom att verka för frihandel och\r\neffektiv resursanvändning globalt, t.ex. genom att\r\nfrämja GATT-rundans ansträngningar att minska\r\njordbruksprotektionismens snedvridningar och\r\nmiljöförstöring.</pre><pre>Ja, obetingat ja: Om en klok ekonomisk politik från\r\nsvensk sida leder till ökad tillväxt kan vi bättre\r\nbidra till att jämna ut klyftorna och minska\r\nmiljöförstöringen, även internationellt. Må vara att\r\ndet lilla landets bidrag väger lätt i det stora hela,\r\nmen det är vår skyldighet att våra resurser används\r\nså väl och för något så gott som möjligt.</pre><pre>Anf. 25  LENA KLEVENÅS (s):</pre><pre>Fru talman! Jag tackar finansministern för svaret\r\noch för den tid som jag får ta i anspråk för denna\r\ndebatt. I all ödmjukhet vill jag anföra några\r\nsynpunkter.</pre><pre>Problemet med den ekonomiska tillväxten som\r\npolitisk målsättning är att den är så dålig på att ta\r\nhänsyn till det som sker på lång sikt.\r\nFinansministern säger i sitt svar att hon inte ''vill ha\r\nen uppfattning om vad som gäller ''för all framtid'''.\r\nJag tror att problemet litet grand ligger i just detta.\r\nEkologer talar ofta om de stora problemen -- om\r\njordens natur, om resurserna och om hur vi skall\r\nklara jordens framtid.</pre><pre>Det är viktigt att människor även i framtiden kan\r\nleva på vår jord. Brundtlandkommissionen har\r\nkommit fram till något som kallas uthållig\r\nutveckling. Det tror jag att också finansministern,\r\näven om hon inte säger det i svaret, ställer upp på.\r\nMen hur skall vi då uppnå en uthållig utveckling?\r\nPå kort sikt kan man kanske ha en ekonomisk\r\ntillväxt. Men jag tror inte att ekonomisk tillväxt kan\r\nvara lösningen på alla de problem som\r\nfinansministern och jag vill lösa: fattigdomen i u-\r\nländerna, miljöproblemen i östländerna och den\r\nekonomiska krisen i Sverige. Det kan inte vara så\r\natt samma recept löser alla olika typer av problem.</pre><pre>Jag har inte påstått att ekonomisk tillväxt med\r\nnödvändighet leder till miljöförstöring. Men jag\r\nnoterar att även finansministern säger att tillväxten\r\nhar orsakat miljöproblem. Den tillväxt som orsakat\r\nmiljöproblemen skall också lösa dessa. Den tillväxt\r\nsom enligt min uppfattning har lett till att länder i\r\ntredje världen gjorts fattiga skall lösa även\r\nproblemet med att ge de här länderna en bättre\r\nutveckling.</pre><pre>Min grundfråga som jag vill bolla tillbaka till\r\nfinansministern är: Hur leder en ökad tillväxt i\r\nSverige till en utjämning av klyftorna i tredje\r\nvärldens länder? Jag tror inte att det är möjligt.</pre><pre>Det duger inte att ha ekonomisk tillväxt som\r\npolitisk målsättning, och det av många skäl. På\r\nnågot sätt är det fråga om ett\r\nvarseblivningsproblem. När jag talar om\r\nekonomisk tillväxt tänker människor på olika\r\nsaker. På samma sätt förhåller det sig när\r\nfinansministern säger det. Vissa människor\r\nuppfattar det här som framsteg, välstånd och\r\nutveckling -- alltså i stor utsträckning som något\r\nsom är gott.</pre><pre>Andra människor tolkar detta som miljöförstöring,\r\nutplundring och ökade klyftor. Båda delarna finns\r\nju i begreppet.</pre><pre>Tillväxten räknar vi som en ökning av BNP. Men\r\nBNP värderar inte det man räknar, utan räknar\r\nbara ekonomiska transaktioner. När vi jämför oss\r\nmed andra länder använder vi den här siffran. När\r\nvi jämför hur vi växer räknar vi det i procent. Då\r\nblir det tokigt.</pre><pre>En liten tillväxt i Sverige är i själva verket en\r\nmycket stor mängd, men ter sig liten i förhållande\r\ntill en lika stor procentuell tillväxt för ett land som\r\nkanske har hälften eller en tiondel av vår nivå.\r\nDärför blir alla jämförelser så bedrägliga.</pre><pre>När man säger att vi halkar efter är det inte sant.\r\nDen tillväxt som vi får är ju större än det land vi\r\njämför oss med kanske har som utgångsläge.</pre><pre>Det är olyckligt att så många människor i Sverige\r\ninte ställer upp på de politiska mål vi har och att\r\nman vid målsättningen så dåligt har kunnat ta till sig\r\nde ekologiska insikter som också måste finnas i en\r\nekonomisk politik. Någon gång måste vi definiera\r\nbättre vad detta står för.</pre><pre>Det finns en produktion som är gratis. Det är den\r\nenda som finns och den är grunden för all annan\r\nproduktion. Det är fotosyntesen, de gröna\r\nväxternas förmåga att direkt av solen skapa\r\nväxtkraft. Men den produktionen, som är grunden\r\nför all annan produktion, håller vi nu på att\r\nförstöra.</pre><pre>Matjorden försvinner, jordarna utarmas, marken\r\nförsuras. Jag hörde senast i går att barrträden i\r\nSverige förlorar sina barr. De växer inte längre.\r\nDetta kommer också på sikt att drabba\r\nskogsindustrin och virkesproduktionen.</pre><pre>Den ekonomiska tillväxten är inte något\r\nmirakelmedel som skall lösa alla problem. Alla kan\r\ninte vinna i denna kamp. När vi skall ha tillväxt och\r\nkonkurrens kommer alltid någon att förlora. När vi\r\nkonkurrerar med varandra kommer de som har\r\nbäst förutsättningar, de rikaste människorna och de\r\nrikaste länderna, alltid att vinna. Klyftorna på\r\njorden kommer att öka.</pre><pre>Detta oroar mig oerhört mycket. Jag skulle önska\r\natt vi kunde ha en diskussion i all ödmjukhet. Vi\r\nmåste formulera målen för vår politik så att vi tar\r\nhänsyn till framtiden, till de fattiga människorna\r\noch till miljön.</pre><pre>Anf. 26  Finansminister ANNE WIBBLE\r\n(fp):</pre><pre>Fru talman! Lena Klevenås sade att det inte duger\r\natt ha tillväxt som mål. Jag tycker att det är ett\r\nmycket bra mål. Jag har för övrigt förstått att även\r\nSocialdemokraterna omfattar detta mål. Jag tycker\r\ninte att vi skulle behöva tvista på den punkten.</pre><pre>En annan sak som jag tycker är litet egenartad och\r\nsom jag vill kommentera är när Lena Klevenås\r\nsäger att tillväxt inte är lösningen på fattigdomens\r\nproblem. Jo, det är den faktiskt. Fattigdom betyder\r\nlåga inkomster. Tillväxt är, med det mått som vi\r\nbrukar mäta den, faktiskt samma sak som bättre\r\ninkomster. Tillväxten är i hög grad ett nödvändigt\r\ninslag i någonting som löser fattigdomens problem.</pre><pre>Låt mig litet mer få utveckla de tankar som ligger\r\nbakom mitt svar och mitt synsätt. För att\r\nmiljöproblemen skall lösas så att vår jord kan ge\r\nupphov till en trevlig och bra tillvaro även i\r\nframtiden, tror jag att det är helt centralt att minska\r\nfattigdomen i världen. Det är faktiskt bara genom\r\natt höja levnadsstandarden för den betydande\r\nandel av världens befolkning som lever i fattigdom\r\ni dag som miljön kan garanteras.</pre><pre>Kopplingen mellan utveckling och miljö har\r\nuppmärksammats riktigt ordentligt, inte minst\r\nunder UNCED-konferensen i Rio nyligen. Där har\r\nman också konstaterat att problemen med uthållig\r\nekonomisk utveckling och med miljön inte kan\r\nlösas separat, utan de måste behandlas gemensamt.\r\nFör fattigdomen, bristen på tillväxt, skapar\r\nmiljöproblem, samtidigt som miljöproblem kan\r\näventyra möjligheterna för landet att utvecklas.\r\nMan kan inte angripa det ena, man måste angripa\r\nbåda de här komponenterna samtidigt.</pre><pre>Ingendera av problemen, vare sig miljön eller\r\nfattigdomen, kan lösas med stagnerande eller\r\nminskande totala resurser. Det faller på sin egen\r\norimlighet. Framför allt går det inte i de absolut\r\nfattigaste länderna. Frågan är inte, tycker jag, om\r\nuthållig ekonomisk tillväxt är nödvändig, utan\r\nsnarare vad sorts tillväxt vi önskar. Det är\r\ninnehållet i tillväxten det handlar om.</pre><pre>Världsbanken har också ägnat en betydande möda\r\nåt att diskutera problemet och sambandet mellan\r\nmiljö och utveckling. I den senaste rapporten,\r\nWorld Economic Report, behandlar man just\r\nsambandet mellan miljö och utveckling och\r\nkonstaterar att det finns ett positivt samband\r\nmellan ekonomisk tillväxt och förbättrad miljö.\r\nSjälvfallet under förutsättning att man för en vettig\r\noch bra politik i länderna och att man har fortsatt\r\nstarka institutioner.</pre><pre>Man har bl.a. konstaterat i rapporten att ett positivt\r\nsamband bygger på att tillväxten innebär att man\r\nutarbetar nya ofarligare, mer miljövänliga\r\nteknologier. Detta är i högsta grad nödvändigt för\r\natt komma till rätta med miljöproblemen samtidigt\r\nsom det också befrämjar tillväxten.</pre><pre>Världsbanken trycker också i sin rapport på\r\nbetydelsen av en öppen internationell handel,\r\ninvesteringar mellan länderna som ett medel kan\r\nman säga för överföring av modernare och mer\r\nmiljövänlig teknologi. Det finns många positiva\r\nsamband mellan ekonomisk tillväxt och förbättrad\r\nmiljö, där alla parter vinner.</pre><pre>Jag tycker att det är en mycket mer positiv ansats\r\ntill att lösa de problem som Lena Klevenås tar upp.\r\nAnnars kan det på något sätt lätt bli att någon måste\r\nförlora för att man skall kunna förbättra för dem\r\nsom i dag inte har tillräcklig tillgång till vare sig\r\ntillväxt eller god miljö.</pre><pre>Om Lena Klevenås med sin fråga vill låta påskina\r\natt det här skulle vara någon sorts nollsummespel,\r\ndär förbättringar för den ena parten, säg den\r\nfattigare delen av världen, absolut nödvändigtvis\r\ninnebär försämringar för andra delar av\r\nvärldssamfundet, håller inte jag med om det. Jag\r\nmenar att ekonomisk utveckling och\r\nmiljöförbättringar i högsta grad är ett\r\nplussummespel, där alla faktiskt kan vinna, i\r\nmotsats till vad Lena Klevenås sade.</pre><pre>I en dynamisk utveckling, som är den form som\r\nekonomisk tillväxt tar sig, finns det mycket tydliga\r\npositiva samband mellan olika länders ekonomiska\r\nframsteg. Utmaningen är snarare att bidra till att de\r\nfattigare länderna får bättre tillgång till våra\r\nsvenska och de övriga utvecklade ländernas\r\nmarknader, bättre tillgång till öppna marknader\r\noch mer tillgång till de kunskaper, de teknologier\r\noch de forskningsresultat som finns i världen. De\r\nskulle då kunna användas för att minska klyftorna.</pre><pre>Det svenska bidraget till en sådan utveckling tycker\r\njag är myckt viktigt. Det består av två viktiga\r\nkomponenter, dels att vi inriktar vår politik på att\r\nåstadkomma en uthållig tillväxt med tydliga\r\nmiljöförbättrande inslag, och det gör vi, dels att vi\r\ngenom aktiva insatser i det internationella\r\nsamarbetet trycker på så mycket som möjligt så att\r\nandra utvecklade länder också drar sitt strå till\r\nstacken. För vi är en liten nation. Naturligtvis måste\r\nman i det internationella samarbetets tecken göra\r\nde direkt positiva insatser, genom bistånd och\r\nfrihandelsaktiviteter i övrigt, som faktiskt\r\nförstärker de positiva sambanden mellan\r\nekonomisk utveckling och bättre miljö.</pre><pre>Anf. 27  LENA KLEVENÅS (s):</pre><pre>Fru talman! Klyftorna på jorden måste minska. Det\r\när min utgångspunkt. Tillståndet på jorden är\r\nallvarligt. 500 miljoner människor kan leva på den\r\nnivå som vi i Sverige lever på. Nu lever en miljard\r\nså. Jorden närmar sig en ekologisk kollaps.</pre><pre>Ekonomi är en cirkulation av varor, tjänster och\r\npengar som har ett begränsat utrymme. Det\r\nutrymmet består av det ekologiska systemet, som\r\nsätter vissa gränser.</pre><pre>Tidigare trodde man att råvarorna skulle ta slut.\r\nMen jag vet också att med bättre teknik och med\r\nstörre efterfrågan stiger priserna. Då hittar man\r\nmer råvara. Men det forskarna nu tror är att allt det\r\nutsläpp, allt det avfall som produktionen ger\r\nupphov till kommer att bli det stora problemet.</pre><pre>Det största problem som vi nu har är hotet om en\r\nklimatförändring. Vi måste minska utsläppen av\r\ns.k. växthusgaser. I Sverige borde vi minska dessa\r\nutsläpp med 80 % för att ta vår andel. Det kommer\r\natt kräva en oerhörd förändring av vår livsstil.</pre><pre>Jag vill fråga finansministern om hon tror att vi kan\r\nåstadkomma dessa förändringar utan att människor\r\ni Sverige minskar sin materiella konsumtion.</pre><pre>När det gäller fattigdomen bör naturligtvis\r\ntillväxten ske i de länder där människor är fattiga.\r\nHur skall det kunna bli tillväxt i de länderna, när vi\r\ntar i anspråk hela tillväxtutrymmet? Jag tror inte att\r\ndet finns möjlighet att i all framtid tillväxa på\r\nsamma sätt som i dag, med en exponentiell tillväxt\r\ni ekonomin. Det förutsätter också en ökning av\r\nkonsumtionen.</pre><pre>Vi i den rika delen av världen har förbrukat för\r\nmycket av jordens råvaror och energi. Det blir för\r\nlitet kvar för den fattiga delen. Med det bistånd som\r\nvi ger får vi dubbelt tillbaka. Med det bistånd som\r\nvi ger försvårar vi ibland för fattiga kvinnor att\r\nförsörja sina barn, därför att vi tror att fattigdom\r\nbara är brist på pengar, men fattigdom är i första\r\nhand brist på mat. Dessa kvinnors arbete -- de\r\narbetar som bönder på åkrarna och odlar mat för\r\nsina barn -- har vi förstört därför att vi med vårt\r\nbistånd har satsat på en exporttillväxt där männen\r\nhar börjat producera exportgrödor. Ibland kan vårt\r\nbistånd leda till att människor blir fattigare.</pre><pre>Min sista fråga till finansministern är: Vet\r\nfinansministern att det finns en miljard människor\r\npå denna jord som inte har tillgång till pengar, som\r\nlever helt utanför penningekonomin? Hur skall en\r\nmarknad kunna tillgodose dessa människors\r\nbehov? Människor utan pengar har ingen som helst\r\nefterfrågetyngd på marknaden. Min katt får sitt\r\nbehov tillgodosett, men människor utan pengar\r\nräknas som ingenting värda. Hur löser vi det med\r\nökad tillväxt?</pre><pre>Anf. 28  Finansminister ANNE WIBBLE\r\n(fp):</pre><pre>Fru talman! Lena Klevenås talade om behovet av\r\nändringar eller snarare minskningar i i-ländernas\r\nkonsumtion. Jag håller med Lena Klevenås om att\r\nförändringar i konsumtionsmönstren kommer att\r\nkrävas, men att det skulle innebära att man gör\r\navkall på ekonomisk tillväxt är enligt mitt synsätt\r\nfelaktigt. Det är två helt skilda saker att ändra\r\nkonsumtionsmönstret, alltså innehåll i konsumtion,\r\noch att säga att vi inte skall ha någon ökad standard\r\növer huvud taget i de industrialiserade och\r\nutvecklade länderna. Det stora genuina problem\r\nsom Lena Klevenås aktualiserar, nämligen behovet\r\natt få en ekonomisk utveckling som också\r\nförbättrar miljön, går hand i hand med det vi i\r\nvanliga ordalag i BNP-termer brukar kalla för\r\nekonomisk tillväxt.</pre><pre>Får jag ta upp en annan sak som Lena Klevenås\r\nsnuddade vid i sitt inlägg, nämligen\r\nbefolkningsproblematiken och fattigdomen.\r\nBefolkningsökningen är otvivelaktigt ett av de\r\nstörre problemen. Det kan ha, och har i en del fall,\r\nmycket negativa effekter på miljön, därför att man\r\nriskerar att överutnyttja jord och en del andra\r\nresurser. Därmed skapar man miljöproblem. För\r\natt över huvud taget kunna överleva tvingas en del\r\nländer, på grund av sin fattigdom och en snabb\r\nbefolkningsökning, åsidosätta miljöintressen. De\r\nfattiga är på sitt sätt både offer för och orsak till den\r\nförsämrade miljön.</pre><pre>Lösningen på detta problem är enligt min mycket\r\nbestämda uppfattning att angripa fattidomen, att se\r\ntill att minska den. Detta är faktiskt samma sak som\r\natt skapa en mera positiv ekonomisk utveckling, en\r\ntillväxt. Det kan man göra genom många olika\r\ninsatser. Jag nämnde några tidigare. Låt mig lägga\r\ntill att ökad kunskapsnivå i de berörda länderna är\r\nnaturligtvis oerhört central. Där skulle jag väldigt\r\ngärna vilja slå ett slag för att den kunskapsökningen\r\ninte bara skall komma halva befolkningen till godo\r\ni u-världen. Det är väl så viktigt, rent av centralt,\r\natt man också garanterar u-ländernas flickor\r\ntillgång till utbildning. Detta är en mycket viktig del\r\ni den svenska biståndspolitiken.</pre><pre>Lena Klevenås tog upp flera allvarliga\r\nmiljöproblem. Tiden tillåter inte att jag håller en\r\nlång utläggning om detta, men vi kan vara överens\r\nom att både avfallsproblematiken och\r\nklimatförändringarna är stora problem.\r\nRegeringen har just presenterat ganska\r\nomfattande, viktiga och genomarbetade förslag för\r\natt bidra till att lösa dessa problem, inte lösa dem\r\nen gång för alla men för att bidra till att vi börjar\r\nröra oss i rätt riktning. Jag tänker på de\r\npropositioner som brukar benämnas\r\nklimatpropositionen och kretsloppspropositionen.</pre><pre>Låt mig slutligen säga att jag på en punkt inte har\r\nsamma uppfattning som Lena Klevenås: Jag menar\r\ninte att om vi struntar i tillväxten i den utvecklade\r\nvärlden, så förbättras därmed möjligheterna att få\r\nen bra miljö. Jag menar att det förhåller sig precis\r\ntvärtom. Det finns ett positivt samband mellan\r\nuthållig ekonomisk tillväxt och miljöförbättringar.\r\nSkall vi kunna lösa problemen med fattigdom och\r\nmiljöförstöring, är det mycket centralt att vi också\r\nskapar mer resurser för det arbetet och ger de\r\nmänniskor som i dag är fattiga och därför delvis\r\növerutnyttjar och förstör miljön möjlighet att\r\nkomma ur sin fattigdom.</pre><pre>Det problemkomplex som Lena Klevenås tar upp\r\när ett -- kalla det så -- plussummespel. Alla kan\r\nvinna på det. Vad som krävs för att vi skall kunna\r\nbörja röra oss i rätt riktning är dels en uthållig\r\ntillväxt i de industrialiserade och utvecklade\r\nländerna, därför att det skapar resurser som bidrar\r\ntill bättre teknologi och minskad miljöförstörelse i\r\nhela världen, dels aktiva internationella insatser, så\r\natt våra kunskaper och våra marknader och\r\nteknologier blir tillgängliga för de länder som ännu\r\ninte har tillgång till detta.</pre><pre>Anf. 29  LENA KLEVENÅS (s):</pre><pre>Fru talman! Jag känner mig som ett u-land i\r\nförhållande till ett i-land. Mina resurser räcker inte,\r\noch min tid räcker inte gentemot finansministern,\r\nsom har dubbelt så lång tid på sig som jag. Det är\r\nalltid så i ett konkurrensförhållande att den som har\r\nmest vinner.</pre><pre>Den exponentiella tillväxtkurvan korrelerar\r\nmycket väl med utvecklingen av avfallsproduktion\r\nper individ. Den står mycket väl korrelerad med\r\nuttag av råvaror och energi från naturen. En sådan\r\ntillväxt som inte gör slut på jordens ändliga råvaror,\r\nresurser och energi har vi ännu inte sett. Det finns\r\ndock tendenser åt det hållet, men begreppet och\r\nsträvan att hela tiden växa stämmer inte. Det hela\r\ngår inte ihop.</pre><pre>Mellan 30 000 och 60 000 människor -- siffran\r\nvarierar, för så dålig är statistiken och så litet är ett\r\nbarns liv värt i tredje världen, att vi inte ens vet hur\r\nmånga det är -- svälter ihjäl varje dag. Det är\r\nnågonting som vi i stort sett förtränger och struntar\r\ni. Jag förstår inte av finansministerns eller av några\r\ntraditionella ekonomers sätt att tänka hur tillväxten\r\ni Sverige skall kunna leda till att människor i u-\r\nvärlden får det bättre, när vi genom vårt bistånd för\r\nvarje krona får tillbaka två kronor. Hur skall det gå\r\ntill? Skall tillväxten kunna lösa alla miljöproblem\r\nnär den också har skapat alla miljöproblem?</pre><pre>Jag erkänner att tillväxten och teknikutvecklingen\r\nlöser många miljöproblem. När vi fick\r\nkatalysatorer på bilar minskade en del utsläpp.\r\nMen antalet bilar ökade samtidigt. Då blev hela\r\neffekten uppäten. Problemet är också det som\r\nkommer från bilar och industriell produktion som\r\ninte är gift men som vi inte kan få bort, nämligen\r\nkoldioxidutsläppen. Vi håller på att gå mot en\r\nklimatkatastrof. Hur skall vi kunna fortsätta med\r\ndessa utsläpp och samtidigt säga: U-världen skall ha\r\nekonomisk tillväxt? Jag vill att det skall vara tillväxt\r\ndär, men då måste vi ju ge u-länderna utrymme att\r\nöka sin tillväxt. Vilka skall u-länderna exploatera?\r\nVart skall dessa människor utvandra? Vilka länder\r\nskall u-länderna lägga under sig? Vems råvaror\r\nskall de ta i anspråk för att åstadkomma den tillväxt\r\nsom vi i den här delen av världen har fått?</pre><pre>Mina avslutande frågor: Varför stagnerar man, om\r\nman stannar upp? Har vi stagnerat i växten, när vi\r\nhar blivit vuxna? Varför kan man inte ha en\r\nekonomi i balans, en ekonomi som är mogen, en\r\nekonomi som kan fungera och är uthållig? Varför\r\ninnebär det en stagnation, om man stannar upp när\r\nman har vuxit färdigt? Tillväxten har skapat många\r\nproblem, och det gör den fortfarande. Den skapar\r\nökande klyftor. Om det blir mer ökande klyftor på\r\njorden, blir de sociala problemen större. Då\r\nkommer vi inte att ha någon bra framtid.</pre><pre>Anf. 30  Finansminister ANNE WIBBLE\r\n(fp):</pre><pre>Fru talman! Om Lena Klevenås blir litet ledsen för\r\natt jag får litet mera taletid, kan vi föra den här\r\ndiskussionen vid ett senare tillfälle.</pre><pre>Jag vill påpeka att det är sant att tillväxt tidigare\r\nskedde under litet galna förutsättningar och bidrog\r\ntill miljöproblem, vilket jag också sade i mitt förra\r\ninlägg. Det betyder inte att det med nödvändighet\r\nförhåller sig så. Vi vet faktiskt mera nu. De\r\nteknologiska kunskaper som vi har och som vi\r\nforskar för att öka kan skapa en tillväxt som kan\r\nbidra till att förbättra miljön. Jag tror i själva verket\r\natt detta är helt centralt. Det räcker med att titta på\r\nhur verkligheten ser ut. När den utvecklingen i den\r\nindustrialiserade världen var dålig, stod stilla eller\r\nminskade, bidrog ju inte detta till att miljön\r\nförbättrades någon annanstans. Det försämrade\r\nmiljön i vår egen del av världen och bidrog till\r\nmycket kraftiga minskningar i resursöverföringen\r\ntill u-världen. Förutsättningarna för att lösa både\r\nfattidomsproblem och miljöproblem blev alltså\r\nsämre. Detta vore en sällsynt olycklig utveckling.\r\nJag menar att förutsättningarna för att vi skall\r\nkunna bidra till att lösa miljöproblemen och\r\nförbättra miljön är att vi har en vettigt sammansatt\r\nmen positiv ekonomisk utveckling.</pre><pre>Jag menar inte att ekonomisk tillväxt är detsamma\r\nsom exploatering av den ena eller andra råvaran,\r\nutan ekonomisk tillväxt -- enligt de tankebanor som\r\ntillämpas i många av världens fattiga länder --\r\nhandlar om att försöka utnyttja detta med att\r\nmänniskor fungerar på ett visst sätt och behöver\r\nstimulanser och morötter för att de skall utnyttja\r\nmiljön på ett korrekt sätt, dvs. att man försöker att\r\nhitta instrument så, att människor inte\r\növerutnyttjar resurser, utan att de använder sig av\r\ndet som ibland kallas för marknad och liknande.\r\nDet är en av de saker som jag tror är oerhört central\r\nför att vi i Sverige skall kunna ge ett litet men ändå\r\npositivt bidrag till både den ekonomiska tillväxten\r\noch miljöförbättringen, inte bara i vårt eget land\r\nutan även i u-länderna.</pre><pre>Det handlar om en vettig utveckling här hemma och\r\naktiva internationella insatser, rätt typ av\r\nbiståndsinsatser inriktade på att skapa\r\nförutsättningar för att öka inkomsterna och minska\r\nfattigdomen och därmed miljöförstöringen. Det\r\nhandlar vidare om att i olika internationella\r\nforum -- inte minst inom EG:s ram, där vi som\r\nmedlemmar får större möjligheter -- utöva\r\npåtryckningar så, att även andra länder ökar sina\r\ninsatser för att stärka de positiva sambanden mellan\r\ntillväxt och miljöförbättring.</pre><pre>Anf. 31  DANIEL TARSCHYS (fp):</pre><pre>Fru talman! Jag har med stort intresse lyssnat till\r\nden här debatten. Vi arbetar i utrikesutskottet just\r\nnu med biståndsbudgeten. Det är ju det sorgliga\r\nläget att den är mindre i år än vad den har varit\r\ntidigare. Anledningen till att den har minskat -- och\r\ndet har skett i samförstånd mellan de stora\r\npartierna -- är att landets ekonomiska läge är sådant\r\natt det är svårt att lossgöra de resurser som skulle\r\nbehövas. Det har helt enkelt inte varit någon\r\ntillväxt under de senaste åren, vilket har skadat vår\r\nbiståndspolitik.</pre><pre>Det måtte vara omväxlande för finansministern,\r\nsom till vardags får stå till svars för att landet inte\r\nhar någon tillväxt, att här och nu anklagas för en\r\nexponentiell tillväxt. Var, Lena Klevenås, finns\r\ndenna expotentiella tillväxt?</pre><pre>I Östeuropa minskar för närvarande\r\nbruttonationalprodukten med 20. I Sverige har\r\nvi i tre år haft total stagnation. I åtskilliga andra\r\nvästländer är utvecklingen precis densamma.\r\nVäldigt många av våra allvarliga sociala problem\r\noch också miljöproblem har ett samband med den\r\nstagnation som vi håller på att gå in i. Det uppstår\r\nutomordentligt många skadeverkningar när\r\nekonomin i västvärlden är så svag som den nu är.\r\nTill det som har skadats hör biståndsviljan. Många\r\nländer i världen gör precis som Sverige, de skär ner\r\nsitt bistånd till den fattiga världen. Det är verkligen\r\ninte till nytta för u-länderna.</pre><pre>Tanken bakom Lena Klevenås resonemang är --\r\nsom Anne Wibble mycket riktigt säger -- att det\r\nhela är ett nollsummespel, dvs. att tillväxt i den rika\r\nvärlden sker på den fattiga världens bekostnad.\r\nDetta synsätt delas av allt färre personer och\r\nknappast av några experter. Det är alldeles klart att\r\ndet kan ske en utveckling, en tillväxt i den tredje\r\nvärlden, samtidigt som det sker en positiv tillväxt i\r\nden rika världen. Det skall naturligtvis vara en\r\nvettig tillväxt. Både i u-världen och i i-världen\r\nmåste vi sträva efter en vettig och förståndig\r\ntillväxt. Varje tillväxt är självfallet inte av godo.\r\nMen det är fullt möjligt att ha en tillväxt som leder\r\ntill en bättre levnadsstandard och en högre\r\nlivskvalitet, samtidigt som miljön kan förbättras.\r\nUnder 80-talet lyckades vi i Sverige få en viss\r\ntillväxt, samtidigt som vi kunde bekämpa en rad\r\nolika miljöfaror. Utsläppen av en hel del farliga\r\nämnen minskades, samtidigt som\r\nbruttonationalprodukten ökade. Nu är vi i ett annat\r\nläge med stagnation i landet, som medför att en rad\r\nproblem dyker upp.</pre><pre>Min enkla fråga till Lena Klevenås är: Var pågår\r\nden exponentiella tillväxten, som hon talar om?</pre><pre>Anf. 32  LENA KLEVENÅS (s):</pre><pre>Fru talman! Den exponentiella tillväxten pågår i\r\nvärldsekonomin. För tillfället är det kris i denna\r\ntillväxt. Man försöker nu med alla medel att få fart\r\npå tillväxten igen.</pre><pre>Den eponentiella tillväxten har funnits i Sverige\r\nunder de hundra år som har gått, bortsett från de\r\ntvå tre senaste åren. Denna tillväxt har varit i\r\ngenomsnitt 2 %. Om tillväxten ökar med t.ex. 2 %\r\nvarje år, blir det en större summa att räkna på för\r\nvarje år som går. I år ligger vår BNP på 14 000\r\nmiljarder. Med 2 % tillväxt nästa år kommer BNP\r\natt uppgå till 14 028 miljarder, och med 2 % på\r\n14 028 ökar BNP ytterligare. Det är därför som det\r\nblir en tillväxt i världsekonomin som ökar\r\nexponentiellt eller logaritmiskt.</pre><pre>Ett annat problem när man diskuterar tillväxt är att\r\ndet finns tre olika sorters tillväxt. Det finns den\r\nbiologiska, helt naturliga tillväxten. Man föds,\r\nväxer upp, är vuxen och sedan dör man. Det finns\r\nden lineära tillväxten, där insatsvarorna ger en\r\ntillväxt i form av en rak linje. Man får ut mera än\r\nvad man sätter in i motsvarande mängd. Sedan\r\nfinns det också den exponentiella tillväxten, som är\r\nförödande och leder till en katastrof på sikt. Det\r\ntydligaste exemplet är befolkningsutvecklingen.\r\nEtt annat exempel är vår konsumtionsexplosion.\r\nDet finns ett bibliskt uttryck som kan användas i det\r\nhär sammanhanget, nämligen: Det är lättare att se\r\ngrandet i broderns öga än bjälken i sitt eget. Vi ser\r\nalltså att befolkningen i u-världen växer, men vi ser\r\ninte att vår konsumtionsexplosion leder oss till ett\r\nfördärv.</pre><pre>Jag skall citera ur en bok som Bengt Hubendick har\r\nskrivit. Boken heter Optimum. Det är en fin bok\r\nmed en fin titel, som betecknar någonting som jag\r\nskulle vilja att man uppnådde, att man utnyttjar\r\nråvaror, kapital och mänskliga resurser på ett\r\noptimalt men inte maximalt sätt.</pre><pre>''Det som kallas kapital men som ofta bara är\r\ntalmassor, kommer att globalt stiga med miljoner\r\ndollar varje dag. Det paradoxala är att för att\r\nupprätthålla denna ständigt ökande talmassas\r\ncirkulationsbehov måste vi producera och\r\nkonsumera allt snabbare. Men både produktion\r\noch konsumtion betyder degradering av energi och\r\nmaterial, alltså att det reala kapitalet minskar. Just\r\ndetta, pådrivet av räntesystemet, är själva grunden\r\ntill vår resurs- och miljöförstörelse. Det kan helt\r\nenkelt inte gå i längden.''</pre><pre>Det är sådana experter som jag litar på, Daniel\r\nTarschys, och inte på de experter som säger att vi\r\nkan växa utan att det sker på bekostnad av den\r\nfattiga delen av världen. Även om experterna\r\nkonstaterar det, kan vi med egna ögon se att den\r\ntilllväxt som har skett har skett på bekostnad av\r\ntredje världen. Vi måste upphöra med den typen av\r\ntillväxt.</pre><pre>Anf. 33 DANIEL TARSCHYS (fp):</pre><pre>Fru talman! Lena Klevenås talar om ett helt sekel\r\ni svensk histoira. Det är den tid under vilken\r\nindustrialismen har brutit fram, under vilken vi har\r\nkunnat betvinga ett väldigt hårt fysiskt arbete och\r\nkunnat få ett arbete där maskiner tas till vår hjälp.\r\nDet är den tid då vi har fått en stor\r\ntjänsteproduktion. En mycket stor del av\r\nbefolkningen har lämnat jordbruket och så\r\nsmåningom också industrin. De finns i dag inom\r\nolika tjänstenäringar. För att tala om senare\r\ndecennier är det en period då kvinnorna har fått\r\nmöjlighet att själva arbeta och att inte vara\r\nunderordnade mannen. Det är den tid då vi har\r\nkunnat ge barnomsorg och äldreomsorg. En mängd\r\nolika behov har kunnat täckas under denna period.\r\nHur har detta kunnat täckas? Jo, genom att\r\nsamhället har fått större resurser.</pre><pre>Under denna period har vi också kunnat öka vårt\r\nbistånd till tredje världen. Om man går tillbaka 30\r\når i tiden fanns det inget svenskt bistånd. I dag ger\r\nvi ett betydande bistånd till\r\nutvecklingsansträngningarna i tredje världen.\r\nDetsamma gäller för andra industriella länder. Det\r\när genom den tillväxt som har skett i den rika\r\nvärlden som man i dag kan stödja\r\nutvecklingsansträngningarna i tredje världen.\r\nDärigenom har man på en rad områden kunnat\r\nunderlätta livet och utvecklingsansträngningarna\r\nför människor som lever i extrem fattigdom. Det är\r\ninte fråga om något konkurrensförhållande. En\r\nextra arbetad timme i svensk äldreomsorg innebär\r\ninte att någon i Afrika eller Asien blir fattigare. Jag\r\ntror att denna något osmälta kombination av\r\nekologi och marxism som ligger bakom Lena\r\nKlevenås interpellation och inlägg i denna debatt\r\nskulle förtjäna en ytterligare bearbetning.</pre><pre>Anf. 34 Finansminister ANNE WIBBLE\r\n(fp):</pre><pre>Fru talman! Jag skall inte göra några invändningar\r\nmot den diskussion som här har förts. Jag kan bara\r\nkonstatera att vad Lena Klevenås än tycker så är\r\ndet tilltron till det positiva sambandet mellan\r\nekonomisk utveckling och miljöförbättring som\r\nligger till grund för svensk internationell politik och\r\nsvensk biståndspolitik. Det gäller inte bara nu, utan\r\nså har det varit under ett antal år. Vi har med den\r\nnuvarande inriktningen kraftigt förstärkt de\r\nmiljöförbättrande inslagen i denna politik. Men\r\nden grundläggande tanken att det skulle finnas\r\nnågon sorts motsättning mellan tillväxt och\r\nmiljöförbättring är Lena Klevenås mycket ensam\r\nom.</pre><pre>Jag skall inte upprepa de argument som jag nämnde\r\ntidigare, men ett mycket slående faktum är att när\r\ndet går dåligt i den utvecklade delen av världen,\r\nmedför det minskade resurser till bistånd och\r\nannat, och därmed också en mycket sämre\r\nutveckling i de fattiga delarna av världen. Det finns\r\nmånga exempel på hur en klok ekonomisk tillväxt i\r\nden rikare delen av världen underlättar och\r\nförbättrar möjligheterna att komma till rätta både\r\nmed bristande tillväxt, dvs. fattigdom, och med\r\nmiljöproblem, vilket kommer hela världen till\r\ngodo. Detta är i mycket hög grad en\r\npolitikinriktning som rätt utformad är till gagn för\r\nalla, dvs. vi kan faktiskt alla få det bättre både vad\r\ngäller vanlig materiell standard och vad gäller\r\nmiljön. Lyckligtvis kommer inte det negativa\r\nsynsätt, som Lena Klevenås ger uttryck för, att leda\r\ntill någon förändring av den svenska politiken på\r\ndet här området.</pre><pre>Överläggningen var härmed avslutad.</pre><pre>4 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:140 och 205 till jordbruksutskottet</pre><pre>Motionerna</pre><pre>1992/93:Bo37--Bo42 till bostadsutskottet</pre><pre>1992/93:So31 och So32 till socialutskottet</pre><pre>1992/93:Sf25 och Sf26 till socialförsäkringsutskottet</pre><pre>1992/93:Jo24--Jo48 till jordbruksutskottet</pre><pre>5 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:185 Tobakslag</pre><pre>1992/93:186 Kontroll över ämnen som kan\r\nanvändas vid olaglig tillverkning av narkotika m.m.</pre><pre>1992/93:188 Ändring i lagen (1984:3) om\r\nkärnteknisk verksamhet</pre><pre>Skatteutskottets betänkande</pre><pre>1992/93:SkU23 Anslag till Tullverket, m.m.</pre><pre>Utrikesutskottets betänkande</pre><pre>1992/93:UU23 Frihandelsavtal mellan\r\nEFTAstaterna och Rumänien, m.m.</pre><pre>Socialförsäkringsutskottets betänkande</pre><pre>1992/93:SfU13 Studiestöd</pre><pre>Utbildningsutskottets betänkande</pre><pre>1992/93:UbU8 Bidrag till viss verksamhet inom det\r\nkommunala skolväsendet</pre><pre>Trafikutskottets betänkanden</pre><pre>1992/93:TU20 Omstrukturering av det svenska\r\nägandet i Scandinavian Airlines System (SAS)</pre><pre>1992/93:TU38 Tidigareläggning av investeringar i\r\ntrafikens infrastruktur</pre><pre>Näringsutskottets betänkande</pre><pre>1992/93:NU22 Kreditupplysningslagen</pre><pre>Arbetsmarknadsutskottets betänkanden</pre><pre>1992/93:AU8 Anslag till\r\nArbetsmarknadsdepartementet m.m.</pre><pre>1992/93:AU10 Statliga arbetsgivarfrågor</pre><pre>1992/93:AU11 Arbetsmarknadspolitik</pre><pre>1992/93:AU12 Arbetslivspolitik</pre><pre>1992/93:AU17 Vissa frågor om\r\narbetslöshetsförsäkringen</pre><pre>Bostadsutskottets betänkanden</pre><pre>1992/93:BoU7 Utökat älvskydd</pre><pre>1992/93:BoU10 Ett program för reperation, om-\r\noch tillbyggnad av bostäder m.m.</pre><pre>1992/93:BoU12 Rennäringslagstiftningen, stöd till\r\nrennäringen m.m.</pre><pre>1992/93:BoU13 Bidrag till fonden för fuktoch\r\nmögelskador samt till åtgärder mot radon i\r\nbostäder</pre><pre>1992/93:BoU14 Anslag till Lantmäteriverket och\r\nCentralnämnden för fastighetsdata m.m.</pre><pre>6 §  Anmälan om frågor</pre><pre>Anmäldes att följande frågor framställts</pre><pre>den 18 mars</pre><pre>1992/93:466 av Lars Stjernkvist (s) till statsrådet Bo\r\nLundgren om bostadssubventionerna:</pre><pre>Haningehem och en rad andra kommunala\r\nbostadsföretag, ett stort antal\r\nbostadsrättsföreningar och många enskilda\r\nvillaägare och andra boende, brottas med till synes\r\noöverkomliga ekonomiska problem. En viktig\r\norsak är att regeringens bantning av\r\nboendesubventionerna hittills i första hand drabbat\r\ndem som bor i nyare hus.</pre><pre>Nästa år skall subventionerna bantas med\r\nytterligare 3 miljarder. Regeringen vill att även\r\ndessa hämtas hos dem som redan bor dyrast och\r\nsom redan tvingats bära den tyngsta bördan.</pre><pre>Enligt pressuppgifter har åtminstone ett\r\nregeringsparti, Folkpartiet, börjat tänka om. Det\r\nvisar att allt fler förstår vilka oerhörda\r\nkonsekvenser det får för enskilda och för företag\r\nom nedskärningarna ensidigt drabbar dem som inte\r\nlängre har några marginaler kvar.</pre><pre>Vilka åtgärder är statsrådet beredd vidta för att\r\nförhindra att situationen förvärras för dem som bor\r\ni hus byggda under senare år?</pre><pre>1992/93:467 av Göran Magnusson (s) till statsrådet\r\nBo Lundgren om åtgärder för att förhindra att\r\nbostadsrättsföreningar går i konkurs:</pre><pre>Konkurs för nya bostadsrättsföreningar? Allt fler\r\nmänniskor känner av de brant stigande\r\nboendekostnaderna. Särskilt hårt slår regeringens\r\nbostadsbeslut mot nyare bostadsrättsföreningar,\r\neftersom dessa inte kan fördela bördorna på ett\r\nstörre bestånd inkluderande även gamla\r\nfastigheter. Förhållandet är oberoende av vilken\r\nriksorganisation föreningen är ansluten till.\r\nTidningen Bo bättre, som är organ för SBC, skriver\r\nom bostadsrättsföreningen Lästens\r\nboendekostnadsutveckling från 1988 till 1993, där\r\nårsavgiften stigit med drygt 70 %. Föreningens\r\negen kalkyl över regeringens bostadsbeslut för\r\ntiden fram till sekelskiftet visar på fortsatt kraftig\r\nkostnadsstegring. Denna bostadsrättsförening är\r\nlångt ifrån unik; många bostadsrättshavare lever i\r\noro och ovisshet för sin bostad och sin\r\nhushållsekonomi. I Bo bättre skriver redaktören\r\nvidare: ''Gör något, Bo Lundgren! En anpassning\r\nav i och för sig angelägna åtgärder till vad de\r\nboende mäktar med vore rimligt -- Brf Lästen\r\nifrågasätter om de beslutande varit fullt medvetna\r\nom konsekvenserna av sina beslut!''</pre><pre>Min fråga är:</pre><pre>Avser statsrådet att göra något för att mildra\r\neffekterna av bostadsbesluten så att konkurser i\r\nbostadsrättsföreningar och raserad\r\nhushållsekonomi kan undvikas?</pre><pre>1992/93:468 av Gunhild Bolander (c) till\r\nkommunikationsministern om Gotlands\r\nflygförbindelser:</pre><pre>SAS/Linjeflyg har beslutat att minska antalet\r\nflygturer på linjen Visby--Arlanda. Skälet anges\r\nvara försämrad lönsamhet till följd av avreglering\r\noch konkurrens från andra bolag. Det väl kända\r\nfaktum att Gotlands kommunikationsmöjligheter\r\nmed fosterlandet är hänvisade till flyg eller färja\r\nborde medföra att Visbylinjen prioriteras vad gäller\r\nturtäthet och prissättning.</pre><pre>Hela övriga Sverige har möjliga alternativ med bil\r\noch tåg, vilka inte står till buds för resenärer\r\ntill/från Gotland.</pre><pre>Jag vill därför fråga kommunikationsministern:</pre><pre>Avser statsrådet att föra överläggningar med\r\nSAS/Linjeflyg för att motverka ytterligare\r\nförsämringar av Gotlands flygförbindelser, eller på\r\nvilket annat sätt anser statsrådet att nu gällande\r\ntrafikpolitiska mål kan upprätthållas?</pre><pre>1992/93:469 av Inger Hestvik (s) till\r\njustitieministern om svensk medborgares rätt till\r\npass:</pre><pre>Många började glädja sig åt att man äntligan lyckats\r\nbörja röja i det träsk som sex-turismen till bl.a.\r\nThailand utgör. Besvikelsen blev därför stor när\r\nden gripne 66-åringen fick ett nytt pass utskrivet av\r\nden svenska ambassaden, något som gjrode det\r\nmöjligt för honom att lämna Thailand.</pre><pre>Sveriges ambassadör i Thailand menar att svenska\r\npasslagen är utformad så, att hon var skyldig att\r\nutfärda detta pass.</pre><pre>Min fråga till justitieministern blir alltså:</pre><pre>Måste inte de svenska passlagarna ses över så att\r\nsvenska myndigheter kan vägra att utfärda ett nytt\r\npass åt en person som är frihetsberövad i ett annat\r\nland?</pre><pre>1992/93:470 av Patrik Norinder (m) till\r\njordbruksministern om användningen av s.k.\r\nkodressörer:</pre><pre>Enligt djurskyddsförordningen från 1988 får s.k.\r\nkodressörer ej användas. Dispenser i befintliga\r\nstallar gäller till den 31 december 1993.</pre><pre>Enligt en artikel av docent Bo Pehrson i Svensk\r\nVeterinärtidning hävdar författaren att förbudet\r\nmot användandet av kodressörer måste upphävas\r\nav djurskyddsskäl. Viktiga fakta har tillkommit\r\nsom visar att förbudet med nuvarande kunskap är\r\nförkastligt -- från djurskyddssynpunkt.</pre><pre>Avser statsrådet vidta åtgärder för att förbättra\r\ndjurskyddet genom att upphäva förbudet mot s.k.\r\nkodressörer?</pre><pre>1992/93:471 av Göthe Knutson (m) till statsrådet\r\nBo Lundgren om det statliga bolaget Securum:</pre><pre>Enligt tidningen Expressen har f.d.\r\nstyrelseordföranden i Nordbanken, Björn\r\nWahlström, fått någon form av anställning i statliga\r\nbolaget Securum, företaget som med 24 miljarder\r\nkronor från staten skall städa upp efter främst\r\nNordbankens katastrofaffärer. Enligt Expressen\r\nhade ''bankminister'' Bo Lundgren inte fått\r\ninformation om det anmärkningsvärda\r\nengagemanget av Björn Wahlström.</pre><pre>Vidare har det i bl.a. TV:s program Glashuset\r\nberättats hur f.d. chefer i ett konkursat stort\r\nnorrländskt fastighetsbolag anställts av Securum\r\ndär de bl.a. kan få syssla med städningen efter sina\r\negna katastrofaffärer. TV-teamet släpptes dock\r\ninte in i konkursbolagets kontor.</pre><pre>Detta är ett par exempel på märkligheter i hägnet\r\nav bankkrisen.</pre><pre>Vilka åtgärder avser statsrådet att vidta för att\r\nSecurums olika engagemang skall kunna utföras\r\nmed den oväld och integritet som uppdraget\r\nkräver?1992/93:472 av Bertil Måbrink (v) till\r\nnäringsministern om Östtimor:</pre><pre>Enligt uppgift undertecknade Sverige den 17\r\nseptember 1992 ett avtal med Indonesien om\r\nfrämjande och skydd av investeringar, i vilket\r\nindonesiskt territorium definieras på ett sätt som\r\nsynes inkludera Östtimor.</pre><pre>Östtimor annekterades 1976 av Indonesien. Detta\r\ninförlivande har emellertid inte erkänts av FN och\r\ninte heller av Sverige.</pre><pre>Jag vill därför fråga näringsministern:</pre><pre>Innebär investeringsavtalet med Indonesien ett\r\nsvenskt erkännande av Östtimor som indonesiskt\r\nterritorium?</pre><pre>1992/93:473 av Bertil Måbrink (v) till statsrådet Alf\r\nSvensson om Uriprojektet i Kashmir:</pre><pre>Konflikten i Kashmir har skärpts på sistone, inte\r\nminst genom det tilltagande våldet mellan hinduer\r\noch muslimer i Indien efter stormningen av moskén\r\ni Ayodhya och den växande spänningen mellan\r\nIndien och Pakistan.</pre><pre>Enligt en lokal människorättsorganisation hade\r\n3 900 människor dödats av indiska trupper t.o.m.\r\n1992, 470 kvinnor våldtagits och över 17 000\r\narresterats. Amnesty International har rapporterat\r\nom våldet i Kashmir -- senast den 5 mars om en man\r\nsom torterats i tio dagar så svårt att båda hans\r\nunderben måst amputeras.</pre><pre>I Kashmir pågår det SIDA-stödda Uriprojektet.\r\nArbetet vid kraftverket lades ned åtta månader\r\n1991 efter bortrövandet av två svenska\r\nprojektanställda.</pre><pre>Jag vill fråga biståndsministern:</pre><pre>Hur kommer genomförandet av Uriprojektet att\r\npåverkas av det försämrade säkerhetsläget i\r\nKashmir?</pre><pre>7 §  Kammaren åtskildes kl. 10.56.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}