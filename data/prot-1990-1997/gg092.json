{"dokumentstatus":{"dokument":{"hangar_id":"2804951","dok_id":"GG092","rm":"1992/93","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1992-10-06 00:00:00","systemdatum":"2012-09-20 09:03:23","publicerad":"2012-09-20 09:03:23","titel":"Riksdagens snabbprotokoll 1992/93:2 Tisdagen den 6 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{E2392733-8BD8-4576-8D03-6814184A9FD6}","dokument_url_text":"http://data.riksdagen.se/dokument/GG092/text","dokument_url_html":"http://data.riksdagen.se/dokument/GG092","dokumentstatus_url_xml":"http://data.riksdagen.se/dokumentstatus/GG092","html":"<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:2</div>\r\n<div class=\"sidhuvud_datum\">Tisdagen den 6 oktober</div>\r\n<div class=\"sidhuvud_klockslag\">Kl. 14.00--15.04</div>\r\n<hr class=\"sidhuvud_linje\">\r\n<pre>Efter gudstjänst i Storkyrkan, där predikan hölls av\r\närkebiskop Bertil Werkström, öppnades riksmötet i\r\nkammarens plenisal enligt det program som i bilaga\r\nfogats till detta protokoll.</pre><pre>1 §  Öppnandet av riksmötet</pre><pre></pre><pre>Anf. 1  TALMANNEN:</pre><pre></pre><pre>Ers Majestät! Jag hemställer att Ers Majestät måtte\r\nförklara 1992/93 års riksmöte öppnat.</pre><pre>Anf. 2  HANS MAJESTÄT KONUNGEN:</pre><pre></pre><pre>Fru talman, ärade riksdagsledamöter! När Ni,\r\nvalda ombud för Sveriges folk, i dag samlas här i\r\nStockholm, inleds ett nytt arbetsår för riksdagen.\r\nNi har ett ansvarsfullt och krävande arbete framför\r\nEr. Många frågor av stor vikt för vårt land och dess\r\nmedborgare kommer att bli föremål för diskussion\r\noch beslut.</pre><pre>Den ekonomiska situation som vi för närvarande\r\nupplever visar bl.a. hur beroende vi är av vår\r\nomvärld. Vi kan inte skapa våra egna regler utan\r\nmåste lösa problemen inom de ramar som det\r\ninternationella samarbetet ger. Osäkerheten om\r\nden närmaste tidens utveckling inom\r\nGemensamma marknaden kommer att påverka vår\r\nanpassning.</pre><pre>Men vi har också egna ekonomiska problem. De\r\nmåste behandlas med stor omsorg och omtanke\r\nsåväl om den enskilde medborgaren som om hela\r\nvårt land. Att minska arbetslösheten är därför en\r\nuppgift av hög prioritet. Förståelsen för lösningar i\r\nsamförstånd är stor.</pre><pre>Den oro som vi för ett år sedan kände inför den\r\npolitiska utvecklingen i världen visade sig vara\r\nbefogad. Frigörelsen och\r\ndemokratiseringsprocessen i flera länder är ett\r\npositivt skeende, som dock i nuet medför både\r\nsvårigheter och motsättningar samt stort lidande\r\nför många människor, bl.a. i Jugoslavien och delar\r\nav det forna Sovjetunionen.</pre><pre>I samband med våra statsbesök i Estland och\r\nLettland har Drottningen och jag på nära håll fått\r\nta del av det behov av stöd och hjälp som man har i\r\nsträvandena att lindra de umbäranden som drabbar\r\nenskilda människor. Därutöver föreligger\r\nönskemål om långsiktigt samarbete för uppbyggnad\r\noch utveckling av både samhällsfunktionerna och\r\nnäringslivet i de baltiska staterna.</pre><pre>Behovet av stöd till länder och regioner i olika delar\r\nav världen är stort. Men tillgången på ekonomiska\r\nresurser är begränsad. Därför måste varje insats\r\nnoggrant övervägas och förberedas.</pre><pre>Miljöproblemen i världen har inte minskat. Det\r\nframgick av överläggningarna vid Förenta\r\nnationernas miljö- och utvecklingskonferens i Rio\r\nde Janeiro. Samtidigt visade det sig ännu en gång\r\nhur svårt det är att internationellt nå enighet om\r\nprioriteringar och ekonomiska åtaganden. Det\r\nframgick dessutom hur viktigt det är att man skapar\r\nstörre medvetenhet om miljöproblemen för att\r\ngemensamt kunna avhjälpa dem.</pre><pre>Inom skolan samt universitets- och\r\nhögskoleverksamheten pågår förändringar. Ökad\r\nsatsning på forskning har aviserats. Likaså är\r\nsjukvården, äldrevården och barnomsorgen\r\nföremål för omorganisation. Vi berörs alla av dessa\r\nverksamheter. Förändringarna kommer därför att\r\nfå stor betydelse för varje medborgare, liksom för\r\nsamhället i stort.</pre><pre>Med dessa exempel på viktiga frågor som kommer\r\natt finnas med i Ert arbete vill jag understryka\r\nriksdagens centrala roll för samhällsutvecklingen.</pre><pre>Vi kommer att med uppmärksamhet och intresse\r\nfölja Er i arbetet för vårt lands bästa. Jag önskar Er\r\nvälgång i detta viktiga värv och förklarar härmed\r\n1992/93 års riksmöte öppnat.</pre><pre>2 §  Regeringsförklaring</pre><pre></pre><pre>Anf. 3  Statsminister CARL BILDT (m):</pre><pre></pre><pre>Eders majestäter, Eders Kungliga högheter, fru\r\ntalman, ledamöter av Sveriges riksdag!</pre><pre>För ett år sedan bildade Moderata samlingspartiet,\r\nFolkpartiet liberalerna, Centerpartiet och\r\nKristdemokratiska samhällspartiet regering för att\r\nförändra och förnya Sverige.</pre><pre>I regeringsförklaringen den 4 oktober 1991, som\r\nlade fast inriktningen av politiken fram mot mitten\r\nav 1990-talet, angavs de fyra stora uppgifter som\r\nstod i centrum för vårt program.</pre><pre>Den första var att fullt ut föra Sverige in i det\r\neuropeiska samarbetet genom förhandlingar om\r\nmedlemskap i den Europeiska gemenskapen.</pre><pre>Den andra var att bryta den ekonomiska\r\nstagnationen och att återupprätta Sverige som en\r\ntillväxt- och företagarnation med en stark och\r\nväxande ekonomi.</pre><pre>Den tredje var att förbättra vår välfärd och sociala\r\nomsorg genom en valfrihetsrevolution i\r\nvälfärdspolitiken och genom särskilda insatser för\r\nde sämst ställda.</pre><pre>Den fjärde uppgiften var att forma en långsiktig och\r\nhållbar utveckling mot ett samhälle med frisk luft\r\noch rent vatten, levande sjöar och skogar.</pre><pre>På alla dessa fyra områden har framsteg gjorts.\r\nMen samtidigt är det i dag än tydligare att mer\r\nbehöver göras. Förnyelse och omvandling är\r\nnyckeln till att lösa Sveriges problem.</pre><pre>***</pre><pre>Europa befinner sig i snabb och dramatisk\r\nförändring. Det finns risker för att Europa sjunker\r\ntillbaka i nationella motsättningar och konflikter.\r\nMen det finns också möjligheter att etablera en\r\nvaraktig och stark europeisk freds- och\r\nsamarbetsordning.</pre><pre>Vår Europapolitik strävar efter att ge Sverige en\r\nplats i det europeiska samarbetets kärna. Också för\r\noss är det ett vitalt intresse att dagens europeiska\r\nsamarbete fördjupas. Arbetet med att förbereda de\r\nkommande förhandlingarna om medlemskap i EG\r\nfortsätter. Ett brett samförstånd i riksdagen\r\neftersträvas.</pre><pre>Formella förhandlingar med EG bör kunna inledas\r\ni början av nästa år. Målet är att ett\r\nställningstagande till ett avtal om medlemskap skall\r\nkunna ske i en folkomröstning 1994 för att\r\nmöjliggöra ett svenskt medlemskap 1995.</pre><pre>Redan dessförinnan tas betydelsefulla steg. Efter\r\ngodkännande av riksdagen beräknas EES-avtalet\r\nträda i kraft vid årsskiftet. Sverige blir därigenom\r\nen del av en stor gemensam marknad med fri\r\nrörlighet för individer, tjänster, varor och kapital.</pre><pre>EES-avtalet ger oss emellertid inte något\r\nmedbestämmande i den europeiska utvecklingen.\r\nUtan medlemskap ställs vi utanför områden som\r\ndirekt berör vitala nationella intressen: den\r\ngemensamma utrikes- och säkerhetspolitiken och\r\narbetet med att förverkliga den ekonomiska och\r\nmonetära unionen.</pre><pre>Bara genom medlemskap i EG kan Sverige fullt ut\r\nmedverka i och få inflytande över det europeiska\r\nsamarbetet. Det handlar om att ge Sverige och oss\r\nsvenskar rösträtt i det nya Europa.</pre><pre>***</pre><pre>I fjolårets regeringsförklaring redovisades Sveriges\r\nekonomiska problem.</pre><pre>Det hette bl.a. att vår ekonomiska utveckling i\r\nbörjan av 1990-talet kännetecknades av ''en snabb\r\nutslagning av arbetsplatser och företag, starkt\r\nsjunkande investeringar i näringslivet, en\r\nminskande produktion av varor och tjänster och\r\nförsämrade statsfinanser''.</pre><pre>Regeringens ekonomiska politik har mot denna\r\nbakgrund inriktats på att återställa\r\nförutsättningarna för tillväxt, företagande och\r\nsparande i Sverige.</pre><pre>De grundläggande villkoren för investeringar och\r\nproduktion har förbättrats. Stora besparingar har\r\ngjorts i stat och kommun. Den förödande\r\ninflationen är borta. Produktiviteten ökar snabbt.\r\nVåra kostnader sjunker nu i förhållande till\r\nomvärlden. Investeringshinder har tagits bort.</pre><pre>En rad förändringar har förbättrat klimatet inte\r\nminst för de små och medelstora företagen.\r\nFörmögenhetsskatten på det arbetande kapitalet är\r\nborta. Förmögenhetsskatten i övrigt liksom arvs-\r\noch gåvobeskattningen har sänkts.\r\nLöntagarfonderna har avskaffats.</pre><pre>Men samtidigt som viktiga steg har tagits är\r\nproblemen uppenbara. Sedan nedgången började\r\n1989 har 170 000 industrijobb gått förlorade.\r\nStatsfinanserna har visat sig vara i ett sämre skick\r\nän vad någon tidigare ville medge. Problemen\r\nförstärks dessutom av den kraftiga ekonomiska\r\nnedgången.</pre><pre>Det finansiella systemet drabbas av den ena krisen\r\nefter den andra, som en bitter efterbörd av 1980-\r\ntalets spekulativa klimat.</pre><pre>Till våra inhemska svårigheter kommer att den\r\ninternationella ekonomiska uppgången dröjer.\r\nOron i det europeiska valutasystemet har inneburit\r\nstörningar som bidragit till detta.</pre><pre>***</pre><pre>Krisuppgörelsen mellan regeringen och den\r\nsocialdemokratiska oppositionen är ett uttryck för\r\nden gemensamma insikten om djupet och vidden av\r\nde ekonomiska problem som Sverige i dag står\r\ninför.</pre><pre>Vi har under de senaste veckorna avvärjt\r\nupprepade hot mot kronans värde. Med kraft och\r\nbeslutsamhet har regeringen, oppositionen och\r\nRiksbanken försvarat kronan. Uppslutningen i\r\nsamhället kring denna politik är i det närmaste\r\ntotal.</pre><pre>Förutsättningarna för att fullfölja denna politik är\r\ndärmed goda. Norden har blivit Europas\r\nlåginflationsområde och Sverige ett land med låga\r\nprisökningar.</pre><pre>Krisuppgörelsens kärna är åtgärder i syfte att\r\npåtagligt minska det strukturella underskottet i de\r\noffentliga finanserna, säkerställa stabiliteten i det\r\nfinansiella systemet och stärka företagens\r\nkonkurrenskraft. Detta är avgörande för\r\nförtroendet för den fasta växelkursen.</pre><pre>***</pre><pre>Att inte handla nu och än en gång försöka\r\nuppskjuta den nödvändiga saneringen av svensk\r\nekonomi skulle leda till en så djup nedgång att\r\ndramatiska välfärdsförluster vore oundvikliga. De\r\nåtgärder som riksdagen kommer att få ta ställning\r\ntill skall ses mot denna bakgrund.</pre><pre>Tillväxt i näringslivet och minskade offentliga\r\nutgifter är i denna situation förutsättningen för att\r\nbevara och utveckla välståndet. Sveriges\r\ndeltagande i det ekonomiska och monetära\r\nsamarbetet i Europa och vår hårdvalutapolitik är\r\nockså väsentliga för att klara denna uppgift.</pre><pre>Vissa av de åtgärder som kommer att föreläggas\r\nriksdagen innebär uppoffringar för alla. Vår\r\nsträvan har varit, är alltjämt och kommer att förbli\r\natt dessa uppoffringar skall fördelas rättvist med\r\nmedborgarnas bästa och Sveriges framtida\r\nekonomiska styrka för ögonen.</pre><pre>Det strukturella underskottet i de offentliga\r\nfinanserna måste elimineras. I allt väsentligt måste\r\ndetta ske genom att offentliga utgifter minskas.\r\nDen översyn som pågår av transfereringssystemen\r\nkompletteras därför med en grundläggande\r\ngenomgång av olika offentliga insatsers syfte och\r\nutformning. Saneringen av de offentliga finanserna\r\nmåste genomföras i ett medelfristigt perspektiv.</pre><pre>Skattepolitiken inriktas på att i första hand sänka\r\nskadliga och tillväxthämmande skatter.</pre><pre>För att förbättra konkurrenskraften för det\r\nenskilda näringslivet sänks arbetsgivaravgifter med\r\n4,3 procentenheter från årsskiftet och minskas den\r\nlagstadgade semestern med två dagar. Detta bidrar\r\ntill en snabbare förstärkning av näringslivets\r\nkonkurrenskraft gentemot omvärlden.</pre><pre>För att förbättra de långsiktiga möjligheterna för\r\ntillväxt och företagande sänks\r\nkapitalinkomstbeskattningen till 25 % och\r\navskaffas förmögenhetsbeskattningen fr.o.m. 1995.</pre><pre>Skattebelastningen på mindre företag kommer att\r\nlindras. För egenföretagare och handelsbolag införs\r\nregler i syfte att ge dessa en med övriga företag\r\nlikvärdig skattebehandling.</pre><pre>Integrationen i Europa innebär att vissa\r\nförändringar av vår skattepolitik måste ske. Förslag\r\nläggs om att kilometerskatten avskaffas och ersätts\r\nmed höjd skatt på dieselolja.</pre><pre>Denna skattepolitik innebär att skattetrycket\r\nsuccessivt sänks.</pre><pre>Företagens möjligheter att utnyttja sina\r\ninvesteringsfonder utvidgas och förlängs.</pre><pre>I syfte att säkerställa ett väl fungerande\r\nbetalningssystem och stabiliteten i det finansiella\r\nsystemet kommer regeringen under hösten att\r\nbegära riksdagens bemyndigande att besluta om\r\ngenerella åtgärder som stärker betalningssystemet\r\noch säkerställer kreditförsörjningen. Det finns en\r\nbred politisk uppslutning kring dessa åtgärder.</pre><pre>Sveriges näringsliv måste ges bättre förutsättningar\r\natt växa. Nyföretagandet och småföretagsamheten\r\nmåste få en renässans. Det är främst där som de nya\r\nmöjligheterna och de nya jobben finns.</pre><pre>Av stor betydelse, inte minst för de små företagen,\r\när spelreglerna på arbetsmarknaden. En översyn av\r\narbetsrätten pågår. Regeringen avser att förelägga\r\nriksdagen förslag till förenklingar i den\r\narbetsrättsliga lagstiftningen.</pre><pre>Det är regeringens strävan att sådana förändringar\r\nkan beslutas i bred politisk enighet.</pre><pre>En fungerande riskkapitalmarknad är av största\r\nvikt för företagsamheten, särskilt för\r\nnyföretagandet. En proposition om\r\nriskkapitalförsörjningen läggs fram. Nya\r\nriskkapitalbolag bildas med medel från de nu\r\navvecklade löntagarfonderna. Därutöver kommer\r\nförslag att framläggas om förmånligare lånevillkor\r\nför nyföretagande.</pre><pre>Det utländska intresset för investeringar i Sverige\r\nhar stimulerats bl.a. genom att\r\nförvärvslagstiftningen för företag och aktier har\r\navskaffats. Under hösten läggs förslag om en\r\nliberalisering av förvärvslagstiftningen för\r\nfastigheter. Särskilda regler kommer att gälla för\r\nfritidsfastigheter i vissa områden.</pre><pre>En livskraftig ekonomi förutsätter konkurrens\r\nmellan företag. En ny och hårdare\r\nkonkurrenslagstiftning införs. EES-avtalet innebär\r\natt reglerna för konkurrens vid offentlig\r\nupphandling skärps. Förslag i syfte att öka\r\nkonkurrensen även inom den kommumnala\r\nverksamheten framläggs. Valfrihetsreformerna i\r\nvälfärdspolitiken ger anställda, oftast kvinnor,\r\nverksamma inom vård och omsorg nya möjligheter\r\natt starta eget.</pre><pre>Förberedelserna för privatiseringen av statliga\r\nföretag fortsätter. Ingångna avtal respekteras.\r\nOmstruktureringar och andra nödvändiga\r\nförändringar fullföljs. Marknadssituationen nu\r\nmotiverar emellertid att det i princip införs ett\r\nmoratorium för privatisering av statliga företag.</pre><pre>En väl fungerande infrastruktur i hela landet är en\r\nviktig förutsättning för ekonomins växtkraft.\r\nUnder detta budgetår görs investeringar i\r\ninfrastrukturen som är tre gånger större än\r\nårsgenomsnittet under 1980-talet.\r\nÖverenskommelsen om trafikinvesteringar i\r\nStockholm syftar till att förbättra trafikmiljön.</pre><pre>Avregleringen av järnvägstrafiken fortsätter.\r\nStatens järnvägar bolagiseras. Förslag har förelagts\r\nriksdagen om att ansvaret för inlandsbanan övertas\r\nav ett regionalt trafikbolag. I avvaktan på\r\nriksdagsbeslutet förlängs rådrummet för viss trafik\r\npå banan.</pre><pre>Förslag läggs om en ny telelag som öppnar för\r\nkonkurrens på telemarknaden. Televerket\r\nbolagiseras.</pre><pre>Konkurrensen på postområdet stärks. Monopolen\r\npå brevbefordran och statliga betalningar\r\navskaffas. Förslag framläggs om en ny postlag.\r\nPosten bolagiseras.</pre><pre>Svensk sjöfarts konkurrenskraft måste stärkas.\r\nFörslag läggs fram om en ny sjöfartspolitik.</pre><pre>Fritidsbåtsregistret avvecklas, liksom Svensk\r\nBilprovnings monopol.</pre><pre>*</pre><pre>Sverige är sedan tre år inne i den allvarligaste\r\nsysselsättningskrisen under efterkrigstiden.</pre><pre>Kampen mot arbetslösheten följer tre huvudlinjer.\r\nDen första är att angripa de strukturella orsakerna,\r\nklara kostnadsläget och stärka Sveriges ställning\r\nsom ett attraktivt investeringsland. Bara därigenom\r\nkan nya riktiga jobb skapas. Den andra är att\r\ntidigarelägga offentliga investeringar. Den tredje är\r\natt förnya och effektivisera\r\narbetsmarknadspolitiken.</pre><pre>Arbetslinjen ligger fast. Arbetslöshet kan aldrig\r\nvara ett medel i den ekonomiska politiken. Hög\r\narbetslöshet försämrar förutsättningarna för\r\ntillväxt genom permanent utslagning och innebär\r\nen extra stor påfrestning på de offentliga\r\nfinanserna.</pre><pre>Den höga förvärvsfrekvensen bland kvinnor är en\r\nviktig tillgång för Sveriges ekonomi.\r\nJämställdheten i arbetslivet är ett centralt mål som\r\nkräver ökad uppmärksamhet när arbetslösheten\r\nväxer.</pre><pre>Särskilda krav måste ställas på kostnadseffektivitet\r\ni arbetsmarknadspolitiken. Åtgärder vidtas för att\r\neffektivisera och sänka kostnaderna för de\r\narbetsmarknadspolitiska medlen. AMU\r\nbolagiseras.</pre><pre>De statliga arbetsförmedlingarna får en tillfällig\r\nförstärkning. Privat arbetsförmedling tillåts.</pre><pre>De arbetsmarknadspolitiska medlen koncentreras\r\npå insatser för att öka kompetensen och därigenom\r\nstärka individernas ställning på arbetsmarknaden.\r\nAndra insatser görs för att motverka sociala och\r\nekonomiska problem för individer,för familjer och\r\nför handikappade vid arbetslöshet.</pre><pre>Riksdagsbeslutet att inrätta särskilda\r\nungdomspraktikplatser har inneburit att 37 000\r\nungdomar i dag finns ute i företagen. Ytterligare\r\n36 000 platser kommer att inrättas.</pre><pre>*</pre><pre>Hela Sverige skall leva.</pre><pre>Lågkonjunkturen slår hårt mot redan tidigare\r\nutsatta delar av vårt land. Vår delaktighet i den\r\neuropeiska integrationen innebär ökade\r\nmöjligheter för och nya krav på regionalpolitiska\r\ninsatser. Syftet är att hela landet skall dra nytta av\r\nfördelarna med en skärpt internationell konkurrens\r\noch en fri marknad.</pre><pre>Ett viktigt inslag i tillväxtpolitiken är att tillvarata\r\nutvecklingsmöjligheterna i alla delar av landet.\r\nUtvecklingskraften i de mindre företagen är\r\navgörande för den regionalt spridda\r\nsysselsättningen, liksom satsningar på\r\ninfrastrukturen, servicen och miljön.</pre><pre>Riksdagen har fattat beslut om sänkta\r\nsocialavgifter i Norrlands inland. Också de\r\nskattesänkningar som syftar till att stärka\r\nutvecklingskraften i de små företagen ger företagen\r\ni de mest utsatta regionerna bättre villkor.</pre><pre>*</pre><pre>Omställningen av jordbruket fullföljs. En\r\navstämning sker mot EG:s jordbrukspolitik för att\r\nuppnå en fullständig integrering från den dag\r\nSverige blir medlem. Syftet är att Sverige vid\r\ninträdet i EG skall ha en stark och\r\nkonkurrenskraftig jordbruksnäring och därvid ta\r\ntill vara möjligheter till sänkta livsmedelspriser.</pre><pre>Ett öppet och levande kulturlandskap skall bevaras\r\nbl.a. genom att jordbruket utnyttjas för att värna\r\nmiljön.</pre><pre>Jord- och skogsbrukets stora möjligheter att\r\nproducera biobränslen utnyttjas som en resurs i\r\nomställningen av energisystemet.</pre><pre>Regeringen avser att lägga fram förslag om en\r\nytterligare avreglering av skogsbruket och fortsatta\r\ninsatser för att skydda miljön.</pre><pre>***</pre><pre>Välfärdspolitiken utvecklas under starkt\r\nförändrade förutsättningar. Staten har det\r\növergripande ansvaret för att ange de nationella\r\nmålen, utöva tillsyn och utvärdera.</pre><pre>Kommunerna har fått ett större ansvar för\r\nutformningen av välfärdspolitiken. Samtidigt\r\nmöter de ett växande gap mellan behov och\r\nresurser. Detta ställer krav på en effektivisering\r\nbl.a. genom rationaliseringar och konkurrens. Det\r\nnya statsbidragssystemet ger kommunerna större\r\nfrihet att avgöra hur målen skall nås.</pre><pre>I syfte att minska det strukturella\r\nbudgetunderskottet måste även de sociala\r\nutgifterna begränsas. Socialförsäkringssystemen\r\nreformeras med den inriktningen samtidigt som de\r\nskall ge trygghet och stimulera till arbete och\r\nsparande.</pre><pre>En karensdag införs och ersättningsnivåerna sänks\r\ni sjuk- och arbetsskadeförsäkringarna.\r\nArbetsskadebegreppet stramas upp.</pre><pre>En beredning tillsätts i syfte att genomföra en\r\nförsäkringsmodell som innebär att sjuk- och\r\narbetsskadeförsäkringarna flyttas ur statsbudgeten.\r\nMöjligheterna prövas att ge arbetsmarknadens\r\nparter huvudansvaret.</pre><pre>Tandvårdsföräkringen reformeras i syfte bl.a. att\r\nminska det allmännas kostnader och uppnå ett\r\nbättre resursutnyttjande. Fri konkurrens införs\r\näven inom barntandvården. Frågan om reformerad\r\ntandvårdstaxa och fri etableringsrätt för tandläkare\r\nbereds med sikte på ikraftträdande 1994.</pre><pre>Pensionssystemet reformeras. Målet är att skapa ett\r\npensionssystem som utöver grundtryggheten är\r\nmera robust, stimulerar sparandet och stärker\r\nsambandet mellan inbetalda avgifter och utgående\r\nförmåner.</pre><pre>Pensionsåldern kommer med början 1994 att höjas\r\nsuccessivt till 66 år. Ersättningsnivån i\r\npensionssystemet kommer i vissa fall att sänkas\r\nsamtidigt som särskilda åtgärder kommer att vidtas\r\nför att skydda pensionärer som bara får\r\ngrundförmåner.</pre><pre>Ett husläkarssystem införs för att säkerställa alla\r\nmedborgares rätt att välja en egen läkare.\r\nEtableringsfrihet kommer att införas stegvis.</pre><pre>Försök genomförs med finansiell samordning\r\nmellan försäkringskassa och hälso- och sjukvården.\r\nSådan samordning prövas också med\r\nkommunernas socialtjänst.</pre><pre>En översyn görs av sjukvårdens organisation och\r\nfinansiering. Syftet är bl.a. att pröva olika\r\nsjukvårdsmodeller, exempelvis en obligatorisk\r\nsjukvårdsförsäkring. Utredningen skall också\r\nbelysa hälso- och sjukvårdens resursbehov.</pre><pre>En av de allra viktigaste utmaningarna för\r\nframtiden är att ge bättre förutsättningar för trygga\r\nfamiljer och för barnens uppväxt och omvårdnad.</pre><pre>Familjepolitiken skall främja både valfrihet och\r\njämställdhet mellan kvinnor och män. Det innebär\r\natt det måste finnas barnomsorg utanför hemmet av\r\ngod kvalitet för dem som önskar det och bättre\r\nekonomiska möjligheter för dem som önskar att\r\nstanna hemma när barnen är små. Den som väljer\r\natt förvärsarbeta måste få ett ekonomiskt utbyte av\r\ndetta.</pre><pre>Det till i höst aviserade förslaget om ett\r\nvårdnadsbidrag skjuts upp. Det kommer att\r\nframläggas när de ekonomiska förutsättningarna\r\nhar förbättrats. Ett vårdnadsbidrag, lika för alla\r\nbarn mellan ett och tre år, är en fortsatt högt\r\nprioriterad reform.</pre><pre>Frågan om tidigare aviserade ändringar rörande\r\nbarnomsorgen i socialtjänstlagen bereds vidare\r\ngenom bl.a. överläggningar med\r\nKommunförbundet och med beaktande av de\r\nsamhällsekonomiska effekterna.</pre><pre>Förslag kommer att framläggas om ett nytt\r\nensamförälderstöd och om ändrade regler för och\r\nadministration av bostadsbidragen.</pre><pre>Ett förslag om inrättande av en barnombudsman\r\nsom bl.a. skall följa upp hur Sverige uppfyller sitt\r\nåtagande enligt FN:s barnkonvention föreläggs\r\nriksdagen.</pre><pre>En utvidgad rättighetslagstiftning för\r\nhandikappade, grundad på handikapputredningens\r\nhuvudbetänkande, föreläggs riksdagen. Syftet är\r\natt öka valfriheten och tryggheten för människor\r\nmed svåra funktionshinder och för deras anhöriga.</pre><pre>Alkoholpolitiken inriktas på att minska\r\nkonsumtionen och minska skadorna.</pre><pre>***</pre><pre>Att skydda och förbättra miljön är en\r\nframtidsutmaning i allas intresse. Den ekonomiska\r\noch tekniska utvecklingen skapar goda möjligheter\r\nför omställningen till mindre resurskrävande och\r\nmiljöbelastande produktions-, energi- och\r\ntransportsystem.</pre><pre>Tydliga miljömål, bestämda miljökrav och\r\neffektiva styrmedel, som miljöavgifter, utnyttjas i\r\narbetet.</pre><pre>Sverige kommer att aktivt följa upp de beslut som\r\nfattades vid FN:s miljökonferens. Miljöhänsynen\r\nmåste öka. Förslag läggs i syfte att bevara den\r\nbiologiska mångfalden. En långsiktig klimatstrategi\r\nläggs fast.</pre><pre>Sverige skall vara pådrivande i det europeiska\r\nmiljövårdsarbetet. I förhandlingarna om svenskt\r\nmedlemskap i EG skall Sverige utgå från att högsta\r\ntillämpade ambitionsnivå skall gälla på\r\nmiljöområdet. Vi tar fasta på EG-kommissionens\r\nkonstaterande att Sverige har mycket att tillföra\r\nEG:s miljöpolitik.</pre><pre>Ansvaret för vattenmiljön förenar länderna kring\r\nÖstersjön. Regeringen verkar för att i samarbete\r\nmed övriga strandstater rena Östersjön.\r\nMiljöinsatser i Baltikum prioriteras.</pre><pre>Miljölagstiftningen skärps och sammanförs i en\r\nmiljöbalk. Förslag kommer att föreläggas\r\nriksdagen om riktlinjer för en mer\r\nkretsloppsanpassad utveckling innefattande ett mer\r\neffektivt resursutnyttjande, återanvändning och\r\nåtervinning. Producenternas ansvar slås fast.</pre><pre>Förslag läggs om skärpning av kärntekniklagen och\r\nförbud mot slutförvaring i Sverige av använt\r\nkärnbränsle från andra länder liksom om skydd av\r\nytterligare älvar och älvsträckor.</pre><pre>Plan- och bygglagen ses över med krav på större\r\nmiljöhänsyn, stärkt medborgarinflytande och\r\nförenklad lagstiftning.</pre><pre>En ändrad lagstiftning förbereds i syfte att förenkla\r\nmöjligheterna att bilda små lantbruksfastigheter.\r\nEn mer flexibel tillämpning av\r\nstrandskyddsbestämmelserna i glesbygd förbereds.</pre><pre>Energiöverenskommelsen från 1991 ligger fast.\r\nOmställningen av energisystemet måste, vid sidan\r\nav säkerhetskraven, ske med hänsyn till behovet av\r\nelkraft och elpriser som är internationellt\r\nkonkurrenskraftiga.</pre><pre>Beskattningen av energi ges en tydligare miljöprofil\r\nbl.a. genom en differentiering i samband med att\r\nbensinskatten höjs. I samband med EG-\r\nanpassningen av energibeskattningen bereds frågan\r\nom en övergång till ett system med bl.a.\r\nkoldioxidbeskattning också på elkraft.</pre><pre>Miljövänlig energi från biobränslen, solenergi och\r\nvindkraft utvecklas och stimuleras. Hushållning\r\nfrämjas.</pre><pre>Ytterligare åtgärder mot utsläpp som skadar\r\nozonskiktet förbereds.</pre><pre>Miljöpolitiken skall utgå från vad naturen\r\nlångsiktigt tål. Försiktighetsprincipen är en viktig\r\nledstjärna, och miljökonsekvenserna skall\r\nredovisas före varje beslut som ger större\r\nmiljöpåverkan.</pre><pre>En miljökonsekvensbedömning sker just nu av den\r\nfasta Öresundsförbindelsen. Avgörande är att den\r\ns.k. nollösningen vad gäller vattenströmningen\r\nmellan Östersjön och Kattegatt kan säkerställas.</pre><pre>***</pre><pre>Utbildningspolitiken inriktas på att stärka Sverige\r\nsom en kunskapsnation. Under 1990-talet skall vi\r\nskapa Europas bästa skola.</pre><pre>Skolans verksamhet skall grundas i de etiska\r\nnormer som genom kristen etik och västerländsk\r\nhumanism har en djup förankring i vårt land.\r\nSkolan skall ge barn och ungdomar en fast grund\r\nockså för etiska ställningstaganden.</pre><pre>Den första valfrihetsreformen inom skolväsendet\r\när genomförd. De nya bidragsreglerna för\r\nfristående skolor ökar familjens rätt och\r\nmöjligheter att välja skola för sina barn.</pre><pre>Nya läroplaner för grundskolan, gymnasieskolan\r\noch den kommunala vuxenutbildningen föreläggs\r\nriksdagen.</pre><pre>Ett nytt betygssystem som mäter elevernas\r\nkunskaper och bättre bidrar till utvärderingen av\r\nskolans prestationer läggs fram.</pre><pre>Förslag kommer också att läggas fram om skolans\r\ninternationalisering.</pre><pre>Antalet utbildningsplatser vid universitet och\r\nhögskolor har ökat väsentligt. Ytterligare platser\r\nkommer att inrättas. Åtgärder vidtas i syfte att höja\r\nkvaliteten i undervisningen.</pre><pre>Universiteten och högskolorna ges större frihet att\r\norganisera utbildningen med utgångspunkt i\r\nstudenternas val.</pre><pre>Förslag till en ny forkningspolitik läggs fram. En\r\nförnyad prövning av hur löntagarfondsmedlen kan\r\nanvändas för att stärka forskningen görs.</pre><pre>Studiefinansieringen ses över.</pre><pre>*</pre><pre>Brottsligheten måste bekämpas med kraft. All\r\nbrottsbekämpning har betydelse, men den inriktas\r\ni ökad utsträckning mot vålds- och narkotikabrott.</pre><pre>Förslag har överlämnats till riksdagen vad gäller\r\navskaffandet av halvtidsfrigivningen. Inom kort\r\nföreslås vissa straffskärpningar för ringa\r\nnarkotikabrott.</pre><pre>Förslag framläggs med inriktning på sänkt\r\npromillegräns för grovt rattfylleri och skärpta straff\r\nsamt ökad enhetlighet i tillämpningen.</pre><pre>Frågan om kontraktsvård bereds.</pre><pre>Försöksverksamhet pågår med möjligheter till\r\nlivvakt för hotade kvinnor. Förslag läggs fram om\r\nskärpta straff för bl.a. hot och ofredande.</pre><pre>Brottsoffren kommer att få ökat stöd, och en ny\r\nstatlig vårdform för unga brottslingar utreds.</pre><pre>Den enskildes rättssäkerhet stärks. Fri- och\r\nrättighetsutredningen bereder nu frågor om bl.a.\r\nförstärkt skydd för äganderätten, näringsfriheten,\r\nden negativa föreningsrätten liksom frågan om\r\nutvidgad lagprövningsrätt och domstolskontroll av\r\nförvaltningsbeslut.</pre><pre>Frågorna om bl.a. mandatperiodernas längd och\r\nökade inslag av personval i valsystemet är också\r\nunder beredning genom överläggningar med\r\nriksdagens partier. Avsikten är att på grundval av\r\nen konstruktiv dialog finna en samlande lösning\r\nsom vitaliserar vårt folkstyre.</pre><pre>Förslag bereds nu för att skapa etiska och\r\nmiljömässiga regler för biotekniken.</pre><pre>*</pre><pre>Stödet till ett fritt kulturliv är ett angeläget\r\nåtagande för att samhället skall vara öppet och\r\ndynamiskt.</pre><pre>Kulturarvet värnas. Vår kultur förs ut i det övriga\r\nEuropa.</pre><pre>De kulturpolitiska målen ses över. Kvalitet och\r\nprofessionalism främjas. Det nya filmavtalet\r\ninnebär en satsning på svensk film.</pre><pre>Liberaliseringen av mediepolitiken fullföljs.\r\nFörslag läggs om ökad etableringsfrihet för\r\nradioverksamhet.</pre><pre>Frågan om Svenska kyrkans framtida relationer\r\nmed staten är föremål för beredning. En öppen\r\ndialog med alla berörda parter eftersträvas.</pre><pre>Ansvar, befogenheter, uppgiftsfördelning mellan\r\nstat, kommuner och landsting belyses av\r\nregionberedningen.</pre><pre>En översyn av konsumentlagstiftningen pågår i\r\nsyfte att bl.a. klarlägga de offentliga regleringarnas\r\npåverkan på konkurrensen.</pre><pre>En samlad samerättslig proposition kommer att\r\nläggas fram. Ett sameting inrättas.</pre><pre>*</pre><pre>Bostadspolitiken inriktas på att alla skall ha\r\nmöjlighet att ha en bra bostad till ett rimligt pris.\r\nMöjligheterna att äga sin bostad skall förbättras\r\ngenom att det blir lättare för de boende att\r\nomvandla fastigheter till bostadsrätter.</pre><pre>Hyresgästernas ställning stärks genom förändringar\r\ni hyresförhandlingslagen.</pre><pre>Riksdagen har fattat beslut om ett nytt\r\nbostadsfinansieringssystem och besparingar i de\r\ngenerella bostadssubventionerna.\r\nByggkostnaderna sjunker. Ökad konkurrens\r\nkommer att pressa kostnaderna än mer. Förslag till\r\nytterligare minskade subventioner kommer att\r\nföreläggas riksdagen.</pre><pre>*</pre><pre>Sverige skall vara ett land präglat av tolerans och\r\nöppenhet. Invandrar- och flyktingpolitiken förs i en\r\nanda av internationalism och humanitet.\r\nFrämlingsfientlighet och rasism skall bekämpas.</pre><pre>Det s.k. 13 december-beslutet har upphävts.\r\nRegeringen har framlagt förslag om principiellt\r\nförbud mot att ta barn i förvar. Ytterligare åtgärder\r\nmot diskriminering av invandrare vidtas.</pre><pre>Regeringen verkar för att de europeiska staterna\r\ntar ett gemensamt ansvar för flyktingarna. Vårt\r\nland har en självklar skyldighet att ta sin del av\r\nansvaret för den svåra flyktingsituationen i Europa\r\npå grund av kriget i f.d. Jugoslavien.</pre><pre>Det är samtidigt nödvändigt att begränsa\r\nkostnaderna för flyktingmottagningen, och\r\nanspråken på vad Sverige kan erbjuda utöver en\r\nfristad måste anpassas därefter.</pre><pre>Regeringen återkommer med förslag för att\r\nbegränsa kostnaderna samt förnya och effektivisera\r\nflyktingmottagningen.</pre><pre>***</pre><pre>Den svenska utrikespolitiken skall vara en klar röst\r\nför mänskliga rättigheter, frihet och demokrati.</pre><pre>Det nordiska samarbetet kommer att reformeras.\r\nResultatet av de nordiska statsministrarnas\r\ngemensamma arbete kommer att bli ett samarbete\r\nsom stärker Nordens roll i det nya Europa.\r\nStatsministrarnas roll i samarbetet stärks.\r\nDiskussionen om utrikes- och säkerhetspolitiken\r\nförs in i det nordiska samarbetet och kulturfrågorna\r\nframhävs ytterligare.</pre><pre>Samarbetet med Estland, Lettland och Litauen\r\nbyggs ut. Sverige har som första land slutit\r\nfrihandelsavtal med de baltiska staterna. Ett\r\nomfattande biståndssamarbete sker.</pre><pre>I december i år kommer Sverige att överta\r\nordförandeskapet i den Europeiska säkerhets- och\r\nsamarbetskonferensen (ESK). Det innebär ett stort\r\nansvar när det gäller att söka lösningar på\r\nkonflikter och förebygga kriser på vår kontinent\r\noch ger Sverige möjlighet att spela en viktig roll i\r\nutformningen av en ny freds- och samarbetsordning\r\ni Europa.</pre><pre>Sverige arbetar aktivt för att stärka Förenta\r\nnationernas möjligheter att verka för global fred\r\noch utveckling. Vi har framlagt och driver förslag\r\nsom syftar till att förbättra FN:s fredsbevarande\r\ninsatser.</pre><pre>GATT-förhandlingarnas slutförande är av stor\r\nbetydelse för Sverige, världsekonomin och inte\r\nminst utvecklingsländerna. Sverige skall vara\r\npådrivande i dessa förhandlingar.</pre><pre>Biståndspolitiken har fått en klarare inriktning på\r\nstöd för demokrati och marknadsekonomi. Så snart\r\nSveriges ekonomi tillåter skall vi åter uppnå en\r\nbiståndsnivå om 1 % av BNI. Trots den minskning\r\nav biståndsramen som ingår i krisuppgörelsen\r\nkommer satsningarna på katastrofbistånd och på\r\nenskilda organisationer inte att minska.</pre><pre>*</pre><pre>Sverige står utanför militära allianser. Det ställer\r\nkrav på vår egen förmåga att upprätthålla ett\r\ntillräckligt starkt försvar.</pre><pre>Försvarsbeslutets inriktning på materiell förnyelse\r\noch modernisering fullföljs. JAS-projektet visar\r\nstyrkan i Sveriges säkerhetspolitik liksom bredden\r\ni vår nations teknologiska kompetens. Arbetet med\r\natt förstärka skyddet av våra gränser fortsätter.</pre><pre>Ytterligare besparingar i försvaret kommer dock\r\natt bli nödvändiga. Karlsborgs flygflottilj avvecklas\r\nså snabbt som möjligt. Värnpliktsförmåner\r\nkommer att minska. Även anslagen till det civila\r\nförsvaret kommer att minskas.</pre><pre>***</pre><pre>Ett dynamiskt samhälle ställs inför nya etiska\r\nfrågor. Inte minst de senaste årens ekonomiska\r\nutveckling visar moralens betydelse för\r\nsamhällsklimatet. Där moralen sviktar, urgröps\r\nockså tilltron till samhällets spelregler och\r\ninstitutioner.</pre><pre>Nu skärps kraven i politiken på en fast etisk\r\ngrundåskådning.</pre><pre>Regeringens utgångspunkt är den syn på\r\nmänniskors lika värde och människolivets helgd\r\nsom genom Sveriges kristna och humanistiska\r\ntradition är så starkt förankrad i vårt land.</pre><pre>Varje människa är unik. Varje människa har rätt att\r\nrespekteras för sin särart. Kollektivet får aldrig\r\nkväva den enskildes frihet, ansvar, skaparförmåga\r\noch rätt att välja.</pre><pre>Den svages rätt till trygghet och integritet och den\r\nensammes rätt till delaktighet utgör grunden för en\r\npolitik som slår vakt om människans värdighet och\r\nsamhällets sammanhållning.</pre><pre>***</pre><pre>Under året som gått har ett stort förnyelse- och\r\nförändringsarbete av betydelsefulla delar av vårt\r\nsamhälle inletts. Samtidigt har djupet av den\r\nsamhällsekonomiska kris som under lång tid växt\r\nfram kommit att stå allt klarare.</pre><pre>Det är regeringens avsikt att även i fortsättningen\r\nmöta oppositionens vilja till ansvarstagande med en\r\nuppriktig strävan efter samförstånd kring den väg\r\nsom vi måste vandra för att svensk ekonomi skall\r\nbörja växa igen.</pre><pre>Det ställer stora och delvis nya krav på oss alla, inte\r\nminst i denna riksdag. Men det gäller också\r\nmedborgare, familjer, företag och institutioner runt\r\nom i Sverige.</pre><pre>Vi måste alla inse att det är i förändring, i arbete, i\r\nsparsamhet och i företagande som framtidens\r\nmöjligheter ligger.</pre><pre>Den kris som har sina rötter i det som ligger bakom\r\noss är djup och svår. Men mitt i krisen skall vi alla\r\nse till allt det nya som börjar blomma och lägga\r\ngrunden för ett framgångsrikt och starkt 1990-tal\r\nför Sverige.</pre><pre>(Applåder)</pre><pre>3 §  Ceremonin avslutades kl. 15.04</pre><pre></pre><pre>pm2 > </pre><pre>y1 > c23,1,9,10 > Bilaga till</pre><pre>p10,11 > Riksdagens protokoll</pre><pre>1992/93:2</pre><pre>c30 > Program för öppnandet av riksmötet 1992/93 tisdagen den 6 oktober 1992 kl.\r\n14.00</pre><pre>p10,16 > Musik under samlingen</pre><pre>SVIT ur DROTTNINGHOLMSMUSIKEN</pre><pre>av Johan Helmich Roman</pre><pre>h1,5 > </pre><pre>p12,28 > FANFAR</pre><pre>KUNGSSÅNGEN</pre><pre>p12,14 > DANSLEK</pre><pre>p10,12 > ur Ran</pre><pre>av Wilhelm Peterson-Berger</pre><pre>p12,28 > TALMANNEN</pre><pre>HANS MAJESTÄT KONUNGEN</pre><pre>FANFAR</pre><pre>p12,14 > BERCEUSE</pre><pre>p10,12 > av Armas Järnefelt</pre><pre>p12,14 > GLOBETROTTER</pre><pre>p10,12 > av Per Lundqvist</pre><pre>f1,12,14 > STATSMINISTERN</pre><pre>f2,10,12 > Regeringsförklaring</pre><pre>p12,14 > VALSE SOLENELLE</pre><pre>p10,12 > av Gösta Nystroem</pre><pre>p12,14 > NATIONALSÅNGEN</pre><pre>h1,5 > </pre><pre>pGRANDE MARCHE</pre><pre>p10,12 > av Charles Voss</pre><pre>h1 > </pre><pre>t4 > c23 > p8,9 > MEDVERKANDE</pre><pre>Fanfartrumpetare Joakim Agnas och Jonas Lindeborg</pre><pre>Filharmonins Salongsorkester</pre><pre>Stockholms Blåsarsymfoniker konserterar på Riksplan</pre><pre>före riksmötets öppnande</pre><pre>I trapphallen medverkar Adolf Fredriks musikskolas flickkör och</pre><pre>nyckelharpsspelmän från Norduppland.</pre><pre>Folkdansgillet Kedjan paraderar med Sveriges landskapsfanor.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}