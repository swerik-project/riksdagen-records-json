{"dokumentstatus":{"dokument":{"hangar_id":"2349191","dok_id":"GI0947","rm":"1994/95","beteckning":"47","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"47","slutnummer":"0","datum":"1994-12-21 00:00:00","systemdatum":"2005-10-27 13:38:31","publicerad":"1994-12-21 00:00:00","titel":"Riksdagens snabbprotokoll 1994/95:47 Onsdagen den 21 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{E39A5CE8-5018-4B40-A334-D3698EA6A0B4}","dokument_url_text":"http://data.riksdagen.se/dokument/GI0947/text","dokument_url_html":"http://data.riksdagen.se/dokument/GI0947","dokumentstatus_url_xml":"http://data.riksdagen.se/dokumentstatus/GI0947","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:47</div>\r\n<div class=\"sidhuvud_datum\">Onsdagen den 21 december</div>\r\n<div class=\"sidhuvud_klockslag\">Kl 9.00 12.12</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>__________________________________________________________________________</pre><pre>\r\n1 §  Val av valprövningsnämnd</pre><pre>\r\nTalmannen meddelade att till kammaren inkommit\r\nprotokollsutdrag från valberedningen avseende val av\r\nordförande och ersättare för ordföranden i valpröv-\r\nningsnämnden.\r\nVidare hade överlämnats gemensamma listor för\r\nval av sex ledamöter och sex suppleanter i valpröv-\r\nningsnämnden. En promemoria med föreslagna namn\r\nhade utdelats till kammarens ledamöter.</pre><pre>Företogs val av ordförande och ersättare för ord-\r\nföranden i valprövningsnämnden.</pre><pre>Enligt ett enhälligt förslag av valberedningen val-\r\ndes, för tiden till dess nytt val skulle äga rum, till</pre><pre>ordförande i valprövningsnämnden\r\nregeringsrådet Lars Tottie</pre><pre>ersättare för ordföranden i valprövningsnämnden\r\njustitierådet Staffan Magnusson</pre><pre>Företogs val av sex ledamöter och sex suppleanter\r\ni valprövningsnämnden.</pre><pre>Sedan den gemensamma listan godkänts av kam-\r\nmaren befanns följande personer, för tiden till dess\r\nnästa val skulle äga rum, valda till</pre><pre>ledamöter i valprövningsnämnden\r\nKurt Ove Johansson (s)\r\nSten Olsson, kanslichef\r\nHåkan Winberg, hovrättspresident\r\nUlla Pettersson, f. d. riksdagsledamot\r\nBjörn von Sydow (s)\r\nBirger Hagård (m)</pre><pre>suppleanter i valprövningsnämnden\r\nLena Sandlin (s)\r\nPär-Axel Sahlberg (s)\r\nJerry Martinger (m)\r\nSivert Carlsson (c)\r\nTore Claeson, f.d. riksdagsledamot\r\nYlva Annerstedt, f.d. riksdagsledamot</pre><pre>2 §  Val av ledamöter i Europaparlamentet\r\nFöretogs val av tjugotvå ledamöter i Europaparla-\r\nmentet.</pre><pre>Sedan den gemensamma listan godkänts av kam-\r\nmaren befanns följande personer, för tiden från Sveri-\r\nges anslutning till Europeiska unionen till dess de\r\nföreträdare för Sverige i Europaparlamentet som utses\r\ni det första allmänna valet tillträder sina uppdrag,\r\nvalda till</pre><pre>ledamöter i Europaparlamentet\r\nMaj-Lis Lööw (s)\r\nMaj Britt Theorin (s)\r\nMargaretha af Ugglas (m)\r\nAxel Andersson (s)\r\nYvonne Sandberg-Fries (s)\r\nPer Stenmarck (m)\r\nInga-Britt Johansson (s)\r\nKarl Erik Olsson (c)\r\nBengt-Ola Ryttar (s)\r\nIvar Virgin (m)\r\nHadar Cars (fp)\r\nReynoldh Furustrand (s)\r\nBengt Hurtig (v)\r\nJan Andersson (s)\r\nKarin Falkmer (m)\r\nPer Gahrton (mp)\r\nKristina Persson (s)\r\nBirgitta Ahlqvist (s)\r\nCharlotte Cederschiöld (m)\r\nHolger Gustafsson (kds)\r\nTommy Waidelich (s)\r\nKarin Starrin (c)</pre><pre> 3 §  Val av ledamöter och suppleanter i EU-\r\nnämnden\r\nFöretogs val av sjutton ledamöter i EU-nämnden.</pre><pre>Sedan den gemensamma listan godkänts av kam-\r\nmaren befanns följande personer, för riksdagens inne-\r\nvarande valperiod, valda till</pre><pre>ledamöter i EU-nämnden\r\nBerit Löfstedt (c)\r\nBo Bernhardsson (s)\r\nLars Tobisson (m)\r\nJohnny Ahlqvist (s)\r\nSinikka Bohlin (s)\r\nPer Unckel (m)\r\nMonica Öhman (s)\r\nBörje Hörnlund (c)\r\nNils T Svenson (s)\r\nGöran Lennmarker (m)\r\nLars Leijonborg (fp)\r\nAnita Persson (s)\r\nKenneth Kvist (v)\r\nGeorg Andersson (s)\r\nGun Hellsvik (m)\r\nBirger Schlaug (mp)\r\nMats Odell (kds)</pre><pre>suppleanter i EU-nämnden\r\nSören Lekberg (fp)\r\nBerit Oscarsson (s)\r\nJan Sandberg (m)\r\nHans Karlsson (s)\r\nAnita Johansson (s)\r\nCarl G Nilsson (m)\r\nGöran Magnusson (s)\r\nHelena Nilsson (c)\r\nCatarina Rönnung (s)\r\nChris Heister (m)\r\nIsa Halvarsson (fp)\r\nRonny Olander (s)\r\nBengt Hurtig (v)\r\nBritt Bohlin (s)\r\nGustaf von Essen (m)\r\nGudrun Lindvall (mp)\r\nIngrid Näslund (kds)</pre><pre>EU-nämnden kallades till konstituerande samman-\r\nträde i bostadsutskottets plenisal omedelbart efter\r\nplenum.</pre><pre> 4 §  Justering av protokoll\r\nJusterades protokollet för den 15 december.</pre><pre> 5 §  Ny riksdagsledamot, m.m.\r\nUpplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för riksdagsleda-\r\nmot, m.m.\r\nTill valprövningsnämnden har från Riksskattever-\r\nket inkommit bevis om att Karin Pilsäter (fp), Tul-\r\nlinge, utsetts till ny ledamot av riksdagen fr.o.m. den\r\n1 januari 1995 sedan Bengt Westerberg (fp) avsagt sig\r\nsitt uppdrag som riksdagsledamot. Från Riksskatte-\r\nverket har också inkommit nya bilagor till tidigare\r\nutfärdade bevis för ersättare för riksdagsledamöter.\r\nValprövningsnämnden har denna dag granskat\r\nbeviset för den nye ledamoten och de nya bilagorna\r\ntill bevis för ersättare och därvid funnit att de blivit\r\nutfärdade i enlighet med 15 kap. 1 § vallagen.\r\nStockholm den 20 december 1994\r\nLars Tottie/\r\nSven-Georg Grahn</pre><pre> 6 §  Meddelande om svar på interpellationer\r\nTill riksdagen hade inkommit följande skrivelser:</pre><pre>Interpellation 1994/95:28</pre><pre>Till riksdagen\r\nBeträffande interpellation 1994/95:28 av Kristina\r\nSvensson (s) om den svenska ESK-politiken får jag\r\nmeddela att jag inte kan besvara denna inom före-\r\nskrivna fyra veckor. Skälet härtill är utlandsresor\r\nsammanfallande med interpellationsdebatter. Jag\r\nkommer att besvara interpellationen den 19 januari\r\n1995.\r\nStockholm den 12 december 1994\r\nLena Hjelm-Wallén</pre><pre>Interpellation 1994/95:46</pre><pre>Till riksdagen\r\nBeträffande interpellation 1994/95:46 av Widar\r\nAndersson om åtgärder mot den grova kriminaliteten\r\nfår jag meddela att jag inte kan besvara denna inom\r\nföreskrivna fyra veckor på grund av arbetsbelastning.\r\nJag kommer att besvara interpellationen den 12\r\njanuari 1995.\r\nStockholm den 15 december 1994\r\nLaila Freivalds</pre><pre> 7 §  Hänvisning av ärende till utskott</pre><pre>Föredrogs och hänvisades\r\nMotion\r\n1994/95:111 till lagutskottet</pre><pre>8 §  Partiledardebatt</pre><pre>Anf.  1  CARL BILDT (m):\r\nFru talman! Vi har i dag att summera hösten 1994,\r\nen politiskt händelserik höst som i efterhand kommer\r\natt minnas för framför allt två saker, tror jag.\r\nDen första är - det är alldeles självklart, för hu-\r\nvuddelen av oss i denna riksdag - positiv: Det var\r\nhösten då Sverige äntligen och slutgiltigt bestämde sig\r\nför att ta det stora steget in i det stora europeiska\r\nsamarbetet, att ge Sverige och oss alla rösträtt i det\r\neuropeiska samarbete som kommer att betyda så\r\nmycket för fred och utveckling i vår del av världen.\r\nKring den frågan kom också många, inte minst vi\r\npartiledare, att utveckla ett konstruktivt och bra sam-\r\narbete trots många meningsmotsättningar i övrigt.\r\nInnan jag går in på bataljerna i övrigt vill jag passa på\r\natt framföra ett tack, inte minst till Ingvar Carlsson,\r\nför ett bra samarbete i en fråga där vi trots en del\r\nskilda meningar kunde förenas och göra en del som\r\njag tror var bra för landet.\r\nDet andra som denna höst kommer att minnas för\r\när däremot enligt min mening mindre bra. Detta var\r\nhösten då Sverige försökte vända om och slå in på en\r\npolitisk väg som bara kan leda tillbaka. Vi har fått\r\nmassiva skattehöjningar på allt och på alla. Vi har fått\r\ndogmatiska återställare på ett sätt som nog få fullt ut\r\nhade väntat. Men än allvarligare än så: Vi har fått en\r\npolitik som inte ens själv har gjort anspråk på att ha\r\nperspektiv eller framtidsinriktning.\r\nDet är vägen tillbaka. Det vi har sett denna höst i\r\ndetta avseende är en i ordets egentliga bemärkelse\r\nreaktionär politik. Man har inte fört fram några egna\r\nidéer, men man har dogmatiskt vänt sig mot de idéer\r\nsom vi företrädde om förnyelse och förändring under\r\nden föregående mandatperioden. Därtill företräder\r\nman en konfrontationslinje som strider mot vad som\r\nhar sagts tidigare.\r\nJag är inte den som skall lägga mig i detaljerna i\r\nden diskussionen, men jag noterade att efter det att\r\nman summariskt avvisat den möjlighet till regerings-\r\nsamarbete över blockgränserna som en gång faktiskt\r\nfanns, fann man en snäll satellit i fru Schyman och\r\nhennes salongslängtande f.d. kommunister. Det är\r\ndenna rödröda reaktion som har kommit att styra\r\npolitiken i Sverige denna återställarhöst 1994.\r\nJag skall inte säga att den situation som vi lämna-\r\nde över inte innefattade problem och utmaningar. Så\r\nvar det förvisso. Men i viktiga hänseenden var och är\r\ndet fortfarande en situation med mycket stora möjlig-\r\nheter.\r\nJag talade i våras under valrörelsen om att vi hade\r\nen möjlighet till en gyllene period för Sverige. Efter\r\nkrisen var det mycket som var på väg åt rätt håll.\r\nSedan förra året har läget på arbetsmarknaden konti-\r\nnuerligt förbättrats. Vi har gått mot och vi går fortfa-\r\nrande mot en lägre arbetslöshet och högre sysselsätt-\r\nning.\r\nSedan förra året har också underskottet i statsfi-\r\nnanserna börjat minska efter alla de problem vi har\r\nhaft. Med den förstärkta sparplan som diskuterades\r\noch beslutades här i riksdagen i våras, med en god\r\ntillväxt i ekonomin och med det förtroende som leder\r\ntill sänkta räntor fanns det mycket goda möjligheter\r\natt stabilisera statsskulden till senast 1998.\r\nDet var en situation med möjligheter. För tre år\r\nsedan övertog vi en ekonomi i fritt fall - kraftigt sti-\r\ngande arbetslöshet, snabbt ökande underskott och\r\ndramatiskt fallande produktion. Regeringen Carlsson\r\nhar däremot denna höst övertagit en ekonomi i tydlig\r\nuppgång med kraftigt sjunkande arbetslöshet, snabbt\r\nfallande underskott och dramatisk ökande produktion.\r\nVår långsiktskris i Sverige har till stor del varit en\r\nkris i tillväxten. Under 20 år har vi halkat efter och\r\ninte förmått att värna och vidareutveckla basen för vår\r\nvälfärd. Vi kom nu in i den stora krisen i början på\r\n90-talet. När vi lade upp den ekonomiska politiken\r\nsade vi att vi långsiktigt måste skapa bättre möjlighe-\r\nter för tillväxt, jobb och välfärd i Sverige. Till mitten\r\nav 90-talet måste vi ha uppnått en tillväxt som mot-\r\nsvarar genomsnittet i Europa för att under andra hälf-\r\nten av 90-talet kunna befinna oss i den övre delen. Vi\r\nskall inte halka efter utan ta igen och bli bäst igen.\r\nDet skall vi vara. Om vi klarade det, så kan vi klara\r\nmycket annat. Om vi inte klarade skulle vi förr eller\r\nsenare komma att stå där med krisen igen. Det kräv-\r\ndes åtgärder.\r\nVi vidtog en del åtgärder. Det var inte helt lätt mitt\r\ni det arbetslöshetens stålbad som Kjell-Olof Feldt\r\nhade talat om. Det krävdes att politiken fortsatte och\r\natt den inte gick snett.\r\nI partiledardebatterna i höstas, omedelbart efter\r\nden tämligen perspektivlösa regeringsförklaringen,\r\nvarnade jag för att den s.k. Perssonplanen skulle visa\r\nsig vara en pytteplan i förhållande till de problem som\r\nvi måste ta oss an för att göra den gyllene perioden till\r\nen reell möjlighet. Jag sade att förr eller senare -\r\nsnarare förr än senare - måste även ni socialdemokra-\r\nter inse att det handlar om att spara på utgifterna om\r\nvi skall klara det här. Jag sade att det avgörande är att\r\nregeringen snabbt presenterar en ekonomisk politik\r\nsom har en sådan trovärdighet att räntorna omedelbart\r\nskulle börja röra sig neråt. Förutsättningarna var goda\r\ni och med resultatet av folkomröstningen.\r\nNu har det under hösten visat sig att våra farhågor\r\ntyvärr var riktiga och att regeringens förhoppningar\r\nvar felaktiga.\r\nI går kom OECD med sin rapport. Det måste ha\r\nvarit en kalldusch. Jag hörde att finansministern för-\r\nsökte klara sig på en presskonferens genom att säga\r\natt han inte hade läst rapporten. Jag hoppas att han har\r\nläst den nu. Om inte annat bör han ägna helgen åt den.\r\nOECD-rapporten visar på konsekvensen av en\r\npolitik där man massivt höjer skatter. Därmed dämpas\r\ntillväxten, förtroendet minskar, räntorna ligger kvar\r\npå en hög nivå och statsfinanserna klaras inte av\r\nlångsiktigt. Vi kan säga att det är en hotbild, men det\r\när en hotbild som har ökat i realism genom den politik\r\nsom har bedrivits under denna höst. Vad man har\r\nåstadkommit i den ekonomiska politiken är enbart\r\nhöjda skatter på som gott som allt och alla.\r\nDen i gårdagens ekonomisk-politiska debatt här i\r\nriksdagen osedvanligt pompöse herr Persson och den\r\nsnälla satelliten Schyman har \"dunkat igenom\" skat-\r\ntehöjningar på 55 miljarder kronor. Det är inte bara\r\nsvenskt rekord, det är sannolikt världsrekord i skatte-\r\nhöjningar på så kort tid.\r\nIngvar Carlsson skickade i valrörelsen brev till\r\nväljarna. Det var snällt gjort av honom. Han skrev:\r\nVad skulle vi ha för intresse av att chockhöja skatter-\r\nna? Det ger varken fler jobb eller bättre ekonomi för\r\nSverige totalt sett.\r\nJag håller fortfarande med om vad Ingvar Carlsson\r\nskrev till väljarna i valrörelsen. Om man chockhöjer\r\nskatterna leder det varken till fler jobb eller bättre\r\nekonomi för Sverige totalt sett. Just detta har Ingvar\r\nCarlsson gjort. Han har chockhöjt skatterna långt\r\nmera än han vågade tala om. Konsekvenserna framgår\r\nav OECD:s rapport - lägre tillväxt, högre räntor och\r\nen bekymmersam situation som måste hanteras och\r\nsom man denna viktiga höst har missat att ta tag i på\r\ndet sätt som man måste göra.\r\nPerssonplanen var en pytteplan. Det blev en felak-\r\ntig vridning av politiken genom alla skattehöjningar.\r\nNu sitter man där - om jag har förstått tidningsuppgif-\r\nterna rätt - och diskuterar besparingar av olika slag.\r\nDet är bra. Men det kanske inte hade skadat om ni\r\nhade fört en del av den diskussionen även under den\r\ntidigare mandatperioden.\r\nFör tre år sedan var den stora avgörande frågan i\r\ndenna kammare om regeringen skulle få igenom sitt\r\nförslag om att inte höja barnbidraget. Det motsatte sig\r\nsocialdemokrater och nydemokrater. Nydemokraterna\r\när saliga i åminnelse, åtminstone i politisk bemärkel-\r\nse. Det här hotade välfärden. Nu skall barnbidragen\r\nsänkas. Det är en scenförändring som heter duga i den\r\npolitiska debatten. Konsekvens är förutsättning för\r\nförtroende i politik. Inkonsekvens leder förr eller\r\nsnarare till bristande förtroende.\r\nDet behövs besparingar. Vi har alla ett ansvar för\r\nlandets ekonomi. Vi moderater har lagt fram ett för-\r\nslag här i kammaren om besparingar på 73 miljarder\r\nkronor. Det skulle väl vara underligt om ni inte lyck-\r\nades finna 20 av dem som ni skulle kunna svälja.\r\nLåt mig innan min taletid är slut säga att ni inte\r\nskall förvänta er att vi skall ställa upp på en politik\r\nsom i avgörande hänseenden leder fel. När jag nås av\r\nuppgifter via media om att det ni tänker göra är att ta\r\nbort karensdagen och sänka barnbidraget, vill jag bara\r\nsäga att ni nog får leta upp någon annan som tycker\r\natt den kombinationen är bra. Den leder faktiskt fel.\r\nDen kostar, när det gäller karensdagen, mycket mera\r\nsamhällsekonomiskt och förr eller senare även statsfi-\r\nnansiellt, än vad ni sparar på att sänka barnbidragen.\r\nEn sänkning av barnbidraget kan vara en nödvän-\r\ndighet, men det är inte bra. När man förändrar ka-\r\nrensdagen leder det fel i varje tänkbart hänseende. Ni\r\nhar missat denna höst. Det blev skattehöjningar, en\r\nrödröd reaktion och en dogmatisk återställarpolitik. Ni\r\nhar missat möjligheterna att komma på rätt kurs. Nu\r\nskall ni försöka en gång till. Se då till att ni tänker\r\nefter före - annars kan slutet komma ganska snabbt.\r\n(Applåder)</pre><pre>Anf.  2  OLOF JOHANSSON (c):\r\nFru talman! Statsministern sade sig i regerings-\r\nförklaringen vilja göra sitt yttersta för att åstadkomma\r\nett nytt samarbetsklimat i Sverige - i riksdagen, på\r\narbetsmarknaden och mellan enskilda medborgare.\r\nNu är det dags för en första revision av de uttalanden.\r\nJag måste erkänna att den socialdemokratiska rege-\r\nringen har lyckats. På 75 dagar har ni lyckats med att\r\nskapa ett helt nytt samarbetsklimat i riksdagen. Det\r\nsamarbetsklimatet kallas konfrontation, men det är\r\nutan tvekan helt nytt. Det är en fantastisk prestation\r\npå så kort tid.\r\nInte nog med det, ni har t.o.m. lyckats bli en sam-\r\narbetsregering, som ni lovade. Gudrun Schyman är nu\r\nordentligt inne i samarbetet. Man kan säga att hon är\r\ninne men ändå ute. Av sitt ursprungliga mandat på\r\n45 % från folket och 6 % från Gudrun Schyman har\r\nIngvar Carlsson och Göran Persson skapat en folk-\r\nfront på 51 %. Det räcker ju.\r\nAv Bildts rödgröna röra syns inte ett spår, inte\r\nheller av ett Folkparti-samarbete. Säga vad man vill\r\nom Gudrun Schyman, men inte är hon grön.\r\nFolket hade sagt sitt, och litet överraskningar får\r\nman räkna med. Det kunde vi höra när Carl Bildt läste\r\nfrån Ingvar Carlssons brev till väljarna. Men över-\r\nraskningarna var inte slut med detta. Den förra rege-\r\nringen hade förhandlat fram ett avtal med den europe-\r\niska unionen. Hur svenska folket skall njuta dess\r\nfrukter framgick också av EU-propositionen. Rege-\r\nringen bestämde sig för att följa avtalet med EU, men\r\ninte med svenska folket. Stöden till jordbruket och\r\nregional utveckling nobbades - i preciserad form först\r\nefter folkomröstningen för säkerhets skull. Vänster-\r\npartiet hängde med på det mesta. Det nya samar-\r\nbetsklimatet hade nu vidgats till \"enskilda medborga-\r\nre\", helt i enlighet med regeringsförklaringens ord.\r\nNästa förändring av samarbetsklimatet gäller up-\r\npenbarligen arbetsmarknaden. Genom 35-40 miljar-\r\nder kronor i höjda skatter på arbetskraften har parter-\r\nna fått en helt ny samarbetsgrund. Hur klimatet slutli-\r\ngen blir återstår att se i avtalsrörelsen. Men samar-\r\nbetsklimatet på arbetsmarknaden har onekligen fått ett\r\nstimulerande inslag.\r\nHur kunde allt detta ske som en följd av valet! Jo,\r\ndet beror på en fiffig innovation som kallas öppet\r\nmandat. Ett öppet mandat är just öppet, dvs. det kan\r\nanvändas hur som helst, när som helst - oavsett Pers-\r\nsonplanen - och tillsammans med vem som helst.\r\nNumera är detta öppna mandat också Vänsterpar-\r\ntiets egendom. Överraskningarnas tid är säkert inte\r\nförbi. Men det är samtidigt svårt att förstå varför\r\nPerssonplanen presenterades under en andlös bevak-\r\nning från medierna på kvällen den 19 augusti. Det\r\nräcker ju med ett öppet mandat; det har inga gränser.\r\nSveriges barn har nu fått en antydan om vad detta\r\nkan innebära för dem. Det blir kanske sänkta barnbi-\r\ndrag och en försämrad föräldraförsäkring, och det blir\r\ndefinitivt inget vårdnadsbidrag. Hur det blir med\r\nålderdomen är svårare att se. De svenska företagen\r\nvet redan att det blir högre skatter, försämrade villkor\r\noch krångligare regler. De svenska regionerna vet. De\r\nsvenska jordbrukarna vet. Hela Sverige skall inte leva.\r\nDet öppna landskapet skall förbuskas och beskogas.\r\nArbetet för att sanera Sveriges ekonomi måste\r\nsjälvfallet drivas vidare. Räntan måste ovillkorligen\r\npressas ned, och nya jobb måste tillskapas, men en\r\nhållbar tillväxt förutsätter en respekt för medborgarna\r\noch naturen och att hela Sveriges resurser utnyttjas.\r\nDe 65 miljarder som finanskrisen har kostat skattebe-\r\ntalarna kan vara en källa att ösa ur. De måste, som\r\nCentern krävde före valet, återföras till statskassan i\r\nplanerade former. Det är konstruktiv oppositionspoli-\r\ntik. Än så länge har vi inte sett så mycket från rege-\r\nringens sida.\r\nFru talman! Det finns tydliga inslag av \"nyspråk\" i\r\nsocialdemokraternas av retorik fyllda regeringsför-\r\nklaring. Den vill jag nu ägna mig åt. Orden får plöts-\r\nligt en ny och annan innebörd än vad vi är vana vid.\r\nLåt mig ge några konkreta exempel.\r\nDet sägs i regeringsförklaringen att näringspoliti-\r\nken skall utformas \"så att företagen ges goda villkor\r\natt investera och expandera\". Goda villkor kan tydli-\r\ngen vara arbetsgivaravgiftshöjningar, med belopp som\r\nmotsvarar 30 000 nya jobb om summan i stället an-\r\nvänds för nyanställningar.\r\nCentern säger nej till förlamande avgiftshöjningar\r\nför företagen. Statsfinanserna måste saneras utan att\r\nnya jobb motverkas.\r\nEnligt regeringsförklaringen skall \"särskild hänsyn\r\ntas till småföretagen\". Man får anta att det gäller\r\narbetsrätten. Därav fick vi det återställarförslag som\r\ninnebär mer krångel, mindre flexibilitet och mer om-\r\nbudsmannamakt över småföretagen. Detta kallas\r\nsärskild hänsyn.\r\nCentern tog politisk strid för enklare och bättre\r\nvillkor för småföretagen före valet 1991. I regerings-\r\nställning genomförde vi en balanserad förändring av\r\narbetsrätten. Centern beklagar att regeringen inte tror\r\natt företagen på ett ansvarsfullt sätt kan hantera de\r\nförenklingar som genomfördes.\r\nEnligt regeringsförklaringen skall Sverige \"ligga i\r\nfrontlinjen i forskning och utveckling\". Samtidigt går\r\ndrevet efter de forskningsmedel som fyrpartiregering-\r\nen anslog när löntagarfonderna avvecklades. Inte på\r\nnågot område har regeringen ägnat så stor tankemöda\r\nsom när det gäller att avlöva forskarvärlden resurser.\r\nEnligt regeringsförklaringen skall forskningen ges en\r\nhög prioritet. Det har onekligen skett.\r\nCentern vill slå vakt om forskningsanslagen. Bl.a.\r\nskall 2,5 miljarder gå till en viktig och strategisk mil-\r\njöforskning. Då har jag bara nämnt en av fonderna.\r\nEnligt regeringsförklaringen har Sverige en \"unik\r\nfamiljepolitik\". Ja, i s-regeringens Sverige har vi det.\r\nNu skall vissa barn nämligen inte få del av samhällets\r\nstöd till barnomsorgen, och föräldrarna förvägras\r\nrätten att välja den omsorgsform som de anser är bäst\r\nför sina barn.\r\nCentern slår vakt om rättvisa och valfrihet för\r\nbarnfamiljerna. Det är familjernas val som skall styra\r\nsystemet och inte systemet som skall styra familjernas\r\nval.\r\nEnligt regeringsförklaringen skall \"samarbetet\r\nmed våra grannländer kring Östersjön intensifieras\r\noch ges en ny utformning\". Det nya är att anslagen\r\nskall skäras ned, i enlighet med propositionen om\r\nfinansieringen av EU-avgiften. Vidare skall restaure-\r\nringen av Östersjön drivas vidare med \"förnyad\r\nkraft\". Den förnyade kraften skall miljöministern\r\ntydligen få ur ett av de tuffaste sparbeting som något\r\ndepartement har fått sig tilldelat.\r\nDet tidigare centerledda Miljö- och naturresursde-\r\npartementet gjorde miljöbiståndet till Östeuropa och\r\nÖstersjön konkret. 750 miljoner kronor anvisades\r\nunder tre år. Till detta skall läggas det allmänna Öst-\r\neuropabiståndet på en miljard årligen, med ett tydligt\r\nmiljöinslag. Dessutom snabbutreds nu på nordiskt\r\nplan en särskild finansieringsavgift för att öka ambi-\r\ntionerna. Någonting som man skall akta sig för är att\r\nskära ned i engagemanget för en bättre miljö i och\r\nkring Östersjön. Det skulle leda till mycket höga\r\nkostnader i framtiden. Om ni anser er ha råd med ett\r\nmiljöhotande broelände som dessutom är olönsamt,\r\nenligt rapporter från Riksrevisionsverket i Danmark,\r\nhar ni också råd att satsa på Östersjöns miljö. Det\r\nräcker inte att man träffade den polske statsministern i\r\nRonneby 1990. Det gäller också att göra någonting.\r\nEnligt regeringsförklaringen kommer ett svenskt\r\nEU-medlemskap att \"ge Sverige nya instrument för\r\natt stärka en allsidig regional utveckling\". Regeringen\r\nhar ensidigt, utan samråd, beslutat att EU-pengar till\r\nregional- och landsbygdsutvecklingen skall föras över\r\ntill traditionella AMS-konton.\r\nDessutom skall flyttlassen börja rulla. Det är en\r\npolitik som vi känner igen från det glada 60-talet.\r\nCentern motsätter sig denna centralisering. Dessutom\r\nvill jag fråga Ingvar Carlsson om det är Anders\r\nSundströms arbetsmetod, med diktat i stället för sam-\r\nråd, som regeringen tänker använda gentemot riksda-\r\ngen när det gäller EU-frågor. I så fall föds en misstro.\r\nSådant här kan man som bekant rösta om i denna\r\nkammare.\r\nEnligt regeringsförklaringen skall den svenska\r\nnaturen och dess artrikedom skyddas. Det sker enligt\r\ns-regeringen bäst genom att Sverige avstår från EU:s\r\nmiljöstöd till jordbruket och det öppna landskapet -\r\nutan att svenska medel tillförs i stället.\r\nCentern vill fullt ut använda EU-pengarna till\r\nmiljöförbättringar i jordbruket. Svenska bönder skall\r\nfå konkurrera på samma villkor som övriga bönder i\r\nEU. Visst behöver EU:s jordbrukspolitik förändras,\r\nmen det skall ske inifrån och inte genom ensidiga\r\nsvenska markeringar som slår mot det öppna landska-\r\npet i skogs- och mellanbygderna.\r\nLägg till detta att regeringen upphäver den all-\r\nmänna obligatoriska arbetslöshetsförsäkringen, förse-\r\nnar miljöbalken i två till tre år, drar in kvittningsrätten\r\nvid start av nya företag och försämrar avdraget för\r\narbetsresor. Då framtonar bilden av centraliseringens\r\noch koncentrationens regering. Det är också bilden av\r\nsamarbetsregeringen. Centern varnade före valet för\r\nden socialdemokratiska politiken, numera den socia-\r\nlistiska politiken. Jag beklagar att våra värsta farhågor\r\nhar besannats. Det är illa för Sverige - för hela Sveri-\r\nge.\r\nFru talman! Centerpartiet är alltid berett att föra en\r\nkonstruktiv dialog i politiken. Vi har åtskilliga gånger\r\nlagt partimotsättningar åt sidan för landets bästa. Det\r\nförutsätter en total sinnesförändring i den nuvarande\r\nregeringen, om detta skall kunna ske framgent.\r\n(Applåder)</pre><pre>Anf.  3  BENGT WESTERBERG (fp):\r\nFru talman! Ärade riksdagskolleger! Det är inte\r\nutan att det känns litet vemodigt i dag. Med den här\r\ndebatten avslutar jag tio år i denna kammare och elva\r\når som ledare för Folkpartiet.\r\nFru talman! Den praktiska politiken utformas i\r\nskärningspunkten mellan ideologin och verkligheten.\r\nIdeologin, värderingarna, är viktig. I synen på väl-\r\nfärdsstaten, jämställdheten, flyktingpolitiken, företag-\r\nsamheten och mycket annat spelar värderingarna en\r\navgörande roll.\r\nMen politik handlar inte bara om ideologin. Verk-\r\nligheten finns där också, med människor som har\r\nandra värderingar och med krafter som drar åt ett\r\nannat håll än vi ibland skulle önska.\r\nVerkligheten kan naturligtvis påverkas av politiska\r\nbeslut men inte styras. Den ger oss ofta förutsättning-\r\nar för våra politiska beslut, förutsättningar som vi\r\nmåste ta hänsyn till oavsett om vi gillar dem eller inte.\r\nDärför kan verkligheten ibland tvinga oss att fatta\r\nbeslut som strider mot våra värderingar.\r\nAtt det ibland finns en konflikt mellan ideologin\r\noch verkligheten tvingas vi alla acceptera. Den blir\r\nsärskilt tydlig när man jämför socialdemokraternas\r\npolitik när de satt i opposition, 1991-1994, och när de\r\nnu sitter i regeringen.\r\nSocialdemokraterna såg före valet varje nedskär-\r\nning i den kommunala verksamheten, varje sänkning\r\nav ersättningsnivån i socialförsäkringarna och varje\r\ndiskussion om minskade barnbidrag som uttryck för\r\nen borgerlig ideologi som stod i strid med en social-\r\ndemokratisk. Nu fullföljer samma socialdemokrater\r\npolitiken mot kommunerna. Man överväger på fullt\r\nallvar, om man skall tro uppgifterna i massmedierna,\r\nsänkta ersättningsnivåer och sänkta barnbidrag.\r\nNär de ekonomiska realiteterna tränger sig på\r\nminskar det handlingsutrymme som när man sitter i\r\nopposition nästan kan te sig oändligt. Mycket av det\r\nsom regeringen kommer att föreslå är säkert nödvän-\r\ndigt, men det är också lätt att förstå den besvikelse\r\nsom många kan känna när förslagen kommer. Det var\r\njust sådant här som socialdemokraterna, innan de\r\nhamnade i regeringsställning, lovade att förhindra.\r\nDet öppna mandat som Socialdemokraterna be-\r\ngärde i sitt valmanifest handlade om att hantera upp-\r\nkommande, då okända, problem och inte de problem\r\nsom var kända redan före valet.\r\nKanske rent av en och annan ledande socialdemo-\r\nkrat i dag har litet dåligt samvete för vad de undslapp\r\nsig under oppositionstiden och i valrörelsen. Och\r\nkanske de kan erkänna, åtminstone inombords, att det\r\nkanske inte var i förstone ond vilja eller ideologisk\r\növertygelse som fick oss i den borgerliga regeringen\r\noch riksdagsmajoriteten att föreslå en del obehaglig-\r\nheter. Det var av ekonomiskt tvång som vi gjorde\r\ndetta.\r\nJag tillhör dem som är övertygad om att ideologi-\r\nerna spelar en viktig roll. Men jag har också under\r\nalla åren i politiken blivit påmind om att politik inte\r\nbara är ideologi. Jag har förvånats över hur många\r\nsom vill bortse från det, åtminstone tills de själva\r\nsitter med ansvaret i knät och måste ta hänsyn till den\r\nbångstyriga verkligheten.\r\nNär politiker och politiska partier tvingas brottas\r\nmed samma verklighet visar det sig ofta att det, trots\r\nskilda ideologier och värderingar, går att hitta gemen-\r\nsamma lösningar.\r\nDet är därför jag är mer optimistisk när det gäller\r\nmöjligheterna till samverkan mellan partierna, också\r\növer blockgränsen, än vad många andra är.\r\nJag har mot bakgrund av den övertygelsen under\r\nmina år som partiledare försökt anslå en försonlig ton\r\ni debatten, att vara öppen för samverkan och att i\r\nbland agera samarbetsingenjör.\r\nTrots det är det säkert många av mina riksdagskol-\r\nleger som snarare minns att jag och mina partivänner\r\nhar varit snara till strid - för eget rum i långvården,\r\nför human flyktingpolitik, u-landsbistånd, handikapp-\r\nreform, barnomsorgslag, pappamånad, standardtrygg-\r\nhet i socialförsäkringarna och mycket annat.\r\nBåde den ena och den andra bilden är riktig. Jag\r\nhar aldrig upplevt att politik handlar om att välja\r\nmellan samarbete och konfrontation, utan om att des-\r\nsa strävanden, hur konstigt det kanske än kan låta för\r\nen del, går att förena.\r\nFru talman! I maj i år hade jag förmånen att som\r\nregeringens representant delta vid installationen av\r\nNelson Mandela som Sydafrikas första demokratiskt\r\nvalda president. Det var en enastående upplevelse.\r\nDen innebar också för min personliga del att en cirkel\r\nslöts.\r\nVi som var unga liberaler under 1960-talet enga-\r\ngerade oss starkt i motståndet mot apartheidsystemet i\r\nSydafrika. Ett par av mina yngsta klubbkamrater i\r\nklubben hemma i Södertälje - Per Gunnar Holmlöv\r\noch Joakim Forsgren - upptäckte en dag att det serve-\r\nrades sydafrikanska apelsiner i skolorna. Vi skrev\r\ntillsammans till Skolstyrelsen i Södertälje och tyckte\r\natt våra skolor skulle delta i den frivilliga bojkott av\r\nsydafrikanska varor som förekom på den tiden. Skol-\r\nstyrelsen delade, till vår stora glädje, vår uppfattning,\r\noch de sydafrikanska apelsinerna försvann från sko-\r\nlorna i Södertälje.\r\nNär jag så småningom blev partiledare knappt 20\r\når senare fanns apartheid fortfarande kvar på den\r\npolitiska agendan. Sommaren 1986 hettade det till i\r\nden svenska debatten. Jag och Folkpartiet föreslog då\r\natt Sverige skulle inleda en handelsbojkott mot Syd-\r\nafrika. Efter en lång och hård debatt som pågick under\r\nflera månader gav den socialdemokratiska regeringen\r\nså småningom med sig.\r\nBetydde nu allt detta något för utvecklingen i Syd-\r\nafrika? Eller var det bara fråga om något slags inrikes\r\nutrikespolitik?\r\nDet går naturligtvis inte att mäta effekten av den\r\nsvenska bojkotten som isolerad åtgärd - och än mind-\r\nre av vår aktion mot de sydafrikanska apelsinerna i\r\nSödertälje på 60-talet. Men det är i dag en utbredd\r\nuppfattning bland bedömare i Sydafrika - det kom\r\nfram många gånger vid mitt besök där i maj - att de\r\ninternationella ekonomiska sanktionerna spelade en\r\navgörande roll för utvecklingen i Sydafrika.\r\nDärmed tyckte jag mig också få bekräftelse på att\r\ndet var rätt 1986-1987 driva igenom den svenska\r\nhandelsbojkotten.\r\nMen det mest fantastiska var ändå att besöka kåk-\r\nstäderna utanför Kapstaden - Khayelitsha och Cross-\r\nroads - där många av de svarta, många illitterata, väl\r\nkände till Sverige och tackade för det vi hade gjort för\r\nfriheten och demokratin i Sydafrika. De framhöll\r\nalldeles särskilt att det tacket inte bara avsåg det offi-\r\nciella stödet utan också de insatser som enskilda per-\r\nsoner och organisationer hade gjort.\r\nIbland behöver vi påminna oss om att politik är\r\nviktigt, ja, avgörande för mänsklighetens framtid.\r\nDärför är det angeläget att så många som möjligt\r\nengagerar sig politiskt. Enskilda individer kan spela\r\nen betydelsefull roll. Att det gäller sådana personlig-\r\nheter som Nelson Mandela är alldeles självklart. Men\r\nvi skall inte heller glömma sådana insatser som gjor-\r\ndes av t.ex. Per Gunnar och Joakim hemma i Södertäl-\r\nje på 60-talet.\r\nFru talman! Problemen för Sydafrika är inte över.\r\nMen utvecklingen inger trots allt hopp. Vad som im-\r\nponerade på mig var den strävan efter försoning som\r\njag mötte överallt - eller ubuntu, som de svarta i Syd-\r\nafrika talar om.\r\nMer av ubuntu är vad vi skulle önska oss också i\r\nrelationerna mellan människorna i det forna Jugosla-\r\nvien. Den tragedi som utspelar sig inför våra ögon är\r\nofattbart grym. Allt vad humanitet heter är som bort-\r\nblåst. Tortyr och mord tillhör vardagen.\r\nMikael Wiehe har i sin sång om den lilla flickan\r\nNadja från Sarajevo fångat något av den hopplöshet\r\nsom vi alla känner. Låt mig, även om den egentligen\r\nskall sjungas, läsa sången:</pre><pre>Nadja, vem har tatt dina vantar?\r\nNadja, vad har hänt med din sko?\r\nMedan flingorna faller, medan skuggorna växer,\r\när det nånting som droppar, som är klibbigt som blod.</pre><pre>Nadja, har du redan lekt färdigt?\r\nNadja, är det roliga slut?\r\nFick du inte va med mer i det nya Europa?\r\nOch vad är det som rinner från din trasiga blus?</pre><pre>Nadja, vem har tatt dina somrar?\r\nVem har tatt dina vårar?\r\nVem har stulit din tid?</pre><pre>Nadja, vem besköt dina drömmar?\r\nVem begravde din längtan?\r\nVem har tagit ditt liv?</pre><pre>Nadja, var är alla dom kloka?\r\nDom som styr och bestämmer,\r\ndom som säger dom vet?</pre><pre>Nadja, var är alla dom starka?\r\nAlla dom som regerar,\r\nvill dom ingenting se?</pre><pre>Nadja, det är ingen som svarar.\r\nNadja, det är ingen som hör.\r\nMedan flingorna faller i det nya Europa\r\nfinns en blodfläck som växer medan drömmarna dör.</pre><pre>Varje dag dör människors drömmar i Bosnien.\r\nOch vi känner vanmakt och hjälplöshet. Till det lilla\r\nvi kan göra hör att rädda några individer undan krigets\r\nfasor.\r\nJag medverkade själv till det beslut om Bosnien\r\nsom regeringen fattade i juni 1993. Beslutet växte\r\nfram ur ett omöjligt moraliskt dilemma: Å ena sidan\r\nkravet på att dem som redan hade kommit hit skulle få\r\nuppehållstillstånd och därmed en ny livschans i Sveri-\r\nge, å andra sidan insikten att vi i Sverige inte ensam-\r\nma skulle klara av att ta emot alla de flyktingar som\r\nskulle vilja komma hit.\r\nBeslutet innebar att 40 000 bosnier som befann sig\r\ni Sverige skulle få uppehållstillstånd men att den\r\nfortsatta invandringen reglerades genom bl.a. visering\r\noch flyktingkvot. Vårt beslut var - jag vill fortfarande\r\nhävda det - en rimlig lösning i en oerhört svår situa-\r\ntion.\r\nMed de informationer som nu når oss om hur\r\nbosniska flyktingar behandlas i Kroatien framstår det\r\nsom nödvändigt att nu kraftigt öka det svenska flyk-\r\ntingmottagandet från området. I all ödmjukhet vill jag\r\nvädja till regeringen att medverka till det.\r\nFru talman! Detta får bli min sista önskan till re-\r\ngeringen från denna talarstol.\r\n(Applåder)</pre><pre>Anf.  4  JOHAN LÖNNROTH (v):\r\nFru talman! Jag vill börja med att instämma med\r\nBengt Westerberg kring betydelsen av det politiska\r\nengagemanget. Han pekade också på vår tids stora\r\nödesfråga: demokratin.\r\nDen internationella penningmakten har nämligen\r\nurholkat demokratin. EU-omröstningen handlade i\r\ngrunden om detta. Den stora minoritet som röstade nej\r\nbestod i huvudsak av dem som redan har liten makt i\r\nSverige. Om svenska folket inte kan påverka EU -\r\nCarl Bildt och Ingvar Carlsson - ekonomiskt och\r\npolitiskt, bäddar vi för lägre valdeltagande och den\r\npolitiska demokratins förfall.\r\nDe brev och samtal som vi vänsterpartister får i\r\nökande mängder handlar mer om maktlöshet än om\r\nmateriella problem. De som kräver att vi skall försöka\r\nstoppa sänkningen av barnbidrag klagar i och för sig\r\npå den egna ekonomin, men de skriver mer om ban-\r\nkernas vinster, direktörerna med fallskärmsavtal och\r\nom oss politiker som lever våra egna liv och inte\r\nkänner till vardagen för vanligt folk.\r\nGudrun Schyman skulle ha stått här i dag, men\r\nhon är tyvärr sjuk. Hon skulle ha presenterat anslaget\r\ntill det framtidsprogram som vi kommer att lägga\r\nfram i januari. En bärande tanke är att radikalt mins-\r\nkad arbetslöshet krävs för budgetsaneringen. En an-\r\nnan tanke är att vi måste sanera statens finanser för att\r\nkunna återerövra politisk makt från den kapitalmakt\r\nsom ständigt hotar oss  med nya räntechocker och\r\nsom aldrig får nog av sparplaner och egna privilegier.\r\nFramtidsprogrammet kommer att bestå av tre de-\r\nlar: åtgärder mot arbetslösheten, inkomstförstärkning-\r\nar och utgiftsminskningar.\r\nGrundidén bakom åtgärderna mot arbetslösheten\r\när att passiva pengar skall omvandlas till aktiv köp-\r\nkraft och investeringar. Företagen beräknas i år över-\r\nskottsspara ungefär 85 miljarder kronor. Hushållen\r\nsparar i år 95 miljarder kronor - mer än 10 000 kr per\r\nhushåll i genomsnitt. Många har inte råd att spara alls;\r\nom de får mer pengar går de direkt till konsumtion\r\noch köpkraft. Därför innebär en rättvisare fördelning\r\nautomatiskt också flera jobb. De som har sparpengar\r\nbehöver klara besked om vilka skattehöjningar och\r\nbesparingar som skall komma. Avgörande är också\r\nlägre räntor, och det kan vi bara få genom bättre\r\nstatsfinanser.\r\nVi föreslår att en del av övervinsterna i exportföre-\r\ntagen fryses i en framtidsfond, som kan användas för\r\ninvesteringar i ny teknik, utbildning av anställda och\r\nen ny och mer demokratisk arbetsorganisation. Vi\r\nkommer att lägga fram ett mer detaljerat förslag i\r\njanuari. Vi tror att detta är en förutsättning för en\r\nsolidarisk lönepolitik och en vettig avtalsrörelse. Vi\r\nvill också underlätta för företag som byter ut övertid\r\nmot nyanställningar.\r\nI januari kommer, efter en överenskommelse\r\nmellan Vänsterpartiet och regeringen, förslag om en\r\nstatlig fond för stöd till miljöprojekt i företag och\r\nkommuner. Vi ser det som en försöksverksamhet som\r\nkan utvecklas vidare till större steg mot kretslopps-\r\nsamhället. Jag kan försäkra Olof Johansson att inte\r\nbara Gudrun Schyman är ganska grön - det är de\r\nflesta av oss i Vänsterpartiet.\r\nVi har fått igenom en del höjda miljöskatter i\r\nsamband med uppgörelsen om finansiering av EU-\r\navgiften. Det går att driva den linjen vidare genom\r\nhöjd skatt på kärnkraftsel, vattenkraft, dieselolja,\r\navgifter på avfall samt mer rättvisa skatteregler för\r\ntjänstebilar. Inkomsterna från detta skall tillbaka in i\r\nproduktionen som stöd till miljöomställningen.\r\nKommuner och landsting behöver en viss ekono-\r\nmisk förstärkning för att stoppa ytterligare uppsäg-\r\nningar och nedskärningar. Vi vill inrätta en kommu-\r\nnakut för nästa år som skall underlätta omställningen\r\ntill ett nytt och mer rättvist fördelningssystem mellan\r\nkommunerna 1996. Förslaget finansieras genom att vi\r\nanvänder en del av de skatteinkomster som följer av\r\nborttaget grundavdrag.\r\nVarje nytt arbete i privata företag stärker statskas-\r\nsan med i genomsnitt 200 000 kr genom ökade skat-\r\nteinkomster och minskade bidrag. Minskad arbetslös-\r\nhet är det i särklass bästa sättet att sanera statsfinan-\r\nserna. Men även om det går att få tillbaka hela den\r\nhalva miljon jobb som försvunnit i privat sektor sedan\r\nslutet av 80-talet räcker det inte till mer än att halvera\r\nbudgetunderskottet.\r\nSaneringen av statsfinanserna kan därför inte\r\nvänta på minskad arbetslöshet. Programmets andra del\r\nkommer att bestå av inkomstförstärkningar för att\r\nminska underskotten. Skattebetalarna måste nu åter-\r\nvinna de pengar bankernas ägare tjänade på statsga-\r\nrantierna och statsstödet. Staten bör också använda\r\nsina egna banker för att pressa ner räntemarginalerna.\r\nVi vill höja bolagsskatten och statsskatten för dem\r\nmed årsinkomster över 300 000 kr.\r\nTotalt kommer vi att lägga fram förslag om bud-\r\ngetstärkande skatte- och avgiftsökningar på 6,5 mil-\r\njarder kronor utöver det som redan beslutats.\r\nJag kan försäkra Carl Bildt att vi inser att det finns\r\nen smärtgräns för ytterligare skattehöjningar. Vi\r\nvänsterpartister är stolta över att vi har fått igenom en\r\nmycket stor del av vårt program från valrörelsen. Nu\r\nåterstår inte mycket mer än de 6,5 miljarderna i ytter-\r\nligare skattehöjningar.\r\nJag går nu över till del tre av programmet, som\r\ngäller besparingarna. De kommer att ligga på nivån\r\n13,5 miljarder utöver det som redan beslutats om. Vi\r\nvill nå en långsiktig principöverenskommelse med\r\nregeringen. Målet är att det efter besluten i juni nästa\r\når inte skall ske några ytterligare besparingar under\r\nmandatperioden.\r\nRegeringen lär överväga generellt sänkta barnbi-\r\ndrag med 100-150 kr i månaden. Vi anser att detta\r\nskulle få starkt negativa fördelningseffekter. Därför\r\navvisar vi ett sådant förslag om det kommer.\r\nDäremot är vi beredda att sätta oss i en arbets-\r\ngrupp för att diskutera besparingar inom både sjukför-\r\nsäkringen och hela välfärdssystemet inklusive famil-\r\njepolitiken. Arbetet bör vara klart så att förslag kan\r\nläggas fram innan avtalsrörelsen börjar på allvar. De\r\nförsta avtalen går ut i slutet av mars, och det är alltså\r\nett bra riktmärke för en principöverenskommelse.\r\nBeslut kan då fattas i juni.\r\nDet går att spara ett par tre miljarder till på det\r\nmilitära försvaret fram till 1998. Mindre summor kan\r\nockså tas på annan statlig verksamhet. Vi vill stoppa\r\nstora motorvägs- och ringsledssatsningar, en del pla-\r\nnerade flygplats- och brobyggen och dra in pengar\r\nfrån kyrkan och hovstaten.\r\nForskningsstiftelser och stiftelsehögskolor fick nä-\r\nra 20 miljarder kronor av löntagarfondspengar. Det\r\nhar skapat något av en guldgrävarstämning inom vissa\r\nmoderiktiga forskningsområden. Vi vill i första hand\r\npröva möjligheten att överföra dessa pengar till ordi-\r\nnarie forskningsanslag, så att de kan kvalitetsprövas i\r\nen viss sund konkurrens eller tävlan med annat.\r\nDet går också att spara på det statliga stödet till\r\ntidningar och elitidrott. Det är inte rimligt att dags-\r\ntidningar, ägda av starka intressen och lästa av i hu-\r\nvudsak välutbildade, eller idrottsverksamhet, som\r\nsponsras av storföretag, får så mycket stöd av skatte-\r\nbetalarna som i dag. Vi diskuterar också åtgärder mot\r\nfallskärmar och höga chefslöner och styrelsearvoden i\r\nstatliga företag och förvaltningar.\r\nFru talman! Den här hösten har visat att Vänster-\r\npartiet är berett att ta ansvar. Vi har redan träffat fyra\r\nuppgörelser med regeringen: om den ekonomiska\r\npolitiken, om betalning av medlemsavgiften till EU,\r\nom jordbruket och om a-kassan. Vi tror att ett samar-\r\nbete mellan regeringen och Vänsterpartiet under hela\r\nmandatperioden kan ge större stabilitet, jämfört med\r\nom regeringen försöker bygga på hoppande majorite-\r\nter. Vi skulle vilja skapa en vänsterns makt genom\r\nrättvisa och ordning på torpet.\r\nVi inser att det inte blir ett särskilt roligt arbete att\r\nsanera statsfinanserna. Vi kommer att försöka städa\r\nupp efter 80-talets och det tidiga 90-talets överbuds-\r\npolitik och champagneekonomi, som det var för en\r\ndel.\r\nCarl Bildt säger att det är reaktionär och bakåt-\r\nblickande politik. Han säger att vi vänsterpartister\r\nlängtar efter att få komma in i salongerna. Jag kan tala\r\nom för Carl Bildt att vi inte längtar efter att komma in\r\ni hans salonger. Det var i de salongerna man kom\r\növerens om att sänka skatterna och utdela alla de\r\nprivilegier som svenska folket och skattebetalarna nu\r\nfår betala för.\r\nNär städningen efter festen är över hoppas vi änt-\r\nligen få möjlighet att diskutera de långsiktiga och\r\navgörande ödesfrågorna: hur vi skall stärka den poli-\r\ntiska och ekonomiska demokratin i Sverige, hur vi\r\nskall ställa om till kretsloppssamhället, hur kvinno-\r\noch mansfrigörelsen skall möjliggöras, hur vi skall\r\nkunna börja på vägen med sex timmars arbetsdag och\r\nhur vi skall kunna införa en ny och mer solidarisk\r\nvärldsordning.\r\nFru talman! Vi går nu mot ljusare tider. En ny ung\r\nvänster växer fram, en vänster som tror på den ur-\r\nsprungliga idén om socialismen, som var idén om\r\nmänniskans frigörelse och varje människas rätt att\r\nforma sitt eget liv och sin egen framtid. Det finns i\r\ndag anledning att hysa en viss försiktig optimism.\r\n(Applåder.)</pre><pre>Anf.  5  BIRGER SCHLAUG (mp):\r\nFru talman! Ledamöter, ni på läktaren och alla ni\r\nsom lyssnar på radio eller tittar på TV! Ofta när jag\r\nlyssnar på den politiska debatten blir jag förundrad.\r\nIbland blir jag förskräckt, och ibland blir jag t.o.m.\r\nförbannad. Orsaken till detta är att jag och vi miljö-\r\npartister inte känner igen oss i mycket av den verklig-\r\nhetsbeskrivning som ges här i talarstolen. Vi känner\r\nett främlingskap inför väldigt mycket av det som sägs.\r\nI den här talarstolen talas det mer om ekonomiska\r\nteorier än om människors liv. Vi som sitter här är ofta\r\nmer oroliga för fallande kronkurser än för fallande\r\nmänniskor. Vi pratar ofta som om människan vore\r\nförminskad till en ekonomisk varelse, vars främsta\r\nuppgift här i livet är att vara en kugge i ett ekonomiskt\r\nhjul.\r\nNär hade vi en debatt om vad som är de mänskliga\r\nvärdena? När hade vi en debatt om människors läng-\r\ntan och behov av sammanhang?\r\nJag tror att vi måste utgå från mänskliga värden\r\noch människors behov av sammanhang, frihet, kärlek,\r\ntid och trygghet när vi pratar ekonomi.\r\nFör samhället är till för människor av kött och\r\nblod, inte för pengar.\r\nVi måste lära oss att se kvalitativa värden och mål\r\ni stället för kvantitativa värden och mål.\r\nDet här kanske låter självklart, men det är det fak-\r\ntiskt inte i den här riksdagen. Här talar vi fortfarande\r\nom tillväxt mätt i kvantitativa BNP-termer i stället för\r\natt tala om livskvalitet och innehållet i det liv som vi\r\nlever. Fortfarande talas det mer om ekonomisk tillväxt\r\nän om mänsklig utveckling.\r\nMan kan få Nobelpris i ekonomi om man förklarar\r\nspelmodellen eller t.o.m. om man påstår att naturen är\r\nutbytbar mot annat kapital. Men man får inget Nobel-\r\npris om man utformar en ekonomisk teori som bygger\r\npå människors lika värde och på de spelregler som\r\nnaturen sätter, dvs. ekonomiska teorier som har global\r\nrättvisa och överlevnad som mål.\r\nHerr talman! Radiolyssnare och TV-tittare! Här i\r\ndenna kammare har det fattats beslut under hösten\r\nsom leder bort från det hållbara samhället. Jag är rädd\r\natt en majoritet under våren kommer att fatta beslut\r\nsom också leder bort från ett solidariskt samhälle.\r\nI höstens uppgörelser har skattehöjningarna varit\r\nstörre på arbete och arbetstid än på miljöförstöring\r\noch energi. Det innebär att industriella kretslopp,\r\nåtervinning av material, reparationer och underhåll -\r\ndvs. det som är grunden för ett kretsloppssamhälle -\r\nblir dyrare än i dag. Regeringens uppgörelse med\r\nVänsterpartiet innebär steg bort från det uthålliga\r\nsamhället.\r\nAnsvaret vilar mycket, mycket tungt på dem som\r\nhar accepterat detta.\r\nDet är pinsamt för att inte säga tragiskt att behöva\r\nkonstatera att EU-kommissionens ordförande Jacques\r\nDelors har större insikter om detta än Ingvar Carlsson\r\noch Gudrun Schyman. Jacques Delors och Miljöpar-\r\ntiet är i varje fall överens om en sak: skatteväxling är\r\nnödvändigt. Det är nödvändigt att sänka skatten på\r\narbetstid och höja skatten på energi, råvaror och ut-\r\nsläpp så att det blir ekonomiskt lönsamt för företagen\r\natt investera bort miljöförstöringen i stället för att\r\ninvestera bort människor.\r\nJag vill också klargöra att Miljöpartiet de gröna\r\ninte kommer att delta i någon som helst uppgörelse\r\nmed regeringen som innebär steg tillbaka på miljöom-\r\nrådet. Vi har inte fått ett sådant mandat från våra\r\nväljare. Det kanske andra partier har fått, men vi har\r\ninte fått det. Det är tragiskt att det finns partier som\r\nuppmuntrar den sämsta sidan hos Socialdemokraterna\r\n- t.ex. Vänsterpartiet då det gäller höjda avgifter på\r\narbetstid och Moderaterna då det gäller sänkt bistånd.\r\nMen jag skall erbjuda Ingvar Carlsson en riktigt bra\r\njulklapp inför julen. Jag skall återkomma till det litet\r\nsenare.\r\nVad gör då regeringen - och för den delen även de\r\nborgerliga - för att minska arbetslösheten? Ja, inte\r\nskatteväxlar man. Och så håller man fast, likt en åder-\r\nförkalkad papegoja, med sitt envisa tjat om 40-\r\ntimmarsveckan, som om 40 timmars arbetsvecka var\r\nen naturlag, det absolut optimala.\r\nArbetslösheten är hög. Det finns igenting som ty-\r\nder på att den kommer att gå ner till något så när\r\nmänskliga nivåer. Det finns inga utredningar, vad jag\r\nhar sett, som gör gällande att det någonsin i det mate-\r\nriellt mogna samhället, som det svenska, kommer att\r\nbli så mycket mer arbete än i dag. Tekniken, skatte-\r\nsystemet och metoderna har förändrat förutsättningar-\r\nna på gott och ont. Bara för att arbetarrörelsen hade\r\n40-timmarsveckan som mål kan man väl inte inbilla\r\nsig att tiden tog slut när man nådde dit.\r\nDetta vet Ingvar Carlsson och Bengt Westerberg\r\noch alla andra manliga partiledare. Men ändå blocke-\r\nrar ni sänkt normalarbetstid, och därmed gör ni inte\r\ndet ni kan för att komma till rätta med arbetslösheten.\r\nTvärtom blir ni skyldiga till onödigt hög arbetslöshet.\r\nDen som vet vad djup och bred arbetslöshet inne-\r\nbär i ett samhälle där så fruktansvärt mycket av män-\r\nniskors självkänsla hänger ihop med lönearbetet vet\r\nockså att klyftorna ökar, att missbruket ökar, att vål-\r\ndet ökar, att utanförskapet ökar och att främlingsska-\r\npet ökar. Så länge ni inte stöder sänkt arbetstid är ni\r\nmedskyldiga, och detta måste svenska folket få veta.\r\nMotvilligt har Socialdemokraterna nu tillsatt en ut-\r\nredning om sänkt arbetstid. Än en gång får vi frågan\r\nutredd, eller rättare sagt gömd i en utredning. Men nu\r\nskulle vi kunna enas om en kompromiss. Låt oss inrät-\r\nta en kontrollstation vid nästa årsskifte: har inte den\r\ntotala arbetslösheten minskats till 7 % eller möjligtvis\r\n8 % före nästa årsskifte sänks helt enkelt normalar-\r\nbetstiden fr.o.m. den 1 september 1996 till 35 timmar\r\ni veckan med siktet inställt på sextimmarsdagen. Vi är\r\növertygade om att det leder till 130 000 nya jobb om\r\nbara ca 30 % av den frilagda arbetstiden fylls på med\r\nnya människor.\r\nSänkt arbetstid är för övrigt den åtgärd som svens-\r\nka folket tror mest på när det gäller att minska arbets-\r\nlösheten. Många kvinnoorganisationer har drivit frå-\r\ngan i tiotals år. Många kvinnoförbund har haft uppe\r\nfrågan. Men gubbarna sitter som proppar. Kanske\r\nskall det nu lossa när även några manliga fackförbund\r\nbörjar inse vikten av sänkt arbetstid.\r\nJag vill fråga er här i kammaren, på åhörarläktaren\r\noch alla ni som lyssnar på radio och tittar på TV: Är\r\ndet någon av er som i verkligheten i hjärtat tror att vi\r\nkan få full sysselsättning i vårt land om vi håller kvar\r\nvid 40-timmarsveckan? Är det någon som på fullt\r\nallvar tror det? Jag tror inte att det finns någon som,\r\nom man rannsakar sig själv, faktiskt tror på det.\r\nHerr talman! I valrörelsen talade vi mycket om\r\nskatteväxling och sänkt arbetstid. Men Miljöpartiet\r\ntalade också mycket om den s.k. marknaden. Vi kräv-\r\nde spelregler för marknaden. Vi talade om införande\r\nav en valutaavgift och krävde att Sveriges nya rege-\r\nring skulle ta internationella kontakter för att få till\r\ndessa spelregler. Vi fick stor respons. I opinionsmät-\r\nningarna tappade Socialdemokraterna röster till just\r\nMiljöpartiet.\r\nI en TV-debatt hävdade Ingvar Carlsson att det var\r\nönskvärt och rimligt att hitta formerna för dessa spel-\r\nregler. Nu är Ingvar Carlsson statsminister. När tänker\r\nIngvar Carlsson infria sitt löfte att ta internationella\r\ninitiativ för att tygla marknaden och förse den med\r\nregelverk? Eller var det bara en valpastej, en taktisk\r\nfiness för att ta tillbaka de väljare som var på väg till\r\nMiljöpartiet?\r\nSjälvfallet är det så att en stor statsskuld ökar den\r\nanonyma marknadens påverkan. Därför måste vi\r\nsanera budgeten. Det är självklart. Vi håller alltså med\r\nregeringen om att vi måste spara, eller skära ner, som\r\ndet hette förr när man vågade använda orden litet mer\r\nrakt.\r\nMen hur tänker regeringen spara? Man säger att\r\ningenting är heligt, och suktar på såväl det generella\r\nbarnbidraget som att skära ner socialförsäkringssys-\r\ntemen till 75 % rakt över.\r\nDetta slår fullständigt blint. Det slår både på oss\r\nsom klarar av det och på dem som inte klarar av det.\r\nVi som sitter här i riksdagen skulle säkert klara av\r\ndet. Men det finns mängder med människor i Sverige\r\nsom inte klarar av den typen av nedskärningar. Vi\r\nmåste ha andra lösningar.\r\nLåt oss införa en brytpunkt i socialförsäkringssys-\r\ntemen i stället för att skära ner till 75 %. Låt den ligga\r\npå ca 150 000 kr. Låt ersättningsnivån för den del av\r\ninkomsten som ligger under brytpunkten vara 80 %\r\näven i fortsättningen, men bara 40 % för den del av\r\ninkomsten som ligger över brytpunkten.\r\nMed vår modell har vi fortfarande kvar ett gene-\r\nrellt välfärdssystem som bygger på inkomstbortfalls-\r\nprincipen. Är Ingvar Carlsson villig att diskutera en\r\nsolidarisk nedskärning, som vi vill ha, eller anser han\r\natt textilarbetaren i Vingåker eller undersköterskan i\r\nOvanåker kan dra ner lika mycket som Ingvar Carls-\r\nson och jag? Tror inte Ingvar Carlsson att förståelsen\r\nför nedskärningar skulle bli större om man gör som\r\nMiljöpartiet föreslår?\r\nLåt oss också titta på barnbidraget. Det vore fel att\r\nminska barnbidraget lika för alla. Det finns många\r\nfamiljer som inte klarar det. Jämlikhetsidealen klarar\r\ndet förmodligen inte heller, och de måste vi slå vakt\r\nom kanske ännu mer nu, när det börjar blåsa, än förr.\r\nVi måste ändå titta på barnbidraget. Totalt måste\r\nstaten betala ca 20 miljarder för barnbidraget varje år.\r\nRegeringen har sagt att man skall spara minst 3 mil-\r\njarder på barnomsorg och familjepolitik.\r\nEtt sätt att se över det vore kanske att höja barnbi-\r\ndraget och göra det skattepliktigt så att man får en\r\nbättre fördelningsprofil. Man skulle kunna utreda den\r\nfrågan och se om det ligger någonting i en sådan lös-\r\nning. Låt oss utreda den saken.\r\nDet finns naturligtvis också andra sätt att spara.\r\nDet militära försvaret är ett sådant område. Vi bör\r\nspara 8 miljarder fram till år 1998.Vi skulle också få\r\nen snabb och stor besparing om Spanien blockerade\r\nett svenskt medlemskap i EU. Då skulle vi spara en\r\nhel del.\r\nNu när Ingvar Carlsson går till julvila tycker jag\r\natt han skall fundera över att han kan bli den statsmi-\r\nnister som går till historien som den som påbörjade\r\ndet nya. Ingvar Carlsson kan bli den som påbörjade\r\nskatteväxlingen, den som påbörjade kärnkraftsav-\r\nvecklingen och den som tog steget mot sextimmars-\r\ndagen. Ingvar Carlsson skulle gå till historien som en\r\nnytänkare och inte bara som förvaltare av en sönder-\r\nfallande modell.\r\nMiljöpartiets julklapp till Ingvar Carlsson är ett\r\nstöd om han vill bli den som går till historien som\r\nnytänkare. Det är ingen dålig julklapp.\r\nVägen till framtiden går inte genom stora teorier.\r\nVägen till framtiden går nog mer genom människors\r\nhjärtan. Finns modet, kraften och viljan finns det\r\nockså en framtid. Men då måste vi börja tänka nytt\r\noch tänka om och tänka längre.\r\n(Applåder)</pre><pre>Anf.  6  ALF SVENSSON (kds):\r\nFru talman! Det kan inte vara särdeles svårt att\r\ngissa att i synnerhet den kommande månaden, när\r\nhelgfriden tonat bort, kommer att handla om Sveriges\r\nekonomi. Något radikalt måste göras åt statsskulden.\r\nDet är alla överens om. Vi vet att allt tal om att skaffa\r\nfram arbetstillfällen och bevara välfärden är av noll\r\noch intet värde om Sverige inte får fason på sin eko-\r\nnomi. Statsbudgeten som presenteras den 10 januari\r\nkommer därför naturligtvis att studeras noga från alla\r\nhåll och kanter. Det måste finnas entydiga tecken i\r\nden på att statens utgifter minskar och att skattehöjar-\r\nvägen är stängd framöver.\r\nIngen kan kritisera den regering som under nuva-\r\nrande ekonomiska förhållanden pressar ner utgifterna\r\noch sparar. Verkligheten kräver helt enkelt detta. Men\r\nså kort minne har väl ändå inte Ingvar Carlsson, Mona\r\nSahlin och Göran Persson att de inte kommer ihåg att\r\ndet de nu är i färd med att utsätta det svenska folket\r\nför kallades enbart för tre fyra månader sedan för att\r\nrasera välfärden.\r\nJag menar att det är utmärkande för svensk politik\r\natt den icke-socialistiska oppositionen är mycket\r\nhovsam. Av hävd, märkligt nog, är det socialdemo-\r\nkratin som kräver att få bestämma vilka frågor som\r\nskall tas upp på den politiska dagordningen. De\r\nicke-socialistiska partierna nöjer sig med detta tämli-\r\ngen fogligt. Men det får ju faktiskt vara måtta på\r\nlusten att ständigt svälja, tåla och tiga.\r\nErinra er själva nu, Ingvar Carlsson, Mona Sahlin\r\noch Göran Persson, hur ni under tre hela år påstod att\r\nden förra regeringens politik försatte kommunerna i\r\nren misär. Åldringsvård, barnomsorg, sjukvård och\r\nskola hamnade i ett miserabelt tillstånd enligt social-\r\ndemokraterna. Nu skall ni ta ifrån kommunerna än\r\nmer och lägga på dem ännu fler bördor. Vad kommer\r\nni att kalla det tillstånd som kommunerna då hamnar\r\ni? Misär kan ju inte räcka som uttryck.\r\nNi påstod att den förra regeringen struntade i ar-\r\nbetslösheten. Nu har ni regerat i cirka tre månader,\r\nden tid som ni lovade skulle vara den längsta tid nå-\r\ngon ung människa skulle behöva gå arbetslös. Vad har\r\ngjorts under den tiden? Det mesta man hittills hört om\r\narbetsmarknadsministern är att han älskar att stanna i\r\nPiteå. Om ni socialdemokrater hade varit en smula\r\nmåttfulla i opposition hade ni inte behövt ha det så\r\nbesvärligt och tufft nu.\r\nFru talman! Socialdemokraternas politik har kal-\r\nlats återställarpolitik. Det är knappast ett rimligt ut-\r\ntryck. Det är ju ren återfallspolitik som nu bedrivs.\r\nDet verkar som om socialdemokraterna har så kort\r\nminne att de inte har lärt sig det ringaste av sina tidi-\r\ngare misstag.\r\nFolk som tidigare hade arbetslöshetskassa skall\r\ninte få det längre. Facket skall bestämma. Det är ing-\r\nen frisk arbetsmarknadspolitik ni ämnar bedriva.\r\nRätten att välja skola skall tydligen strypas på något\r\nsätt. Hur blir det egentligen för friskolorna? Hur länge\r\nskall ovisshet råda? Flerbarnsfamiljerna skall få det\r\nsämre. Alla barnfamiljer skall få sin standard urhol-\r\nkad, som det hette förr. Den valfria barnomsorgen har\r\nstoppats.\r\nOch inte nog med det. Nu påstås det av och till\r\nfrån socialdemokratiskt håll - vad som är rätt och sant\r\nvet inte vi - att den bästa lösningen är att göra barnbi-\r\ndraget behovsprövat. Och kanske det, men för tre\r\nmånader sedan sade Ingvar Carlsson, med hänvisning\r\ntill sin barndom i Borås, att detta var totalt omöjligt.\r\nTidigare kallade socialdemokrater det de nu själva\r\nbedriver för högerpolitik. Men när barnfamiljerna nu\r\nsätts åt och föräldrar inte vet hur de skall få ekonomin\r\natt gå ihop ställer socialdemokraterna till med dans\r\nkring julgranen på sitt kansli för att fira.\r\nDet är märkligt att varje gång det blir tal om att\r\nindividerna själva skall få välja och bestämma drab-\r\nbas socialdemokratin av något slags ideologisk frossa.\r\nNaturligtvis skall de svaga grupperna i samhället ha\r\nstöd och hjälp. Att arbeta för rättvisa och jämlikhet är\r\nen självklarhet. Vi kan aldrig tolerera att vissa grupper\r\nhamnar vid sidan om. Men det är inte alls det samma\r\nsom att vi tror oss om att veta bäst och att klara av att\r\nförmyndarlikt fatta beslut åt alla. Vi är övertygade om\r\natt framtiden kommer att kräva att politiker vågar ge\r\nupp en del av sina maktambitioner, lämna över be-\r\nslutsrätten till individer, familjer och enskilda grupper\r\noch dessutom se till att tillräckligt stöd ges så att be-\r\nslutsrätten inte enbart blir teoretisk, utan också funge-\r\nrar i praktiken.\r\nFru talman! Under senare år har vi alla tyvärr haft\r\nmånga tillfällen att uppröras och känna förtvivlan.\r\nVardagen har för många handlat om våld och vanvett,\r\nom mobbning, om främlingsförakt, om rotlöshet och\r\notrygghet. Det finns ingen som har alla svar på vad\r\nsom behöver göras för att bäst främja det trygga och\r\nvarma samhället. Jag har inget intresse av att peka ut\r\nnågon eller något parti som mindre engagerat för att\r\nskapa den goda samhällsgemenskapen.\r\nMen vi kristdemokrater vill gärna understryka att\r\nskall vi vara på väg åt rätt håll i samhället, skall vi\r\nkunna minska våld och vanvett i stället för att ständigt\r\nenbart höra att våldet inte ökat, men blivit brutalare,\r\nmåste vi också börja våga tala om föräldrars och fa-\r\nmiljers oersättliga roll. Då måste vi uppamma den\r\nidealitet som folkrörelserna består med. Då måste vi\r\nse till att individer får uppleva att de räknas, får känna\r\nsig efterfrågade, får vara med och skapa och ta an-\r\nsvar.\r\nVi kristdemokrater är övertygade om att Sverige,\r\noch varje välfärdsland, måste hålla sig med en radikal\r\nfördelningspolitik. Vi tvivlar inte ett uns på att social-\r\npolitiken måste omfatta alla och inrikta sig på att lyfta\r\nde svaga grupperna i samhället. Men för att det enga-\r\ngemanget skall tändas och för att egoism och förakt\r\nför svaghet skall kunna trängas tillbaka fordras det\r\ninte enbart frejdiga aktiviteter och idéer om hur skat-\r\nteintäkterna till staten skall ökas. Det fordras värde-\r\nringar. Det fordras att vi slår fast att människovärdet\r\när viktigare än penningvärdet, trots en hisnande\r\nstatsskuld och ett förskräckande budgetunderskott. Vi\r\nkristdemokrater är övertygade om att en radikal och\r\nrättvis politik kan, för att inte säga måste, kombineras\r\nmed en fast värdeförankring.\r\nFru talman! Vi dikar inte ur våldsträsken enbart\r\ngenom att satsa pengar och starta aktioner. Vi måste\r\nge barn och ungdomar ideal och visioner. Vi måste\r\nsätta gränser och befria dem från en massa våldspå-\r\nverkan, som vi väl ändå alla begriper är till skada. Det\r\när orimligt att vi vuxna skall låta en massa totalt hän-\r\nsynslösa krafter dränka våra barn och ungdomar i en\r\nsmörja som är hopkokt av människoförnedring och\r\nvåld, och sedan kritisera dem när de fastnar i den.\r\nJag efterlyser inte censur, men jag hävdar att vux-\r\nensamhället bär ansvar för att inte skapa de positiva\r\nmotkrafterna. De åren då det ordades om en värde-\r\nneutral skola, skapades det ett vakuum för andra\r\nkrafter än de demokratiska och ansvarstagande. I dag\r\nfinns det knappast någon som inte understryker att\r\nföräldrar måste vara mer tillsammans med sina barn,\r\natt pappor inte får hålla sig undan utan måste finnas\r\ndär under uppväxtåren, så att barnen får möjlighet att\r\nidentifiera sig med sina föräldrar. Samtidigt som\r\ndessa självklara och angelägna signaler går ut från\r\nalla håll och kanter, satsar politiker på att minska\r\nflerbarnstilläggen, minska barnbidragen, ta bort vård-\r\nnadsbidraget, dvs. försvåra för föräldrar att ge mer tid\r\nåt sina barn och vara mer tillsammans med sina barn.\r\nFru talman! Vi kommer med all sannolikhet fram-\r\növer att få rejäla debatter om den besvärliga familjee-\r\nkonomin för många. Men vi får inte glömma att fa-\r\nmiljepolitik inte enbart handlar om pengar. Det hand-\r\nlar om att skapa fasta relationer, om att överföra etis-\r\nka värderingar, om att ge tid och kärlek och omtanke.\r\nVi kan koncentrera oss på hur folkhemmet, bild-\r\nligt talat, är möblerat, och det är självfallet en viktig\r\ndebatt. Men vi har verkligen också all anledning att\r\nresonera om hur vi skapar värme och trivsel, gemen-\r\nskap och ansvarstagande.\r\n(Applåder)</pre><pre>Anf.  7  Statsminister  INGVAR\r\nCARLSSON (s):\r\nFru talman! Jag har noga lyssnat på de fyra bor-\r\ngerliga tidigare regeringspartierna. Jag vill gärna\r\nåterkomma i mitt sista inlägg till Bengt Westerberg\r\noch det som han tog upp.\r\nI övrigt har det huvudsakligen varit kritik mot so-\r\ncialdemokratin för Sveriges nuvarande läge. Det är\r\nbara det att av de senaste 38 månaderna har de bor-\r\ngerliga partierna haft ansvar för 36.\r\nVad blev resultatet av den borgerliga politiken?\r\nTyvärr blev det ett mycket dåligt och allvarligt resul-\r\ntat.\r\nRegeringen Bildt skuldsatte på tre år Sverige lika\r\nmycket som alla Sveriges tidigare regeringar. En\r\nstatsskuld som hotade vår frihet och självständighet\r\noch som innebar ett hot om att utländska långivare\r\nskulle ta över beslutanderätten i vårt land - det var\r\nverkligheten.\r\nDe offentliga finanserna försämrades. Sverige har,\r\nfrån att ha varit näst bäst bland OECD-länderna 1990,\r\nkommit att bli näst sämst i år.\r\nDen öppna arbetslösheten nästan tredubblades. In-\r\nvesteringarna sjönk med 20 % och 50 000 företag\r\ngick i konkurs. Räntan sköt i höjden med ett unikt\r\nvärldsrekord, tyvärr, på 500 %. Den vanliga räntan\r\nsteg bara de sista månaderna av regeringen Bildt med\r\nflera procent.\r\nÄndå fick vi nu höra från talarstolen hur Carl Bildt\r\nundervisade oss socialdemokrater om hur man skall\r\nsänka räntan. Tänk om Carl Bildt hade tillämpat sina\r\nlärdomar under sin egen regeringstid. Då hade ett och\r\nannat varit lättare i dag.\r\nKronans värde sjönk med 25 %. Efter 36 borgerli-\r\nga månader var Sverige faktiskt på väg mot en kata-\r\nstrof. Men Carl Bildt klagar ändå i dag över att vi\r\nsocialdemokrater försöker vända. Ja, vad vill Carl\r\nBildt? Skulle vi fortsätta mot avgrunden? I alla fall\r\ninte med socialdemokratins och min medverkan.\r\nRegeringen Bildt hade i själva verket abdikerat fö-\r\nre valet. Vi hade ingen regering, ingen politisk led-\r\nning flera månader före valet. Det var en förklaring\r\ntill att räntorna steg som de gjorde.\r\nUnder två månader med socialdemokratisk rege-\r\nring har riksdagen genom inkomstförstärkningar och\r\nbesparingar minskat underskottet i statsbudgeten med\r\n57 miljarder kronor. Det är inte allmänt tal. Det är\r\nbeslut fattade i denna riksdag.\r\nUnder dessa två månader blev Sverige medlem av\r\nEuropeiska unionen. Jag vill, liksom Carl Bildt, kon-\r\nstatera, att det var genom ett samarbete över parti-\r\ngränser från de grupper som trodde på önskvärdheten\r\noch nödvändigheten av ett vidgat europeiskt samarbe-\r\nte. Men avgiften på 18 miljarder kronor fick social-\r\ndemokratin ihop med Vänsterpartiet ta ansvar för.\r\nBudgetarbetet har slutförts. Besparingar på ytterli-\r\ngare 20 miljarder kronor kommer att läggas fram för\r\nriksdagen i början av januari. Redan nästa år kommer\r\nvi därmed att få ett kraftigt minskat budgetunderskott.\r\nVi är också klara med ett brett program mot arbets-\r\nlösheten, som presenteras den 10 januari.\r\nFru talman! Jag vill också gärna diskutera skatter\r\nmed Carl Bildt. Jag tror att det är dags för det nu, mot\r\nbakgrund av tre års erfarenhet av moderat skattepoli-\r\ntik.\r\nSänkta skatter är för moderaterna nästan en sorts\r\nbesvärjelse, åtminstone så länge de nyliberala krafter-\r\nna har övertaget inom moderata samlingspartiet. Det\r\nskall lösa alla problem. Sänkte vi bara skatterna,\r\nskulle vi klara arbetslösheten. Men arbetslösheten steg\r\nju i takt med att skatterna sänktes för de välbeställda.\r\nVi skulle sänka skatterna och få ökad produktion.\r\nMen produktionen minskade ju när skatterna sänktes.\r\nVi skulle få sänkta skatter för ökad företagsamhet.\r\nMen 50 000 företag gick i konkurs, därför att det inte\r\nvar efterfrågan på deras produkter och därför att rän-\r\ntan steg. Man hade inte riskkapital och fick inte möj-\r\nlighet att låna.\r\nFöljden av Carl Bildts och moderaternas skatte-\r\npolitik blev att hela Sverige höll på att gå i konkurs.\r\nDetta att vi lånade till skattesänkningar för de bäst\r\nställda, inte i liten skala utan i stor, var en av de vikti-\r\ngaste förklaringarna till att statsfinanserna undergräv-\r\ndes.\r\nJag skall gärna svara för socialdemokraternas\r\nskattepolitik. Under de år vi har haft ansvar här i\r\nlandet, och det är inte så få, har vi förvisso höjt skat-\r\nter. Men vi har, tack vare det, sett till att vi har ord-\r\nning och reda i statsfinanserna.\r\nFörra våren lade vi fram förslag till skattehöjning-\r\nar på 3,7 miljarder som vi förvisso redovisade också i\r\nvalbroschyren. Men vi redovisade mer, Carl Bildt.\r\nI motsats till moderaterna och den borgerliga re-\r\ngeringen redovisade vi detaljerat både skattehöjningar\r\noch utgiftsnedskärningar i valmanifestet. Det är fak-\r\ntiskt dem som riksdagen har beslutat om. Det finns en\r\nmycket stark kontinuitet i vad vi sade i valrörelsen\r\noch vad vi har gjort denna höst.\r\nVi redovisade också principerna för finansieringen\r\nav EU-avgiften. De principerna har vi också följt och\r\nklarat av, medan moderaterna över huvud taget inte\r\nville tala om finansieringen, trots att man förordade\r\nett medlemskap.\r\nDet är riktigt att vi talade om det öppna mandatet.\r\nJag preciserade det också i utfrågningar och sade att\r\nvi till varje pris ville skydda den kommunala verk-\r\nsamheten, sjukvård och skola. Det var i TV-\r\nutfrågningar, och jag har därmed många vittnen. Jag\r\nsade att om vi tvingas är det bl.a barnbidragen som vi\r\nmåste skära i ytterligare. Det talades om före valet.\r\nDet var ingen meny som vi hade. Det var klara, raka\r\nbesked om den socialdemokratiska utgiftspolitiken\r\noch skattepolitiken.\r\nMot detta fanns det inte något borgerligt rege-\r\nringsalternativ. Man hade givit upp regerandet. Väl-\r\njarna fick ingen vägledning, och det får de ju upprik-\r\ntigt sagt fortfarande inte.\r\nAdderar vi de borgerliga skattehöjningsförslagen i\r\nhöst uppgår de faktiskt till 55 miljarder, Carl Bildt. De\r\nborgerliga är inte helt obegåvade när det gäller att\r\nhitta på skattehöjningar, fastän de spretar åt olika håll.\r\nDet vill jag medge. De borgerliga är bara överens om\r\nen miljard i skattehöjningar och 16 miljarder kronor i\r\nbesparingar. Det sanerar man inte någon statsbudget\r\nmed.\r\nInte minst Alf Svensson har sagt att vi i Socialde-\r\nmokraterna gick emot en del besparingar under dessa\r\når, men att vi nu själva lägger fram förslag om bespa-\r\nringar. Det kan ytligt sätt verka som en motsatsställ-\r\nning, men låt mig då påpeka några skillnader.\r\nJag börjar med rättvisan. Det är fullständigt orim-\r\nligt att gå ut och göra kraftiga nedskärningar när det\r\ngäller sjuka, gamla och barnfamiljer om man börjar i\r\nden andra ändan och sänker skatter för dem som redan\r\nhar det bästa ställt. Det var vad ni gjorde. Det protes-\r\nterade vi emot. Vi återställer skattereformen i det\r\navseendet att kapitalägarna skall betala 30 % i in-\r\nkomstskatt. Det gäller inkomstskatten och reavinst-\r\nskatten. Förmögenshetsskatten skall vara kvar, och vi\r\nskall ha en särskild tidsbegränsad värnskatt för att\r\nhöginkomsttagarna också skall bära sin del av bördan.\r\nDet är viktigt därför att vi behöver de pengarna,\r\nmen också därför att det måste finnas en rättvisa om\r\nman skall kunna åstadkomma resultat.\r\nNu minskar underskotten. Vi är på väg att få det\r\nefterlängtade trendbrottet vad gäller arbetslösheten.\r\nVi håller på att återställa förtroendet för Sverige.\r\nMedan regeringen Bildt pratade väldigt mycket om att\r\ngöra detta, handlar nu den socialdemokratiska rege-\r\nringen.\r\nVad var det mer som gjorde att vi gick emot en del\r\nutgiftsbeskärningar? Ni fortsatte att bekämpa en in-\r\nflation i början av er regeringsperiod som inte längre\r\nfanns. För första gången sedan 30-talet satte vi inte in\r\naktiva åtgärder mot lågkonjunkturen. Därför fördju-\r\npade enligt min mening er politik nedgången och\r\nökade på arbetslösheten.\r\nNi drog in köpkraft vid fel tillfälle och pumpade ut\r\nköpkraft till fel grupper.\r\nNu sätter vi in åtstramande åtgärder - faktiskt på\r\nungefär det sätt som Assar Lindbeck rekommendera-\r\nde. När konjunkturen är på väg uppåt - inte omedel-\r\nbart under nästa år utan successivt - skall åtstram-\r\nningar sättas in. Det är det vi återkommer till i janu-\r\nari. Där ligger den stora avgörande skillnaden mellan\r\ner ekonomiska politik och vår: rättvisan, och strävan\r\natt den ekonomiska politiken måste se till att vi balan-\r\nserar av mot konjunkturerna.\r\nCarl Bildt sade att vi bedriver konkfrontationspo-\r\nlitik. Vi har vunnit valet, även om Carl Bildt kanske\r\nhar litet svårt att acceptera det. Då har vi naturligtvis\r\nen förpliktelse mot väljarna att i stora drag genomföra\r\ndet som vi har fått ett uppdrag från väljarna att ge-\r\nnomföra.\r\nJag vill nog säga att Carl Bildt inte är helt utan\r\nförutsättningar att bedriva konfrontationspolitik. Jag\r\nhörde honom i försvarsdebatten i måndags i denna\r\nkammare. Det var ingen dålig konfrontationspolitik\r\nsom Carl Bildt litet i onödan satte i gång där.\r\nI nästa ögonblick klagar Carl Bildt över att vi gör\r\nupp med Vänsterpartiet. \"Snälla satelliten Schyman\",\r\nsade Carl Bildt t.o.m. Carl Bildt satsade ju på Ny\r\ndemokrati. Den satelliten var så långt ifrån oss att\r\njorden över huvud taget inte hade någon dragnings-\r\nkraft. Wachtmeister var meteoren som slocknade. Jag\r\nförstår att Carl Bildt grämer sig över att Vänsterpar-\r\ntiet faktiskt är något mer stabilt i det avseendet. Vi har\r\nkontroll. Vi har rymdkontakt, om ni så vill.\r\nVi vill åstadkomma den handlingskraftiga samar-\r\nbetsregering vi talat om. Jag förstår att det inte är lätt\r\natt göra det omedelbart under de första månaderna.\r\nSven Hulterström har givit uttryck för det. Det hade\r\njag inte heller inbillat mig. Men vi har tre och ett halvt\r\når på oss.\r\nJag ser ett antal frågor där vi mycket snabbt skall\r\nkunna komma in i ett konstruktivt samarbete.. Carl\r\nBildt nämnde själv EU-medlemskapet. Bengt Wester-\r\nberg tog upp flyktingfrågan. Jag vill gärna direkt till\r\nBengt Westerberg säga att jag tycker att det är mycket\r\nvärdefullt om vi kan skapa en bred politisk stabilitet\r\noch en bred majoritet bakom en generös flyktingpoli-\r\ntik. Vi är öppna för en dialog av det slaget med hän-\r\nsyn till situationen i tidigare Jugoslavien, som Bengt\r\nWesterberg tog upp.\r\nJag hoppas att vi skall få en majoritet för att sane-\r\nra statens finanser. Det har gått rätt bra så här långt.\r\nJag hoppas på en breddning.\r\nOlof Johansson tog upp Östersjön. Jag kan direkt\r\nsvara positivt - inte minst mot bakgrund av att jag var\r\nmed och tog initiativet - och säga att arbetet nu med\r\nkraft måste drivas vidare.\r\nVi har dragit i gång samtal med näringslivet och\r\nmed småföretagen.\r\nVi har sedan den borgerliga tiden haft ett bra sam-\r\narbete om pensionsfrågan.\r\nJag hoppas trots Carl Bildts inlägg i måndags att vi\r\nskall få en konstruktiv debatt i försvarsfrågan.\r\nVi kommer med ett program mot arbetslösheten i\r\njanuari. Det är väl genomarbetet. Det är väl genom-\r\ntänkt. Det är brett och kraftfullt. Jag hoppas att vi\r\nockså skall kunna resonera om detta.\r\nFru talman! Jag skulle vilja avsluta med att önska\r\nen bred uppslutning bakom ett ökat globalt engage-\r\nmang för Sverige, och att vi 1997-1998 äntligen skall\r\nkunna bli medlemmar av säkerhetsrådet. Framför allt\r\nönskar jag att vi under 1995 - FN:s 50-årsjubileum -\r\nskall kunna bli en nation som är pådrivande när det\r\ngäller att stärka Förenta nationerna och se till att an-\r\narkin inte breder ut sig, utan att FN utvecklas till en\r\nstark demokratisk organisation som kan ta på sig ett\r\nglobalt ledarskap.\r\n(Applåder)</pre><pre>Anf.  8  CARL BILDT (m):\r\nFru talman! Det har framgått av debatten att det\r\nfinns mycket att diskutera. Tiden tillåter inte mer än\r\nett litet axplock.\r\nBengt Westerberg började med att säga att han\r\nkände ett vemod. Låt mig säga att jag förstår det.\r\nVemodet ligger inte bara hos Bengt Westerberg. Det\r\nligger hos oss alla - partiledare och andra - som un-\r\nder de år som Bengt Westerberg har varit verksam\r\nbåde som partiledare och tidigare i andra egenskaper\r\nhaft förmånen att samarbeta med honom.\r\nJag har sagt i andra mindre sammanhang och jag\r\nsäger gärna i detta något större sammanhang att jag\r\ntror att det inte på mycket lång tid - hela den tid jag\r\nvarit politiskt verksam - har funnits någon enstaka\r\nperson som jag har haft så mycket utbyte av att sam-\r\narbeta med som Bengt Westerberg.\r\nJag har lärt känna honom som en person som sä-\r\nger vad han tycker och tycker det han säger och som\r\nalltid vill övertyga andra med hederligheten och sina\r\nvärderingar som det främsta instrumentet. Han kom-\r\nmer inte att gå till den politiska historien som någon\r\nledande taktiker, men han kommer att gå till den\r\npolitiska historien som en man som alltid slogs för sin\r\növertygelse, och också som en person som alltid var\r\nredo att låta sig övertygas.\r\nDäri ligger den politiska styrkan: att ha modet att\r\nstå för egna uppfattningar men också alltid ha öppen-\r\nheten att låta dem omprövas.\r\nJag kommer att sakna Bengt Westerberg här i kamma-\r\nren, om än icke i andra sammanhang.\r\nSå till Ingvar Carlsson. Historieskrivningen om\r\nekonomin förblir att vi för tre år sedan hade en eko-\r\nnomi i fritt fall medan vi nu har en ekonomi i klar\r\nuppgång. Visst har det varit bekymmersamt och är det\r\nfortfarande, med både arbetslöshet och underskott,\r\nmen sedan ett år tillbaka minskar arbetslösheten och\r\nunderskotten i statsbudgeten.\r\nIngvar Carlsson talar om skuldsättning av Sverige.\r\nJag förde många debatter från denna talarstol mot en\r\nsocialdemokrati som ville skuldsätta staten mera. Man\r\nville inte spara och ansåg inte att underskottsbe-\r\nkämpningen var viktig. Man ansåg t.o.m. att den var\r\nfelaktig.\r\nMen detta gällde historien - nu gäller det framti-\r\nden. Ni har inlett denna mandatperiod med en skat-\r\ntechock. Jag refererar återigen ur Ingvar Carlssons\r\nbrev till väljarna: Vad skall vi ha för intresse av att\r\nchockhöja skatterna? Det ger varken fler jobb eller\r\nbättre ekonomi för Sverige totalt sett.\r\nMen det är precis detta som ni har gjort. Johan\r\nLönnroth sade här att Vänsterpartiet när man har\r\nkommit in i den röda salongen har fått möjlighet att\r\ngenomföra huvuddelen av stt skatteprogram. Han har\r\nnågra miljarder till att klämma ut av Persson och\r\nCarlsson, men sedan börjar det bli smärtsamt även för\r\nJohan Lönnroth.\r\nDilemmat är att dessa skattehöjningar har blivit\r\nsmärtsamma för Sverige. Ingvar Carlsson säger att de\r\nåterställer förtroendet för Sverige. Inte heller Ingvar\r\nCarlsson verkar ha läst OECD:s rapport. Där är min-\r\nsann inget förtroende återställt.\r\nJag hoppas att OECD har fel. Om OECD har rätt,\r\nhar de stora skatteökningar som drabbar företagande,\r\ntillväxt och jobb lett till att vi kommer att få så höga\r\nräntor att inte ens drakoniska sparinsatser, som drab-\r\nbar barnbidrag efter barnbidrag, kommer att hjälpa\r\nnär det gäller att sanera statsfinanserna. Det är vad\r\nOECD säger. Det är så det ser ut i dag med de planer\r\nsom ni har presenterat. Det är illa och inte förtroende-\r\ningivande.\r\nJag tog fram Dagens Industris förstasida i dag när\r\nIngvar Carlsson sade att förtroendet för Sverige är\r\nåterställt. Där lyder rubriken: \"Misstro mot Sverige\".\r\nIngen kan känna glädje över den rubriken. OECD tror\r\ninte på Göran Perssons planer. Och varför inte det?\r\nJo, det beror på skattechocken.\r\nGöran Persson säger i TV att OECD inte har räk-\r\nnat med de 20 miljarderna i besparingar, men det har\r\nOECD visst gjort, och det har redovisats. Men höjer\r\nman skatter på företagande, sparande, kapitalbildning\r\noch arbete på det sätt som regeringen har gjort i höst,\r\nfår det de konsekvenser som OECD har beskrivit, och\r\ndå får vi inte en god utveckling. Detta beklagar jag.\r\nDet som Sverige behöver för att verkligen ta sig\r\nupp igen är en lång period av uthållig expansion och\r\nen optimism inom företagsamheten, bland alla de\r\nsmåföretagare som ni nu har slagit i huvudet genom\r\nåterregleringar och skatter. Det behövs också stabilitet\r\ni lönerörelserna, vilket inte blir lättare om man höjer\r\ninkomstskatter på det sätt som ni har gjort kommunalt\r\noch statligt på olika sätt. Det behövs dessutom en\r\ntilltro ute på marknaderna, något som inte underlättas\r\nav att ni sitter i de röda salongerna och gör upp om\r\nnya skattehöjningar.\r\nDet är möjligt att Ingvar Carlsson har strävat och\r\nsträvar efter samarbete. Jag håller gärna med honom\r\nom att det som han har gjort för Vänsterpartiet kanske\r\ninte var alldeles oväntat - jag varnade för det - men\r\ndet strider mot vad han själv sade. Han sade att han\r\nskulle samarbeta, men nu är han så nöjd med att han\r\nhar kontroll över sin lilla satellit, fru Schyman. Till-\r\nsammans med henne skall han höja flera skatter och\r\ngöra ännu flera saker som leder till att vi får det ännu\r\nbesvärligare att klara en situation som borde klaras\r\nmed en riktig och bra politik.</pre><pre>Anf.  9  OLOF JOHANSSON (c):\r\nFru talman! Det är naturligtvis bra att Ingvar\r\nCarlsson strävar efter samarbete, men han har i så fall\r\nen del strävanden kvar i den riktningen. Jag tycker\r\nuppriktigt sagt att socialdemokraterna inte bara har\r\nlyckats skapa konfrontation här i riksdagen utan\r\ndessutom, vilket jag beskrev med en rad citat i min\r\ninledning, konfrontation mellan sina egna uttalanden i\r\nregeringsförklaringen, som gjordes så sent som i ok-\r\ntober, och den politik som de faktiskt har fört. Det\r\nmåste vara ett ganska dåligt betyg åt hur man har\r\nhanterat detta.\r\nJag tycker vidare att Ingvar Carlsson gör en\r\nmycket kortsiktig analys av den ekonomiska situatio-\r\nnen. Låt oss återkomma till en djupare debatt om\r\nhelheten när budgeten är framlagd. Men det går inte\r\natt diskutera de stora underskotten i statens affärer\r\nutan att också tala om vad som har uppnåtts under\r\ntiden i form av ökning av antalet jobb dag för dag,\r\nvilket skall jämföras med att det förlorades ungefär\r\n1 000 jobb varje dag innan Ingvar Carlsson lämnade\r\nin som statsminister 1991.\r\nSamma förhållande gäller beträffande varselsta-\r\ntistiken, som nämndes här i kammaren i går: 2 000\r\nvarslades om uppsägning under oktober i år men\r\n17 000 i oktober 1991. Det säger en del om den för-\r\nändring - som naturligtvis har kostat väldiga summor\r\n- vilken vi har haft under de gångna tre åren.\r\nJag tycker också att det är viktigt att Ingvar Carls-\r\nson ibland påminner sig 80-talet som grund för 90-\r\ntalets situation. Tänker man inte igenom vad som\r\nhände under spekulations- och kasinoekonomins tid\r\noch som har påverkat och fortfarande påverkar hela\r\nden svenska ekonomins förutsättningar, har man inte\r\ngjort en fullständig analys. Då har man inte förstått\r\nvad det egentligen handlat om.\r\nVi försökte då liksom vi nu försöker att delta i en\r\nkonstruktiv oppositionspolitik. Vi flyttade fram 25\r\nmiljarder från den mest överhettade perioden i svensk\r\nekonomi under efterkrigstiden till en senare period.\r\nUtan den åtgärden hade eländet varit ännu värre. Jag\r\ntill inte påstå att tacket har varit omfattande, i varje\r\nfall inte i dagens politik. Jag vill säga till Johan Lönn-\r\nroth och andra från Vänsterpartiet: Vänta er inte något\r\ntack från socialdemokraterna! Det är regel att det\r\nuteblir. Jag vet det, för jag har varit med.\r\nVi har på vissa områden ett relativt stort gemen-\r\nsamt intresse av att hålla debatten på en konstruktiv\r\nnivå. Låt mig gärna säga att jag så här långt inte har\r\ndeltagit i skallet mot försvarsministern och säkerhets-\r\npolitiken. Svenskt försvar skall ju vara fredsbevarande\r\näven här hemma. I annat fall går trovärdigheten där\r\nute om intet. Eftersom detta står i klass för sig, skall\r\njag inte söka motsättningar på detta område.\r\nJag tycker dock inte att socialdemokraternas åter-\r\nställarpolitik har inneburit någon invit till konstruk-\r\ntivitet. Den har i mycket varit riktad mot Centerns\r\nhjärtefrågor. Att så mycket behövde återställas till den\r\ngamla centraliserings- och koncentrationspolitiken är\r\nnaturligtvis ett kvitto på att vi lyckades få igenom en\r\nhel del under vår tid i regeringen. I annat fall hade ju\r\ndetta återställande inte behövts. Det är bra att få åt-\r\nminstone det kvittot.\r\nJag hade hoppats att miljöministern skulle stanna\r\nkvar här en liten stund, så att jag kunde ägna en minut\r\nåt hennes område, men hon har försvunnit ut liksom\r\nså många andra socialdemokrater.\r\nI höst har regeringen i sin ekonomisk-politiska\r\nproposition återigen klargjort att miljöpolitiken är en\r\nrestpost för socialdemokratin. Den ekonomisk-\r\npolitiska propositionen innehåller inte längre något\r\nresonemang om hållbar ekonomisk utveckling och\r\ngod miljö och inte längre någonting om målet för den\r\nekonomiska politiken. Jag är inte förvånad. Ett parti\r\nsom är arkitekt för Öresundsbron och Dennispaket\r\noch som på alla sätt förhalar kärnkraftens avveckling-\r\nen kan tydligen inte tänka annat än i betongtermer.\r\nDe dubbla budskapen upphöjs dessutom till  prin-\r\ncip. Mona Sahlin säger en sak under valrörelsen, och\r\nsedan handlar man på ett annat sätt. Det gäller bl.a.\r\nÖsterleden och Västerleden- vi har inte glömt det.\r\nVidare utpekar man ett planeringsborgarråd i Stock-\r\nholm som samvete för miljön.\r\nJag tror att det vore klokt om socialdemokratin\r\nändrade det här dubbeltalet till enkla besked. Då blir\r\ndebatten också enklare att föra.</pre><pre>Anf.  10  BENGT WESTERBERG (fp):\r\nFru talman! Låt mig ta upp en fråga som har före-\r\nkommit litet grand i debatten men som har tonats ner\r\nmer än vad jag hade väntat mig i en sådan här diskus-\r\nsion, och det är frågan om jobben.\r\nDet diskuteras nu oerhört mycket hur vi skall kun-\r\nna sanera ekonomin. Det behövs naturligtvis bespa-\r\nringar, och det behövs säkerligen en del skattehöj-\r\nningar också. Men framför allt handlar det om att få\r\nfram nya jobb. Som det sagts många gånger i debatten\r\nbehövs det ett tillskott på en halv miljon netto i det\r\nprivata näringslivet fram till sekelskiftet. Det innebär\r\nett bruttotillskott på kanske ett par miljoner jobb.\r\nSamtidigt slås det ut en väldig massa jobb, varför det\r\nkan vara fråga om ett nettotillskott på en halv miljon\r\njobb.\r\nDetta kan låta fruktansvärt mycket. Men då skall\r\nman komma ihåg att vi under det sista året fått ett\r\ntillskott på ungefär 125 000 jobb. Det gäller nu att\r\nkopiera denna prestation under ett antal år framåt. Om\r\nvi lyckas med det, innebär det ett trendbrott  mot\r\nutvecklingen i det svenska näringslivet under hela\r\nefterkrigstiden. Det har naturligtvis gått upp och ner\r\nmed konjunkturen, men totalt sett har det under den\r\nhär perioden stått still - vi har ungefär lika många\r\nprivata jobb nu som vi hade i början av 1950-talet i ett\r\nnormalt konjunkturläge.\r\nNu behöver vi alltså en uppgång därutöver för att\r\nkompensera den nedgång som har skett i andra delar\r\nav den svenska ekonomin. Det här är en svårare upp-\r\ngift än den vi politiker har stått inför under hela efter-\r\nkrigstiden. Hela ökningen av jobben har skett inom\r\noffentlig sektor och varit ett resultat av politiska be-\r\nslut - utbyggnad av barnomsorg, äldreomsorg, sjuk-\r\nvård osv.\r\nMen nu handlar det alltså om att få enskilda män-\r\nniskor att starta företag och få enskilda företagare att\r\nbygga ut. Frågan är hur detta skall åstadkommas.\r\nDen borgerliga regeringen hade en strategi eller i\r\nvarje fall en uppfattning om hur det skulle kunna gå\r\ntill. Man skulle på olika sätt förbättra näringsklimatet\r\ngenom förändringar i skattesystem, arbetsrätt osv.\r\nGenom att tillskjuta mer pengar till innovationer och\r\nmycket skulle klimatet för det privata näringslivet\r\nförbättras, och på det sättet skulle vi kunna få den\r\nexpansion som är nödvändig.\r\nNu har de senaste dagarna inneburit att mycket av\r\ndet som vi försökte skapa har slagits sönder. Det beror\r\nnaturligtvis på att Socialdemokraterna drivs av en\r\nannan övertygelse om hur den här expansionen skall\r\nkomma till stånd. Men än så länge har vi inte fått veta\r\nvari denna övertygelse består och vad det är Social-\r\ndemokraterna tror skall få i gång näringslivet. Hittills\r\nhar inga som helst åtgärder presenterats för att åstad-\r\nkomma den nödvändiga expansionen.\r\nNär Ingvar Carlsson, jag och många andra har dis-\r\nkuterat detta tidigare, har Ingvar Carlsson ständigt\r\nsagt att det inte är skattesänkningarna, förändringarna\r\ni arbetsrätten eller sådana saker som är viktiga utan att\r\ndet viktiga är att vi får i gång efterfrågan. Men nu kan\r\nvi konstatera att enligt de bedömningar som regering-\r\nen gör för de kommande åren får vi inte någon ökad\r\nefterfrågan. Om man utgår ifrån att hushållen minskar\r\nsitt sparande ganska kraftigt, kan vi i bästa fall få en\r\nhushållsefterfrågan på oförändrad nivå. Någon efter-\r\nfrågedriven expansion inom det privata näringslivet\r\nkan vi alltså inte räkna med.\r\nDå är frågan om det finns något alternativ. Alter-\r\nnativet är naturligtvis att en väldig massa människor\r\nändå finner att det är vettigt att starta företag i stället\r\nför att vara arbetslösa eller genom att bryta sig loss\r\nfrån ett större företag man jobbar i. Ett alternativ är\r\nockså att man får företag att trots den här dystra efter-\r\nfrågesituationen expandera därför att de har goda och\r\nbra idéer. Men då räcker enligt min övertygelse inte\r\nden politik som vi hittills har bedrivit, utan då krävs\r\ndet någonting annat. Här har som sagt regeringen\r\nännu inte givit några som helst besked. Dessa väntar\r\nvi fortfarande på. Jag trodde att de skulle komma i\r\nden ekonomisk-politiska propositionen i höstas, men\r\ndet gjorde de inte. Vi får nu hoppas att några besked\r\nkommer i budgetpropositionen. Sker ingenting är jag\r\nväldigt pessimistisk när det gäller möjligheterna att\r\ntill sekelskiftet få fram den här halva miljonen jobb\r\nnetto i det privata näringslivet, och då blir det också\r\nväldigt svårt att klara de andra ekonomiska proble-\r\nmen, inklusive budgetunderskottet.\r\nBirger Schlaug talar om att en lösning skulle vara\r\nsänkt arbetstid, och han påstod att jag bland andra\r\nblockerade en sänkt arbetstid. Såvitt jag vet har jag\r\naldrig blockerat någon sänkt arbetstid. Detta är en sak\r\nsom företagen och de anställda i hög grad kan reglera\r\nsjälva. Många arbetar också kortare tid än de 40 tim-\r\nmar som lagstiftningen maximerar arbetstiden till.\r\nDet är emellertid ändå viktigt att påminna sig att\r\neffekterna på sysselsättningen av sänkt arbetstid är\r\nmycket omstridda. Många hävdar efter noggrann\r\nforskning att en sänkning av arbetstiden inte får några\r\npositiva effekter på sysselsättningen. Det är lätt att\r\npåvisa att om man sänker arbetstiden utan att också\r\nsänka lönen - jag utgår från att Birger Schlaug inte\r\nvill tvinga fram en lönesänkning - kan man inte räkna\r\nmed några positiva sysselsättningseffekter, utan effek-\r\nterna blir de rakt motsatta. Då kommer det att bli\r\nsvårare för många företag som i dag har snäva budge-\r\ntar att ens behålla dagens arbetsstyrka i arbete. En\r\nsänkning av arbetstiden skulle alltså inte lösa några\r\nproblem. Jag tror alltså inte att detta är någon bra\r\nlösning, utan det grundläggande för att vi skall klara\r\nden här viktiga uppgiften under resten av 1990-talet är\r\natt skapa ett bättre näringsklimat. Jag tror som sagt att\r\ndet då handlar mycket av det vi gjorde under de bor-\r\ngerliga regeringsåren. Har Socialdemokraterna några\r\nalternativ så bör dessa i varje fall föras fram mycket\r\nsnabbt.</pre><pre>Anf.  11  JOHAN LÖNNROTH (v):\r\nFru talman! Carl Bildt klagar på att räntorna inte\r\ngår ner, och han skyller det på vänstermajoriteten här\r\ni riksdagen.\r\nJag vill då påminna Carl Bildt om de utfästelser\r\nsom gjordes inför folkomröstningen om EU. Vid ett ja\r\nskulle räntorna gå ner - det var ett av huvudargumen-\r\nten. Nu är det dags, Carl Bildt, att stå upp till bevis.\r\nVisa nu hur alla de här positiva effekterna skall kom-\r\nma i och med att det svenska folkets majoritet röstade\r\nja!\r\nDet är riktigt, Carl Bildt, att vi höjer skatter med\r\nganska mycket. I den moderata motionen med anled-\r\nning av den ekonomisk-politiska propositionen står att\r\ndetta är den historiskt sett största skattehöjningen i\r\nmodern tid.\r\nJag tror att Carl Bildt behöver läsa på litet bättre i\r\nhistorieböckerna. 1916 och 1917 var det faktiskt så att\r\nman på ett år höjde skatterna mycket mer relativt sett\r\ni förhållande till bruttonationalprodukten. Om jag\r\nminns rätt var det regeringen Hammarskjöld, - som\r\nvisserligen var formellt opolitisk men nog stod Carl\r\nBildt ideologiskt ganska nära - som åstadkom den\r\nskattehöjningen.\r\nOm det nu är så att ni inte tänker vara med på någ-\r\nra som helst skattehöjningar, har ni lovat att prestera\r\ndessa 55 miljarder och mer än så i besparingar. En\r\nskattehöjning har som isolerad åtgärd en negativ ef-\r\nfekt på jobben - det är alldeles riktigt. Exakt samma\r\nnegativa effekt har minskade bidrag. Det spelar ingen\r\nroll om vi tar ifrån Carl Bildt 1 000 kr genom ökad\r\nskatt eller om vi minskar hans barnbidrag med 1 000\r\nkr. Det får samma effekt på Carl Bildts köpkraft eller\r\n- förmodligen - hans sparande.</pre><pre>Poängen med att ta ifrån honom 1 000 kr och ge t.ex.\r\ntill en arbetslös eller en låginkomsttagare är att lågin-\r\nkomsttagaren vanligtvis använder pengarna till effek-\r\ntiv efterfrågan på det sätt som Bengt Westerberg\r\ntidigare redogjorde för. Man kan alltså få en positiv\r\neffekt på jobben genom att ta ifrån Carl Bildt och\r\nandra höginkomsttagare en del skattepengar eller\r\nbidrag och fördela om dem, och man skapar då dess-\r\nutom mera rättvisa.\r\nOlof Johansson lyckades inte få igenom en höj-\r\nning av koldioxidskatten under den förra regeringens\r\ntid. Nu har vi genom samtal med Socialdemokraterna\r\nlyckats få igenom detta. Naturskyddsföreningens dom\r\nvar hård över er, Olof Johansson.\r\nJag tycker att det är dags att både Olof Johansson\r\noch Birger Schlaug slutar bete sig som försmådda\r\nfriare. Låt oss tillsammans gå till Anna Lindh och\r\ndiskutera hur vi skall underlätta kretsloppsomställ-\r\nningen i stället för att ni fortsätter er eviga klagan på\r\natt Vänsterpartiet lägger sig platt för Socialdemokra-\r\nterna.\r\nJag kan instämma i mycket av det som Bengt\r\nWesterberg sade om nödvändigheten av det interna-\r\ntionella engagemanget. Jag var själv med på 60-talet\r\noch stod utanför fruktaffärer och demonstrerade mot\r\nsydafrikanska apelsiner. Problemet nu i dag när det\r\ngäller flyktingpolitik och biståndspolitik - Folkpartiet\r\noch Vänsterpartiet hade i de här frågorna två gemen-\r\nsamma reservationer till betänkanden som debattera-\r\ndes i går - är att man inte kan förankra en generös\r\npolitik om man inte har rättvisa på hemmaplan. Om\r\növerklassaren från Danderyd åker ner till Sjöbo-\r\nOlsson och hans traktor och moraliserar, är det väldigt\r\nsvårt att få genomslag för den kritiken. Den måste\r\nförenas med en rättvisa här i landet.\r\nGudrun Schyman är en satellit, säger Carl Bildt -\r\njag föreställer mig hur hon sitter där uppe. Vad gäller\r\nde moderna satelliterna kan man åtminstone styra\r\ndem själv.\r\nJag vet inte om jag missuppfattade Ingvar Carls-\r\nson, om han påstod att han kunde styra och hade kon-\r\ntroll i det här sammanhanget - nej, det var visst kon-\r\ntakt han sade att han hade.\r\nFrån Vänsterpartiet har vi i alla fall upplevt att\r\nsamtalen med Socialdemokraterna har präglats av\r\nömsesidig respekt, att det har varit mycket positivt.\r\nFör dem som kanske inte har förstått det vill jag\r\nockså tala om att det inte är så att vi i Vänsterpartiet\r\ngår in i de här samtalen enbart för att förhålla oss till\r\nen socialdemokratisk politik. Detta är till mycket stora\r\ndelar det program som Vänsterpartiet gick till val på.\r\nVi gick till val på minskad arbetslöshet genom bl.a.\r\nsanerade statsfinanser. Det är nödvändigt att få ord-\r\nning på den raserade offentliga ekonomin för att få\r\nner räntorna och klara arbetslösheten.\r\nDet är alltså ett frivilligt åtagande som vi vänster-\r\npartister har tagit på oss, och även om det naturligtvis\r\nibland är tråkigt att tvingas vara med på obehagliga\r\nsaker, är det med stor glädje vi går in och tar det här\r\nansvaret för att vi så småningom äntligen skall kunna\r\nbörja diskutera de stora framtidsfrågorna i Sverige.</pre><pre>Anf.  12  BIRGER SCHLAUG (mp):\r\nHerr talman!</pre><pre>Elda under din vrede med maktens nyheter\r\nDämpa inte din smärta över livet som stjäls\r\nifrån oss\r\nTrösta inte din sorg över världen som våldtas\r\ninför våra ögon\r\nElda under din vrede</pre><pre>Så skriver Ingrid Sjöstrand i sin dikt som heter just\r\nElda under din vrede, och jag tror att det vi måste\r\ngöra just är att elda under vår vrede.\r\nFör nog är det märkligt att Sveriges valda ombud i\r\ndenna riksdag fattar beslut som innebär att vi kommer\r\nallt längre bort från solidaritet och det vi kan kalla\r\nekologisk balans. Det är ju faktiskt det som sker, det\r\när faktiskt det som har skett under hösten, och det är\r\nfaktiskt det som riskerar att hända under våren. Det\r\nvisar att man har en dålig kompass.\r\nJag menar att kompassen måste vara riktad mot ett\r\nmål som sammanfattas i ordet solidaritet. Solidaritet\r\nmed tredje världen innebär inte att man sänker bistån-\r\ndet. Solidaritet med kommande generationer innebär\r\ninte att man i FN börjar tveka när det gäller kärnvapen\r\noch säger att kärnvapenhot nog inte är något brott mot\r\nmänskliga rättigheter. Det är inte solidaritet. Solidari-\r\ntet mot kommande generationer och mot naturen är\r\ninte att fatta det ena beslutet efter det andra som leder\r\nbort från ett uthålligt samhälle. Men det är just det\r\nsom det paket som Socialdemokraterna och Vänstern\r\nhar enats om gör, och det är tragiskt.\r\nI övrigt är det litet lustigt att få höra Carl Bildt och\r\nIngvar Carlsson stå och skälla på varandra, precis som\r\ni valrörelsen. De skyller på varandra som barn i en\r\nsandlåda. Men det mesta var ni ju så överens om, de\r\nstora greppen var ni ju - ungefär - överens om. Ni var\r\nju överens.\r\nSkattereformen, med ett gigantiskt underskott som\r\nföljd, och de stora skattesänkningarna - detta var ni\r\növerens om. Skattesänkningarna var ni överens om.\r\nKronans knytning till ecun, med gigantiska kost-\r\nnader som följd - det var ni överens om.\r\nNedmonteringen av spelregler, alla spelregler för\r\nmarknaden - det var ni överens om, eftersom det\r\nskulle innebära att kapitalet fick flöda fritt och allt\r\nskulle bli så jättebra. Men så blev det inte. Plockar\r\nman bort alla spelregler för den s.k. marknaden, flyt-\r\ntar man också makten från politiskt valda församling-\r\nar till kapitalvalda. Det här står klart för alla, åtmins-\r\ntone alla som har läst den stora Maktutredningen.\r\nOch sedan medlemskapet i EU, med en kostnad på\r\n20 miljarder som följd - det motsvarar för övrigt hela\r\nbarnbidraget.\r\nDessutom har det funnits en förfärande stor enig-\r\nhet om att militären skall äta oss ur huset. De flesta av\r\ner har väl egentligen vägrat att i tid se över socialför-\r\nsäkringssystemet. Jag är glad att Socialdemokraterna\r\nnu är på väg att minska anslagen till det militära för-\r\nsvaret. Jag hoppas att man kan skära ännu mer.\r\nJag ser fyra stora utmaningar inför nästa år.\r\nVi måste börja skatteväxla, så att det som är lång-\r\nsiktigt hållbart också blir kortsiktigt lönsamt. Jag fick\r\ninget svar på om Ingvar Carlsson vill ta emot den\r\nfantastiska julklapp som vi ger honom, den julklapp\r\nsom innebär att han skulle kunna bli historisk som\r\nnytänkare genom att vara den som först tog rejäla steg\r\nmot skatteväxling, det som hela den internationella\r\nekonomiska miljödebatten handlar om.\r\nHan skulle också kunna bli historisk genom att ta\r\nde första stegen mot kärnkraftsavveckling. Det skulle\r\nkunna stå i historieböckerna att Ingvar Carlsson var\r\nden som tog stegen mot kärnkraftsavvecklingen. Det\r\nvore något!\r\nJag tror också att det vore bra om Ingvar Carlsson\r\ntog chansen att se framåt när det gäller arbetstiden.\r\nArbetstiden på 40 timmar är nämligen ingen naturlag.\r\nJag vet att det också inom socialdemokratin finns\r\nmånga som tycker att vi måste minska arbetstiden.\r\nDärför undrar jag hur Ingvar Carlsson ser på det vi\r\nkan kalla kontrollstationen, dvs. att vi sänker arbetsti-\r\nden åtminstone till 35 timmar om vi inte vid nästa\r\nårsskifte har nått ner till en dräglig arbetslöshet - eller\r\nåtminstone till en arbetslöshet på 7-8 %.\r\nDetta ger kanske inte så många jobb, säger Bengt\r\nWesterberg. Nej, det är riktigt att det inte fyller upp\r\nfullt ut. Man kan säga att ungefär 30 % av den frilag-\r\nda tiden fylls på med nya människor, så det fylls inte\r\nupp fullt ut. Jag håller med om det. Men det finns\r\ningenting som säger att 40 timmars arbetsvecka är det\r\nabsoluta, för all tid givna. Man måste anpassa nor-\r\nmalarbetstiden till verkligheten. Det är ett sätt att låta\r\nmarknaden ta ett litet större ansvar. Slår staten och\r\npolitikerna fast en normalarbetstid på 40 timmar och\r\narbetet inte räcker till, då får staten sedan skjuta till\r\noch bli städgumma när arbetslösheten blir för stor.\r\nEn annan utmaning under det närmaste året är\r\nmarknaden. Jag hänvisade tidigare till ett TV-program\r\ndär Ingvar Carlsson sade att han förstod vår kritik mot\r\nmarknaden och att han faktiskt var villig att ta kontak-\r\nter, att internationellt ta initiativ för att ställa upp\r\nspelregler för marknaden. Gäller det fortfarande? Det\r\nvore väldigt bra.\r\nJag hoppas att vi nästa år kan få debatter om två\r\nandra mycket stora frågor. Den ena är GATT-avtalets\r\ninnehåll, där vi måste ställa sociala krav och få mil-\r\njöklausuler. Jag hoppas framför allt att vi får en rejäl\r\ndebatt i denna kammare om den andra, som är vår\r\nnästa stora ödesfråga, ännu större än EU-frågan,\r\nnämligen gentekniken. Det är en ödesfråga större än\r\nnästan alla andra.</pre><pre>Anf.  13  ALF SVENSSON (kds):\r\nHerr talman! Ingvar Carlsson sade med eftertryck\r\natt den förra regeringen skuldsatte Sverige. Det vore\r\norätt att påstå något annat. Men den intressanta frågan\r\nmåste vara hur det hade varit med skuldsättningen om\r\nSocialdemokraternas politik i opposition hade genom-\r\nförts. Jag tror att man skall tro på tomten om man inte\r\nvågar påstå att skuldsättningen då hade varit åtskilligt\r\nstörre.\r\nHerr talman! Jag hörde i morse Göran Persson i\r\nEkot fälla ett intressant uttalande: Om de - jag antar\r\natt han menade de tidigare regeringspartierna - avstår\r\nfrån att leka med riksdagen, som Ny demokrati gjor-\r\nde, får vi igenom våra förslag.\r\nJa, lekkamraten till Ny demokrati var ju Ingvar\r\nCarlssons parti. Då lyckades man stoppa de bespa-\r\nringar som man populistiskt ville plocka poäng med\r\ngenom att säga nej till dem. Så säger Ingvar Carlsson:\r\nEn del besparingar kritiserade vi. Ja, det må man ju\r\nsäga! Det var en sanning med både modifikation och\r\nverifikation. Ingvar Carlsson säger vidare att det be-\r\nrodde på att de inte var rättvisa mot de sjuka, de\r\ngamla och barnfamiljerna.\r\nSjukersättningen till de långtidssjuka vill Social-\r\ndemokraterna till varje pris ha på 70 %. När det gäller\r\nbarnfamiljer är det något märkligt att Ingvar Carlsson\r\nhär i dag kan tala om rättvisa, när vi ständigt får in-\r\nformation om att barnbidragen skall sänkas, fler-\r\nbarnstilläggen skall sänkas, vårdnadsbidraget tas bort\r\noch föräldraförsäkringen sänkas. Var finns rättvisan\r\ndå?\r\nDe rika fick lättnader under de gångna åren, säger\r\nIngvar Carlsson. Det kan på sitt sätt vara sant. Men vi\r\nhade en situation då det gällde att blåsa liv i, vitalisera\r\noch ge vitaminer åt ett privat näringsliv för att skaffa\r\nfram de nya jobben. Idén att älska och slå ihjäl med\r\nsamma varma själ som man kan läsa om i Fänrik Ståls\r\nsägner, alltså att man kan ta från företagen och sedan\r\nsäga till dem att de skall skaffa fram jobb, vet jag inte\r\nhur den fungerar. I 40 års tid fick vi inte några nya\r\njobb netto från den sektor där vi vet att vi måste få\r\nnya jobb. Det gjorde naturligtvis att den förra rege-\r\nringen, och jag hoppas även den nuvarande, funderade\r\npå: Vad skall vi göra för att få luft under vingarna på\r\nden sektor där jobben måste komma?\r\nJag kan inte, herr talman, låta bli att läsa ett par\r\nord som lyftes fram när det var tal om rättvisa och\r\norättvisa, det elände som den förra regeringen drog\r\növer svenska folket i debatten den 17 december förra\r\nåret. Då sade Ingvar Carlsson så här: \"I onsdags de-\r\nmonstrerade här utanför Riksdagshuset 30 000 arbeta-\r\nre och tjänstemän den oro och den vrede som nu väx-\r\ner sig allt starkare i vårt land.\" Då handlade det om\r\narbetslöshetsersättningen. Den ligger kvar på samma\r\norättvisa nivå. Man har ändå rätt att fråga sig var hörs\r\nvrede nu, när folk dessutom blir av med allt det jag\r\nräknade upp tidigare när det gäller barnfamiljerna.\r\nHerr talman! Ingvar Carlsson sade här, och det\r\ntyckte jag verkligen var värt att stryka under, att han\r\nönskade ett brett globalt engagemang. Det tror jag är\r\nväldigt viktigt att vi får till stånd. Det är bara så trist\r\natt satsningarna på de riktigt fattiga länderna skall\r\nminska, att ni skall dra ner biståndssatsningarna, att ni\r\ninte skall betro de enskilda organisationerna att fort-\r\nsättningsvis kunna göra det utomordentliga jobb som\r\nde hittills så gott som alltid har gjort.\r\nHerr talman! När vi talar om ekonomisk kris, hur\r\ndet har varit och hur det kommer att bli, är det väldigt\r\nviktigt att vi ser till att unga människor får uppleva att\r\nvi har visioner. Jag tror att det på miljöpolitikens och\r\ndet globala engagemangets område finns all anledning\r\noch många möjligheter att skapa visioner. Jag är bara\r\nrädd för att det centralistiska, att man inte vågar tro\r\nindividen om att kunna välja och engagera sig utan\r\nman skall ha kollektivismen kvar och se allting upp-\r\nifrån, kommer att kväva mycket. Jag vill gärna ha sagt\r\natt ett globalt engagemang tror jag är viktigt att vi\r\nskapar entusiasm för och möjligheter till, inte genom\r\natt lägga ner ambassader eller att minska biståndet\r\nutan snarare genom att öka det.</pre><pre>Anf.  14  Statsminister INGVAR\r\nCARLSSON (s):\r\nHerr talman! Alf Svensson talar alltid i en vänlig\r\noch lugn ton. Det gör att man kanske inte alltid obser-\r\nverar ens mycket grova övertramp. Nu måste jag, herr\r\ntalman, kraftigt reagera. Alf Svensson sade här att jag\r\nspelade ihop med Wachtmeister och Ny demokrati i\r\noppositionsställning. Det var precis det jag inte gjor-\r\nde, Alf Svensson. Jag hade i den här kammaren kun-\r\nnat ställa till oerhört mycket parlamentariskt besvär,\r\nför att inte säga kaos, om vi hade uppträtt på det sät-\r\ntet. Men vi sade konsekvent ifrån att det medverkar vi\r\ninte i. Det fanns direkta uttalanden från både Ian\r\nWachtmeister och Bert Karlsson där man klagade\r\növer att socialdemokratin inte ställde upp. Men vi\r\nkunde inte flytta oss från våra egna positioner i våra\r\negna hjärtefrågor. Jag tycker att Alf Svensson bör be\r\nom ursäkt på den punkten. Så slappt skall inte en\r\nfelaktig historieskrivning åstadkommas.\r\nBeträffande barnfamiljerna: Jag talade om före\r\nvalet att de kunde komma att drabbas. Men ni talade\r\nockså om 10 % sänkning av barnbidragen. Ni lovade\r\natt skära 3 miljarder på barnfamiljerna. Var ligger de\r\nkonkreta förslagen? Var ligger problemet med er\r\nekonomiska politik? Jo, ni drev fram en ökad\r\nstatsskuld, en ökad arbetslöshet genom att vi för första\r\ngången sedan 30-talet hade en regering som inte hade\r\nen aktiv konjunkturpolitik. Det ledde till det stora\r\nfallet i svensk ekonomi som kostade oss både som\r\nnation och som enskilda medborgare så oerhört\r\nmycket.\r\nDe 30 000 demonstranterna utanför Riksdagshuset\r\ndemonstrerade just mot arbetslösheten och dess kon-\r\nsekvenser i vid mening. Jag har inte det minsta svårt\r\natt solidarisera mig med dem i dag liksom jag gjorde\r\ndå. Är det inte något märkligt, Alf Svensson, att när\r\ndet blir borgerliga regeringar är det bara otur att Sve-\r\nrige hamnar i svåra situationer. Mellan 1976 och 1982\r\nförsämrades Sveriges ekonomi dramatiskt. Då var det\r\nockså 13 % av bruttonationalprodukten som vi hade i\r\nbudgetunderskott. Efter bara tre år denna gång med en\r\nborgerlig regering är vi åter där med ett jättelikt bud-\r\ngetunderskott. Kan det möjligen, Alf Svensson, i\r\nnågon mån ha att göra med den ekonomiska politik\r\nsom förs?\r\nSå till Birger Schlaug. När Birger Schlaug här sä-\r\nger att det är ingen skillnad på moderater och social-\r\ndemokrater tror jag att han, helt utan att tänka sig för,\r\navslöjar det som är den stora svagheten med Miljö-\r\npartiet: att man inte har någon ideologisk fasthet, att\r\nman roterar i dagspolitiken och väldigt, väldigt ofta\r\nhamnar på populistiska ståndpunkter.\r\nJag skall ändå svara på Birger Schlaugs viktiga\r\nfråga om det är möjligt att bilda politiska motvikter\r\ntill marknadens härjningar. Mitt svar är ja. Jag tror att\r\nden viktigaste möjligheten vi har faktiskt är genom\r\nmedlemskapet i den europeiska unionen. Skulle Sve-\r\nrige på egen hand ha försökt bygga upp de här mot-\r\nvikterna hade det i alla fall blivit betydligt svårare.\r\nTill Olof Johansson vill jag säga att jag faktiskt åt-\r\nskilliga gånger har uttalat beröm vad gäller Center-\r\npartiet. Jag upprepar det gärna om det kan höja\r\njulglädjen hos Olof Johansson.\r\nCenterpartiet ställde upp på ett sätt som man inte\r\nvar tvingad till under perioden 1988-1991 - när vi\r\nbörjade få en överhettning av svensk ekonomi - på\r\ndet obligatoriska sparandet och också i en del andra\r\navseenden. Jag ser faktiskt möjligheter till ett samar-\r\nbete om säkerhetspolitiken, som Olof Johansson an-\r\ntydde här.\r\nÅnyo är det en del märkliga uttalanden av Carl\r\nBildt om neutralitetspolitiken som gör att jag tror att\r\ndet är viktigt att det finns en fasthet och konsekvens\r\npå det området. Där har Centern alltid agerat med\r\nomdöme och stabilitet.\r\nNär det däremot gäller miljöpolitiken måste jag\r\nsäga att det var en märklig beskrivning av den social-\r\ndemokratiska miljöpolitiken som Olof Johansson gav.\r\nDe lagar som styr kampen mot miljöförstörelse, de\r\nekonomiska styrmedlen och den organisation som\r\nverkar för miljön har ju i mycket stor utsträckning\r\nbyggts upp av socialdemokratin under - vågar jag väl\r\nsäga, eftersom Birgitta Dahl inte finns i kammaren\r\njust nu, och även om hon nu är talman - Birgitta\r\nDahls ledning. Nu ser vi chanser också där i Europa-\r\nsamarbetet att koppla samman kampen mot arbetslös-\r\nheten med kampen mot miljöförstörelse. Därför tror\r\njag att det där finns ytterligare möjligheter för oss att\r\nagera tillsammans.\r\nTill kds och Centerpartiet vill jag, eftersom kom-\r\nmunernas verksamhet har skymtat förbi här, säga att\r\nden ekonomiska politikens uppläggning från vår sida\r\nbygger på att skydda den kommunala verksamheten,\r\ninte minst skolan på det primärkommunala och sjuk-\r\nvården på det landstingskommunala området. Det är\r\nju därför vi tar de här smärtsamma nedskärningarna\r\npå transfereringarna.\r\nMen såvitt jag vet håller kds och Centern, inte de\r\növriga borgerliga partierna, fast vid Nathalieplanen.\r\nDet innebär i så fall reellt 25 miljarder i besparingar\r\nför kommunerna. Det gäller då 100 000 anställda. När\r\nni talar om kommunerna borde ni kanske för ett\r\nögonblick tänka på konsekvenserna av er egen politik.\r\nCarl Bildt får jag, tyvärr, för en gångs skull be-\r\nhandla ganska kortfattat beroende på att jag måste\r\nbemöta alla. Jag tyckte att mittenpartierna skulle få\r\nsin beskärda del.\r\nCarl Bildt lämnade blixtsnabbt de 36 månaderna\r\noch krävde att vi på två månader skulle klara ut allt\r\nsom han själv hade ställt till med. Men jag är så öd-\r\nmjuk att jag säger: Det klarar inte ens Socialdemokra-\r\nterna på så kort tid. Vi behöver få mera tid på oss. I\r\nvissa avseenden kommer vi att behöva resterande år\r\nfram till år 2000 för att klara det. Så pass allvarliga är\r\nkonsekvenserna. Men vi har satt i gång ett sanerings-\r\narbete som är kraftfullt och effektivt.\r\nOECD har naturligtvis ännu inte hunnit se kon-\r\nsekvenserna av vår politik. De har inte ens kunnat\r\nkonstatera om besluten skulle klaras hem i riksdagen.\r\nÄn mindre kan de rimligen ha sett den statsverkspro-\r\nposition som vi skall presentera den 10 januari. Men\r\nCarl Bildt sade: Jo, de vet precis vad den innehåller.\r\nJag kan försäkra att vi inte har några hemliga kanaler\r\ntill OECD så att de får läsa våra förslag, utan försla-\r\ngen kommer att presenteras i Sveriges riksdag.\r\nNär det gäller skatterna presenterade vi våra för-\r\nslag, och vi redovisade dem för väljarna. Men det\r\nmärkliga är att Moderaterna bara har en enda linje för\r\natt lösa alla ekonomiska problem, och det är sänkta\r\nskatter. Men den politiken har kapsejsat. Den gav ju\r\ninte de positiva resultat som ni utlovade. Och ni har\r\ningen annan strategi. Eftersom ni går emot våra skat-\r\ntehöjningar skall jag ställa en enda fråga. Jag har inte\r\nställt en enda fråga till oppositionen, men nu ställer\r\njag en fråga till Carl Bildt, och den är helt avgörande.\r\nNi går emot våra \"enorma höjningar av skatterna\",\r\noch ni vill ändå åstadkomma, förmodar jag, den sta-\r\nbilisering av statsskulden som Carl Bildt talade om i\r\nvalrörelsen. Min fråga är alltså: Vilka enorma utgifts-\r\nnedskärningar, förutom de som vi föreslår, är det som\r\nModerata samlingspartiet står för? Jag vill inte störa\r\njulfriden för de svenska medborgarna. Men när vi\r\nlägger fram vårt förslag i januari redovisa då åtmins-\r\ntone vilka utgiftssänkningar, vilka besparingar, som\r\nskall matcha de \"väldiga skattehöjningar\" som vi\r\nföreslår!\r\nSedan vill jag gärna säga följande till Bengt We-\r\nsterberg. Ja, vi kommer med ett program mot arbets-\r\nlösheten, vilket jag vill påstå är det mest kraftfulla och\r\nmest långtgående som någonsin har presenterats. Det\r\nhandlar om att förbättra kapitalförsörjningen för före-\r\ntagen, inte minst de små och medelstora. Det handlar\r\nom att främja investeringarna. Det handlar om att öka\r\nutbildningen. Det handlar om att stimulera nya och\r\nfasta anställningar, om att höja kompetensen, om att\r\nvidta åtgärder mot långtidsarbetslösheten och, inte\r\nminst, om att se till att ungdomarna snabbt kommer i\r\narbete eller utbildning. Om det hoppas jag att vi i\r\ndenna riksdag skall få en bred enighet.</pre><pre>Anf.  15  CARL BILDT  (m):\r\nHerr talman! Ingvar Carlsson avslutade med att\r\nställa en enda fråga: Vad skall Moderaterna spara på?\r\nJag vet inte vad ni gör i regeringskansliet numera. Ni\r\nverkar inte ägna mycket tid åt att läsa. Ni har inte läst\r\nvad OECD skriver. Det hoppas jag att ni ger er tid att\r\ngöra. Statsministern kan få låna mitt exemplar av\r\nfinansutskottets betänkande, som debatterades och\r\nbeslutades om här i kammaren i går. I reservation 93\r\nkan man på s. 220 läsa om besparingsförslag på 73\r\nmiljarder kronor.\r\nNär ni nu skall spara, i stället för att bara höja\r\nskatterna, skulle jag tro att ni får plocka en del från\r\nden här listan. I så fall skall vi stödja moderat politik,\r\näven om den föreslås av socialdemokrater. Men\r\nkommer ni farande och skall spara - inte för att spara,\r\nutan för att slösa - på barnbidragen för att sedan slösa\r\ngenom att avskaffa karensdagen är det ett annat läge.\r\nDå handlar det inte om att spara för att spara utan om\r\natt spara för att slösa. Det gör ingenting bättre i Sveri-\r\nge.\r\nSå till Johan Lönnroth. Jag hade förmodligen fel.\r\nJohan Lönnroth har med all sannolikhet rätt. Jag skall\r\nkorrigera mig och säga: Detta är den kraftigaste skat-\r\ntehöjning som någonsin drabbat Sverige i fredstid. Då\r\när det okej. Johan Lönnroth har förmodligen rätt om\r\nhan säger att det var lika illa 1916 och 1917 under\r\nregeringen Hammarskjöld, den som kallades Hunger-\r\nskjöld. Att den plötsligt skall vara ett föredöme för\r\ndenna röd-röda reaktionära skattehöjningspolitik i\r\ndetta nådens år 1994 är måhända litet överraskande.\r\nMen jag accepterar faktum och kommer att korrigera\r\nmin retorik i fortsättningen vad gäller detta.\r\nSkattehöjningar är farliga. Som bl.a. Bengt We-\r\nsterberg och Alf Svensson underströk kommer vi\r\nunder lång tid att få leva med konsekvenserna av att\r\nni nu har startat så snett och höjt skatter på företagan-\r\nde, på sparande och på kapitalbildning - på det som\r\nskall ge oss nya jobb och tillväxt. Det som oroar mig\r\nännu mer är att detta tydligen skall fortsätta.\r\nJag sade att Socialdemokraterna söker sina satelli-\r\nter, och Ingvar Carlsson sade att satelliten är väl under\r\nkontroll, för han sitter i något slags rymdkontroll och\r\nkontrollerar satelliten. Johan Lönnroth replikerade\r\nmed att säga att det inte alls är så med satelliter, utan\r\nde kan börja ställa till med problem och börja styra\r\nsig i sin bana. Återigen har Johan Lönnroth rätt. Jag\r\nvill inte alls utesluta att det blir bråk i satellitkontrol-\r\nlen, när ni skall komma överens om nya skattehöj-\r\nningar och nya regleringar i denna vänsterpakt som nu\r\ntydligen skall styra Sverige.\r\nMed detta och för att visa att den röda färgen ock-\r\nså har något positivt ber jag att med tomtens ankomst\r\nfå önska alla en god jul och ett gott nytt år.</pre><pre>Anf.  16  OLOF JOHANSSON (c):\r\nHerr talman! Det är riktigt att Ingvar Carlsson då\r\noch då har uttalat uppskattning men sedan är det ju\r\ngärningarna som räknas. Det har ju varit mest betong\r\noch liknande som våra konflikter rört sig kring liksom\r\ndecentralisering och hur man skall hantera svensk\r\nlandsbygd och svenskt jordbruk så att de kan överleva\r\nsamt hur man måste behandla dem som vill starta och\r\ndriva företag för att jobb skall skapas.\r\nDet är klart att vi ställer samma krav på rationali-\r\nseringar inom den kommunala sektorn som på andra\r\nhåll. Men vår avsikt är inte att friställa några hundra\r\ntusen människor, som Ingvar Carlsson påstod. Detta\r\nkan man klara om man har en rationell, effektiv verk-\r\nsamhet och dessutom en låg inflation.\r\nDessutom har vi sett till att det inte längre finns\r\nnågra skattetak utan att ansvaret för verksamheten och\r\nfinansieringen av densamma ligger på samma ställe,\r\nvilket ju inte var fallet under de tidigare socialdemo-\r\nkratiska regeringssejourerna.\r\nJag noterar att Ingvar Carlsson inte har bemött\r\nfrågan om det dubbla budskapet, ord och handling i\r\nkonflikt med varandra. Det gäller också regeringsför-\r\nklaringen och det som har gjorts under hösten.\r\nMen jag vill gärna så här strax före jul säga: Upp\r\ntill bevis med vad ni menar med ert tal om samarbete!\r\nDärefter vill jag anknyta till det som Bengt We-\r\nsterberg sade i inlägget om de 500 000 jobben som\r\nbehövs. Johan Lönnroth har ju bedrivit samtal med\r\nSocialdemokraterna. Nu hänvisar han till bedriften att\r\nhöja CO2-skatten, som var en självklarhet. Det var ett\r\nförslag som jag väckte i maj. Jag lyckades inte över-\r\ntyga mina dåvarande regeringskolleger om detta, men\r\ndet var likafullt rätt.\r\nMen ni vänsterpartister har samtalat med social-\r\ndemokraterna så att arbetskraften fått en ökad skatte-\r\nbelastning med 35-40 miljarder. Om man jämför\r\ndetta med de 800 miljonerna som fördubblad CO2-\r\nskatt för industrin utgör, så måste jag säga att relatio-\r\nnen är något obalanserad. Det hoppas jag att Johan\r\nLönnroth har klart för sig. Det är egentligen samma\r\nkritik som Birger Schlaug tidigare har riktat här.\r\nSedan skall jag inte lägga mig i debatten om Gud-\r\nrun Schyman som vår tids Laika. Jag vill i stället rikta\r\nen önskan om en god jul och ett gott nytt år till samt-\r\nliga kammarens ledamöter.\r\nDessutom vill jag rikta ett tack till Bengt Wester-\r\nberg som varit en utomordentligt stimulerande med-\r\noch motpart. Du har själv väldigt ofta i debatten up-\r\npehållit dig vid skärningspunkten mellan idé och\r\nverklighet och att ge svaga människor en röst inom\r\noch utom landet. Vi har bl.a. tillsammans samtalat\r\nmed Nelson Mandela, som du nämnde i ditt anföran-\r\nde. Du skall få ett hårt paket med mjukt innehåll.\r\nGod jul och gott nytt år!</pre><pre>Anf.  17  BENGT WESTERBERG (fp):\r\nHerr talman! Beskedet från Ingvar Carlsson att re-\r\ngeringen eftersträvar en bred samling kring en gene-\r\nrös flyktingpolitik tyckte jag kändes väldigt positivt.\r\nJag tycker inte att alla de signaler som nått ut från den\r\nnye invandrarministern efter hans tillträde har varit av\r\nden karaktären. Men jag hoppas att det beror på bris-\r\ntande rutin från hans sida och att det så småningom\r\nskall ordna till sig, därför att jag tror att det verkligen\r\nbehövs.\r\nSedan hade jag nog tänkt avstå från polemik i\r\ndetta sista inlägg. Men Ingvar Carlsson sade ett par\r\nsaker som ändå tarvar en kommentar, t.ex. att den\r\navgående borgerliga regeringen som jag har tillhört\r\ninte har bedrivit någon aktiv konjunkturpolitik samti-\r\ndigt som statsskulden har ökat mycket kraftigt under\r\ndessa år.\r\nFörklaringen till att statsskulden har ökat och att vi\r\nhar haft ett stort underskott är ju att regeringen har\r\nbedrivit en mycket aktiv konjunkturpolitik. Att insat-\r\nserna på det arbetsmarknadspolitiska området har ökat\r\ndramatiskt från 1989-1990 fram till nu med ungefär\r\n60 miljarder som med dagens penningvärde är att\r\njämföra med 40 miljarder som det var för några år\r\nsedan.\r\nIngvar Carlsson påstod också att Nathalieplanen\r\ninnebar att man skulle spara 25 miljarder på kommu-\r\nnerna. Det finns ingen som helst sanning i detta. Nat-\r\nhalieplanen innebar inte några förändrade statsbidrag\r\növer huvud taget. Den innebar att de skulle ligga stilla\r\nunder ett antal år. Det har den socialdemokratiska\r\nregeringen när den väl blev regering, såvitt jag vet,\r\ninte ändrat på även om man i opposition antydde att\r\ndet skulle bli andra bullar.\r\nNåväl, med detta sagt vill också jag sälla mig till\r\ndem som önskar god jul. Jag vill rikta ett stort tack till\r\nalla kolleger här i riksdagen och naturligtvis särskilt\r\ntill mina partiledarkolleger för dessa år då vi har både\r\ndebatterat men också haft många bra diskussioner och\r\nträffat många goda politiska uppgörelser.\r\nJag vill önska alla en riktigt god jul. Jag ber vice\r\ntalmannen att hälsa detsamma till de andra vice tal-\r\nmännen och den riktiga talmannen Birgitta Dahl.\r\nJag vill inte bara önska er ett gott nytt år utan\r\nmånga goda nya år.\r\nFörsök ibland att bortse från denna politiska de-\r\nmagogi. Jag har noterat i dag att när man är avgående\r\n- utgående - så hör man plötsligt väldigt mycket mer\r\ndemagogi i inläggen än annars. Det finns åtskilligt av\r\ndetta i det som har sagts också i denna debatt. Men\r\nbakom demagogin finns det en betydande värdege-\r\nmenskap och möjligheter till bred samverkan för att\r\nlösa viktiga politiska problem.\r\nTack skall ni ha allihop!\r\n(Applåder)</pre><pre>Anf.  18  JOHAN LÖNNROTH (v):\r\nHerr talman! Jag vill börja med att på, som jag\r\ntror, alla vänsterpartisters vägnar säga att även om vi\r\nhar djupt olika åsikter gentemot Bengt Westerberg så\r\när han en av de politiker som vi har störst respekt för.\r\nDet är synd att vi blir av med honom som Folkpartiets\r\npartiledare.\r\nCarl Bildt sade att ni vill spara 73 miljarder. Re-\r\ngeringen och vi föreslår samma sak, besparingar på\r\nungefär 50 miljarder och skattehöjningar på 55 mil-\r\njarder. Det ger 105 miljarder. Det betyder alltså att\r\nCarl Bildts budgetförslag är 32 miljarder kronor sva-\r\ngare, vilket leder till ökade underskott och stigande\r\nräntor. Är det rätt eller fel, Carl Bildt? Förmodligen\r\nhar jag rätt en gång till.\r\nVad menas egentligen med detta med satellit?\r\nBetyder Carl Bildts liknelse att socialdemokraterna är\r\nstartraketen och vi satelliten? Jag tycker i så fall att\r\ndet är litet elakt mot socialdemokratin, för ni vet ju att\r\nstartraketen ramlar tillbaka till marken medan satelli-\r\nten stiger uppåt.\r\nNi skulle ha en ny start för Sverige, Carl Bildt. Ni\r\nhade fel.\r\nVi skulle åka ut ur riksdagen, sade ni före valet.\r\nNi hade fel.\r\nVi skulle inte klara att träffa uppgörelser med so-\r\ncialdemokraterna, sade ni sedan. Ni hade fel en gång\r\ntill.\r\nMen nu är det ju snart jul och vi skall vara snälla.\r\nJag har skrivit en liten julvers som kanske är litet elak\r\nmen den skall inte uppfattas som fullt så elak. Den är\r\negentligen i grunden ganska snäll. Den låter så här:</pre><pre>Valet hade riksdan svängt\r\nCalle, Olle, Affe, Bengt\r\ntvangs från kungabordet ut\r\nenda vägen har tatt slut</pre><pre>Va ska nu vi hitta på?\r\nsa de fyra till varann\r\nså vi nittiåtta kan\r\nröda gröna röran slå</pre><pre>Bengt han ville höja skatt\r\nCalle blev då rädd så att\r\nhan hävde upp ett tjut:\r\nDå är samarbetet slut!</pre><pre>Affe hade rätta svaret\r\nspara mera på försvaret\r\nför att minska underskotten\r\nCalle tyckte de va botten</pre><pre>Men så börja Olle skratta:\r\npojkar kan ni inte fatta\r\nvi kan söka EU:s stöd\r\ndär är makten inte röd</pre><pre>Hördu Carlsson skynda dig\r\ndu som inte röstat nej\r\nhämta jordbruksbidragsgott\r\nannars är det avtalsbrott</pre><pre>Bidragen var hemskans dyra\r\ntrötta är nu alla fyra\r\nvänstermakten gör dom lea\r\nsomna in hos moder Svea</pre><pre>Jag vill också påminna kammarens ledamöter om\r\natt julens färg är röd. Med detta vill jag önska er alla\r\nen riktigt röd och god jul.\r\n(Applåder)</pre><pre>Anf.  19  BIRGER SCHLAUG (mp):\r\nHerr talman! Det har talats mycket om satelliter,\r\nmen det är alltid bra att ha båda fötterna på jorden.\r\nSedan har det talats väldigt mycket om röd-röd\r\nsörja - som jag tror att Carl Bildt uttryckte det. Men\r\nsåväl för miljön som för fördelningen och långsiktig-\r\nheten är det nog bättre med en röd-grön röra.\r\nTill Bengt Westerberg vill jag säga att jag lyssna-\r\nde till ditt första partiledartal i radio. Jag stod och\r\nhögg ved, vill jag minnas. Talet handlade om flyk-\r\ntingar och om bistånd och det var ett väldigt modigt\r\ntal. Nu när du avslutar med att tala om Bosnien gör du\r\ndet också på ett väldigt bra sätt. Trots några skön-\r\nhetsfläckar i form av visumkrav och synen på krigs-\r\nvägrare från Bosnien tycker jag fortfarande att du har\r\nvarit en av de modigaste politikerna i svensk nutid,\r\nkanske den allra modigaste och definitivt den modi-\r\ngaste i den gamla regeringen.\r\nIngvar Carlsson svarade inte på så många frågor\r\nom sänkt arbetstid, skatteväxling och kärnkraftsav-\r\nveckling. Men han svarade i alla fall på detta med\r\nmarknaden. Han sade då att det bästa sättet att komma\r\ntill rätta med avigsidorna på marknaden är att bli\r\nmedlem i EU. Skall Ingvar Carlsson och hans vänner,\r\nMona Sahlin och andra, stå på första maj och plädera\r\nför EU:s första frihet, den som heter Frihet för kapi-\r\ntal? Frihet för kapital innebär att man inte skall ha\r\nnågra spelregler inom den stora marknaden. Det är\r\ninte heller bra, anser jag.\r\nDet finns ganska stora skillnader mellan socialde-\r\nmokraterna och moderaterna. Det är därför som Mil-\r\njöpartiet under den senaste tiden inte har ägnat så\r\nmycket kraft åt moderaterna. De är inte mycket att\r\ngöra någonting åt. Däremot finns det goda sidor inom\r\nsocialdemokratin som vi i Miljöpartiet hoppas kunna\r\nplocka fram.\r\nDet är inte heller så att vi roterar i dagspolitiken.\r\nOm man ser på vad vi krävde när vi satt här i riksda-\r\ngen förra gången hade det inte varit så dumt om våra\r\nförslag hade genomförts. En del av de strukturella\r\nfelen hade då åtgärdats, t.ex. när det gäller socialför-\r\nsäkringssystemet som vi ville göra någonting åt. Vi\r\nville redan då se över ATP-systemet, eftersom vi\r\ninsåg att det inte var hållbart. Vi ville redan då skära i\r\ndet militära försvaret.\r\nDet är nog inte vi som har roterat. Ett av våra\r\nproblem när det gäller medierna är att journalister ofta\r\nsäger: Har ni inget nytt att komma med? Ni säger\r\nalltid samma sak.\r\nJa, det gör vi, därför att vi tänker igenom noga och\r\nvi står för det vi har sagt ganska länge. Men det kan-\r\nske beror på att vi har våra rötter i nutiden och inte i\r\ngårdagen.\r\nJag vill avsluta med att önska en god jul, men\r\nframför allt en grön jul. Tyvärr kan gröna jular uppstå\r\nlättare med koldioxideffekt och sådant, men glöm inte\r\natt vi inte klarar välstånd och välfärd för våra barn\r\noch barnbarn om vi inte tar miljöfrågorna på allvar.\r\nVi kan inte ta några steg tillbaka. Tack skall ni ha.</pre><pre>Anf.  20  ALF SVENSSON (kds):\r\nHerr talman! Det var väl ändå så att det var vid de\r\ntillfällena då nydemokraterna gjorde gemensam sak\r\nmed socialdemokraterna som nydemokraterna spelade\r\nnågon roll. Jag är helt klar över att socialdemokrater-\r\nna inte ville leka med nydemokraterna, men nydemo-\r\nkraterna lekte med socialdemokraterna. Vare sig so-\r\ncialdemokraterna ville det eller inte så var det ju en\r\ndel som hände.\r\nIngvar Carlsson talade om andra partiers förslag\r\ntill besparingar. Jag sade faktiskt i mitt anförande att\r\ndet är självklart att besparingar måste till. Poängen,\r\nsom Ingvar Carlsson inte ville ta till sig, var ju den att\r\nni tidigare kallade besparingar för högerpolitik och för\r\nrasering av välfärden. Man använde t.o.m. uttrycket\r\nslakta välfärden. Och nu tar ni i så att det \"skvittrar\"\r\nom det när det gäller det som ni för tre fyra månader\r\nsedan benämnde att rasera välfärden.\r\nSedan är det förvånande att era besparingar har en\r\nsådan häpnadsväckande fördelningsprofil. Jag tycker\r\natt det är en gåta att en socialdemokratisk regering\r\nkan avisera en politik som går ut över barnfamiljer\r\noch pensionärer, att de skall dra ett så tungt lass.\r\nDen demonstration som jag nämnde handlade ock-\r\nså om ersättningsnivån i arbetslöshetskassan.\r\nHerr talman! Jag vill tacka Bengt Westerberg för\r\nett gott kamratskap, för ett mycket konstruktivt tän-\r\nkande och för en vänskap som byggdes upp under\r\ndessa tre år. Tidigare debatterade vi på distans. Jag är\r\nglad över att jag har fått lära känna dig. Jag önskar dig\r\noch din familj en riktigt skön helg och en trygg och\r\ntrivsam framtid.\r\nHerr talman! Sedan vill jag önska regeringen,\r\nriksdagsledamöter, personal och alla som lyssnar en\r\nriktigt god jul. Det har här talats om en röd jul - och\r\ndet är väl tomten som man tänker på då - och en grön\r\njul. Men det finns också de som drömmer om en\r\n\"white christmas\".\r\n(Applåder)</pre><pre>Anf.  21  Statsminister  INGVAR\r\nCARLSSON (s):\r\nHerr talman! Jag vill mycket kort replikera på två\r\npunkter.\r\nDet som Carl Bildt och moderaterna hittills har\r\npresterat i fråga om utgiftsnedskärningar som motsva-\r\nrar våra samlade förslag om utgiftsnedskärningar,\r\nskattehöjningar, avgiftshöjningar och betalning av\r\navgiften till EU, räcker inte på långt när. Som jag sade\r\när jag på mitt generösa humör i dag, så att vi väntar\r\ntill januari då vi får tillfälle att återkomma i frågan.\r\nMen jag kommer inte att glömma den.\r\nTill Bengt Westerberg vill jag bara säga att tyvärr\r\när inte den stora statsskulden ett bevis på en aktiv\r\nkonjunkturpolitik. Men jag nöjer mig med detta just\r\nnu.\r\nDet är klart att vi alla är medvetna om att det är en\r\nmycket svår situation som Sverige befinner sig i. Det\r\nhar t.o.m. sagts att det är litet grand av moment 22.\r\nDet gäller att dra ner på utgifterna, så att vi får ned\r\nräntan. Samtidigt får man inte göra det på ett sådant\r\nsätt att efterfrågan stryps.\r\nJag är ändå optimistisk om att vi skall klara den\r\nsvåra uppgiften. Vi har en högt utbildad arbetskraft.\r\nSedan fyra fem år tillbaka har vi faktiskt en ganska\r\nlåg inflation. Vi börjar att få ett överskott i bytesba-\r\nlansen. Investeringarna ökar kraftigt med hjälp av det\r\ni och för sig låga kronvärdet.\r\nDet är mycket som tyder på att vi skall kunna\r\nåstadkomma en stabilisering av statsskulden t.o.m. ett\r\når tidigare än vad vi talade om i valrörelsen. Nu gäller\r\ndet att kunna gå vidare med denna politik så att rän-\r\ntorna sjunker och kronan stärks, så att vi får till stånd\r\nen ökning av den totala produktionen och så att vi\r\nåterigen kan få till stånd en optimism och framtidstro.\r\nDet är ändå är grunden för att vi skall klara Sveriges\r\noch innevånarnas välfärd och trygghet.\r\nJag vill, herr talman, i detta mitt sista inlägg fram-\r\nför allt rikta mig till Bengt Westerberg.\r\nBengt Westerberg har som folkpartiledare varit en\r\nmycket skicklig motståndare. Han har haft ett starkt\r\nengagemang, som har gjort intryck långt utanför det\r\negna partiet, i frågor som den generella välfärden,\r\nkampen mot rasismen, kampen för, som vi också har\r\nhört i dag, en generös flyktingpolitik och ett starkt\r\nengagemang i jämställdhetsfrågorna.\r\nHan har varit en samarbetsingenjör i viktiga och\r\nsvåra frågor som skattereformen och energipolitiken,\r\nför att nämna två exempel.\r\nSamtidigt har jag läst och hört honom säga att\r\ndetta att vara partiledare ibland är en mycket ensam\r\nuppgift.\r\nJag vet att många blir förvånade när partiledare\r\nsäger detta. Men det är faktiskt så. Förmodligen måste\r\ndet vara så. Även i det mest ömsinta parti fungerar det\r\npå det sättet att partiledaren är den sista utposten, som\r\ni viktiga och svåra lägen måste ta ett yttersta ansvar.\r\nDet tror jag att varje någorlunda mänsklig politiker\r\nkänner, och Bengt Westerberg är en mänsklig politi-\r\nker.\r\nDet är också ett otacksamt jobb att vara partiledare\r\nibland. Det kan till och med vara ganska brutala vill-\r\nkor.\r\nSamtidigt, för att få litet balans i detta, måste jag\r\nockså säga att det är en av de mest stimulerande ar-\r\nbetsuppgifter som man kan ha. Annars skulle vi inte\r\nsitta så länge som vi gör, gissar jag. Jag är säker på att\r\nBengt Westerberg har känt den stimulansen och det\r\nstödet på många sätt. Men det är naturligtvis som för\r\nalla partiledare, man möter framgång och drabbas av\r\nmotgång.\r\nNär nu Bengt Westerberg väljer att träda tillbaka\r\nvill jag som socialdemokratisk partiordförande rikta\r\nett uppriktigt tack både för striden och för samarbetet.\r\nFör det är så det skall fungera i demokratin.\r\nJag vill också till talmännen, till riksdagsledamö-\r\nterna och till personalen rikta en önskan om en god\r\njul, utan färgbeteckning, den klarar var och en av\r\nsjälv, och en förhoppning om ett gott nytt år.\r\n(Applåder)</pre><pre>Partiledardebatten var härmed avslutad.</pre><pre>9 §  Finansiering av utbyggnaden av Riksdagens\r\nrevisorers kansli\r\nFöredrogs\r\nkonstitutionsutskottets betänkande\r\n1994/95:KU28 Finansiering av utbyggnaden av Riks-\r\ndagens revisorers kansli.</pre><pre>Kammaren biföll utskottets hemställan om att\r\närendet skulle avgöras efter endast en bordläggning.</pre><pre>Förste vice talmannen konstaterade att ingen talare\r\nvar anmäld.\r\nBeslut</pre><pre>Kammaren biföll utskottets hemställan.</pre><pre> 11 §  Ytterligare medel till Riksdagens reviso-\r\nrer och deras kansli\r\nFöredrogs\r\nfinansutskottets betänkande\r\n1994/95:FiU7 Ytterligare medel till Riksdagens revi-\r\nsorer och deras kansli.</pre><pre>Förste vice talmannen konstaterade att ingen talare\r\nvar anmäld.</pre><pre>Kammaren biföll utskottets hemställan om att\r\närendet skulle avgöras efter endast en bordläggning.</pre><pre>Beslut</pre><pre>Kammaren biföll utskottets hemställan.</pre><pre>11 §  Ledigheter\r\nFörste vice talmannen meddelade att följande\r\nriksdagsledamöter, som valts till ledamöter av Euro-\r\npaparlamentet, hade ansökt om ledighet för tiden från\r\nSveriges anslutning till unionen till dess de företräda-\r\nre för Sverige i Europaparlamentet som utsetts i det\r\nförsta allmänna valet tillträdde sina uppdrag:\r\nMaj-Lis Lööw, Maj Britt Theorin, Axel Anders-\r\nson, Yvonne Sandberg-Fries, Reynoldh Furustrand,\r\nJan Andersson, Birgitta Ahlqvist, Karl Erik Olsson,\r\nKarin Starrin och Per Gahrton.</pre><pre>Kammaren biföll dessa ansökningar.</pre><pre> 12 §  Bordläggning</pre><pre>Anmäldes och bordlades\r\nProposition\r\n1994/95:129 Kommunallagsanpassning av kyrko-\r\nlagen m.m.</pre><pre>13 §  Anmälan om fråga</pre><pre>Anmäldes att följande fråga framställts</pre><pre>den 20 december</pre><pre>1994/95:233 av Beatrice Ask (m) till statsrådet Ylva\r\nJohansson om Sverige-finska friskolor</pre><pre>Frågan redovisas i bilaga som fogas till riksdagens\r\nsnabbprotokoll tisdagen den 10 januari.\r\nAjournering</pre><pre>Kammaren beslöt kl. 11.55 på förslag av förste vi-\r\nce talmannen att ajournera förhandlingarna till kl.\r\n12.00.</pre><pre>Återupptagna förhandlingar</pre><pre>Förhandlingarna återupptogs kl. 12.00.</pre><pre>14 §  Avslutningsord</pre><pre>Anf.  22  TALMANNEN:\r\nÄrade kammarledamöter! Inom kort ligger arbetet\r\nunder hösten 1994 i Sveriges riksdag bakom oss.\r\nHemmet, familjen, vännerna, julförberedelserna och\r\nförhoppningsvis också några dagars välbehövlig le-\r\ndighet väntar. Denna stund brukar dock traditionsen-\r\nligt ge även talmannen möjlighet att yttra sig, och jag\r\nhoppas att det är mig tillåtet att passa på detta sällsyn-\r\nta tillfälle att säga några ord innan vi skiljs åt för\r\njulen.\r\nOm många riksdagssessioner har det säkert sagts\r\natt de har varit historiska. Sällan har det uttrycket haft\r\nstörre grund än just nu.\r\nDet var den här hösten som Sverige slutligen tog\r\nsteget in i den europeiska gemenskapen. Efter valet\r\noch de förändringar och nya utmaningar som detta\r\ninnebar för många i denna kammare följde en ny\r\nkampanj och folkomröstning om Sveriges medlem-\r\nskap i Europeiska unionen. För riksdagens del har det\r\nefter folkets avgörande gällt att väl förvalta detta\r\nbesked. Vår främsta uppgift är och förblir att värna\r\nvårt svenska folkstyre, att tillse att demokrati, insyn\r\noch öppenhet kvarstår som grundpelare i vårt stats-\r\nskick.\r\nJag vill rikta en särskild uppmaning till de ledamö-\r\nter av Europaparlamentet som kammaren i dag har\r\nvalt: Lycka till med er ansvarsfulla uppgift att repre-\r\nsentera svenska folket i Europaparlamentet, och glöm\r\naldrig att det är från Sveriges folk och den svenska\r\nriksdagen som ni har fått ert mandat!\r\nRiksdagen har under den här hösten också fattat en\r\nrad beslut som skall säkerställa och stärka det svenska\r\nfolkstyret inför medlemskapet i Europeiska unionen.\r\nFramför oss ligger nu att klokt tillämpa dessa beslut,\r\natt förutsättningslöst pröva hur de fungerar i praktiken\r\noch att visa öppenhet för nödvändiga förändringar.\r\nI uppgiften att värna vårt svenska folkstyre ligger\r\näven att föra en aktiv debatt med öppna ögon för hur\r\nvåra egna arbetsformer svarar mot kraven på en ef-\r\nfektivt fungerande riksdag. Framför oss ligger arbetet\r\nmed en helt ny budgetprocess, men jag ser också som\r\nen angelägen uppgift att fortsätta att ompröva och\r\nutveckla riksdagens debattformer. Jag ber att få åter-\r\nkomma till detta på nyåret. Men jag vill redan nu\r\nunderstryka hur viktigt det är att utveckla riksdagen\r\nsom centrum för den politiska debatten i Sverige.\r\nDebatten är demokratins livsluft. Det är viktigt att vi\r\nhär i kammaren organiserar debatter och meningsut-\r\nbyten på ett sätt som väcker allmänhetens och medi-\r\nernas intresse.\r\nSamtidigt som jag framhåller debattens betydelse\r\nvill jag peka på en annan sida i den demokratiska\r\nparlamentarismen, nämligen förmågan till samarbete\r\noch kompromiss. Detta ställer krav på oss alla, inte\r\nminst i dessa tider med svåra ekonomiska problem för\r\nlandet.\r\nDen riksdag som samlades den 3 oktober var unik\r\noch blir historisk. Aldrig tidigare hade så många\r\nkvinnor tagit plats i Sveriges riksdag. Att världens\r\nmest jämställda parlament finns i just Sveriges hu-\r\nvudstad har genom massmediernas rapportering blivit\r\nbekant vida över världen.\r\nDen nya riksdagen samlade också ovanligt många\r\nnya och unga ledamöter. Aldrig tidigare har riksdagen\r\nhaft så många föräldrar - mammor och pappor - med\r\naktivt föräldraansvar bland sina ledamöter. Många av\r\ner som är nya i riksdagen har vi redan sett i arbete här\r\ni kammaren, och jag vill rikta en särskild hälsning till\r\ner och tacka er för den entusiasm och det engagemang\r\nsom ni redan har visat. Jag vill också tacka alla dem\r\nsom har ställt erfarenhet, kunskap och visdom till\r\nförfogande för att skola in de nya i deras ansvarsfulla\r\nuppdrag.\r\nRiksdagens nya sammansättning är självfallet en\r\nstor tillgång, men den ställer också nya krav. När jag\r\ntillträdde som talman förklarade jag att det var min\r\navsikt att driva frågor som kan underlätta för riksda-\r\ngens ledamöter att förena ledamotsuppdraget med\r\nuppgiften som förälder och familjemedlem. Efter\r\ndenna höst kan vi konstatera att vi tack vare ett gott\r\nsamarbete med gruppledarna och partiföreträdarna i\r\nriksdagens barnprojekt och med kammarkansliet och\r\nförvaltningskontoret redan har kommit en god bit på\r\nvägen. Det gäller rent praktiska omsorgsfrågor men\r\nockså riksdagsarbetets uppläggning. Därför kan jag\r\ntill min glädje i dag, innan vi åtskiljs för julen, i brev\r\ntill kammarens ledamöter informera mer konkret om\r\nhur vi avser att försöka tillgodose dessa krav.\r\nJag vill framföra mitt varma tack för det samarbe-\r\nte som har lett så här långt. Det är min förvissning att\r\nden kunskap och de erfarenheter som nu kommer\r\nriksdagen till del genom att fler och bredare grupper i\r\nsamhället ges faktisk möjlighet att delta i riksdagsar-\r\nbetet leder till en positiv utveckling av det politiska\r\nuppdraget och det svenska folkstyret.\r\nÄrade kammarledamöter! Hösten 1994 blev för\r\nmånga svenskar också en tung och svår höst, präglad\r\nav sorg, även för oss som arbetar i riksdagen som\r\nledamöter och personal. Förlisningen av m/s Estonia\r\när den största mänskliga katastrof som drabbat Sveri-\r\nge i modern tid. Vårt svenska samhälle har ställts på\r\nsvåra prov. Katastrofens omfattning, det stora antalet\r\noffer och berörda anhöriga är utan jämförelse. Som\r\npolitiker och beslutsfattare har vi i denna situation\r\nsjälvfallet ett ansvar i dag och inför framtiden. Men vi\r\nfår aldrig glömma att för varje enskild människa är\r\ndet, oavsett sammanhanget, den egna, personliga\r\nsorgen som är det största. Det är som medmänniskor\r\nsom vi här kan göra vår största insats.\r\nLedamöter av Sveriges riksdag! Jag vill avsluta\r\nmed att rikta ett alldeles särskilt varmt tack till Bengt\r\nWesterberg, ledamot av Sveriges riksdag sedan drygt\r\ntio år, som i och med detta sammanträde lämnar oss.\r\nBengt Westerberg tog plats i denna kammare\r\nförsta gången den 3 oktober 1984. Han hade året\r\ndessförinnan valts till ordförande för Folkpartiet och\r\nhade redan vid sitt inträde i denna församling ett ba-\r\ngage av stor politisk erfarenhet, inte minst från kans-\r\nlihuset. Att Bengt Westerbergs meritlista både är lång\r\noch spänner över ett brett fält är så väl känt att ytterli-\r\ngare förtydliganden egentligen är obehövliga. Bengt\r\nWesterberg åtnjuter också ett osedvanligt gott anseen-\r\nde i svensk politik.\r\nJag vill dock gärna citera några rader ur det tal\r\nsom Bengt Westerberg höll när han första gången steg\r\nupp i talarstolen i Sveriges riksdag. Det var i den\r\nallmänpolitiska debatten tre veckor efter öppnandet\r\n1984. Meddebattörer var Olof Palme, Ulf Adelsohn,\r\nThorbjörn Fälldin och Lars Werner. Bengt Wester-\r\nberg sade då: \"Det behövs en ny realism och en ny\r\nuppriktighet och ärlighet i svensk politik. Vi vill bidra\r\ntill att skapa detta.\" Senare fortsatte han: \"Människor\r\nkan gilla eller ogilla det som vi i Folkpartiet står för,\r\nmen de skall kunna lita på att vi står vid vårt ord ock-\r\nså efter valdagen och att de av oss får höra hela san-\r\nningen så långt vi förmår uttrycka den.\"\r\nJag vill på riksdagen vägnar varmt tacka Bengt\r\nWesterberg för hans insatser här i riksdagen, som\r\nstatsråd, som vice statsminister, som riksdagsledamot\r\noch som partiledare, för att han utifrån sin centrala\r\nroll under många år i svensk politik omsatt dessa sina\r\nideal och sin strävan mot öppenhet och samförstånd\r\ntill politisk verklighet. Nu önskar vi honom all fram-\r\ngång inför fortsatta uppgifter.\r\nTill slut vill jag tacka riksdagens ledamöter varmt\r\noch hjärtligt för en höst som krävt alldeles särskilt\r\nmycket av er kompetens och erfarenhet, likaväl som\r\nav nyfikenhet inför nya uppdrag och utmaningar. Ett\r\nalldeles särskilt tack riktar jag till gruppledarna för\r\ngott samarbete och till kvittningsmännen för deras\r\novärderliga och inte alltid efter förtjänst uppskattade\r\ninsatser.\r\nJag vill tacka riksdagens personal och förvalt-\r\nningsdirektören varmt och uppriktigt för de insatser\r\nsom ni har utfört denna osedvanligt arbetstyngda höst\r\nmed så många nya ledamöter och så mycket av om-\r\nflyttningar och bestyr. Sist, men inte minst, vill jag\r\ntacka kammarpersonalen, med kammarsekreteraren i\r\nspetsen, och vice talmännen för goda arbetsinsatser\r\noch gott samarbete.\r\nÄrade ledamöter! Vi vet att på andra sidan nyåret\r\nväntar nya och ansvarsfulla arbetsuppgifter, inte minst\r\nmed den budget som skall gälla i 18 månader. Jag\r\nönskar er alla en skön och vederkvickande ledighet\r\noch en riktigt god jul och ett gott nytt år.\r\nHöstens arbete är härmed avslutat.</pre><pre>15 §  Kammaren åtskildes kl. 12.12.</pre><pre>\r\nFörhandlingarna leddes av\r\ntalmannen från sammanträdets början t.o.m. 9 § anf. 1\r\n(delvis)\r\nav förste vice talmannen därefter t.o.m. ajourneringen\r\nkl. 11.55 och\r\nav talmannen därefter till sammanträdets slut</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}