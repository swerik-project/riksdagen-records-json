{"dokumentstatus":{"dokument":{"hangar_id":"2348790","dok_id":"GL092","rm":"1997/98","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1997-09-16 00:00:00","systemdatum":"2005-10-27 13:09:58","publicerad":"1997-09-16 00:00:00","titel":"Riksdagens snabbprotokoll 1997/98:2 Tisdagen den 16 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{E3D77CAE-7411-466E-A66E-AA0C93742739}","dokument_url_text":"http://data.riksdagen.se/dokument/GL092/text","dokument_url_html":"http://data.riksdagen.se/dokument/GL092","dokumentstatus_url_xml":"http://data.riksdagen.se/dokumentstatus/GL092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:2</div>\r\n<div class=\"sidhuvud_datum\">Tisdagen den 16 september</div>\r\n<div class=\"sidhuvud_klockslag\">Kl. 14.00 - 14.50</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>Protokoll\r\n1997/98:2</pre><pre>--------------------------------------------------------------------</pre><pre>Efter gudstjänst i Storkyrkan, där predikan hölls\r\nav universitetslektor Björn Skogar, öppnades\r\nriksmötet i kammarens plenisal enligt det program\r\nsom i bilaga fogats till detta protokoll.</pre><pre>1 §  Öppnande av riksmötet</pre><pre>Anf.  1  TALMANNEN:\r\nJag hemställer att Ers Majestät öppnar riksmötet\r\n1997/98.</pre><pre>Anf.  2  HANS MAJESTÄT KONUNGEN:\r\nFru talman! Ärade riksdagsledamöter! Efter en\r\nsommar som har erbjudit de bästa förutsättningar för\r\nrekreation inleder riksdagen nu ett nytt arbetsår.\r\nMånga och viktiga frågor kommer åter att behandlas.\r\nNär det gäller landets ekonomi har många svåra\r\nbeslut tagits under de senaste riksmötena i syfte att\r\nminska svenska statens lånebehov och skuldbörda.\r\nDetta kan förhoppningsvis öka det ekonomiska ut-\r\nrymmet för riksdagens initiativ. Problemen med den\r\nhöga arbetslösheten kommer även i fortsättningen att\r\nvara av central betydelse för arbetet i riksdagen.\r\nUnder den gångna sommaren har den europeiska\r\nkontinenten drabbats av en allvarlig översvämnings-\r\nkatastrof, vilket dock inte påverkat Östersjön i befa-\r\nrad omfattning. Friskt och rent vatten i Östersjön är i\r\nhögsta grad ett svenskt intresse, men också en fråga\r\nför samarbetet mellan länderna kring detta hav.\r\nDe av föregående riksmöte beslutade förändring-\r\narna i totalförsvaret håller på att genomföras. Försvar-\r\nsmakten har tilldelats utökade uppgifter i internatio-\r\nnell verksamhet. Jag har nyligen haft möjlighet att\r\nbåde följa en övning inom Partnership for Peace och\r\nbesöka de svenska enheterna i Bosnien och Makedo-\r\nnien. Vi har all anledning att vara stolta över de\r\nsvenskar som i dessa sammanhang genomför viktiga\r\nuppgifter på ett förtjänstfullt sätt.\r\nSveriges medverkan genom åren i internationella\r\nfredsbevarande uppgifter är ett bevis på vårt konsek-\r\nventa stöd för FN. Vår plats i säkerhetsrådet har givit\r\noss ökade möjligheter att föra fram våra synpunkter.\r\nEtt värdefullt tillfälle att diskutera Sveriges roll inom\r\nFN-arbetet gavs när den nye generalsekreteraren\r\nnyligen besökte Sverige - i somras.\r\nMöjligheterna att utnyttja vårt medlemskap i Eu-\r\nropeiska unionen har successivt blivit större, till gagn\r\nbl.a. för vår glesbygd. Ökade erfarenheter har efter\r\nhand resulterat i ett alltmer effektivt samarbete över\r\ngränserna.\r\nUnder det gångna riksdagsåret har drottningen och\r\njag avlagt statsbesök i Chile såväl som Sydafrika.\r\nNästa vecka kommer vi att hälsa Österrikes president\r\nvälkommen, och senare under hösten kommer Ryss-\r\nlands president att avlägga statsbesök i Sverige.\r\nStatsbesöken är av stor betydelse. De fördjupar och\r\nförnyar kontaktytorna mellan de berörda länderna.\r\nStörre kunskap och förståelse bidrar självfallet till att\r\nöka samarbetet.\r\nUnder hösten kommer kronprinsessan Victoria att\r\npåbörja sin viktiga utbildning i hur det svenska sam-\r\nhället är uppbyggt och fungerar. Hon kommer att göra\r\nen rad informationsbesök både här i riksdagen och\r\nhos olika regeringsorgan. De kunskaper hon då in-\r\nhämtar kommer att hjälpa henne att sköta sina uppgif-\r\nter framdeles. Kronprinsessan ser fram emot denna\r\nutbildningsperiod med både tillförsikt och tacksam-\r\nhet.\r\nVi kommer alla att med intresse följa ert arbete.\r\nJag vill nu önska er - valda ombud för Sveriges folk -\r\nlycka och framgång i ert ansvarsfulla värv.\r\nMed dessa ord förklarar jag riksmötet 1997/98\r\nöppnat.</pre><pre>2 §  Regeringsförklaring</pre><pre>Anf.  3  Statsminister GÖRAN\r\nPERSSON (s):\r\nEders Majestäter, Eders Kungliga Högheter, fru\r\ntalman, ärade ledamöter av Sveriges riksdag, mina\r\ndamer och herrar! Svenska folket kan möta nästa\r\nsekel med tillförsikt och framtidstro. Vi kommer att ta\r\nsteget in i 2000-talet med hög tillväxt, låg inflation\r\noch sjunkande arbetslöshet.\r\nLåneberoendets tid är förbi. Överskott i de offent-\r\nliga finanserna skall pressa tillbaka statsskulden.\r\nVi kan åter forma vår gemensamma framtid - ett\r\nsamhälle där ingen lämnas utanför.\r\nPå stabil grund kan politiken inriktas mot att ut-\r\nveckla Sverige.\r\nArbetslösheten skall betvingas. År 2000 skall den\r\nöppna arbetslösheten vara halverad till 4 %. Där-\r\nefter är målet full sysselsättning.\r\nSkolan, vården och omsorgen skall förbättras.\r\nRegeringen vill utveckla välfärdens kärna. Därför\r\nskall nya resurser i första hand tillföras skolan,\r\nvården och omsorgen om barn och äldre.\r\nRättvisan skall stärkas. När utrymme finns skall\r\nde som har burit tyngst bördor i saneringen av de\r\ngemensamma finanserna stå främst. Valet mellan\r\nskattesänkningar och bidragsförändringar skall\r\nstyras av vad som bäst gynnar en rättvis fördelning\r\noch mest bidrar till tillväxt och ökad sysselsätt-\r\nning.\r\nRegeringen kan inte acceptera att löntagarnas\r\nuppoffringar under de svåra år som vi har bakom oss\r\nanvänds till att finansiera skattelättnader för högin-\r\nkomsttagare under de goda år som ligger framför oss.\r\nFria och trygga människor, ett vitalt näringsliv och\r\ninternationellt engagemang skall känneteckna vårt\r\nland i det nya seklet. Med en politik som står i sam-\r\nklang med övriga Europa skall vi ta steget in i 2000-\r\ntalet.\r\nPå fyra hörnstenar skall Sverige byggas starkt in-\r\nför framtiden.\r\nFör det första: Sverige skall möta 2000-talet ge-\r\nnom ett starkt internationellt engagemang i den globa-\r\nla miljö vi lever i.\r\nRegeringens utrikespolitiska mål är att ytterligare\r\nintensifiera Östersjösamarbetet, att spela en aktiv roll\r\ni EU-arbetet, att vara pådrivande i utvidgningen av\r\nEU, att verka för ökad säkerhet och samarbete i Euro-\r\npa, att delta i fredsfrämjande uppdrag samt att vid-\r\nmakthålla ett aktivt internationellt engagemang för\r\nsolidaritet och rättvisa.\r\nSveriges militära alliansfrihet, syftande till att vårt\r\nland skall kunna vara neutralt i händelse av krig i vårt\r\nnärområde, består. Den förenas med en stark vilja till\r\nansvarstagande och samarbete. Därmed värnar vi bäst\r\nvårt lands frihet och oberoende. Vårt mål är en ny\r\nalleuropeisk säkerhetsgemenskap.\r\nEuropa blir en allt säkrare kontinent. Länderna\r\nknyts närmare varandra. Organisationer som EU,\r\nNato, OSSE och Europarådet får tydligare roller.\r\nRyssland inlemmas alltmer i de europeiska samar-\r\nbetsstrukturerna.\r\nSveriges samverkan med övriga nordiska länder\r\nbygger på en bred värdegemenskap. Det nordiska\r\nsamarbetet förblir en stabil plattform för konkret\r\nsamverkan och internationellt agerande. Det skall\r\nutvecklas under Sveriges ordförandeskap i Nordiska\r\nministerrådet under 1998.\r\nÖstersjöregionen kan bli Europas främsta tillväx-\r\ntregion. Länderna runt Östersjön flätas samman i en\r\nallt snabbare takt. Sverige skall gå i spetsen för att\r\nförverkliga visionen om Östersjön som en framtids-\r\nregion. Insatser görs för att förbättra energiförsörj-\r\nningen, stärka miljösamarbetet, sammanlänka in-\r\nfrastrukturen, riva handelshinder, utveckla utbild-\r\nningssamarbetet och skärpa brottsbekämpningen. Vi\r\nvill också stärka samarbetet mellan EU och Barents-\r\nområdet.\r\nAtt - från öst till väst - binda samman länderna i\r\nEuropa är en historisk uppgift för att uppnå fred, god\r\nmiljö och ökat välstånd genom en god ekonomisk och\r\nsocial utveckling. Sverige förespråkar att alla kandi-\r\ndatländer som uppfyller de demokratiska kraven skall\r\ninbjudas till en gemensam förhandlingsstart om med-\r\nlemskap i EU.\r\nDet är inte aktuellt med ett svenskt deltagande i\r\nvalutaunionen EMU då den startar den 1 januari\r\n1999. Detta ställer fortsatt stora krav på starka offent-\r\nliga finanser, varaktigt låg inflation och en bättre\r\nfungerande lönebildning.\r\nFrihandel - byggd på gemensamma regler, färre\r\ntullar och mindre handelshinder - är av vital betydelse\r\nför Sveriges utveckling. En effektivisering av EU:s\r\ninre marknad utan illojal skattekonkurrens och sned-\r\nvridande subventioner skulle gynna konsumenter och\r\nföretag i samtliga länder i unionen.\r\nFörenta nationerna är det viktigaste redskapet för\r\natt möta de globala hoten mot mänskligheten. Det\r\nkommande året präglas av arbetet med att reformera\r\noch stärka FN. Vi skall fullt ut ta det ansvar för inter-\r\nnationell fred och säkerhet som medlemskapet i sä-\r\nkerhetsrådet ger oss. Konfliktförebyggande och social\r\nutveckling ges prioritet. Arbetet för internationell\r\nnedrustning drivs vidare.\r\nSverige går emot den internationella trenden och\r\nökar stegvis biståndet. Särskild vikt fästs vid att be-\r\nkämpa fattigdom, främja demokrati och mänskliga\r\nrättigheter. Under hösten presenteras en ny enhetlig\r\npolitik för samarbetet med Afrika. Ett motsvarande\r\narbete genomförs för Asien.\r\nSverige skall ha ett modernt och starkt totalförsvar\r\nmed god förmåga till anpassning efter den säkerhets-\r\npolitiska utvecklingen. En förnyad bedömning av det\r\nsäkerhetspolitiska läget görs under 1998 med speciell\r\nuppmärksamhet riktad mot de civila hoten och risker-\r\nna.\r\nI f.d. Jugoslavien utför svensk personal en risk-\r\nfylld och viktig uppgift. Sverige skall också fortsätt-\r\nningsvis aktivt bidra till fred, försoning, återuppbygg-\r\nnad och flyktingars frivilliga återvändande.\r\nDet internationella kommando och regionala ut-\r\nbildningscenter som Sverige har upprättat inom ramen\r\nför Partnerskap för fred skall utvecklas. Sverige skall\r\ndelta i uppbyggandet av en snabbinsatsstyrka som\r\nskall kunna stå till FN:s förfogande.\r\nModerniseringen av flyktingpolitiken fortsätter.\r\nRättssäkerheten och humaniteten i asylprocessen\r\nstärks. Det europeiska samarbetet fördjupas.\r\nSveriges utrikespolitik skall präglas av solidaritet,\r\nsamarbete och ett aktivt engagemang. Så skapas re-\r\nspekt och förtroende för Sverige i vår omvärld.\r\nFör det andra: Sverige skall möta 2000-talet på ett\r\nsätt som skapar en långsiktigt hållbar tillväxt i en allt\r\nhårdare konkurrens.\r\nRegeringens tillväxtpolitiska mål är att bibehålla\r\nstabila offentliga finanser och prisstabilitet, att för-\r\nbättra kompetensen inom samhällets alla områden, att\r\nmöjliggöra fler och växande företag och att vidare\r\nutveckla en konkurrenskraftig exportsektor.\r\nSveriges ekonomi är stark. De offentliga utgifter-\r\nnas andel av ekonomin faller kraftigt. Den konjunk-\r\nturuppgång som har inletts är den första på 30 år som\r\ninte har skapats av ett försämrat värde på kronan eller\r\nen expansion av finanspolitiken. Utsikterna att i Sve-\r\nrige kunna kombinera en god tillväxt med låg infla-\r\ntion är goda. Räntorna har halverats. Investeringarna\r\när höga. Köpkraften stärks. Arbetslösheten minskar.\r\nEn väl fungerande lönebildning är avgörande för\r\natt den utvecklingen skall fortgå. Förslag till åtgärder\r\nsom syftar till att underlätta lönebildningen utreds för\r\nnärvarande. Huvudansvaret vilar dock på arbetsmark-\r\nnadens parter.\r\nAntalet nystartade företag är rekordhögt. Ett ökat\r\nsmåföretagande är en sund utveckling, som ytterligare\r\nskall stärkas i dialog och samarbete med näringslivet.\r\nFöretagandet underlättas genom bl.a. en förkortning\r\nav sjuklöneperioden till 14 dagar och skattelättnader\r\nför huvuddelägare av företag. Den fria konkurrensen\r\nstärks genom åtgärder mot ekonomisk brottslighet.\r\nArbetsmarknadspolitiken utvecklas. Den skall\r\nupprätthålla en hög kompetensnivå bland de arbetslö-\r\nsa. Samverkan förbättras och det lokala inflytandet\r\nstärks. Åtgärder vidtas för att ingen människa under\r\n25 år skall behöva gå arbetslös mer än 100 dagar. En\r\ngenerationsväxling möjliggörs på arbetsmarknaden.\r\nRegeringens ambitioner stärks av medlemskapet i\r\nEU. Fördragets sysselsättningsavsnitt skall det när-\r\nmaste året konkretiseras för att få en reell effekt för de\r\n18 miljoner människor som är arbetslösa i EU.\r\nSverige skall konkurrera på en växande världs-\r\nmarknad med ny teknik och modern produktion. Ar-\r\nbetet för att ställa om Sverige till ekologisk hållbarhet\r\nfortsätter. Målet är att till nästa generation kunna\r\nlämna över ett samhälle där de stora miljöproblemen\r\när lösta. En tydlig politik och aktiva medborgare\r\ndriver fram ett ökat kretsloppstänkande.\r\nMiljölagstiftningen breddas, skärps och samlas i\r\nen miljöbalk. Tydliga mål läggs fast. Genom de lokala\r\ninvesteringsprogrammen ges kommunerna möjlighet\r\natt påbörja omställningen till ökad hållbarhet och\r\nminska arbetslösheten. Infrastrukturen förbättras.\r\nTransportsystemen utvecklas inom ramen för ekolo-\r\ngiskt hållbar tillväxt. Informationsteknik skall använ-\r\ndas för att stärka medborgarnas kompetens och Sveri-\r\nges position som framtidsmarknad för investeringar i\r\nhögteknologisk produktion och utveckling.\r\nAvvecklingen av kärnkraften inleds. I bred sam-\r\nverkan mellan stat, kommuner och näringsliv skall ny\r\nteknik, effektivare användning och miljövänlig pro-\r\nduktion utvecklas. En delegation för att främja miljö-\r\nanpassad upphandling inrättas. Insatser för vår egen\r\nomställning kan främja utvecklingen i hela Östersjö-\r\nområdet.\r\nDet svenska jordbruket är världsledande vad gäl-\r\nler kvalitet, djurskydd och miljöhänsyn. Produktio-\r\nnens effektivitet skapar konkurrenskraftiga priser.\r\nJordbruksnäringen är avgörande för landsbygdsut-\r\nvecklingen. Ytterligare insatser för att förbättra\r\nsvensk livsmedelsproduktion övervägs. En radikal\r\nförändring av EU:s jordbrukspolitik är nödvändig för\r\natt konsumentkraven fullt ut skall få effekt på varor\r\noch produktion.\r\nDen förestående konjunkturuppgången måste\r\nkomma hela Sverige till del. Regionalpolitiken ut-\r\nvecklas och förbättras. Det regionala utvecklingsarbe-\r\ntet bör få en djupare demokratisk förankring. Försö-\r\nken med självstyrelseorgan i Skåne, Kalmar, Gotland\r\noch Västra Götaland följs noggrant upp.\r\nFör det tredje: Sverige skall möta 2000-talet med\r\nhög kompetens, inte med låga löner.\r\nRegeringens mål är att stimulera varje barns ut-\r\nveckling i unga år, att ungdomar skall kunna möta\r\nvuxenvärlden med relevanta färdigheter och hög\r\nkompetens, att människor från hela Sverige skall ha\r\nmöjlighet till en bra högskoleutbildning samt att var\r\noch en skall ha goda förutsättningar för kompetensut-\r\nveckling på sin arbetsplats.\r\nDet livslånga lärandet är en nödvändighet för att\r\npressa tillbaka arbetslösheten och bibehålla en full\r\nsysselsättning på framtidens arbetsmarknad. Grunden\r\nläggs i skolan. Läraryrket skall utvecklas och stärkas.\r\nAnvändningen av informationsteknik i utbildningen\r\nfrämjas.\r\nGymnasieskolan förbättras. Alla elever skall ha\r\nmöjlighet att söka vidare till högskolan. En ny modern\r\nlärlingsutbildning införs. Den kvalificerade yrkesut-\r\nbildningen stärks för att bättre möta skiftande krav på\r\nnyckelkompetens på arbetsmarknaden. Kunskapslyftet\r\nfortsätter.\r\nFolkbildningens unika möjligheter att öka alla\r\nsamhällsgruppers deltagande i det livslånga lärandet\r\noch i det fria och frivilliga bildningsarbetet skall tas\r\ntill vara.\r\nHögskolan skall ge både bredd och kvalitet i såväl\r\nutbildning som forskning. Rekryteringen till den hög-\r\nre utbildningen från samhällets alla grupper och regi-\r\noner skall förbättras. Högskolan skall bli mer jäm-\r\nställd och stärkas i sin roll för fortbildning av vuxna i\r\narbetslivet.\r\nDistansutbildning och informationsteknik utnyttjas\r\nför att öka tillgänglighet och kvalitet. Högskolan\r\nutökas med 15 000 utbildningsplatser under 1998.\r\nIntagningen till merparten av platserna sker redan till\r\nvårterminen.\r\nGenom en samordnad forskningspolitik skall\r\nsvensk forskning befinna sig på högsta internationella\r\nnivå. Forskarutbildningen förbättras. Resultaten från\r\nforsknings- och utvecklingsarbetet skall spridas och\r\nnyttiggöras inom samhällets och näringslivets alla\r\nsektorer.\r\nFör att möta den stora efterfrågan på kompetens\r\ninom informationsteknik utvecklas en särskild IT-\r\nutbildning i samarbete med svenskt näringsliv.\r\nKompetensutveckling på arbetsplatserna är nöd-\r\nvändigt för att utveckla löntagarnas möjligheter och\r\nnäringslivets styrka i framtiden. Regeringen bjuder\r\ndärför in arbetsmarknadens parter till samtal om hur\r\nvi gemensamt skall förverkliga ett livslångt lärande,\r\nockså i arbetslivet. Syftet är trefaldigt: att bidra till\r\nförnyelse av arbetsorganisationen, att stimulera kom-\r\npetensutveckling och att underlätta lönebildningen.\r\nFör det fjärde: Sverige skall stärkas av att varje\r\nmänniska i frihet och trygghet och med okränkbart\r\nmänniskovärde skall kunna utveckla sin livskvalitet\r\noch skaparkraft.\r\nRegeringens välfärdspolitiska mål är att livsvill-\r\nkoren skall vara rättvisa och jämlika, att varje barn\r\nskall ha möjlighet att växa upp och utvecklas i trygg-\r\nhet, att ingen människa skall behöva känna rädsla för\r\nvåld eller hot, att skolan, vården och omsorgen skall\r\nförbättras samt att trygghetssystemen skall vara stabi-\r\nla och effektiva.\r\nMänniskors skaparkraft och kunskap är grunden\r\nför en stark samhällsutveckling och en levande demo-\r\nkrati. Inriktningen i 1996 års kulturproposition full-\r\nföljs genom att konstnärernas villkor förbättras och\r\nförfattandet och läsandet ges bättre förutsättningar.\r\nDet industriella kulturarvet skyddas. Ett arkitektur-\r\npolitiskt program kommer att läggas fram.\r\nSkolan, vården och omsorgen är kärnan i välfärds-\r\nsamhället. Kommunernas ekonomi stärks genom att\r\nstatsbidragen höjs med 4 miljarder kronor vart år fram\r\ntill år 2000. Därmed kan kvaliteten förbättras. Antalet\r\nlärare kan öka. Barngrupperna på daghem kan bli\r\nmindre. Sexårsverksamheten kan utvecklas. De äldre\r\nkan få mer tid med personalen inom äldreomsorgen.\r\nAlla barn och ungdomar upp till 20 år kan få fri sjuk-\r\nvård och vårdköerna kan minska. Nya former och\r\nökad kvalitet skapas. Patientens ställning stärks. Tio-\r\ntusentals arbetstillfällen säkras också därigenom.\r\nSamarbetet mellan kommuner och landsting skall\r\nutvecklas, främst avseende vården av gamla och psy-\r\nkiskt sjuka.\r\nBarnens bästa kommer att särskilt betonas i rege-\r\nringens arbete. Socialtjänstlagen ändras så att barn-\r\nperspektivet stärks och barns rätt hävdas. Alla barns\r\nrätt till avgiftsfria skolmåltider i grundskolan lagfästs.\r\nBarnbidraget höjs och ett flerbarnstillägg införs även\r\nför barn födda efter år 1995. Arbetet mot sexuellt\r\nutnyttjande av barn intensifieras genom en nationell\r\nhandlingsplan. Innehav av barnpornografi förbjuds.\r\nEtt jämställdhetsperspektiv skall genomsyra alla\r\ndelar av regeringens politik. Lika lön för lika arbete är\r\nett självklart mål, liksom varje människas möjlighet\r\ntill självständig försörjning. Kvinnor och män skall\r\nkunna kombinera ett utvecklande arbetsliv och ett\r\naktivt föräldraskap.\r\nFörtroendet för de sociala trygghetssystemen skall\r\nåterupprättas. Kontrollen över de offentliga finanser-\r\nna innebär att ingen människa skall behöva ängslas\r\nför nya hastiga förändringar i reglerna. Pensionsöver-\r\nenskommelsen ligger fast. Arbetet fullföljs under året.\r\nDe sämst ställda pensionärernas situation upp-\r\nmärksammas. Pensionärernas bidrag till saneringen av\r\nde offentliga finanserna är fullföljt. Fullt inflations-\r\nskydd av pensionerna införs från och med 1999.\r\nTryggheten i vardagen och kampen mot brottslig-\r\nheten stärks. Polisens resurser ökar. Lagstiftningen\r\nmot kvinnovåld förbättras. Internationell och organi-\r\nserad brottslighet skall bemötas med kraft. Insatserna\r\nmot drogmissbruk intensifieras. Straffsystemet skall\r\nmoderniseras och alternativa påföljder utvecklas.\r\nHalvtidsfrigivningen avskaffas och kriminalvården\r\nförändras i syfte att på ett bättre sätt förbereda den\r\nintagne för ett laglydigt liv i frihet.\r\nMångfalden är en styrka för Sverige som måste tas\r\ntill vara på alla samhällsområden. Lika rättigheter och\r\nsamma möjligheter för alla - oavsett etnisk, kulturell\r\noch religiös bakgrund - är en grundläggande strävan i\r\narbetet för ett jämlikt och humant samhälle. En sam-\r\nlad politik för integration kommer att föreläggas riks-\r\ndagen.\r\nNazisternas systematiska mördande av judar och\r\noliktänkande under andra världskriget står som en\r\nevig symbol för demokratins bräcklighet. En bred\r\ninformationsinsats om förintelsen skall initieras med\r\nbörjan i höst.\r\n2000-talet lockar och inspirerar. Människors möj-\r\nligheter att förverkliga sina drömmar och förhopp-\r\nningar är framtidens demokratiska garant.\r\nSteget in i 2000-talet kan tas med optimism och\r\nframtidstro. Nu kan vi förskjuta fokus från försäm-\r\nringar till förbättringar, från uppoffringar till en rättvis\r\nfördelning, från konsolidering till byggandet av en\r\nbättre framtid.\r\nVarje människa skall vara med - inte några, inte\r\nett flertal - alla!\r\n(Applåder)</pre><pre>3 §  Ceremonin avslutades kl. 14.50.</pre><pre></pre><pre></pre><pre>Bilaga\r\nProgram för öppnandet av riksmötet 1997/98 tis-\r\ndagen den 16 september 1997 kl. 14.00</pre><pre>Musik under samlingen\r\nav Carl Michael Bellman,\r\nEvert Taube och Olle Adolfsson</pre><pre>Fanfar\r\nav Ingvar Lidholm</pre><pre>Kungssången</pre><pre>Preludium\r\nur Holbergsviten\r\nav Edvard Grieg</pre><pre>Talmannen</pre><pre>Hans Majestät Konungen</pre><pre>Fanfar</pre><pre>Romans i C-dur\r\nav Jean Sibelius</pre><pre>Statsministern</pre><pre>Marsch\r\nur Serenad för stråkar, op II\r\nav Dag Wirén</pre><pre>Nationalsången</pre><pre>Grande Marche\r\nav Charles Voss</pre><pre>--------------------------------------</pre><pre>Medverkande</pre><pre>Riksplan:\r\nArméns musikkår konserterar\r\nTrapphallen:\r\nHögstadiekören från Sollentuna musikklasser\r\nunder ledning av Gisela Hök-Ternström\r\nÖstersunds spelmän\r\nFolkdansgillet Kedjan paraderar med\r\nSveriges landsskapsfanor\r\nPlenisalen:\r\nKammarorkestern Musica Vitae från Växjö\r\nunder ledning av Peter Csaba\r\nBrasskvintett ur Stockholms Spårvägsmäns Musikkår\r\nFanfartrumpetare</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}