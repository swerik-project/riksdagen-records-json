{"dokumentstatus":{"dokument":{"hangar_id":"2438958","dok_id":"GE0970","rm":"1990/91","beteckning":"70","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"70","slutnummer":"0","datum":"1991-03-04 00:00:00","systemdatum":"2010-02-17 00:00:00","publicerad":"1991-03-04 00:00:00","titel":"Riksdagens snabbprotokoll 1990/91:70 Måndagen den 4 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{77EC7C55-3A56-4F35-9D80-DF37918458F1}","dokument_url_text":"http://data.riksdagen.se/dokument/GE0970/text","dokument_url_html":"http://data.riksdagen.se/dokument/GE0970","dokumentstatus_url_xml":"http://data.riksdagen.se/dokumentstatus/GE0970","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:70</div>\r\n<div class=\"sidhuvud_datum\">Måndagen den 4 mars</div>\r\n<div class=\"sidhuvud_klockslag\">Kl. 15.00--15.02</div>\r\n<hr class=\"sidhuvud_linje\">\r\n<pre>1 § Justering av protkoll</pre><pre>Justerades protokollen för den 18, 19, 20, 21 och 22\r\nfebruari.</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:82 yrkande 16 till kulturutskottet</pre><pre>propositionen i övrigt till utbildningsutskottet</pre><pre>1990/91:85 till utbildningsutskottet</pre><pre>1990/91:93 till socialutskottet</pre><pre>1990/91:98 till justitieutskottet</pre><pre>1990/91:99 till jordbruksutskottet</pre><pre>1990/91:102 till försvarsutskottet</pre><pre>1990/91:106 till lagutskottet</pre><pre>1990/91:108 till socialförsäkringsutskottet</pre><pre>1990/91:109 och 110 till bostadsutskottet</pre><pre>1990/91:113 till arbtsmarknadsutskottet</pre><pre>3 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:111 Sekretess inom och mellan\r\nmyndigheter på vårdområdet m.m.</pre><pre>1990/91:112 Brevröstning i Förbundsrepubliken\r\nTyskland och Schweiz</pre><pre>1990/91:114 Vissa tillsynsfrågor enligt vattenlagen</pre><pre>Redogörelse</pre><pre>1990/91:6 Styrelsens för stiftelsen Riksbankens\r\nJubileumsfond berättelse över fondens verksamehe\r\noch förvaltning under år 1990</pre><pre>Konstitutionsutskottets betänkanden</pre><pre>1990/91:24 Ändring i övergångsbestämmelserna till\r\nregeringsformen</pre><pre>1990/91:25 Kungliga hov- och slottsstaterna</pre><pre>1990/91:26 Anslag till datainspektionen</pre><pre>1990/91:27 Stöd till politiska partier</pre><pre>1990/91:28 Anslag till allmänna val</pre><pre>1990/91:6 Beredskapsbudget för totalförsvarets\r\ncivila del</pre><pre>Socialförsäkringsutskottets betänkande</pre><pre>1990/91:10 Socialavgifter för vissa idrottsutövare</pre><pre>Socialutskottets betänkanden</pre><pre>1990/91:10 Användning av genteknik på människa,\r\nm.m.</pre><pre>1990/91:11 Vissa frågor om äldre och handikappade</pre><pre>Kulturutskottets betänkanden</pre><pre>1990/91:10 Registrering och dokumentation av de\r\nstatliga museernas samlingar</pre><pre>1990/91:11 Arkeologifrågor</pre><pre>1990/91:12 Olympiska vinterspelen 1998</pre><pre>1990/91:13 Anslag till medlemskap i Unesco</pre><pre>Trafikutskottets betänkanden</pre><pre>1990/91:11 Anslag till\r\nKommunikationsdepartementet m.m</pre><pre>1990/91:12 Anslag till SMHI, SGI och Statens\r\nhaverikommission</pre><pre>1990/91:13 Vissa anslag till postverket</pre><pre></pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 22 februari</pre><pre>1990/91:158 av Stina Eliasson (c) till\r\nutbildningsministern om socionomutbildningen:</pre><pre>Problem med ekonomin ger ofta upphov till sociala\r\nproblem och omvänt. Många människor får\r\npsykiska besvär eller missbruksproblem på grund\r\nav en pressad ekonomisk situation. Inte sällan\r\ntvingas dessa söka hjälp hos socialtjänsten. Stora\r\nsamhälleliga resurser tas i anspråk för utredning\r\noch utbetalning av bidrag. Ofta tas även vårdens\r\nresurser i anspråk. Den hjälp som erbjuds inom\r\nsocialtjänsten kommer också i ett sent skede.\r\nProblemen har då redan blivit mycket svåra och\r\nakuta.</pre><pre>Allt fler svenska hushåll dras med skulder och har\r\nsvårt att få vardagsekonomin att gå ihop. Man tar\r\nstora lån och lever på krediter, något som inte ger\r\növerblick över den egna ekonomiska situationen.\r\nSärskilt bekymmersamt är det stora antalet unga\r\nmellan 20 och 25 år som inte kan klara sin ekonomi\r\noch som blir lagsökta.</pre><pre>För att kunna leva ett självständigt ekonomiskt liv\r\nkrävs ökade kunskaper om hushållsekonomi och\r\nbudgetplanering. Ekonomisk rådgivning är en\r\nnödvändig insats för att hjälpa människor att skaffa\r\nsig kontroll över sina liv.</pre><pre>Konsumentverket driver medvetet frågor som rör\r\nhushållsekonomi och budgetrådgivning. Man kan\r\nkonstatera att behovet av råd och stöd är stort. I\r\nsina studier har man kunnat iaktta en ''ond cirkel''\r\nav ekonomiska, psykiska och sociala problem till\r\nföljd av dålig insikt om ekonomin. Man har kunnat\r\nse klara behov av ökade hjälpinsatser på detta\r\nområde.</pre><pre>Rådgivningsarbetet bör ske systematiskt. Det kan\r\nbörja med en kartläggning av den sociala\r\nsituationen och därefter bör en ekonomisk översikt\r\nav nuläget göras, följt av diskussioner om hur en\r\nsanering kan ske. Det säger sig självt att detta\r\narbete för att vara framgångsrikt måste bygga på\r\nförtroende mellan parterna och engagemang och\r\nkunskap hos rådgivaren.</pre><pre>Socionomer är en yrkesgrupp som har till uppgift\r\natt ge kvalificerade stödinsatser för människor med\r\nsociala problem. Problemet är att det inte finns en\r\nenda timme i deras läroplan om utbildning för att\r\nråda i budgetfrågor. Socionomer som i sin dagliga\r\ngärning har att ta ställning till en rad frågor som rör\r\nden hjälpsökandes situation måste naturligtvis ges\r\nutbildning i budgetrådgivning. Det kan inte vara\r\nrimligt att medverka till att bidrag lämnas ut till\r\ndem som inte har förmåga att hantera sin\r\nvardagsekonomi.</pre><pre>Med hänvisning till ovanstående vill jag ställa\r\nföljande fråga till utbildningsministern.</pre><pre>Vilka åtgärder ämnar regeringen vidta för att ge\r\nsocionomer utbildning i budgetrådgivning och\r\nekonomistyrning?</pre><pre>den 27 februari</pre><pre>1990/91:159 av Jan Hyttring (c) till statsrådet Erik\r\nÅsbrink om samverkan mellan tull och polis:</pre><pre>Ett antal försöksprojekt med samverkan mellan tull\r\noch polis i gränstrakterna mot Norge finns\r\nframtagna för ställningstagande. Rikspolisstyrelsen\r\nhar förklarat sig mycket intresserad av att de\r\ntillgängliga resurserna hos polis och tull genom en\r\nsamverkan skulle kunna bli mer effektiva i\r\növervakningen av narkotika- och\r\nspritsmugglingsverksamheten. Vidare skulle\r\npasskontroll etc. kunna utföras effektivare. Både\r\ntull och polis har mycket begränsade resurser i\r\ngränstrakterna, och ett utökat samarbete och\r\narbetsbyte skulle innebära att mer tid skulle kunna\r\nanvändas till gränskontroll.</pre><pre>Tulldirektionen i Karlstad har med anledning av\r\ntullutredningens förslag till indelning av landet i\r\nnya regioner påtalat den försämrade service som\r\nutredningsförslaget innebär för Värmlands del vid\r\ngränsen till Norge och i Kristinehamn. Vid\r\nuppvaktningar av riksdagsledamöter och\r\nkommunala företrädare från Värmland har\r\novanstående försämringar påtalats och vikten av en\r\neffektiv gränsbevakning framhållits. Försämringar\r\ni servicen mot näringslivet och legitimt\r\ngränspasserande kan inte accepteras i en tid av\r\nutökad handel och fritt resande i Europa.</pre><pre>Intresset till ökat samarbete och arbetsbyte med\r\npolisen är enligt uppgift svagt från tullens sida och\r\ndetta avspeglas i att inget av de tilltänkta\r\nförsöksprojekten har kommit till stånd ännu.</pre><pre>Mot denna bakgrund vill jag ställa följande frågor\r\ntill statsrådet Erik Åsbrink:</pre><pre>Avser statsrådet, som ansvarig för tullen, att ta\r\ninitiativ till att försöksprojekt startas med\r\nsamverkan mellan tull och polis i gränstrakterna\r\nmot Norge?</pre><pre>Avser statsrådet att ta initiativ till att\r\ntullutredningens förslag om ändrad\r\ntullregionindelning och förslag till försämrad\r\nservice ej genomförs?</pre><pre>1990/91:160 av Lars Ulander (s) till\r\nbostadsministern om restriktionerna för\r\nbyggnadsverksamheten i Stockholm:</pre><pre>Vi kan se en snabb förändring av\r\nbyggarbetsmarknaden i hela landet. I januari var\r\n6 245 byggnadsarbetare arbetslösa. Jämförelsevis\r\nvar 2 490 arbetslösa i augusti 1990.</pre><pre>Fortfarande redovisas för januari 1991\r\nförhållandevis låg arbetslöshet i Stockholm. 355\r\npersoner saknade enligt uppgift anställning i mitten\r\nav februari. Detta speglar dock inte nedgången i\r\nbyggandet i Stockholmsregionen, eftersom\r\nlångpendlare som ställs utan arbete blir\r\nregistrerade som arbetslösa i sina hemlän.</pre><pre>I mitten av februari har 450 byggnadsarbetare och\r\n50 tjänstemän i Stockholm varslats om uppsägning,\r\noch flera av de största byggentreprenörerna har\r\ninfört anställningsstopp. Ytterligare varsel har\r\naviserats.</pre><pre>Stockholms länsarbetsnämnd bedömer i sin\r\nprognos för 1991--1992 att även byggandet av\r\nbostäder kommer att minska bl.a. på grund av\r\nökade bostadskostnader.</pre><pre>Allt talar för att regeringen snarast måste vidta\r\nåtgärder för att undanröja hinder för byggandet.\r\nRestriktioner för att dämpa byggverksamheten\r\nbehövs inte i någon del av landet. Tvärtom är det\r\nnödvändigt att ge signaler till byggmarknaden, som\r\nfår till följd ett ökat byggande.</pre><pre>Ett snabbt besked om borttagande av\r\ninvesteringsavgiften för byggandet samt en generell\r\ndispens för den av riksdagen medgivna räntan på\r\nROT-arbeten är nödvändig för att inte byggandet\r\nskall komma i en djup vågdal. Vidare är det viktigt\r\natt regeringen snarast ger besked om de\r\nåterstående frågor som hänger samman med det\r\nnya bostadsfinansieringssystemet.</pre><pre>Är regeringen beredd att snarast upphäva de\r\nrestriktioner i form av investeringsavgift,\r\nombyggnadsramar och högre garanterad ränta vid\r\nombyggnader, som i dag begränsar\r\nbyggnadsverksamheten i Stockholm?</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 27 februari</pre><pre>1990/91:441 av Jan Hyttring (c) till\r\njordbruksministern om avgifter för vissa av\r\nlantbruksnämnderna anordnade\r\nbehörighetskurser:</pre><pre>När miljöavgiften på bekämpningsmedel infördes\r\nden 1 juli 1984 anförde regeringen att syftet med\r\navgiften var att uppnå från hälso- och\r\nmiljösynpunkt nödvändig minskning av sådana\r\nmedel. I syfte att uppnå denna målsättning har\r\nlantbruksnämnderna anordnat behörighetskurser\r\nför tillstånd att få använda vissa bekämpningsmedel\r\nsom kemikalieinspektionen ställt kunskapskrav på.</pre><pre>Vid införandet av miljöavgiften uttalade riksdagen\r\natt de influtna medlen skulle användas till utökade\r\ninsatser i fråga om forskning, rådgivning och\r\nmiljöförbättrande åtgärder. Speciellt skulle\r\narbetsmiljön för den som hanterade preparaten\r\nbeaktas.</pre><pre>För anordnandet av behörighetskurserna har\r\nlantbruksnämnderna tagit ut kursavgifter. Fram till\r\ni mitten av 1990 har ca 500 kursdeltagare ansökt om\r\natt bl.a. få sina kurskostnader betalda av medel som\r\ninflutit från miljöavgifterna. Samtliga har fått\r\navslag på sina ansökningar trots att kostnaderna har\r\nuppkommit i ett syfte som mycket väl motsvaras av\r\nriksdagens uttalande.</pre><pre>Mot bakgrund av detta vill jag ställa följande fråga\r\ntill statsrådet:</pre><pre>Avser statsrådet ta initiativ till en ändring av\r\nregeringens beslut så att kurskostnaderna kan\r\nbetalas med influtna medel från miljöavgifter för de\r\nlantbrukare som genomgått behörighetskurser i\r\nlantbruksnämndernas regi?</pre><pre>den 28 februari</pre><pre>1990/91:442 av Bengt Kindbom (c) till\r\nbostadsministern om skatteomläggningen och\r\nidrottsrörelsen:</pre><pre>Västergötlands idrottsförbund har den 14 januari i\r\når i brev till bostadsminister Ulf Lönnqvist bl.a.\r\nanfört att skatteomläggningen drabbar\r\nidrottsrörelsen hårt, och då inte minst de\r\nidrottsföreningar som driver egna anläggningar.\r\nBostadsministern har i brev som kommit mig till\r\nkännedom den 5 februari svarat med bl.a. följande:\r\n''Föreningar med anläggningar kan välja att bilda\r\nt.ex. en ekonomisk förening för anläggningens\r\ndrift.'' Vidare: ''Om kommunen i stället för att\r\nbetala ut driftbidrag till anläggningen betalar\r\nvatten, avlopp, sophämtning och annat så klarar\r\nföreningen sig från moms vilket också kommunen\r\ngör eftersom kommunen har rätt att dra av all sådan\r\nmoms.''</pre><pre>Vid sidan om det, enligt min mening, tveksamma\r\nförfarandet att som minister föreslå skattskyldiga\r\nskatteplaneringsmetoder vill jag fråga\r\nbostadsministern:</pre><pre>Står de av statsrådet föreslagna åtgärderna i\r\növerensstämmelse med gällande skattelagstiftning?</pre><pre>den 4 mars</pre><pre>1990/91:443 av Birgitta Rydle till statsrådet Göran\r\nPersson om åtgärder mot brister i skolan:</pre><pre>Av skolministerns förord till skriften ''SKOLAN\r\nBEHÖVER DIG'' framgår att skolministern anser\r\natt vår skola är bra men att vi ändå bör vara\r\nkritiska. Det finns enligt skolministern saker som vi\r\nklarar mindre väl i skolan.</pre><pre>Det vore utomordentligt klarläggande att få en\r\nprecisering av vad skolministern anser brister i\r\nskolan.</pre><pre>Med anledning av ovanstående vill jag fråga\r\nskolministern:</pre><pre>Vilka åtgärder anser skolministern mest angelägna\r\nför att komma till rätta med bristerna i skolan?</pre><pre>1990/91:444 av Birger Hagård (m) till statsrådet\r\nGöran Persson om åtgärder för att skapa arbetsro i\r\nskolan:</pre><pre>I skriften ''SKOLAN BEHÖVER DIG'', som\r\nriktas till föräldrar med barn i skolan står bl.a.\r\nföljande: ''Alla lärare och elever har rätt till\r\narbetsro. Det är lärarens uppgift att försöka se till\r\natt det blir ett positivt arbetsklimat i klassen.''</pre><pre>I broschyren anges vidare att föräldrarna kan\r\nhjälpa till att stilla oron.</pre><pre>Med anledning av ovanstående vill jag fråga\r\nskolministern:</pre><pre>Vilka ytterligare åtgärder anser skolministern\r\nmotiverade för att skapa arbetsro i skolan?</pre><pre>1990/91:445 av Ulf Melin (m) till statsrådet Göran\r\nPersson om hemuppgifter i skolarbetet:</pre><pre>I skriften ''SKOLAN BEHÖVER DIG'', och som\r\nriktas till föräldrar med barn i skolan, kan man läsa\r\natt ''hemuppgifterna ej får svälla ut så att de blir\r\norimligt många'' samt att föräldrarna skall bevaka\r\natt elevernas arbetsbelastning blir rimlig.</pre><pre>Detta kan synas angeläget, men än viktigare torde\r\ndet vara att läxor är en del i skolans strävan att\r\nbibringa eleverna en god studieteknik och goda\r\nkunskaper.</pre><pre>Skriftens uppmaning kan leda till att hemuppgifter\r\nuppfattas vara mindre viktiga.</pre><pre>Med anledning av ovanstående vill jag fråga\r\nskolministern:</pre><pre>Vilka åtgärder avser skolministern vidta för att\r\nhemuppgifter skall ses som ett viktigt led i skolans\r\narbete?</pre><pre>1990/91:446 av Hans Dau (m) till statsrådet Göran\r\nPersson om inackorderingstillägget till vissa\r\nskolelever:</pre><pre>Av skriften ''SKOLAN BEHÖVER DIG'' framgår\r\natt ''alla ungdomar har efter den obligatoriska\r\ngrundskolan rätt att söka till gymnasieskolan'' samt\r\natt ''Oavsett var i landet du bor, oavsett din\r\nekonomi och kulturella bakgrund har ditt barn\r\nsamma rätt till likvärdig utbildning''.</pre><pre>Samtidigt som dessa högstämda ord står att läsa i\r\nen skrift där skolministern ståtar med bild föreslår\r\nsamma skolminister att inackorderingstillägget till\r\nelever, som bor långt från skolan inte skall räknas\r\nupp till den nivå som behövs för att kompensera för\r\npris- och skattehöjningar.</pre><pre>Med anledning av ovanstående vill jag fråga\r\nskolministern:</pre><pre>Varför skall föräldrar i glesbygd behöva göra större\r\nuppoffringar än andra för att ge sina barn en bra\r\nutbildning?</pre><pre>1990/91:447 av Ann-Cathrine Haglund (m) till\r\nstatsrådet Göran Persson om fördjupade studier i\r\nskolan:</pre><pre>I skriften ''SKOLAN BEHÖVER DIG'',\r\nproducerad på uppdrag av\r\nutbildningsdepartementet, anges som viktiga\r\nkunskapsfrågor bl.a.:</pre><pre>-- olika sätt att se på livet</pre><pre>--  vad som är viktigt när människor lever\r\ntillsammans</pre><pre>-- jämställdhet mellan kvinnor och män</pre><pre>-- samarbete mellan länder, t.ex. i FN</pre><pre>--  fredssträvanden och krigshot, flyktingfrågor</pre><pre>--  varför människor flyttar mellan orter och länder</pre><pre>Dessa frågor är viktiga. Det ligger dock en\r\nbetydande risk för ytliga studier när\r\nkunskapsfrågor preciseras så som sker i denna\r\nskrift. Utan gedigna kunskaper i ämnena är det\r\nmycket svårt att förstå fredssträvanden och\r\nkrigshot, hot mot miljön eller ekonomiska\r\nförhållanden.</pre><pre>Av SÖs nationella utvärdering framgår också att\r\nvissa ämnen helt eller delvis skjuts åt sidan.</pre><pre>Vilka åtgärder vill skolministern vidta för att skapa\r\nförutsättningar för gedigna studier i olika ämnen så\r\natt inte arbetet i skolan begränsas till en ytlig\r\norientering?</pre><pre>1990/91:448 av Birgit Henriksson (m) till statsrådet\r\nGöran Persson om skolbetyg:</pre><pre>Av skriften ''SKOLAN BEHÖVER DIG'', som\r\nriktas till föräldrar med barn i skolan framgår att\r\neleverna får betyg i årskurs 8 och 9 samt att lärarna\r\nskall informera föräldrarna om hur det går för\r\neleven. Sammanfattningsvis konstateras att ''den\r\nkontakten, som skall vara fortlöpande och tät, är\r\nviktigare än betygen''.</pre><pre>Skolministern och även den socialdemokratiska\r\nkongressen har emellertid i höstas uttalat sig\r\npositivt om betyg.</pre><pre>Med anledning av ovanstående vill jag fråga\r\nskolministern:</pre><pre>Har skolministern nu övergivit sin och den\r\nsocialdemokratiska kongressens ståndpunkt i\r\nbetygsfrågan?</pre><pre>1990/91:449 av Hugo Hegeland (m) till statsrådet\r\nErik Åsbrink om återbetalningen av\r\ntvångssparandet:</pre><pre>Det s.k. tvångssparandet skall nu återbetalas\r\ntidigare än vad ursprungligen bestämdes. Sålunda\r\nskall en del av återbetalningen ske i maj, strax före\r\nsemestrarna, dels i början av 1992. De\r\nadministrativa kostnaderna för den särskilda\r\nutbetalningen i början av 1992 torde överstiga 100\r\nmilj. kr. Med anledning härav vill jag fråga\r\nstatsrådet:</pre><pre>Vore det inte bara billigt utan även rationellt att låta\r\nslutskattsedeln bli avräkningsnota även för\r\ntvångssparandet så att återbetalningen av medlen\r\nsker samtidigt med återbetalningen av\r\növerskjutande preliminärskatt?</pre><pre>6 § Kammaren åtskildes kl. 15.02</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}