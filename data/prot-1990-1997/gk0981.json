{"dokumentstatus":{"dokument":{"hangar_id":"2348991","dok_id":"GK0981","rm":"1996/97","beteckning":"81","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"81","slutnummer":"0","datum":"1997-03-19 00:00:00","systemdatum":"2005-10-27 13:13:46","publicerad":"1997-03-19 00:00:00","titel":"Riksdagens snabbprotokoll 1996/97:81 Onsdagen den 19 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{0D49296C-A599-4237-88EE-A555C28A11D6}","dokument_url_text":"http://data.riksdagen.se/dokument/GK0981/text","dokument_url_html":"http://data.riksdagen.se/dokument/GK0981","dokumentstatus_url_xml":"http://data.riksdagen.se/dokumentstatus/GK0981","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:81</div>\r\n<div class=\"sidhuvud_datum\">Onsdagen den 19 mars</div>\r\n<div class=\"sidhuvud_klockslag\">Kl. 9.00 - 21.59</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-------------------------------------------------------</pre><pre>1 §  Justering av protokoll</pre><pre>Justerades protokollet för den 13 mars.</pre><pre>2 §  Meddelande om information från regering-\r\nen</pre><pre>Andre vice talmannen meddelade att efter fråge-\r\nstunden torsdagen den 10 april omkring kl. 15.00\r\nskulle utrikesminister Lena Hjelm-Wallén lämna\r\ninformation om EU:s regeringskonferens.</pre><pre>3 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1996/97:222</pre><pre>Till riksdagen\r\nInterpellation 1996/97:222 av Eva Johansson om\r\nåtgärder för att bryta segregation.\r\nInterpellationen kommer att besvaras tisdagen den\r\n8 april 1997.\r\nSkälet till dröjsmålet är att jag är på resa och att\r\nriksdagen har påskuppehåll.\r\nStockholm den 17 mars 1997\r\nMargot Wallström</pre><pre>Interpellation 1996/97:226</pre><pre>Till riksdagen\r\nInterpellation 1996/97:226 av Stig Sandström om\r\nEU och svensk alkoholförsäljning.\r\nInterpellationen kommer att besvaras tisdagen den\r\n8 april 1997.\r\nSkälet till dröjsmålet är att jag är på resa och att\r\nriksdagen har påskuppehåll.\r\nStockholm den 17 mars 1997\r\nMargot Wallström</pre><pre>Interpellation 1996/97:234</pre><pre>Till riksdagen\r\nInterpellation 1996/97:234 av Leif Carlson om\r\nSystembolagets framtid.\r\nInterpellationen kommer att besvaras tisdagen den\r\n29 april 1997.\r\nSkälet till dröjsmålet är att riksdagen har påskup-\r\npehåll och att interpellanten och jag är på resa.\r\nStockholm den 17 mars 1997\r\nMargot Wallström</pre><pre>4 §  Hänvisning av ärenden till utskott</pre><pre>Föredrogs och hänvisades\r\nMotioner\r\n1996/97:Jo21 till jordbruksutskottet\r\n1996/97:Fi37-Fi41 till finansutskottet\r\n1996/97:T53 och T54 till trafikutskottet\r\n1996/97:L10 och L11 till lagutskottet</pre><pre>5 §  Förnyad bordläggning</pre><pre>Föredrogs men bordlades åter\r\nJustitieutskottets betänkanden 1996/97:JuU10 och\r\nJuU13\r\nUtbildningsutskottets betänkande 1996/97:UbU8\r\nTrafikutskottets betänkande 1996/97:TU7\r\nNäringsutskottets betänkande 1996/97:NU9\r\nBostadsutskottets betänkanden 1996/97:BoU11 och\r\nBoU12</pre><pre>6 §  Beslut rörande utskottsbetänkanden som\r\nslutdebatterats den 13 mars</pre><pre>UbU6 Vissa grundskolefrågor m.m.\r\nMom. 1 (åtgärder mot tendenser till ökad segregation\r\ni skolan)\r\n1. utskottet\r\n2. res. 1 (m, fp, kd)\r\n3. res. 2 i motsvarande del (v)\r\nFörberedande votering:\r\n103 för res. 1\r\n18 för res. 2\r\n191 avstod\r\n37 frånvarande\r\nKammaren biträdde res. 1.\r\nHuvudvotering:\r\n190 för utskottet\r\n103 för res. 1\r\n18 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 25 c, 17 mp\r\nFör res. 1:     71 m, 19 fp, 13 kd\r\nAvstod: 18 v\r\nFrånvarande:    13 s, 9 m, 2 c, 7 fp, 4 v, 1 mp, 2 kd</pre><pre>Mom. 5 (pedagogisk verksamhet för barn i förskole-\r\nåldern)\r\n1. utskottet\r\n2. res. 4 i motsvarande del (fp)\r\nVotering:\r\n222 för utskottet\r\n20 för res. 4\r\n69 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 2 m, 25 c, 17 v, 17 mp, 13 kd\r\nFör res. 4:     20 fp\r\nAvstod: 68 m, 1 v\r\nFrånvarande:    13 s, 10 m, 2 c, 6 fp, 4 v, 1 mp, 2 kd</pre><pre>Mom. 7 (ålder för skolstart och skolpliktens omfatt-\r\nning)\r\n1. utskottet\r\n2. res. 7 (fp, c)\r\nVotering:\r\n184 för utskottet\r\n43 för res. 7\r\n84 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 2 c, 18 v, 17 mp\r\nFör res. 7:     23 c, 20 fp\r\nAvstod: 71 m, 13 kd\r\nFrånvarande:    14 s, 9 m, 2 c, 6 fp, 4 v, 1 mp, 2 kd</pre><pre>Mom. 10 (åtgärder mot mobbning och våld i skolan)\r\n1. utskottet\r\n2. res. 8 i motsvarande del (kd)\r\nVotering:\r\n225 för utskottet\r\n13 för res. 8\r\n73 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 24 c, 18 fp, 18 v, 17 mp\r\nFör res. 8:     13 kd\r\nAvstod: 71 m, 2 fp\r\nFrånvarande:    13 s, 9 m, 3 c, 6 fp, 4 v, 1 mp, 2 kd</pre><pre>Mom. 17 (en utredning m.m. om skolhälsovård och\r\nelevvård)\r\n1. utskottet\r\n2. res. 2 i motsvarande del (v)\r\nVotering:\r\n290 för utskottet\r\n18 för res. 2\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 71 m, 25 c, 19 fp, 17 mp, 13 kd\r\nFör res. 2:     18 v\r\nFrånvarande:    16 s, 9 m, 2 c, 7 fp, 4 v, 1 mp, 2 kd</pre><pre>Övriga moment\r\nKammaren biföll utskottets hemställan.</pre><pre>UbU7 Vissa gymnasiefrågor m.m.\r\nMom. 2 (översyn av gymnasieskolans program)\r\n1. utskottet\r\n2. res. 1 i motsvarande del (m)\r\nVotering:\r\n240 för utskottet\r\n71 för res. 1\r\n1 avstod\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 25 c, 20 fp, 18 v, 17 mp, 13 kd\r\nFör res. 1:     71 m\r\nAvstod: 1 s\r\nFrånvarande:    13 s, 9 m, 2 c, 6 fp, 4 v, 1 mp, 2 kd</pre><pre>Mom. 11 (utredning om lärlingsutbildning)\r\n1. utskottet\r\n2. res. 6 (m, fp, mp, kd)\r\nVotering:\r\n192 för utskottet\r\n119 för res. 6\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 25 c, 18 v, 1 mp\r\nFör res. 6:     71 m, 20 fp, 16 mp, 12 kd\r\nFrånvarande:    13 s, 9 m, 2 c, 6 fp, 4 v, 1 mp, 3 kd</pre><pre>Mom. 17 (nationellt program med inriktning på före-\r\ntagande och entreprenörskap)\r\n1. utskottet\r\n2. res. 8 (m, kd)\r\nVotering:\r\n225 för utskottet\r\n86 för res. 8\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 23 c, 19 fp, 18 v, 17 mp\r\nFör res. 8:     71 m, 1 c, 1 fp, 13 kd\r\nFrånvarande:    13 s, 9 m, 3 c, 6 fp, 4 v, 1 mp, 2 kd</pre><pre>Mom. 26 (uppdrag till Kunskapslyftskommittén)\r\n1. utskottet\r\n2. res. 11 (v)\r\nVotering:\r\n287 för utskottet\r\n22 för res. 11\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  146 s, 70 m, 25 c, 19 fp, 14 mp, 13 kd\r\nFör res. 11:    1 fp, 18 v, 3 mp\r\nFrånvarande:    15 s, 10 m, 2 c, 6 fp, 4 v, 1 mp, 2 kd</pre><pre>Övriga moment\r\nKammaren biföll utskottets hemställan.</pre><pre>FöU3 Försvaret och miljön\r\nMom. 1 (övergripande om försvaret och miljön)\r\n1. utskottet\r\n2. res. 1 (mp)\r\nVotering:\r\n292 för utskottet\r\n17 för res. 1\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 71 m, 25 c, 20 fp, 15 v, 13 kd\r\nFör res. 1:     17 mp\r\nFrånvarande:    13 s, 9 m, 2 c, 6 fp, 7 v, 1 mp, 2 kd</pre><pre>Mom. 2 (ammunition och miljön)\r\n1. utskottet\r\n2. res. 2 (v, mp)\r\nVotering:\r\n276 för utskottet\r\n35 för res. 2\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 71 m, 25 c, 20 fp, 13 kd\r\nFör res. 2:     18 v, 17 mp\r\nFrånvarande:    14 s, 9 m, 2 c, 6 fp, 4 v, 1 mp, 2 kd</pre><pre>Mom. 3 (övnings- och skjutfält)\r\n1. utskottet\r\n2. res. 3 (fp)\r\n3. res. 4 (mp)\r\nFörberedande votering:\r\n27 för res. 3\r\n17 för res. 4\r\n267 avstod\r\n38 frånvarande\r\nKammaren biträdde res. 3.\r\nHuvudvotering:\r\n271 för utskottet\r\n19 för res. 3\r\n17 avstod\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 68 m, 25 c, 18 v, 13 kd\r\nFör res. 3:     19 fp\r\nAvstod: 17 mp\r\nFrånvarande:    14 s, 12 m, 2 c, 7 fp, 4 v, 1 mp, 2 kd</pre><pre>Mom. 4 (buller)\r\n1. utskottet\r\n2. res. 5 (v, mp)\r\nVotering:\r\n276 för utskottet\r\n35 för res. 5\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 71 m, 25 c, 19 fp, 1 v, 12 kd\r\nFör res. 5:     1 fp, 17 v, 17 mp\r\nFrånvarande:    13 s, 9 m, 2 c, 6 fp, 4 v, 1 mp, 3 kd</pre><pre>Mom. 6 (vindkraft och försvaret)\r\n1. utskottet\r\n2. res. 6 (mp)\r\nVotering:\r\n295 för utskottet\r\n17 för res. 6\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 71 m, 25 c, 20 fp, 18 v, 13 kd\r\nFör res. 6:     17 mp\r\nFrånvarande:    13 s, 9 m, 2 c, 6 fp, 4 v, 1 mp, 2 kd</pre><pre>Övriga moment\r\nKammaren biföll utskottets hemställan.</pre><pre>FöU4 Styrning och uppföljning av totalförsvaret\r\nMom. 1 (den försvarspolitiska beslutsprocessen)\r\n1. utskottet\r\n2. res. 1 (m)\r\nVotering:\r\n241 för utskottet\r\n69 för res. 1\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  148 s, 25 c, 20 fp, 18 v, 17 mp, 13 kd\r\nFör res. 1:     69 m\r\nFrånvarande:    13 s, 11 m, 2 c, 6 fp, 4 v, 1 mp, 2 kd</pre><pre>Mom. 2 (utveckling och anskaffning av försvarsmate-\r\nriel)\r\n1. utskottet\r\n2. res. 2 (mp)\r\nVotering:\r\n292 för utskottet\r\n16 för res. 2\r\n1 avstod\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 70 m, 25 c, 20 fp, 17 v, 13 kd\r\nFör res. 2:     16 mp\r\nAvstod: 1 m\r\nFrånvarande:    14 s, 9 m, 2 c, 6 fp, 5 v, 2 mp, 2 kd\r\nÅke Sundqvist (m) anmälde att han avsett att rösta ja\r\nmen markerats ha avstått från att rösta.</pre><pre>KrU7 Kasinospel enligt internationella regler\r\n1. utskottet\r\n2. res. (v, mp, kd)\r\nVotering:\r\n249 för utskottet\r\n55 för res.\r\n5 avstod\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 71 m, 23 c, 12 fp\r\nFör res.:       2 s, 2 c, 5 fp, 16 v, 17 mp, 13 kd\r\nAvstod: 1 s, 3 fp, 1 v\r\nFrånvarande:    15 s, 9 m, 2 c, 6 fp, 5 v, 1 mp, 2 kd\r\nMeddelande om samlad votering</pre><pre>Andre vice talmannen meddelade att bostadsut-\r\nskottets betänkande BoU14, jordbruksutskottets be-\r\ntänkande JoU12, lagutskottets betänkanden LU12 och\r\nLU13 samt finansutskottets betänkanden FiU22,\r\nFiU18 och FiU21 skulle avgöras i ett sammanhang\r\nefter avslutad debatt.</pre><pre>7 §  Viss översyn av reglerna för bostadsbidra-\r\ngen</pre><pre>Föredrogs\r\nBostadsutskottets betänkande 1996/97:BoU14\r\nViss översyn av reglerna för bostadsbidragen</pre><pre>Anf.  1  OWE HELLBERG (v):\r\nFru talman! Bostadsutskottet har fått många brev\r\noch telefonsamtal från förtvivlade människor som\r\nberättar om sin svåra situation. De nya reglerna slår\r\nmycket kraftigt och häftigt. Vi har också fått många\r\nkloka synpunkter på hur man kan lösa problemen. Jag\r\nvill börja mitt anförande med att läsa upp ett brev som\r\nväl beskriver vad det handlar om:\r\nSom bidragstagare har jag tidigare erhållit bostadsbi-\r\ndrag med 2 399 kr per månad för mig och mina barn.\r\nJag är en ensamstående mor med två barn, 11 och 14\r\når. När de nya reglerna infördes den 1 januari sänktes\r\nmitt bostadsbidrag till 400 kr per månad - en minsk-\r\nning med 2 000 kr per månad i ett enda steg. Att en\r\nsådan drastisk sänkning driver mig från mitt hus,\r\ntvingar mig att flytta och krossar min ekonomi är helt\r\nklart. De sociala konsekvenserna kan bli mycket svå-\r\nra. Barnen rycks upp från den miljö där de vuxit upp\r\noch där de har sina kamrater. Kontakten med kamra-\r\nternas föräldrar är ovärderlig för en ensamstående\r\nmor. Enligt mitt sätt att se finns det ingen rimlighet i\r\nhur hårt de ändrade bostadsbidragen drabbar mig och\r\nmina barn.\r\nOm syftet med sänkningen av bostadsbidraget är att\r\nknäcka mig ekonomiskt, tvinga mig att lämna mitt hus\r\noch skapa sociala problem för mig och mina barn, då\r\nkan jag förstå åtgärderna. Men jag vill inte tro att det\r\när så. Jag har uppfattat sänkningen av bostadsbidra-\r\ngen som en åtgärd från staten att spara 2,7 miljarder\r\nkronor. Gör då bestämmelserna mer flexibla med\r\nmöjlighet att ta individuella hänsyn där de allmänna\r\nreglerna slår för hårt och där man som målsättning\r\nskall ha att inte krossa en bidragstagare ekonomiskt\r\noch tvinga vederbörande att sälja sitt hus då dessa\r\nkonsekvenser drabbar barnens och hela familjens\r\nsociala situation.\r\nJag hade 2 399 kr per månad. Nu får jag 400 kr, en\r\nminskning med 2 000 kr. Konsekvenserna av detta har\r\nbeskrivits i ineldningen till denna inlaga. När man\r\ntvingas sälja sitt hus, när barnen måste lämna kamra-\r\nter och vänner och när den sociala situationen för\r\nfamiljen försämrats, då säger försäkringskassan: Ni\r\nkan få 1 907 kr per månad i bostadsbidrag för en\r\nannan bostad i ett hyreshus. Staten sparar 2 399 kr per\r\nmånad, samtidigt som staten med samma hand ger för\r\nen annan bostad 1 907 kr per månad. Spareffekten för\r\nstaten blir 496 kr per månad.\r\nNär man vid en individuell prövning konstaterar detta\r\nkan man sänka bostadsbidraget, som var 2 399 kr per\r\nmånad, med 500 kr per månad - 6 000 kr per år. Spa-\r\nreffekten blir densamma för staten. Men de negativa\r\nkonsekvenserna uteblir. Familjen bor kvar i lugn och\r\nro. Allt är som förut, förutom att bidraget minskat\r\nmed 500 kr per månad utan att ekonomin krossas för\r\nfamiljen, utan att barnen tvingas att lämna sina kamra-\r\nter och sin lugna och trygga uppväxtmiljö. Allt är som\r\nvanligt.\r\nVar finns förnuftet? Var finns den mänskliga synen?\r\nVarför denna destruktiva handläggning när det kan\r\ngöras så enkelt med samma besparing för staten? Det\r\nvar väl det som var huvudsyftet.\r\nDetta, fru talman, stämmer väl överens med det\r\nförslag till utskottsinitiativ som Vänsterpartiet föreslår\r\noch som hjälper familjer i akut nöd, när de nya bi-\r\ndragsreglerna slår orimligt hårt. Tyvärr får de inga\r\nbesked i dag heller. Utskottets majoritet skjuter upp\r\nfrågan och bollar den vidare till regeringen. Beskedet\r\när att regeringen bör återkomma med ett förslag till\r\nbeslut i vårpropositionen. Det står att regeringen bör\r\nåterkomma och inte skall återkomma, vilket hade\r\nvarit ett betydligt tydligare uttryck för vad regeringen\r\nhar att utföra.\r\nNu ges inga besked om vare sig åtgärder, tid för\r\nnär de nya reglerna skall börja gälla eller vilken om-\r\nfattning de skall ha. Den otrygga situationen för de\r\n40 000 hushåll som har förlorat mer än 500 kr per\r\nmånad skall tydligen fortsätta flera månader till. De\r\nskall pinas vidare, trots att nu socialdemokrater och\r\ncenterpartister säger att det skall ske förändringar\r\nnågon gång under detta år.\r\nVänsterpartiets förslag till utskottsinitiativ ger kla-\r\nra besked. Ingen skall behöva förlora mer än 500 kr\r\nper månad, och förändringen skall gälla från den\r\n1 april. Hur många skall behöva gå från hus och hem\r\ninnan socialdemokrater och centerpartister kan be-\r\nstämma sig?\r\nVänsterpartiet anser att bostadsutskottet och riks-\r\ndagen skall använda sig av sin initiativrätt på det sätt\r\nsom den nya budgetordningen medger, nämligen att\r\nman inom ramen för varje utgiftsområde skall kunna\r\nförändra storleken på de olika anslagen. Boverket\r\npåvisar i sina prognoser att kostnaderna för ränte-\r\nbidragen minskar med 3 miljarder kronor för 1997.\r\nDe 300 miljoner kronor på helårsbasis som Vänster-\r\npartiet i ett första steg redan nu vill anslå till bostads-\r\nbidragen för att akut hjälpa familjer i nöd kan alltså\r\ntas från räntebidragsanslaget.\r\nSedan, fru talman, vill jag rätta till ett massmedialt\r\nmissförstånd. I massmedierna framställs Socialdemo-\r\nkraterna och Centern som de som drivit frågan om\r\nutskottsinitiativ. Detta är felaktigt. Utskottsinitiativet\r\nframställdes av Stig Grauers från Moderaterna med\r\nett omedelbart stöd från alla partier utom Socialde-\r\nmokraterna och Centern. Till slut ville de också vara\r\nmed på tåget. Skälen därtill förstår nog alla.\r\nNär Socialdemokraterna och Centern presenterade\r\nsitt förslag till utskottsinitiativ ställdes ett ultimatum.\r\nInga andra förslag var möjliga att diskutera. Detta\r\ndrabbar nu fortsättningsvis de familjer som redan har\r\nförlorat flera tusenlappar i bostadsbidrag, vilket gör\r\natt deras ekonomi snabbt raseras. De skall nu fortsätta\r\natt vänta på besked till dess att Erik Åsbrink har be-\r\nhagat uttala sig i frågan. Detta verkar cyniskt, inte\r\nminst då socialdemokraterna i utskottet har erkänt det\r\norimliga i utfallet av de nya reglerna för bostadsbi-\r\ndragen.\r\nTill sist, fru talman: Samma dag, alltså i förra\r\nveckan, som bostadsutskottet fattade sitt beslut om att\r\nsända frågan vidare till riksdagen och regeringen utan\r\natt presentera någon lösning, sade man i ett nyhetsin-\r\nslag från Aktuelltredaktionen på kvällen att regelför-\r\nändringen för bostadsbidragen skulle gälla från den\r\n1 juli och att ingen skulle förlora mer än 1 000 kr per\r\nmånad. Är detta ert förslag, socialdemokrater? I så\r\nfall undrar jag varför ni inte presenterade det på ut-\r\nskottsmötet i förra veckan.\r\nMed detta, fru talman, yrkar jag bifall till Vänster-\r\npartiets reservation om utskottsinitiativ.</pre><pre>Anf.  2  KNUT BILLING (m):\r\nFru talman! Jag vill börja med att uttrycka min re-\r\nspekt för Socialdemokraternas och Centerns represen-\r\ntanter i bostadsutskottet. De har visat prov på ett\r\nbetydande civilkurage genom att ställa upp på betän-\r\nkandet och det initiativ som bostadsutskottet tar. Jag\r\nvet att det inte alltid är så lätt att gå emot de idéer som\r\nhar framförts från den egna regeringens sida. Men det\r\nhar man gjort, vilket jag tycker är värt respekt. Det\r\nhade naturligtvis varit mycket bättre om socialdemo-\r\nkraternas och centerns representanter i bostadsutskot-\r\ntet hade gjort detta redan i höstas.\r\nI höstas var samma fråga aktuell. Då gällde, precis\r\nsom nu, att vi hade fått en mängd synpunkter och\r\nkritik på de förslag till nya bostadsbidragsregler som\r\ngenomfördes för ett år sedan. Då avvisade Socialde-\r\nmokraterna och Centern våra motioner. Det är be-\r\nklagligt, men det är desto bättre att man nu har sagt att\r\nman måste göra någonting. Vad är det då som måste\r\ngöras?\r\nDet första är detta med inkomstgränserna. In-\r\nkomstgränserna i bostadsbidragsreglerna betyder att\r\nmånga människor har fått kraftigt minskade bostads-\r\nbidrag eller att de har förlorat dem. Exempelvis när\r\nden ena parten i en familj blir utan jobb kan det bli en\r\nkraftig reduktion eller så kan man rent av bli av med\r\nbostadsbidraget helt och hållet, eftersom det bara\r\nfinns en inkomsttagare i familjen och de nya reglerna\r\ndiskriminerar familjer genom familjeinkomsten. Detta\r\nmåste självfallet rättas till.\r\nDet andra är att gränsen för bostadsytan har änd-\r\nrats i de nya reglerna. Gränserna för bostadsytorna har\r\nminskat. Man säger då till dem som detta drabbar:\r\nMen ni kan ju flytta till en mindre bostad. Skaffa en\r\nny bostad som är litet mindre, så får ni bidragsbidrag.\r\nDet är alldeles riktigt. Så kan man möjligtvis säga,\r\nmen det innebär samtidigt i väldigt många fall att den\r\nbostad som de skall flytta till blir en betydligt dyrare\r\nbostad, därför att den är nybyggd. Dessutom kanske\r\nde bor i en kommun där inte den typen av bostäder\r\nfinns. I glesbygdsområden är det mest villor och näs-\r\ntan inga andra bostäder. En stor del av dem är byggda\r\nunder 60- och 70-talen och är för stora enligt de grän-\r\nser som finns i dag. Detta går ju inte att göra någon-\r\nting åt. Man kan ju inte ta bort 15 kvadratmeter på ett\r\nhus. Reglerna innebär att det slår snett för dessa\r\nmänniskor och att de får kraftigt minskade bostadsbi-\r\ndrag.\r\nDet tredje är att om man har en bostad som är\r\nuppbackad av riksdagen med räntebidrag - en bostad\r\nsom vi säger att man måste få stöd för att bo i - så\r\nräknas det räntebidrag som man erhåller in i inkoms-\r\nten. Det kan ju förefalla rimligt, för man får ju litet\r\nmer pengar. Men sedan drar man bort räntebidraget\r\nvid beräkningen av bostadskostnaden, så att effekten\r\nav räntebidraget räknas med två gånger. Det är natur-\r\nligtvis helt orimligt. Det innebär en kraftig försämring\r\nför de som bor i de nya bostäderna.\r\nSedan finns det ett fel till i reglerna. Det är att\r\nförmögenhetsprövningen slår snett. Det finns fall där\r\nman exempelvis har barnpensioner eller liknande. Då\r\nläggs dessa inkomster till inkomster för beräkning av\r\nbostadsbidraget, men de får inte användas för att\r\nbetala bostadskostnaderna. Det betyder att en familj\r\ndär det finns en barnpension kan komma i den situa-\r\ntionen att det faktum att den har en barnpension inne-\r\nbär att den måste flytta, eftersom den inte har råd att\r\nbo i bostaden. Detta är naturligtvis alldeles åt skogen.\r\nDet är dessa regler som måste ändras.\r\nVi moderater föreslog i utskottet att man skulle\r\ngöra det. Men det sade Socialdemokraterna och Cen-\r\nterpartiet nej till. Man vill i stället gå vägen över ett\r\ntillkännagivande och be regeringen om hjälp att\r\nkomma med ett förslag. Nåväl. Det är att beklaga. Det\r\nhade varit bättre att utskottet hade gjort detta och\r\nhade anvisat hur det skall finansieras. Nu är det ett\r\ntillkännagivande till regeringen, och regeringen skall\r\nkomma tillbaka, och då får vi böja oss för det.\r\nVi moderater tyckte i det läget att det inte var\r\nklokt att göra som Vänsterpartiet och gå emot försla-\r\nget till initiativ. Vi lade fram ett särskilt yttrande och\r\nredovisade vår principiella inställning. Det är den\r\ninställningen som vi nu vill att regeringen funderar\r\növer och sedan kommer tillbaka till oss i riksdagen\r\nmed ett förslag där man har rättat till de fel som så\r\nmånga hushåll har drabbats av.\r\nVi vet inte om regeringen kommer tillbaka. Har\r\nman lyssnat på den debatt som varit den senaste tiden\r\nkan man befara det värsta. Det var skälet till att vi\r\nhade velat ta saken i egna händer. Nu är det som det\r\när. Men om vårpropositionen inte innehåller några\r\nregler om att rätta till de allvarliga misstag som da-\r\ngens bostadsbidragssystem har kommer vi från mode-\r\nrat sida att motionera om detta och kräva förändring-\r\nar. Då får vi se vad som händer. Men min förhopp-\r\nning är naturligtvis att socialdemokraterna verkligen\r\ntar sig samman och kommer med ett förslag. Men gör\r\nde inte det vill jag ändå detta uttalat.\r\nFru talman! Med detta yrkar jag bifall till hemstäl-\r\nlan i bostadsutskottets betänkande nr 14.</pre><pre>Anf.  3  OWE HELLBERG (v) replik:\r\nFru talman! Det är bra att Knut Billing nu tar upp\r\nde problem som finns med de nya bostadsbidragsreg-\r\nlerna. Det kan vi älta och välta ganska länge i den här\r\nförsamlingen, men det tror jag inte hjälper de 40 000\r\nhushåll som har drabbats av kraftiga försämringar av\r\nbostadsbidragen med 500-2 000 kr per månad.\r\nSedan säger Knut Billing att Vänstern har gått\r\nemot utskottsinitiativet. Vi har föreslagit ett eget ut-\r\nskottsinitiativ och har talat om hur det skall kunna se\r\nut. Knut Billing säger: Vi har skrivit ett särskilt ytt-\r\nrande, men vi vet egentligen inte om regeringen\r\nkommer tillbaka till riksdagen med något förslag. Det\r\nborde vi ha diskuterat mycket mer när utskottet fatta-\r\nde beslutet, och vi borde försökt att få fram klara och\r\ntydliga besked om vad det gäller.\r\nVi Vänsterpartiet har gett klara besked om hur vi\r\nvill att det skall se ut.</pre><pre>Anf.  4  KNUT BILLING (m) replik:\r\nFru talman! Moderaterna ville precis som Väns-\r\nterpartiet att vi i utskottet skulle ta saken i egna hän-\r\nder och göra någonting. Det avvisades av Centerpar-\r\ntiet och Socialdemokraterna.\r\nI det läget vidhöll Vänsterpartiet sin inställning\r\noch gjorde en reservation, och vi avgav ett särskilt\r\nyttrande. Med det vill vi markera att vi står bakom det\r\ntillkännagivande som görs av riksdagen genom ma-\r\njoritetens ställningstagande. Det är bättre än en reser-\r\nvation där man talar om vad man skulle vilja göra.\r\nDet är inte längre aktuellt att diskutera innehållet i det\r\ninitiativet. Den saken är borta.\r\nDet må vara Owe Hellberg obetaget att säga: Jag\r\nskulle ändå vilja att vi nu ändrar reglerna så att det\r\ninte drabbar någon hårdare än med 500 kr per månad.\r\nOm det är Owe Hellbergs ställningstagande, att det\r\nmå vara om hushållen drabbas med 500 kr, men inte\r\nmer, är det hans sak. Men jag vidhåller att det inte är\r\natt ta hänsyn till de problem som de bostadsbidrags-\r\nberättigade har.</pre><pre>Anf.  5  OWE HELLBERG (v) replik:\r\nFru talman! Det är precis det förslaget gör. Man\r\ngör något i den akuta situation det handlar om. Knut\r\nBilling vill skriva en motion i ärendet. Det är bra. Det\r\nkommer också vi att göra. Det jag skulle vilja veta är,\r\nKnut Billing: När kommer bostadsbidragstagarna att\r\nfå någon hjälp från moderat håll, och på vilket sätt\r\nskall det betalas?</pre><pre>Anf.  6  KNUT BILLING (m) replik:\r\nFru talman! Den frågan kommer att behandlas i\r\nsamband med att riksdagen har att behandla den pro-\r\nposition som nu beställs av riksdagen. Då har Owe\r\nHellberg, jag och andra möjligheter att motionera,\r\nvisa om vi har alternativ och hur dessa finansieras.\r\nDen saken återkommer vi till i vanlig ordning.</pre><pre>Anf.  7  LENNART NILSSON (s):\r\nFru talman! Herrar Billing och Hellberg kan na-\r\nturligtvis stå här och gräla om olika turer som varit\r\neller inte varit. Man kan fundera över sin politiska\r\noch massmediala betydelse, eftersom vänsterpartisten\r\ntyckte att det var en del felaktiga vinklingar i mass-\r\nmedierna. Jag utgår ifrån att man från Vänsterpartiets\r\nsida tycker att man inte har fått tillräckligt mycket\r\nuppmärksamhet i den här frågan.\r\nFör oss som hör till utskottsmajoriteten, Social-\r\ndemokraterna och Centerpartiet, handlar den här\r\nfrågan om ett problem som vi pekade på i samband\r\nmed att riksdagen fattade beslutet förra året i maj. De\r\nstora besparingarna är en följd av att herr Billing, den\r\ns.k. bostadsministern Lundgren och andra kolleger har\r\nförsatt oss i en situation som ingen av oss hade tyckt\r\nvarit önskvärd, dvs. att vi skulle behöva skära i bo-\r\nstadsbidragen över huvud taget. Men vi har insett att\r\nden ekonomiska situation som vi har levt med i Sveri-\r\nge under ett antal år har gjort att vi har varit tvingade\r\natt göra saker.\r\nNu gör Knut Billing en stor affär av att vi social-\r\ndemokrater har något slags civilkurage att gå emot\r\nden egna regeringen. Det gör vi inte. I vårt parti finns\r\ndet någonting som heter mångfald. Möjligtvis handlar\r\ndet i Moderata samlingspartiet om enfald, att man\r\nskall tycka precis likadant, alltifrån Carl Bildt och\r\nLars Tobisson till Knut Billing, och sedan skall ingen\r\ntycka någonting annat.\r\nJag har aldrig upplevt under alla mina år i riksda-\r\ngen att det funnits några moderater i den här kamma-\r\nren som under borgerliga regeringar haft några kritis-\r\nka synpunkter i olika frågor. Detta handlar om sakfrå-\r\ngor. Det handlar om människor som drabbats på ett\r\nsätt som gör att vi måste se över och rätta till detta.\r\nKnut Billing yrkar bifall till utskottsinitiativet. Jag\r\nskulle då vilja fråga honom om han står bakom den\r\nmening som står i utskottets betänkande, nämligen\r\nföljande: \"De ökade kostnader som blir följden av\r\nförändringarna bör inte finansieras genom en omför-\r\ndelning inom anslaget till bostadsbidragen m.m.\" Det\r\när en viktig del i utskottsinitiativet.\r\nVi kan naturligtvis diskutera olika händelser i de-\r\ncember och i andra sammanhang. Men alternativen är\r\negentligen ganska avskräckande. Knut Billing skulle\r\nvilja plocka bort allt som handlar om ungdomars\r\nbostadsbidrag. Olika undersökningar har visat att det\r\när ungdomar utan arbete som är de stora förlorarna\r\nunder senare år när det handlar om att klara sin för-\r\nsörjning. Det är Knut Billings alternativ. Han vill\r\nförsämra för övriga grupper. Vi har hävdat att vi är\r\nangelägna om att klara finansieringen. På vilket om-\r\nråde det sedan skall ske är litet för tidigt att säga. Man\r\nmåste först göra en helhetsbedömning eftersom tider-\r\nna förändras ganska snabbt. Man pekar på t.ex. rän-\r\ntebidragen. Jag kan också tycka att det är bra. Men\r\nman kan konstatera att situationen helt plötsligt kan\r\nförändras som den har gjort under de senaste dagarna\r\nnär boräntorna har stigit igen.\r\nVi utgår från att regeringen kommer tillbaka med\r\nförslag. Sedan kan man naturligtvis göra semantiska\r\növningar av det slag som Owe Hellberg ägnade sig åt\r\nnär han talade om bör eller skall, och han tror och\r\ntvivlar på både regeringens och vår förmåga och vilja\r\ni detta sammanhang. Men det gör han utifrån sitt\r\npopulistiska perspektiv där Vänsterpartiet har lös-\r\nningar på alla problem, och de vet bäst och kan allt,\r\nosv. Ibland önskar man att man hade lösningar på alla\r\nproblem i den situation som vi befinner oss i i dag.\r\nOwe Hellberg och hans parti är de enda som har det.\r\nVi andra är öppna för de särskilda yttranden som har\r\ngjorts och naturligtvis även det som Owe Hellberg tar\r\nupp i sin reservation och som Knut Billing har berört\r\nhär. Vi får se vad det blir. Det kanske handlar om\r\ninkomstgränser. Det handlar om ytgränser.\r\nNär man kritiserar den socialdemokratiska politi-\r\nken på detta område vill jag säga att vi sänkte ytgrän-\r\nserna för att klara ungdomsbostadsbidragen, dvs. för\r\npersoner under 29 år. Det hade annars inte varit möj-\r\nligt. Det var ingen som hade några större invändning-\r\nar mot ytgränserna i övrigt när vi diskuterade dessa\r\nbostadsbidrag. Alla partier har varit med om att dra\r\nned. Ibland kallar vi det för att spara, men det är klart\r\natt det handlar om nedskärningar på bostadsbidragen\r\nför dem som drabbas.\r\nIbland finns det myter om hur bostadsbidragen\r\nfungerar och vilka grupper av människor som får\r\nbostadsbidrag. Jag skall nämna några exempel.\r\nI den politiska debatten i dag diskuteras det att\r\nman bör höja barnbidragen. Bl.a. Landsorganisatio-\r\nnen har föreslagit det. Vi befinner oss i en situation\r\ndär boendekostnaderna framför allt i de fastigheter\r\nsom är byggda under slutet av 80-talet och i början av\r\n90-talet är mycket höga. Det är i dessa fastigheter som\r\nmånga unga familjer har flyttat in med höga boende-\r\nkostnader som följd.\r\nI en situation då vi har knappa ekonomiska resur-\r\nser kan man naturligtvis tycka att det är viktigt att\r\nmed generella metoder höja t.ex. barnbidragen, om\r\nman hade pengar till det. Om man skulle höja barnbi-\r\ndraget med en hundralapp i månaden, skulle det enligt\r\nmina matematiska beräkningar kosta ungefär 2 mil-\r\njarder kronor under ett år. Det skulle alltså betyda att\r\nhela den stora besparing som vi har gjort på bostads-\r\nbidragen skulle, om det gick, användas till att höja\r\nbarnbidragen med 100 kr. Men hade det hjälp en\r\ntvåbarnsfamilj, för att ta ett exempel på vad det\r\negentligen handlar om? För att en tvåbarnsfamilj skall\r\nfå det högsta bostadsbidraget får den tjäna högst\r\n117 000 kr per år, dvs. knappt 10 000 kr per månad.\r\nDå får denna tvåbarnsfamilj det högsta bostadsbidra-\r\nget på 3 175 kr.\r\nOm denna tvåbarnsfamilj dessutom har den högsta\r\nbidragsgrundande boendekostnaden på 5 900 kr -\r\nvilket naturligtvis kan tyckas vara mycket men som\r\nibland är en realitet, framför allt för dem som bor i\r\nfastigheter som är byggda under de år som jag nämn-\r\nde - och har en kommunalskatt på 32 kr, innebär det\r\natt denna familj har 3 900 kr att leva på under en\r\nmånad plus barnbidraget på 640 kr, efter det att hyran\r\när betald och man har fått sitt bostadsbidrag.\r\nAlla kan konstatera att denna familj inte hade\r\nblivit hjälpt om man hade haft pengar att höja barnbi-\r\ndraget med t.ex. en hundralapp. Det är därför som\r\nbostadsbidragen är så viktiga i ett samhälle där vår\r\npolitik handlar om att alla skall ha rätt till en bostad\r\ntill en rimlig kostnad. Det kan vi inte uppfylla i dag.\r\nDet är därför som bostadsbidragen är så viktiga i ett\r\nsamhälle där vi har knappa resurser.\r\nOm det finns pengar att göra något tycker vi att\r\nman måste försöka rätta till de brister som finns. Att\r\ndessa brister finns har konstaterats vid de utvärde-\r\nringar som vi från riksdagens sida har beställt. Det är\r\ndärför som vi diskuterar detta i dag. Men huruvida det\r\nskall ske på det ena eller andra området får man bere-\r\nda. Jag utgår naturligtvis från att regeringen åter-\r\nkommer i samband med vårbudgeten med ett förslag\r\ntill förändringar.\r\nOm det hade handlat om att vi inom bostadsbi-\r\ndragsanslagets ram skulle göra förändringar, hade vi\r\nkunnat göra det redan nu. I fråga om det har Knut\r\nBilling rätt. Men det skulle bara betyda att vi kanske\r\nskulle få gå till den tvåbarnsfamilj som har 3 900 kr\r\nkvar att leva på när hyran är betald och säga följande:\r\nDet finns människor som har blivit drabbade extra\r\nhårt. Därför måste vi ta 100 kr av er varje månad för\r\natt rätta till de problem som är ännu större.\r\nNär man tänker på alla brev som vi har fått och\r\nsom naturligtvis även har kommit till Regeringskans-\r\nliet, kan man i nuvarande politiska situation fundera\r\növer hur människor skulle ha upplevt det. Därför är\r\njag alldeles övertygad om att om vi kan hitta finansi-\r\neringar får vi naturligtvis se över olika lösningar. Men\r\ndet är ett angeläget område för en grupp av människor\r\nsom i och för sig inte är så stor, men de människor\r\nsom befinner sig i denna situation är mycket hårt\r\ndrabbade.\r\nJag tycker inte att man kan diskutera fördelnings-\r\npolitik när man talar om bostadsbidrag, eftersom\r\nbostadsbidragen går till den grupp människor som har\r\ndet allra sämst. Men vi kan konstatera att vi, när vi\r\ngjorde dessa besparingar, naturligtvis visste att de\r\nskulle drabba människor. Men samtidigt vet vi att det\r\ntrots allt är en stor grupp som inte har fått några för-\r\nsämringar. Men det är just för de människor som har\r\nfått försämringar som vi måste rätta till problemen.\r\nJag tror att det är viktigt för oss politiker att veta -\r\ndet borde även Moderaterna fundera över ibland - att\r\nvi ibland kan göra fel även om vi är socialdemokrater.\r\nMen tydligen vet även Moderaterna bäst och kan allt\r\noch gör aldrig något fel.\r\nJag yrkar bifall till utskottet hemställan i betän-\r\nkandet.</pre><pre>Anf.  8  OWE HELLBERG (v) replik:\r\nFru talman! Det är rundgång i kammaren. Men det\r\när inte rundgång i mikrofonerna. Det är rundgång i\r\npolemiken.\r\nLennart Nilsson säger inte ett ord om några lös-\r\nningar för de 40 000 hushåll som drabbas hårdast av\r\ndessa förslag.\r\nVänsterpartiets förslag kallar han som vanligt för\r\npopulistiskt. Säg det till de 40 000 hushåll som drab-\r\nbas av dessa drastiska förändringar så får Lennart\r\nNilsson höra vad de tycker om det. Tvärtom är det ett\r\nmycket realistiskt förslag. Det kostar från den 1 april\r\nungefär 210 miljoner kronor. Det ryms mycket väl\r\ninom de förändringar inom räntebidragsanslaget som\r\nBoverket har påvisat och som även regeringen räknar\r\nmed i sina beräkningar.\r\nNär det gäller massmediernas roll var det faktiskt\r\npå det sättet Lennart Nilsson att sanningen är den som\r\njag framförde. I utskottet hanterades frågan på detta\r\nsätt, men beskrivningarna i pressen är en helt annan.\r\nDet är inte jag som skall ta åt mig äran av det i så fall,\r\nutan det är naturligtvis den moderata ledamoten Stig\r\nGrauers, som faktiskt tog utskottsinitiativet och som\r\nfick omedelbart stöd från alla utom Socialdemokra-\r\nterna och Centern.\r\nJag fick inte heller något besked när det gäller\r\nAktuellts nyheter, om att man den 1 juli nog skall\r\nklara 1 000 kr per månad. Det skall vara gränsen för\r\nnär vi skall gå in och hjälpa till. Är det så, Lennart\r\nNilsson? Är det ett sådant förslag ni har? Då är det ett\r\nmycket dåligt plagiat av Vänsterns alternativ -\r\nmycket sämre och helt orimligt. Är det ert förslag?</pre><pre>Anf.  9  KNUT BILLING (m) replik:\r\nFru talman! Lennart Nilsson sade att vi inte hade\r\nnågra synpunkter när ytgränserna diskuterades och\r\nman fattade beslut för ett år sedan.\r\nDet är rätt, Lennart Nilsson. Vi anslöt oss till den\r\nuppfattningen. Men vi har senare kommit fram till att\r\ndet slår fel. Precis det har nu socialdemokraterna\r\näntligen kommit fram till: Regelsystemet slår fel.\r\nJag kan gärna säga att vi gjorde en felbedömning\r\nden gången. Ni gjorde en felbedömning och vi har nu\r\nkorrigerat det. Att man kan ändra sig gäller nog alla\r\noch envar.\r\nOm nu Lennart Nilsson tycker att det är bekym-\r\nrande att jag talar om hans civilkurage är det frestande\r\natt säga att jag inte skall göra det någon mer gång.\r\nMen jag tänker inte säga det. Jag tycker att det är ett\r\nprov på civilkurage att man kan ändra sig. Om det är\r\nstörande för Lennart Nilsson tvingas han väl leva med\r\natt jag har den uppfattningen om socialdemokraternas\r\nagerande i bostadsutskottet.\r\nLennart Nilsson frågar om vi står bakom allt som\r\nstår i betänkandet. Han refererar till det stycke där\r\nman talar om att förändringarna skall finansieras\r\ngenom ökade resurser. Samtidigt står det i bostadsut-\r\nskottets betänkande att man i utskottet inte är beredd\r\natt nu lämna synpunkter på den närmare inriktningen\r\nav beredningsarbetet.\r\nDet kommer ju ett förslag från regeringen, för-\r\nhoppningsvis. Det förslaget kommer vi att reagera på.\r\nVi kommer att säga om vi vill ha det, om vi vill ha\r\nförändringar, om vi vill göra andra prioriteringar ifall\r\ninte alla problem är lösta. Vi kommer att föreslå en\r\nfinansiering om det är aktuellt. Vi brukar aldrig lämna\r\nförslag som är ofinansierade. Lennart Nilsson kan\r\nalltså vara förvissad om att det förslaget kan genom-\r\nföras. Det är bra att Lennart Nilsson är intresserad.\r\nHan är hjärtligt välkommen att ansluta sig till en så-\r\ndan uppfattning.</pre><pre>Anf.  10  LENNART NILSSON (s) replik:\r\nFru talman! Jag skall inte ge mig in i en diskussion\r\nom vilka lösningarna blir. Ärligt talat vet jag inte det\r\nännu.\r\nEfter den utvärdering vi har gjort är det bara att\r\nkonstatera att ytgränserna är ett problem i vissa situa-\r\ntioner. Inkomstgränserna är också ett problem i vissa\r\nsituationer.\r\nDet som är litet olyckligt med den här utvärde-\r\nringen är väl egentligen att man inte kan säga att bara\r\nvi hade gjort si eller så hade vi löst de största proble-\r\nmen. Dem kan vi inte peka ut genom att säga att det är\r\njust ytgränserna eller inkomstgränserna.\r\nDärför får vi avvakta den beredning som nu pågår\r\ninom Regeringskansliet. Sedan kan man ju ha olika\r\nuppfattningar om det kommer något förslag eller inte.\r\nJag utgår från att det kommer.\r\nEfter de diskussioner vi har haft i bostadsutskottet\r\när jag naturligtvis stolt över att människor ute i landet\r\nutifrån de brev vi får tydligen tar oss socialdemokrater\r\noch i det här fallet också centerpartisterna mer på\r\nallvar än när det gäller andra partier. De sätter sitt\r\nhopp till oss. Jag utgår från att vi på olika sätt skall\r\nklara av det.\r\nDet viktiga i det här sammanhanget är om Knut\r\nBilling anser, oavsett om det skall finansieras eller\r\ninte, att det bör tillföras mer pengar. Det var min\r\nfråga. Det är nämligen det som står i det här stycket.\r\nDet kan vara intressant att veta vad Knut Billing har\r\nför synpunkter på just det.</pre><pre>Anf.  11  KNUT BILLING (m) replik:\r\nFru talman! Vi ville ta ett initiativ. Då hade vi\r\nkunnat diskutera de frågorna. Det avvisades. Man\r\nville i stället be regeringen fundera över en lösning\r\noch komma tillbaka.\r\nDå är det vår rättighet och vår skyldighet att rea-\r\ngera på det förslaget och tala om vad vi vill. Det\r\nkommer vi att göra, så Lennart Nilsson kan vara lugn.\r\nSkulle det nu, Lennart Nilsson, inte komma något\r\nförslag från den socialdemokratiska regeringen - jag\r\nhoppas verkligen inte på det - kan Lennart Nilsson\r\nvara försäkrad om att vi ändå kommer att motionera.\r\nDet kommer vi att göra av det skälet att det inte finns\r\nnågot förslag. Så frågan återkommer under alla förhål-\r\nlanden i Sveriges riksdag i vår. Det kan Lennart Nils-\r\nson lita på. Det kommer vi från oppositionspartierna\r\natt se till.</pre><pre>Anf.  12  LENNART NILSSON (s) replik:\r\nFru talman! Till sist vill jag bara säga att ibland\r\ngår det prestige i olika saker i politiken. Man beröm-\r\nmer sig för att man är bäst, störst och vackrast.\r\nUtifrån de diskussioner vi har fört, utifrån utvär-\r\nderingen och utifrån de krav som riksdagen har ställt\r\npå utvärderingar har vi kommit fram till den slutsaten\r\natt vi tar ett initiativ. Det kan sedan vara herr Grauers\r\neller någon annan som först har fört fram det på ett\r\nsammanträde. Det må väl vara hänt om det skulle vara\r\nså. Det kan man väl acceptera.\r\nJag konstaterar att det utskottsinitiativ som är fö-\r\nremål för avgörande i dag står alla partier bakom.\r\nUndantaget är en reservation från Vänsterpartiet.</pre><pre>Anf.  13  RIGMOR AHLSTEDT (c):\r\nFru talman! Det blev inte som det var tänkt - eller\r\nblev det kanske det? Åtminstone visste vi i bostadsut-\r\nskottet att neddragningen av pengarna till bostadsbi-\r\ndraget med ungefär en fjärdedel av det som fanns\r\ntidigare skulle ge negativa effekter - naturligtvis!. Att\r\nta bort 2,3 miljarder kronor måste kännas, och så blev\r\ndet också.\r\nVarför blev det så? Det kanske finns anledning att\r\ngå tillbaka litet. Redan i början av 1990-talet, mitt i\r\nSveriges djupaste ekonomiska kris, exploderade kost-\r\nnaderna för statens subventioner till byggande och\r\nboende på ett okontrollerat sätt. I efterhand är det\r\ntydligt att den felaktiga subventionspolitiken bidrog\r\ntill att försämra den ekonomiska krisen i landet. Så\r\nsent som 1995 uppgick statens samlade utgifter för\r\nbostadssektorn till över 70 miljarder kronor. Kostna-\r\nderna för bostadsbidragen hade mycket snabbt skjutit\r\ni höjden. Därför tillkallade regeringen, vad jag förstår,\r\nvåren 1995 en särskild utredare med uppgift att lämna\r\nförslag som skulle ge besparingar på 1½ miljard i\r\nbostadsbidragssystemet.\r\nCenterpartiet stod, tillsammans med Socialdemo-\r\nkraterna, bakom kompletteringspropositionen, där det\r\nhär beloppet fanns med. Vi ville inte vara med om att\r\nfortsätta på den inslagna vägen. Vi ville inte försämra\r\nstatens ekonomi. Vi ville i stället vara med och se till\r\natt ekonomin rättades till. Då blir det obehagliga\r\nbeslut som måste fattas.\r\nDet kom också tilläggsdirektiv hösten 1995. Det\r\nskulle tas fram ytterligare 610 miljoner i besparingar,\r\ntill följd av att kostnaderna nu hade stigit ytterligare\r\nutöver vad man hade sagt i prognosen.\r\nI huvudsak byggde regeringens framlagda propo-\r\nsition om bostadsbidragen på den här utredningens\r\nslutsatser. Man förslog besparingar på sammanlagt\r\n2,3 miljarder. Nu hade det stigit ytterligare. Det var\r\nför att man skulle kunna spara mindre på assistenter-\r\nsättningen till handikappade än vad som annars hade\r\nvarit nödvändigt.\r\nJag tycker att det är väldigt svårt att så här ställa\r\ngrupper mot varandra. I propositionen föreslogs de\r\nändringar som här redan har redovisats: inkomst-\r\nprövning, att kapitalkostnader inte helt skulle räknas\r\nsom boendekostnad, ytbegränsning och slopande av\r\nbostadsbidraget för ungdomar.\r\nVi ansåg från Centerpartiet faktiskt att det fanns\r\nrationella skäl för vart och ett av regeringens bespa-\r\nringsförslag, utom vad gällde borttagande av bo-\r\nstadsbidraget för icke studerande ungdomar mellan 18\r\noch 29 år. Det enda skäl som man angav på den\r\npunkten var att ungdomarna har större anpassnings-\r\nförmåga än andra grupper. Vi anser att denna åtgärd\r\nhade varit ett hårt slag mot en redan utsatt grupp.\r\nTrots stor risk för övervältring på socialbidragen\r\nlades förslaget fram. Vi från Centerpartiet motionera-\r\nde då i ärendet, och vi fick så småningom majoritet\r\ntillsammans med regeringspartiet för vår ståndpunkt.\r\nJag tycker att det finns all anledning att påminna\r\nom att vi i Sverige alltjämt har generösa bostadsbi-\r\ndrag. Det talar vi väldigt sällan om, men när vi jämför\r\noss med andra länder och andra system finner vi att\r\ndet är så. Vad vi inte heller så ofta tar fram i debatten\r\när att det felaktigt har betalats ut bostadsbidrag på\r\ngrund av att vissa människor fuskar sig till sådana\r\nbidrag. Därför måste man ta till litet extra hårt. Vi får\r\ninte glömma bort de har faktorerna.\r\nDet har nu skett en rad regelförändringar, som i\r\nvissa fall har slagit hårt. Det knepiga är att det inte går\r\natt exakt peka ut någon viss detalj som har varit värst\r\nför någon. Vad det gäller är de sammantagna effek-\r\nterna. Jag tycker att det var väldigt klokt av majorite-\r\nten i bostadsutskottet att ta fram en faktautredning\r\nsom visade hur resultatet blev. Nu har vi den utred-\r\nningen. Den kunde inte ta hänsyn till alla, men det\r\ngick ganska snabbt att få fram den - det tycker jag att\r\nvi skall säga, liksom också att vi är tacksamma för att\r\ndet blev så.\r\nEn del tycker nu att det går för sakta, och en del\r\npåstår felaktigt att människor flyttar till andra bostä-\r\nder. Det är en populistisk agitation från vissa partier,\r\nsom jag tycker inte är riktigt sund. Det blev nu i alla\r\nfall inte så som det var tänkt, och man har då anled-\r\nning att ändra sig. Jag tycker att det är väldigt klokt\r\natt man gör det.\r\nDet är inte 101 direktörer som nu skriver debat-\r\ntartiklar om bostadsbidragen. Det är inte ens 101\r\nkvinnor som sluter sig samman och går till attack.\r\nNej, det är nu faktiskt vanliga familjer som lyfter på\r\ntelefonluren eller skriver till sina förtroendevalda på\r\nett mycket enkelt sätt och berättar om sin vardagssi-\r\ntuation - om hur man ligger vaken på nätterna och\r\nplanerar, hur man försöker att få plus och minus att gå\r\nihop och kanske att man inte vet om man kan ha kvar\r\nvillan som man har köpt. Det kan också gälla någon\r\nsom plötsligt blivit övergiven av mannen och står\r\nensam med tre barn. Man har då inte så stor möjlighet\r\natt snabbt förändra sin situation.\r\nDet gäller nu att vi som politiker vågar se san-\r\nningen i vitögat. Det gäller också för herr finansminis-\r\ntern och för fru socialförsäkringsministern att slå sina\r\nkloka huvuden ihop liksom naturligtvis att ta hjälp av\r\nandra kloka partier här i riksdagen, så att det blir en\r\nförändring som tar hänsyn till dem som drabbas hår-\r\ndast men även till statens finanser.\r\nJag tycker också att vi måste ställa oss frågan: Vad\r\när meningen med bostadsbidragen? De kan inte vara\r\ntill för att man skall kunna bygga upp kapital. Nej, de\r\nmåste utbetalas till dem som har det sämst, till dem\r\nsom för dagen har svårt att överleva. Jag tycker att vi\r\nskall ta ansvar som politiker här i riksdagen och inte\r\nlova guld och gröna skogar. Vi skall inte hota med att\r\nom ni inte gör så, kommer vi att väcka motioner osv.\r\nDet gäller även om jag tycker att vi skall ha en\r\nmycket öppen debatt.\r\nJag måste tillstå att moderaterna brukar vilja hålla\r\ni pengarna kanske hårdare än många andra, och det\r\ngäller nu att hålla i statens pengar. Ändå måste bo-\r\nstadsbidraget finnas också i fortsättningen. Det är\r\nglädjande att den faktautredning som vi fick fram\r\nsade att bostadsbidraget fördelningspolitiskt är ett\r\nriktigt instrument. Det är det också i fortsättningen,\r\nmen den mindre grupp som har drabbats smärtsamt\r\nskall ha möjlighet att få ett tillrättaläggande.\r\nJag skulle också vilja uppmana herr finansminis-\r\ntern och fru socialförsäkringsministern att se till be-\r\nhovet av valfrihet för människor när det gäller att\r\nvälja bostad och bostadsort. Annars får vi andra pro-\r\nblem på halsen, som jag tror är mycket svårare att\r\nlösa. Man måste vara vaken för den sociala koppling-\r\nen. Man måste inse att det är faror förenade med att\r\nmänniskor måste bryta upp från en invand miljö, och\r\nman får inte utarma landsbygd och glesbygd.\r\nOckså till dem som på försäkringskassorna skall\r\nhandlägga frågorna, till dem som är den yttersta kon-\r\ntakten med människorna, skulle jag vilja ge en upp-\r\nmaning: Ta nu tid på er och svara på de frågor som\r\nmänniskor har! Och ni som är blankettmakare, se till\r\natt inte göra blanketterna så krångliga att de blir av-\r\nskräckande! Genom att yrka bifall till bostadsutskot-\r\ntets hemställan, som utskottet varit nästan totalt enigt\r\nom, tror jag att vi får möjlighet att rätta till det som är\r\nfel och att i framtiden få en bostadsbidragspolitik som\r\när värd namnet.</pre><pre>Anf.  14  OWE HELLBERG (v) replik:\r\nFru talman! Jag måste få komplettera Rigmor\r\nAhlstedts historieskrivning, som det är ganska stora\r\nhål i.\r\nAnledningen till att bostadsbidragen ökade dra-\r\nmatiskt mellan 1989 och 1994 - de har ökat också\r\ndärefter - är naturligtvis den medvetna politik som\r\nförts genom skattereformen. Medel- och höginkomst-\r\ntagare fick sänkta skatter, medan alla fick höjda bo-\r\nendekostnader, från 20 % till över 30 % av disponibel\r\ninkomst. För vissa grupper av låginkomsttagare är\r\nboendekostnaderna i dag uppe i 40 %.\r\nTyvärr har regering och riksdag tidigare medver-\r\nkat till att boendekostnaderna ökat. Då antalet bo-\r\nstadsbidragshushåll fördubblades sade man: Nu har\r\nnågonting blivit fel, och nu måste vi rätta till det här.\r\nDet är klart att man skall se över ekonomin, men man\r\nmåste också göra konsekvensanalyser på boendepoli-\r\ntikens område av en så viktig reform som skattere-\r\nformen. En sådan analys har jag efterlyst och kommer\r\natt efterlysa många gånger till. När skall vi få se ett\r\nhelhetsgrepp över vad som skall göras och varifrån\r\npengarna skall tas?\r\nTill sist: Hur kan man tala om fördelningspolitik\r\nnär man tar pengar från dem som bäst behöver dem?\r\nVad menar Rigmor Ahlstedt med det?</pre><pre>Anf.  15  RIGMOR AHLSTEDT (c) replik:\r\nFru talman! Jag hade inte väntat mig att Vänster-\r\npartiet skulle tycka att vi från Centerpartiet gör något\r\nsom är bra. Däremot tycker jag att det var roligt att få\r\nett erkännande från moderaterna. När skall vi från\r\nVänsterpartiet få ett erkännande av att Centerpartiet är\r\nett parti som när det gäller att ge bidrag faktiskt vill\r\nslå vakt om dem som har det sämst ställt? Vi är där-\r\nemot inte för att generöst slänga ut medel hit och dit\r\nutan att se på konsekvenserna.\r\nJag kan hålla med om att vi kanske borde ha sett\r\nde här konsekvenserna litet tidigare, men det gäller\r\nockså att ha is i magen när vi ser dem och finner en\r\nrad olika skäl att titta ytterligare på detta. Annars kan\r\nvi få ett ryckigt och knyckigt bostadsbidrag även i\r\nframtiden.</pre><pre>Anf.  16  OWE HELLBERG (v) replik:\r\nFru talman! Jag eftersträvade en analys bakåt. Om\r\nmedlen hade fördelats på ett annat sätt hade natur-\r\nligtvis situationen sett helt annorlunda ut. Det är vad\r\ndet hela handlar om.\r\nDå och då finns det väl några bra förslag från\r\nCenterpartiet. Vi har bl.a. en överenskommelse om\r\nenergin.\r\nMen faktum kvarstår att det inte går att prata om\r\nfördelningspolitik när man samtidigt skär kraftigt i\r\nbostadsbidragen. Bidragen är till för de sämst ställda i\r\nsamhället. De fuskar inte! Vad är detta för påstående?</pre><pre>Anf.  17  RIGMOR AHLSTEDT (c) replik:\r\nFru talman! Även Owe Hellberg vet att vi faktiskt\r\nmåste se över allting om vi någon gång skall komma\r\ntill rätta med statens ekonomi. Det är klart att det är\r\nkännbart. Vi har ju inte hur mycket pengar som helst.\r\nMen de pengar som vi har är ändå så pass mycket att\r\nvi borde kunna fördela dem fördelningspolitiskt rätt.\r\nDet har vi gjort också.\r\nVi skulle även kunna debattera historien bakåt i\r\ntiden. Men tiden medger tyvärr inte att gå alltför djupt\r\nin i ämnet.</pre><pre>Anf.  18  ERLING BAGER (fp):\r\nFru talman! Jag tycker självfallet att detta betän-\r\nkande är ett steg framåt. Bostadsutskottet tar äntligen\r\nett initiativ till ändring av bostadsbidragen och kräver\r\natt detta tas med i vårpropositionen. Något annat än\r\natt kräva detta hade väl egentligen inte varit tänkbart\r\nför utskottets ledamöter med tanke på den bak-\r\ngrundsinformation av fakta vi känner till.\r\nVi i utskottet har sedan lång tid tillbaka fullkom-\r\nligt bombarderats av skrivelser och telefonsamtal från\r\nmänniskor som har berättat om de orimliga effekter\r\nsom har uppstått. Många familjer har fått en minsk-\r\nning av bidragen upp till 2 500 kr per månad. Själv-\r\nfallet slår detta mot de fördelningspolitiska målen.\r\nFru talman! Den proposition som tidigare statsrå-\r\ndet Anna Hedborg lämnade till riksdagen den 7 mars\r\n1996 höll inte måttet. De nya reglerna för bostadsbi-\r\ndragen, beräkningsunderlagen för hur besparingarna\r\nskulle slå, visade sig till stora delar missvisande. De\r\növerlappande effekterna hade departementet inte tagit\r\nmed i beräkningarna. Detta är mycket allvarligt när\r\ndet gäller Socialdepartementets förmåga att ta fram ett\r\ntrovärdigt beräkningsunderlag.\r\nSom om inte detta vore nog: När utskottet behand-\r\nlade Anna Hedborgs proposition, förvärrade ut-\r\nskottsmajoriteten i bostadsutskottet det hela genom att\r\nstödja en motion som innebar en ytterligare minsk-\r\nning av den bidragsgrundande ytan för barnfamiljer.\r\nDärigenom skulle 300 miljoner kronor sparas. Detta\r\nreagerade två partier mot i utskottet - Folkpartiet och\r\nkd. För Folkpartiet blev det definitivt så: Hit men inte\r\nlängre med besparingar för barnfamiljerna! Vi hade\r\natt ta hänsyn till att barnbidragen hade frusits, att\r\nflerbarnstilläggen också hade minskats.\r\nNär bilden blev klarare efter det att försäkrings-\r\nkassorna tagit fram underlag för hur de orimliga ef-\r\nfekterna skulle slå och snabbt kommit till utskottets\r\nkännedom, försökte Folkpartiet tillsammans med\r\nandra oppositionspartier under hösten 1996 att ta flera\r\ninitiativ. Jag kan komplettera Owe Hellbergs bild med\r\natt flera partier i utskottet även hösten 1996 försökte\r\nta initiativ för att rätta till situationen före årsskiftet\r\noch på så sätt ta bort de stora nedskärningarna. Dessa\r\nförsök till utskottsinitiativ röstades ned av Socialde-\r\nmokraterna och Centern. Nu är det glädjande att ut-\r\nskottet har kunnat enas om ett initiativ för att se till att\r\ndet efter denna senfärdighet kan bli en ändring. Detta\r\när positivt.\r\nNu ser man regeringens senfärdighet. Jag vill på-\r\nminna om att det tisdagen den 25 februari var en\r\ninterpellationsdebatt i kammaren. Socialförsäkrings-\r\nminister Maj-Inger Klingvall sade att om resultatet av\r\nutvärderingen visar att de nya reglerna för bostadsbi-\r\ndrag har effekter som från ett fördelningspolitiskt\r\nperspektiv inte kan anses rimliga, avser hon att lämna\r\nförslag till reglerande åtgärder i vårpropositionen.\r\nDetta innebär att eventuella lagändringar kan träda i\r\nkraft under innevarande år.\r\nTvå dagar senare får utskottet ta del av utvärde-\r\nringen. Resultatet är att effekterna slår orimligt hårt\r\nför 10 000 hushåll som får minskningar på 1 000-\r\n2 500 kr per månad. Då ger finansminister Erik Ås-\r\nbrink beskedet att det inte blir någon förändring. Så\r\nkör finansministern över socialförsäkringsministern.\r\nFolkpartiet menade att i första hand utskottet di-\r\nrekt skulle föreslå förändringar, och det skulle gå\r\nsnabbare. Men vi tycker att vårt andrahandsalternativ\r\natt samla en så bred majoritet som möjligt i bostadsut-\r\nskottet är värdefullt när det gäller att tvinga regering-\r\nen att föreslå förändringar i vårpropositionen.\r\nI det särskilda yttrandet, som Folkpartiet har fogat\r\ntill betänkandet tillsammans med Kristdemokraterna\r\noch Moderaterna, pekar vi på att individuella gränser\r\npå bostadsytan måste ombearbetas för att få bort\r\norimligheterna. Är det också Lennart Nilssons be-\r\ndömning att förändringar måste göras på detta område\r\nför att kunna justera de överlappande effekterna och\r\nfå bort orimligheterna?\r\nFru talman! Jag yrkar bifall till utskottets hemstäl-\r\nlan i betänkande 14 från bostadsutskottet.</pre><pre>Anf.  19  LENNART NILSSON (s) replik:\r\nFru talman! Jag belyste i mitt anförande orsaken\r\ntill att det i utskottsbetänkandet inte pekas ut något\r\nspeciellt område. Jag visade att det inte gick att peka\r\nut ett speciellt område som rättade till de problem\r\nsom hade uppstått. Detta måste tas med i bedömning-\r\narna.\r\nDet handlar inte, Erling Bager, om min bedöm-\r\nning. Det är den majoritet som har skrivit förslaget\r\nsom gör bedömningen att bristerna och felaktigheter-\r\nna måste rättas till.\r\nErling Bager och andra må gräla om vem som är\r\nsenfärdig och vem som har kört över vem. Men ut-\r\nvärderingen har gjorts med utgångspunkt i de ansök-\r\nningar som har inkommit. Det är litet svårt att göra en\r\nutvärdering innan ansökningarna har kommit in. De\r\nhar databehandlats under januari månad. Det är först\r\nnu som bakgrundsmaterialet har kommit fram om\r\nkonsekvenserna i olika sammanhang. Vi utgår från att\r\nen hel del brister i systemet måste rättas till.</pre><pre>Anf.  20  ERLING BAGER (fp) replik:\r\nFru talman! Jag finner att Lennart Nilsson då och\r\ndå vill ta fram att orimligheterna styrs av vissa fakto-\r\nrer. Tre partier pekar då ut vilka faktorer som slår\r\nhårdast. När ett initiativ tas måste man se över de\r\ndelar som har lett till så drastiska resultat.\r\nMen jag tycker att det är strongt av Lennart Nils-\r\nson att som vice ordförande i utskottet ta detta initia-\r\ntiv. Det strider ju mot vad finansministern, gruppled-\r\nningen och stora delar av hans partigrupp har signale-\r\nrat. Det tycker jag är strongt. Jag hoppas att resultatet\r\nskall bli att det i vårpropositionen kommer förslag till\r\nändringar så att situationen äntligen kan rättas till.</pre><pre>Anf.  21  LENNART NILSSON (s) replik:\r\nFru talman! Vem det strider mot kan man ju disku-\r\ntera. Det är naturligtvis så att det även strider mot vad\r\nErling Bagers ekonomiska talesman Anne Wibble\r\ntycker i de här sammanhangen, men vad vet jag.\r\nJag sade i mitt anförande: Låt oss diskutera! Det\r\nkommer man ju tillbaka till. Man har i de här särskil-\r\nda yttrandena pekat på några exempel. Vi får väl\r\nresonera kring det här. Det handlar ju ytterst om vilka\r\nramar och möjligheter vi har, om vilka medel vi har\r\nosv. Utifrån det får man diskutera hur mycket medel\r\noch annat man har till sitt förfogande. Det är klart att\r\nytgränserna är ett problem i vissa situationer. Det\r\nfinns andra problem också.\r\nVi får väl avvakta tills vi får behandla det här i ut-\r\nskottet i vår. Då får vi se hur vi skall ställa oss. Jag\r\nutgår från att det kommer en del motioner i det här\r\nsammanhanget. Vi får sakbehandla detta i utskottet.</pre><pre>Anf.  22  ERLING BAGER (fp) replik:\r\nFru talman! Vi har kort tid på oss nu, Lennart\r\nNilsson. Vi kunde ha gjort det här under hösten, men\r\ndå blockerades det. Nu gäller det att ta fram orimlig-\r\nheterna så att de kan rättas till. Jag vill återigen po-\r\nängtera det som var uppe i debatten förut. Med nuva-\r\nrande regler kan en barnfamilj tvingas lämna en villa\r\nför att ytan är för stor och i stället flytta till en hyres-\r\nlägenhet med mindre yta, men där hyran är mycket\r\nhögre. Därigenom får till slut staten betala mer i bo-\r\nstadsbidrag. Det var ju inte meningen, kan jag tro, ens\r\nav Anna Hedborg att det skulle bli en sådan effekt.\r\nNu måste man rätta till det här, och då handlar det om\r\nytgränserna.</pre><pre>Anf.  23  PER LAGER (mp):\r\nFru talman! Det var bra att majoriteten till slut\r\nbestämde sig för ett utskottsinitiativ, även om det var\r\nsenkommet och hade kunnat göras redan i höst. Jag är\r\nalltså positiv till initiativet. Samtidigt är jag orolig för\r\natt effekterna av ett beslut här i dag dröjer. Också när\r\nen omkonstruktion väl sätts i sjön är så litet förändrat\r\natt det knappast kan ge någon lindring för de värst\r\ndrabbade.\r\nAtt, som i januari, låta nya bidragsregler träda i\r\nkraft utan att ha tillräckligt med underlag och kon-\r\nsekvensanalyser om de sammantagna effekterna av\r\nalla bidrag för hushållen, är fel metod. Det behövs\r\nordentliga överväganden och diskussioner med alla\r\nfakta och konsekvenser på bordet för att slippa ovän-\r\ntade och alltför hårda ingrepp i hushållens ekonomier.\r\nJag hörde till dem som i höstas ansåg att reglerna\r\nborde skjutas på framtiden tills de fulla effekterna var\r\nklarlagda. När det nu, genom den första preliminära\r\nutvärderingen av regelsystemet, visat sig att farhågor-\r\nna besannats, återstår bara att så snabbt som möjligt\r\njustera systemet, så att åtminstone de ca 40 000 hus-\r\nhåll som drabbas hårdast, får ändringar. Helst borde\r\nkanske bostadsbidragsreglerna helt återställas vad\r\ngäller inkomst- och ytgränser, men eftersom detta inte\r\ntycks vara realiserbart i dag, måste i första hand hän-\r\nsyn tas till dem som drabbas allra värst.\r\nModeraterna, Folkpartiet och Kristdemokraterna\r\nhar ett gemensamt särskilt yttrande med fyra förslag.\r\nVänstern har i sin reservation krävt ett tak på 500 kr\r\nför vad ändringar från förra året som högst får kosta\r\nhushållen. De här förslagen, och ytterligare sådana\r\nsom framkommit i debatten, bör tas under övervägan-\r\nde, det är självklart. Det viktiga är att snabbt skydda\r\nde mest utsatta hushållen för de sammantagna effek-\r\nterna av bidragssystemen. Samtidigt bör klara signaler\r\nges för hur reglerna skall se ut för att hålla på längre\r\nsikt. Det handlar alltså om klara och hållbara regler.\r\nUtan någon form av övergångsregler har människor\r\nbokstavligen tagits på sängen. De har inte haft möj-\r\nlighet att på ett rimligt vis rätta munnen efter mat-\r\nsäcken. Överraskningseffekten har ju också drabbat\r\nregelarkitekterna själva.\r\nFru talman! Jag anser att ändringen av de nya\r\nreglerna, som först kan antas i vårpropositionen,\r\nmåste börja gälla innan det är för sent. Helst hade jag\r\nvelat se retroaktiviteten från januari i år, men jag inser\r\nsamtidigt de problem som detta skulle medföra. Där-\r\nemot anser jag att regeländringen borde kunna gälla\r\nfrån den 1 april. Där skulle jag vilja ha ett svar från\r\nt.ex. Lennart Nilsson. Är det den 1 juli som gäller\r\nsom tidigaste datum, eller kan man tänka sig den\r\n1 april? Det kräver också Vänstern. Den 1 april kan\r\ntolkas in i utskottsmajoritetens mening med tanke på\r\natt man talar om att reglerna bör träda i kraft\r\n\"snarast\". Men jag befarar att \"snarast\" betyder tidi-\r\ngast den 1 juli.\r\nJu senare den här formen av brandkårsutryckning\r\nsker, desto större är risken att skadan redan har skett.\r\nDet är inte en särskilt klok idé att ändra på något när\r\ndet är för sent. De som inte har klarat av sin situation\r\nutan fått flytta från hus och hem, eller gård och grund\r\nom man så vill, blir inte hjälpta. Jag hoppas dock att\r\njag har fel.\r\nFru talman! Finansieringen av förändringarna kan\r\ngivetvis inte tas inom anslaget till bostadsbidragen.\r\nDet är inte realistiskt. De som får bostadsbidrag har\r\nredan en mycket ansträngd ekonomi. De är inga hög-\r\ninkomsttagare. På den punkten är jag helt överens\r\nmed majoriteten i utskottet, och jag är glad att detta\r\nsärskilt betonas i betänkandet. Däremot anser jag att\r\nman i första hand skall finansiera ändringarna i reg-\r\nlerna med det förväntade överskottet i anslaget för\r\nräntebidragen. Enligt Boverkets nyligen gjorda pro-\r\ngnos, väntas utgifterna för räntebidragen 1997 bli 3\r\nmiljarder kronor lägre än vad riksdagen anslagit. Jag\r\nbehöver väl inte erinra om att de båda anslagen ingår i\r\nutgiftsområde 18.\r\nLättnader i bostadsbidragsreglerna innebär alltså\r\ningen total belastning av utgiftsområdet i förhållande\r\ntill vad riksdagen anvisade hösten 1996. För det är väl\r\ninte så, som jag har hört ryktas, att finansministern\r\nredan har intecknat det förväntade överskottet? Varje\r\nutgiftsområde har sina ramar att lösa problemen inom,\r\neller hur? Rent principiellt skulle detta, om Boverkets\r\nprognos är riktig, kunna ge utrymme för rejäla för-\r\nbättringar i systemet. För övrigt anser vi i Miljöpartiet\r\natt just bostadsbidragen fortfarande är ett av de mest\r\nträffsäkra fördelningsinstrumenten för att tillgodose\r\nett av de viktigaste basbehoven i samhället, nämligen\r\nen god bostad till en rimlig kostnad.\r\nJag utgår givetvis från att regeringen nu återkom-\r\nmer till riksdagen i vårpropositionen. Jag hoppas\r\nockså att man där lägger fram förslag som kan gälla\r\nfrån den 1 april. Med det fru talman, vill jag yrka\r\nbifall till hemställan i betänkandet.</pre><pre>Anf.  24  LENNART NILSSON (s) replik:\r\nFru talman! Jag skulle bara vilja säga till Per La-\r\nger att vad utskottsmajoriteten menar när det gäller\r\ntidpunkten naturligtvis är att vår ambition är att man\r\nbör klara av det här så snart det är praktiskt, tekniskt\r\noch ekonomiskt möjligt. Det är ju de ambitioner som i\r\nvarje fall vi har.\r\nSedan är det ju ganska intressant att notera att vi\r\növer huvud taget kan ha den här diskussionen om att\r\ndet eventuellt blir pengar över från ett ränte-\r\nbidragsanslag. Orsaken till att vi kan göra det, fru\r\ntalman, är ju den politik som regeringen har fört i\r\nsamarbete med Centerpartiet. Den har gjort det möj-\r\nligt att börja diskutera hur vi skall använda de medel\r\nsom kan finnas att fördela. Förutsättningarna för att\r\növer huvud taget kunna diskutera detta är i dag, enligt\r\nmin uppfattning, i alla fall bättre än tidigare. Den\r\nchansen, de möjligheterna, hade vi inte för ett eller\r\ntvå år sedan, för då var Sverige verkligen i kris. Rän-\r\ntorna var höga. Orsaken till att räntorna sjunker och\r\nannat är ju just den förda politiken. Vi hade över\r\nhuvud taget inte haft några möjligheter att diskutera\r\ndet här om vi inte hade vetat att Sverige ändå är på\r\nrätt väg när det gäller ekonomin.</pre><pre>Anf.  25  PER LAGER (mp) replik:\r\nFru talman! Orsaken till att det blir överskott på\r\nräntebidragen vill jag inte kommentera. Det kan\r\nmycket väl vara det som Lennart Nilsson nämnde. Det\r\nviktiga är att man nu kan se möjligheter att inom\r\nutgiftsområde 18 finansiera ändringarna i reglerna för\r\nbostadsbidragen. Det är själva poängen, tycker jag.\r\nJag tolkar Lennart Nilssons besked om tidpunkten\r\nför förändringarna som att de mycket väl kan gälla\r\nfrån den 1 april. Lennart Nilsson sade ju inte emot\r\ndet. Det tolkar jag positivt - majoriteten vill helt\r\nenkelt att det skall gälla från den 1 april.</pre><pre>Anf.  26  LENNART NILSSON (s) replik:\r\nFru talman! Jag tycker inte att Per Lager skall tol-\r\nka mig på annat sätt än att vi naturligtvis har ambitio-\r\nnen att rätta till problem så fort som möjligt. Huruvida\r\ndet är möjligt med något slags retroaktivitet eller inte\r\nhar jag svårt att bedöma. Men det brukar vara be-\r\nkymmer med att klara av saker och ting retroaktivt.\r\nJag tillhör dem som anser att man naturligtvis pri-\r\noriterar inom det utgiftsområde man har. Men det\r\nfinns också en risk i detta. Om det barkar åt fel håll\r\nmed räntesatser och annat kan överskottet snabbt\r\nförändras till ett underskott, och vad händer då? Inne-\r\nbär det att vi inom vårt utgiftsområde måste minska\r\nräntesubventioner, bostadsbidrag, bidrag till länssty-\r\nrelserna och annat som ligger inom vårt område? Det\r\när kanske klokt att ibland fundera över om det finns\r\nandra finansieringsvägar, även om vi inom det här\r\nutgiftsområdet enligt Boverket beräknas få 3 miljarder\r\növer 1997 och 9 miljarder nästa år.\r\nMan måste naturligtvis se helheten när man disku-\r\nterar olika saker, men självfallet måste vi i varje\r\nsammanhang när vi skall besluta om en budget disku-\r\ntera utifrån dessa utgiftsområden. Vi har från bo-\r\nstadsutskottets sida i alla sammanhang hårt markerat\r\natt man skall ha bra beräkningar. Det finns en del\r\nbrister i beräkningen av sådant här. Samtidigt kan\r\nman konstatera att vi lever i en orolig värld. Räntorna\r\nåker upp och ned, och då måste man ta ställning till\r\ndet i de sammanhangen.</pre><pre>Anf.  27  PER LAGER (mp) replik:\r\nFru talman! Även nu tolkar jag Lennart Nilsson\r\nsom att det är möjligt med en finansiering via ränte-\r\nbidragsöverskottet. Jag har sagt att man i första hand\r\nskall se över det. Jag inser också att situationen i\r\nvärlden kan förändras och att räntan kan gå upp och\r\nned. Men det viktigaste är att vi har ett utgiftsområde\r\natt handla inom och att man nu ser prognoser som\r\nvisar på ett stort överskott. Då är det självklart att vi i\r\nförsta hand skall använda de pengarna. Det ger fak-\r\ntiskt utrymme för att hjälpa dem som är värst drabba-\r\nde. Vi behöver inte vara rädda för att inte ha finansi-\r\nering för det.</pre><pre>Anf.  28  ULF BJÖRKLUND (kd):\r\nFru talman! Aldrig tidigare har jag fått så många\r\nbrev och telefonsamtal från förtvivlade människor -\r\nja, nödrop - där man uttrycker sin oro för framtiden,\r\nför sitt boende, för barnens trygghet. Naturligtvis är\r\norsaken inte enbart bostadsbidragen, utan det handlar\r\nom de samlade effekterna av allt det som under senare\r\når har drabbat vissa grupper - inte minst barnfamiljer\r\noch barnfamiljer som bor i eget hem.\r\nNu skriker man högt: Vi har fått nog! Nu är det\r\ndags att ni politiker börjar tänka till och inte drar\r\närendena i långbänk! Och vad är det vi gör och har\r\ngjort? Jo, precis så. Vi har dragit detta i långbänk. Det\r\när inte att visa respekt för stackars drabbade männi-\r\nskor när man inte kan fatta beslut, trots att man fak-\r\ntiskt vet hur våra beslut har drabbat enskilda männi-\r\nskor.\r\nRedan i maj 1996, när vi antog propositionen om\r\nde nya bostadsbidragen, visste vi att detta inte skulle\r\nse bra ut. Vi visste det genom det dåliga underlaget\r\noch genom att det redan i det skedet hördes skrik från\r\nbanker och representanter som såg till familjerna.\r\nMen i maj gjorde vi ingenting. Kristdemokraterna var\r\nensamma om att säga nej till att den bidragsgrundande\r\ninkomsten skall beräknas individuellt.\r\nNu har i och för sig många vaknat. Moderaterna\r\nhar ändrat sig och är med oss. Folkpartiet var inte\r\nriktigt med oss i den frågan då, men de är med oss i\r\ndag. Under lång tid, i över ett år, har man pratat om\r\ndet här, och nu är vi helt plötsligt i stort sett eniga om\r\natt ta ett initiativ. Vi kristdemokrater är självfallet\r\nglada över att vi äntligen visar hänsyn mot de männi-\r\nskor som är drabbade.\r\nLennart Nilsson pratade om utvärdering och sade\r\natt vi var tvungna att vänta på en utvärdering. I okto-\r\nber diskuterade vi hur snabbt denna utvärdering skulle\r\nkunna komma med svar. Vi har svaren, och vi visste\r\nsvaren redan då!\r\nLennart Nilsson sade också några bra saker och\r\ntog upp barnbidragen. Bl.a. LO ropar efter en höjning\r\nav barnbidragen framöver. Barnbidragen går till både\r\nrika och fattiga. I en tid när vi drar ned på bidragen\r\nskall vi naturligtvis inte fortsätta att satsa på ett gene-\r\nrellt bidrag som går till alla kategorier av människor,\r\nsåväl till miljonärer som till de svagaste och fattigas-\r\nte. Vi måste i stället satsa på de bidrag som är riktade,\r\noch bostadsbidragen är just ett sådant.\r\nOrsakerna till att bostadsbidragen har ökat, vilket\r\nbl.a. Rigmor Ahlstedt pratade om, är bl.a. att vi har\r\ndragit ned på de generella bidragen under senare år\r\noch att vi har genomfört en skattereform som drabba-\r\nde boendet. Då sade man att det skulle komma att\r\nkräva högre bostadsbidrag. Det är naturligt, och ök-\r\nningarna kom i början av 1990-talet. Naturligtvis kan\r\nman då inte som i maj 1996 i en proposition föreslå\r\nen neddragning också av bostadsbidraget, som är ett\r\nriktat bidrag till just de svaga grupperna! Men så långt\r\ndrog inte Centerpartiet och Socialdemokraterna slut-\r\nsatserna vid det tillfället.\r\nKristdemokraterna har sagt att vi självfallet måste\r\nsatsa på de selektiva, riktade bidragen i dessa tider när\r\nvi måste spara. Vi är med på att spara pengar, men\r\nman måste se till att det inte drabbar de svaga grup-\r\nperna. Bostadsbidraget är viktigt, både för de svaga\r\npensionärerna och framför allt för barnfamiljerna.\r\nNaturligtvis är också jag glad att vi i utskottet änt-\r\nligen är i stort sett eniga om att ta ett initiativ, även\r\nom det borde har skett mycket tidigare, av respekt för\r\nde människor som är drabbade. Men nu är vi här, och\r\nvi hoppas att det i vårpropositionen kommer idéer och\r\nförslag som visar vad man tänker ändra på. Var säkra\r\npå att vi från Kristdemokraternas sida kommer att\r\nbevaka detta med individuella inkomstgränser! Vi\r\ntycker att det är vansinnigt att människor med samma\r\nförutsättningar, samma boendemiljö och samma in-\r\nkomster inte skall ha samma rätt till bidrag, beroende\r\npå om bara en eller båda i familjen har tjänat ihop\r\ninkomsten. Det är en jämlikhetsfråga - alla skall ha\r\nsamma rätt till bostadsbidrag, när det nu finns.\r\nKristdemokraterna kommer att bevaka detta, och\r\nvi är glada för att vi har kommit så långt. Jag vill\r\nockså ge en eloge till alla som har ändrat sina stånd-\r\npunkter under den här perioden så att vi nu kan ta ett\r\ngemensamt initiativ. Inte minst s är på bettet, och jag\r\ntycker att de skall ha lycka till med arbetet som har\r\nmed propositionen att göra, så att vi verkligen kom-\r\nmer vidare och tillsammans kan bevaka dessa frågor.\r\nDå kan vi verkligen säga till de människor som kän-\r\nner sig oroliga att vi faktiskt skall rätta till de fel vi\r\ngjorde och det som inte blev bra. Nu skall det bli bra\r\nigen.</pre><pre>Anf.  29  LENNART NILSSON (s) replik:\r\nFru talman! Låt mig bara säga till Ulf Björklund\r\natt det i princip är väldigt viktigt med en generell\r\npolitik. Det är bara det att om man eventuellt, mot\r\nmin förmodan, exempelvis skulle höja barnbidraget\r\nmed 100 kr skulle det kosta lika mycket som har dis-\r\nkuterats i samband med bostadsbidragen, dvs. ett par\r\nmiljarder. I en situation när man inte har någon bra\r\nekonomi måste man ibland rikta stödet, och bostads-\r\nbidraget är ett sådant instrument.\r\nUtifrån bostadspolitiska utgångspunkter är bo-\r\nstadsbidraget väldigt angeläget. Oavsett om de är\r\nlåginkomsttagare eller tjänar litet mer skall människor\r\nha möjlighet att bo i en bostad till en någorlunda\r\nrimlig kostnad. Detta har varit en genomgående tråd i\r\nåtminstone mitt partis utgångspunkter - boendet är\r\ncentralt i de här sammanhangen. Eftersom det finns\r\nett antal människor som inte har tillräcklig lön, eller\r\nsom har så låga inkomster att det inte kan klara av ett\r\nmodernt boende är bostadsbidragen en väldigt viktig\r\ndel. Det innebär att vi i Sverige inte har den typ av\r\nsocialbostäder som finns i många andra länder, där\r\nman pekar ut människor som bor i olika områden.\r\nMan kan säga: Där bor de fattiga. Därför är bostads-\r\nbidraget så viktigt.\r\nJag skall inte ge mig in i vilka alternativen hade\r\nvarit - det är ganska meningslöst. Nu handlar det i\r\nstället om att hitta lösningar. Men jag vill ändå fråga\r\nUlf Björklund om inte Kristdemokraterna har något\r\nsom helst ansvar för den ekonomi och de problem vi\r\nhar upplevt i Sverige och som inte har varit lätt för\r\noss under de här åren. Har inte Kristdemokraterna\r\nnågot ansvar för detta, eller är det bara Socialdemo-\r\nkraterna - som tillsammans med Centern försöker\r\nrätta till problemen - som har ansvaret?</pre><pre>Anf.  30  ULF BJÖRKLUND (kd) replik:\r\nFru talman! Lennart Nilsson! Naturligtvis har även\r\nKristdemokraterna ett ansvar för den ekonomi vi har i\r\ndet här landet i dag, även om partiet inte suttit med i\r\nriksdagen under alltför många år. Det är trots allt\r\nunder de 10-20 senaste åren som vi har levt över våra\r\ntillgångar och inte i tid och i tillräckligt hög grad tagit\r\nitu med de svåra problem vårt land har fått. Natur-\r\nligtvis får även vi kristdemokrater vara med och ta\r\nvårt ansvar - vi är förstås inte oskyldiga till detta.\r\nLennart Nilsson och jag är således överens om att\r\nman inte i längden kan hålla på och satsa på generella\r\nbidrag i en så svår situation som vi i dag befinner oss\r\ni. Även om en generell grundtrygghet för alla är bra är\r\ndet trots allt de riktade bidragen till de svagaste grup-\r\nperna som borde vara både Socialdemokraternas och\r\nKristdemokraternas linje i den rättvisa fördelningen\r\nframöver. Jag upplever att vi är överens om den frå-\r\ngan.\r\nAv det skälet har jag svårt att förstå att Socialde-\r\nmokraterna trots denna kunskap ville dra ned på bo-\r\nstadsbidragen så hårt som man gjorde i maj månad.\r\nBostadsbidraget är ju ett riktat bidrag! Men jag är\r\nglad att vi är där vi är i dag. Vi håller på att närma oss\r\nvarandra. Låt oss gå vidare och göra något bra av det\r\nhär!</pre><pre>Anf.  31  LENNART NILSSON (s) replik:\r\nFru talman! Nu är vi där igen - att vi socialdemo-\r\nkrater ville dra ned på bostadsbidragen i maj. Även\r\nom jag inte gärna vill diskutera de här frågorna måste\r\njag ändå säga en sak eftersom Ulf Björklund säger att\r\nKristdemokraterna har något slags gloria kring sig i\r\nde här frågorna.\r\nDe bostäder som har de största bekymren i dag är\r\nde som finns inom det statliga räntesubventionssyste-\r\nmet. De är byggda i slutet på 80-talet och i början på\r\n90-talet. Fastighetsskatten har kommit in, och hyrorna\r\när dyra. Det var just för dessa bostäder som Ulf\r\nBjörklund ytterligare ville skära ned på räntesubven-\r\ntionerna för att bekosta det andra. Det skulle i sin tur\r\nha lett fram till ytterligare konkurser i dessa s.k.\r\nkrisårgångar, där barnfamiljerna och de unga männi-\r\nskorna bor. Man skulle ha gett med ena handen och\r\ntagit tillbaka med den andra, vilket skulle ha drabbat\r\ndetta det allra dyraste bostadsbeståndet på ett orimligt\r\nsätt.</pre><pre>Anf.  32  ULF BJÖRKLUND (kd) replik:\r\nFru talman! Lennart Nilsson! Just på grund av\r\nneddragningarna i de generella räntebidragen - som\r\nvi kristdemokrater i och för sig tycker att man borde\r\ndra ned på litet snabbare - har Kristdemokraterna\r\nsatsat ytterligare en miljard mer än något annat parti i\r\nden här kammaren. Det har vi gjort för att ge riktade\r\nbidrag till dem som kommer att drabbas hårt av detta.\r\nDessutom vill vi ha bort de ytterligare 0,2 procentens\r\nfastighetsskatteökning. Man måste se till hela sam-\r\nmanhanget, och inte bara plocka ut en enstaka liten\r\nbit.\r\nDet är egentligen detta som vi pratar om i dag:\r\nOm vi tar bort ett generellt system - även om vi har\r\nlitet olika uppfattningar om hur snabbt det kan ske -\r\nskall vi satsa på de riktade bidragen. Vi kristdemokra-\r\nter gör en extra satsning på detta i vårt budgetalterna-\r\ntiv för både 1996 och 1997, och vi kommer att göra\r\ndet också för 1998. Vi anser nämligen att riktade\r\nbidrag som bostadsbidragen är viktiga för just de\r\nsvaga grupperna.</pre><pre>Anf.  33  RIGMOR AHLSTEDT (c):\r\nFru talman! Kristdemokraterna talar ofta om att\r\nfamiljen är viktig. Men man hör dem sällan tala om\r\natt det skall finnas valfrihet för familjerna.\r\nJag tycker att Kristdemokraterna skall vara upp-\r\nmärksamma på jämställdhetsperspektivet - både för\r\nmannen och för kvinnan - i bostadsbidragen. In-\r\nkomstgränsen på 117 000 kr har nu tagits bort och\r\nfördelats gemensamt på båda makarna. Jag tycker\r\nfaktiskt att detta är rätt väg. Det är nämligen inte vi\r\npolitiker som skall tala om för en man eller en kvinna\r\nhur de skall ordna sin familj. Det måste finnas en\r\nvalfrihet - familjerna måste få göra det själva.\r\nFamiljer där både mannen och kvinnan kanske\r\nväljer att arbeta halvtid för att få mer tid gemensamt\r\noch för familjen skall inte diskrimineras. Inte heller\r\nskall man diskrimineras om man väljer att vara hem-\r\nma med sina barn. Därför tycker jag att barnbidraget\r\när en mycket bra reform som man skall slå vakt om.\r\nVi inom Centerpartiet vill t.o.m. ha ett utökat barnbi-\r\ndrag, som vi kallar för barnkonto. Det är familjerna\r\nsjälva som skall välja. Vi politiker skall inte komma\r\nmed pekpinnar och säga: Si eller så skall ni ordna i er\r\nfamilj!</pre><pre>Anf.  34  ULF BJÖRKLUND (kd):\r\nFru talman! Rigmor Ahlstedt pratar om valfrihet.\r\nSjälvfallet skall familjen hemma vid köksbordet till-\r\nsammans komma överens om hur man skall ha det.\r\nDetta är skälet till att man inte kan ha individuella\r\ninkomstgränser när ett bostadsbidrag skall fastställas.\r\nDet hindrar nämligen möjligheten till valfrihet. Det\r\nfinns ju inte ens arbetstillfällen att få i dag, om båda\r\nmakarna skulle vilja ut i arbetslivet. Trots detta be-\r\ngränsas bidraget för de familjer där båda makarna inte\r\när ute och jobbar! Vad är det för jämlikhet och jäm-\r\nställdhet? Det är faktiskt familjerna själva, och inte vi\r\npolitiker, som skall bestämma i den här typen av frå-\r\ngor.\r\nInom Centern pratar man om ungdomsbostadsbi-\r\ndragen, som man värnar mycket. När det gäller yt-\r\ngränserna drabbar också detta de stora barnfamiljerna\r\nsom har det litet sämre ställt. Jag vill påstå att det inte\r\när med bostadsbidrag vi skall försörja ungdomar.\r\nSocialdemokraterna har med stöd av Centern sagt att\r\ninom 100 dagar skulle ungdomarna ha ett jobb. Man\r\nhar inte gett dem några jobb, och nu försöker man ge\r\ndem litet bostadsbidrag som plåster på såren. Detta\r\ndrabbar andra grupper ännu värre. Det måste väl vara\r\nnågon rim och reson också på det som har med jäm-\r\nställdhet att göra.</pre><pre>Anf.  35  RIGMOR AHLSTEDT (c):\r\nFru talman! Hur har det med jämställdhet att göra\r\nom det bara är den ena maken man skall ge bidrag?\r\nJag förstår inte hur Ulf Björklund räknar. Det är ingen\r\njämställdhet. I så fall vill jag fråga: För vem?\r\nInom Centern har vi sagt att bostadsbidragen för\r\nunga är befogade med tanke på utflyttningsåldern från\r\nhemmet. Många ungdomar väljer helt enkelt att bo\r\nhemma i en trång lägenhet av ekonomiska skäl. Det\r\ntär faktiskt på familjen, och skapar slitsamma förhål-\r\nlanden mellan ungdomar och föräldrar. Ungdomar\r\nmåste lära sig att stå på egna ben. Det är ett absolut\r\nkrav från oss i Centerpartiet.</pre><pre>Anf.  36  ULF BJÖRKLUND (kd):\r\nFru talman! Menar Rigmor Ahlstedt att människor\r\nbehandlas lika när de individuella inkomstgränserna\r\nkan göra att två familjer med exakt samma förutsätt-\r\nningar får olika bostadsbidrag? De har samma lägen-\r\nhetstyp, samma inkomst och samma familjestorlek,\r\nmen inkomsten är intjänad på litet olika sätt som man\r\nhar kommit överens om i familjen. Menar hon att det\r\när jämställt och rättfärdigt att den ena familjen skall få\r\nmer bostadsbidrag än den andra? Reglerna är nämli-\r\ngen sådana - de regler som Centern är med och stö-\r\nder.</pre><pre>Överläggningen var härmed avslutad.\r\n(Beslut fattades efter 13 §.)</pre><pre>8 §  Stödet till rennäringen</pre><pre>Föredrogs\r\nJordbruksutskottets betänkande 1996/97:JoU12\r\nStödet till rennäringen (förs. 1996/97:RR4)</pre><pre>Anf.  37  LEIF MARKLUND (s):\r\nFru talman! Vi har nu att än en gång diskutera\r\nrennäringen. Den här gången skall vi diskutera stödet\r\ntill rennäringen utifrån Riksdagens revisorers rapport.\r\nJag tror att man kan säga att vi vänder ett blad i\r\nhistorieboken när det gäller det allmänna synsättet på\r\nden samiska urbefolkningens möjligheter att överleva\r\ni vårt land. Vi ändrar inte grundsynen på denna etnis-\r\nka minoritet - den finns ju i grundlagen - men vi\r\nändrar ett annat synsätt. I vårt sätt att beskriva detta\r\nfrångår vi 100 års tradition av regelverk och lagstift-\r\nning kring näringens utveckling. Jag tycker att det kan\r\nbetecknas som en historisk vändning.\r\nJag skall säga några ord om vad ett enigt utskott\r\nföreslår att regeringen skall ta tag i. Det är framför allt\r\nmöjligheterna att på något sätt begränsa spridningen\r\nav stödformerna. I dag är de 35 stycken, och vi tycker\r\natt man borde kunna hitta någon samordning mellan\r\ndessa och även en samordning när det gäller administ-\r\nrationen, som vi tycker är alltför spretig i dag.\r\nDet finns många sätt att titta på detta. Vi tycker att\r\nman kan delegera mycket av detta till de myndigheter\r\nsom finns ute i landet. Det handlar kanske i första\r\nhand om Glesbygdsmyndigheten eller någon av läns-\r\nstyrelserna. På sikt tycker vi också att Sametinget kan\r\nfå ta en större del av ansvaret.\r\nVi har inte på något sätt sagt att stödet till rennä-\r\nringen är överflödigt. Vi tycker fortfarande att vi inte\r\nenbart skall titta på detta som ett renodlat samhälls-\r\nekonomiskt intresse. Vi måste också titta på den bio-\r\nlogiska och kulturella mångfald som rennäringen\r\nbidrar till. Det medför ju också att man inte kan se en\r\nsådan näring helt fri från stödformer.\r\nStöden är uppdelade i tre områden. Det första är\r\nett direkt budgetstöd till näringen. Det andra är er-\r\nsättning för de skador som samhällets olika beslut i\r\növrigt medför för näringen. Det tredje är övrigt, och\r\ndet är framför allt Samefonden som har att hantera en\r\ndel av de medel som inkommer för intrång i samernas\r\nområden.\r\nTrots att rennäringen bara är en del av den samis-\r\nka kulturen är det en mycket viktig del i det område i\r\nvårt land där vi har glest om arbetstillfällen. Den\r\nmåste få en chans att överleva. Vi har ca 900 rennä-\r\nringsföretag. De har mycket svårt att utveckla sig på\r\ngrund av att betestillgången är begränsad samtidigt\r\nsom samhället har fastställt ett högsta renantal. Därför\r\nmåste vi vidga möjligheterna för den här näringen att\r\nutvecklas på annat sätt. I betänkandet har vi utifrån\r\nrapporten skrivit att man faktiskt bör fundera på en\r\növersyn av § 9 i rennäringslagen. Det skulle göra det\r\nmöjligt för rennäringen att bedriva annan verksamhet\r\nän renskötsel inom samebyns kompetensområde. Det\r\nkan på sikt medföra att man stärker den övriga samis-\r\nka kulturen. Vi tycker att den är en del av den svenska\r\nnordliga kulturen som är värd att bevara.\r\nFru talman! Med dessa ord vill jag än en gång un-\r\nderstryka att det känns som om vi vänder ett blad i\r\nhistorieboken. Precis som i alla andra moderna för-\r\nvaltningsmetoder ger vi näringen en större möjlighet\r\natt utveckla sig själv.</pre><pre>Anf.  38  OLA SUNDELL (m):\r\nFru talman! Vi moderater yrkar bifall till hemstäl-\r\nlan i detta betänkande JoU:12 Stödet till rennäringen.\r\nUtskottets överväganden utmynnar, som jag ser det, i\r\nen rekommendation att förenkla stödsystemen och den\r\nstatliga administrationen kring rennäringen.\r\nVidare föreslås en översyn av rennäringslagstift-\r\nningen i syfte att bredda produktbasen för befintliga\r\noch nya företag inom samebyarna. Självfallet bör\r\neventuella förändringar efter översynen sammanfalla\r\nmed näringens önskemål. Sametinget har här en viktig\r\nroll som utvärderare, idégivare och samtalspartner.\r\nDet förslag som utskottet förordar bör enligt vår me-\r\nning ligga i rennäringens långsiktiga intresse. Mål-\r\nsättningen att skapa bättre förutsättningar för sameby-\r\narna att driva och utveckla sina företag borde ligga i\r\nallas intresse. Sverige behöver fler företag och företa-\r\ngare i alla delar av landet och naturligtvis i så många\r\nbranscher som möjligt.\r\nI den del av landet där rennäringen bedriver sin\r\nverksamhet är dessa företag oerhört viktiga för syssel-\r\nsättningen och tillväxten. För slakteriet, skoterfirman,\r\nlivsmedelsbutiken och även för turistnäringen är ren-\r\nnäringen kanske avgörande på vissa orter för att man\r\nskall kunna upprätthålla service och handel.\r\nMen vi skall inte heller glömma svårigheterna och\r\nproblemen. I dag finns det ett ökat rovdjurstryck. Vi\r\nhar sviterna efter Tjernobyl. Det är starka svängningar\r\ni efterfrågan på renköttet beroende på vissa orsaker.\r\nDessutom är tillgången på betesmark, och då i syn-\r\nnerhet vinterbetesmark, ett problem.\r\nBeträffande rovdjuren anser vi att nödvärnsrätten\r\nmåste gälla. Det måste vara en självklarhet för alla i\r\nsamhället att kunna skydda sin egendom. Länsstyrel-\r\nsen, statens förlängda arm ute i våra län, bör vara den\r\nmyndighet som avgör när skyddsjakt skall sättas in.\r\nEn statlig rovdjurspolitik grundad på förnuft och\r\nrealism underlättar naturligtvis hanteringen i de akuta\r\nsituationer som uppstår. I dagsläget är rovdjurstrycket\r\nför stort, i synnerhet från lodjuren.\r\nProblemen kring vinterbetesmarkerna måste också\r\nlösas. I dag är det så att mellan den 1 oktober och den\r\n30 april får renar vistas på dessa vinterbetesmarker.\r\nProblemen med vinterbetet på senare tid härrör i allt\r\nväsentligt från ett för stort antal renar. Ökningen beror\r\npå Tjernobylkatastrofen.\r\nNumera kan man nog hävda att antalet renar ligger\r\npå en acceptabel nivå. Förutsättningarna för överens-\r\nkommelse mellan markägare och renskötsel har däri-\r\ngenom förbättrats. Skador på växande skog och på\r\njordbruksmark förorsakade av renar måste förstås\r\nelimineras. För rennäringens del gäller att avtalet\r\nsjälvfallet måste grundas på långsiktiga förhållanden.</pre><pre>Anf.  39  RUNE BERGLUND (s):\r\nFru talman! Jag vill först tacka utskottet för\r\nskrivningen när det gäller min motion om gränsöver-\r\nskridande överenskommelser mellan Sverige och\r\nNorge i rovdjursfrågor. Det är viktigt att ha den håll-\r\nningen för att få en bra och sammanhållen rovdjur-\r\nspolitik som fungerar regionalt i fjällkedjan. Därför\r\nhar jag inget yrkande i fråga om min motion.\r\nDet jag vill ta upp i mitt anförande är renbetesfrå-\r\ngan i Härjedalen, som fortfarande inte är löst. Utskot-\r\ntet påpekar i ett svar på motion Jo233 att Länsstyrel-\r\nsen i Jämtlands län har regeringens uppdrag att utreda\r\noch komma med lämpligt förslag. Det arbetet har\r\npågått under ett år men har ännu inte kommit till nå-\r\ngot resultat. Länsstyrelsen har vid några tillfällen\r\nförsökt komma i gång med förhandlingar mellan sa-\r\nmebyar och markägare men inte lyckats komma till ett\r\navslut.\r\nDet har funnits många skäl till det; jag skall inte\r\nnärmare gå in på vilka. Jag vill i stället här i kamma-\r\nren upplysa om vad som har diskuterats och som\r\nskulle kunna lägga grunden för framtida förhandlingar\r\ni frågan om renbete i Härjedalen.\r\nNär Svegs tingsrätt i februari 1996 gav ett dom-\r\nstolsutslag som innebär att sedvanerätt inte föreligger\r\ni flera av de vinterbetesmarker samerna använder till\r\nrenbete började man tala om att teckna avtal om be-\r\ntesrätt. En överenskommelse har redan uppnåtts med\r\nde stora skogsbolagen. Enligt denna får renbete för\r\nnärvarande pågå utan kostnad för samerna på bola-\r\ngens marker. Vad gäller de privata markägarna finns i\r\ndag ingen uppgörelse - inget avtal om betesrätt, inga\r\navtal om ersättningar.\r\nTingsrättens dom är överklagad till högre instans.\r\nUnder tiden använder samerna de omtvistade marker-\r\nna i avvaktan på dom eller på att en förhandlingslös-\r\nning skall kunna uppnås. Läget är mycket känsligt,\r\nmen det finns trots detta en vilja att försöka lösa frå-\r\ngan på ett förnuftigt sätt.\r\nDet som oroar samebyarnas representanter är hur\r\nman skall kunna ingå avtal som kostar pengar, samti-\r\ndigt ha en ekonomisk styrka kvar för att bedriva sin\r\nrenskötsel och utöver detta också klara eventuella\r\nrättegångskostnader.\r\nDen förhandlingslösning som skulle kunna bilägga\r\ntvisten bygger inte på att man betalar ut en summa\r\npengar till varje markägare per hektar. Det är för\r\nmånga markägare med alltför små arealer för att detta\r\nskall vara en rationell lösning. Det skulle bli alltför\r\nsmå summor, som skall administreras av någon.\r\nFörhandlingarna kan i stället bygga på ett avtal\r\nmed alla markägare om betesrätt, där ersättningen går\r\ntill en fond som betalar eventuella betesskador som\r\nkan uppstå på skog och i marker. Avtalet bör innehål-\r\nla klausuler om hur besiktning och ersättning skall\r\nhanteras.\r\nDet talades för ett år sedan om att det skulle kosta\r\nomkring 1 miljon kronor att komma fram till ett hel-\r\ntäckande avtal. Vem betalar för avtalstecknandet, och\r\nhur löser man den framtida fonderingen? Jag tror att\r\nkostnaderna för grundavtalet måste bekostas av staten\r\npå något sätt. En fråga som också måste lösas är om\r\ndet är möjligt att klara betalningarna till en eventuell\r\nmarkskadefond. När svaren finns på de frågorna, då\r\nfinns också avtalet inom räckhåll.\r\nFru talman! Jag tror att betesfrågorna i Härjedalen\r\nkommer att lösas. Det är nödvändigt att så sker för att\r\nvi skall få ett slut på konflikterna mellan markägare\r\noch samebyar.\r\nJag ansluter mig till utskottets förslag om att man\r\nbör göra en översyn av rennäringslagstiftningen. Men\r\ndet är ett arbete på lång sikt. Renbetesavtalen bör\r\nhelst vara färdigförhandlade i september i år. Det\r\nskulle också kunna ske om regeringen kan klargöra de\r\nekonomiska villkoren för ett förhandlingsarbete. Jag\r\ntror att samerna i dag är mycket tveksamma till att gå\r\nin i en förhandling där man inte vet att man kan upp-\r\nfylla avtalens ekonomiska villkor.</pre><pre>Anf.  40  ULF BJÖRKLUND (kd):\r\nFru talman! Vi har ingen ordinarie ledamot i jord-\r\nbruksutskottet, så därför vill jag ta chansen att säga\r\nnågra ord.\r\nHuvudsakligen tycker vi att jordbruksutskottet har\r\nbehandlat det här mycket positivt. Man har huvud-\r\nsakligen tagit till sig vad Riksdagens revisorer säger.\r\nRiksdagens revisorer har i sin tur sagt det som rennä-\r\nringen och de samiska organisationerna redan tidigare\r\nunder många år har försökt tala om för oss. Vi har\r\nfrån Kristdemokraternas sida också försökt hjälpa till\r\ngenom att motionera i de här frågorna.\r\nYtterst handlar det här naturligtvis inte bara om\r\ndet som har med rennäringen och renskötseln att göra,\r\nutan det handlar om en hel kultur - om människovär-\r\ndet, självkänslan och självförtroendet hos människor\r\nsom företräder en ursprungsbefolkning i det här lan-\r\ndet. Av det skälet finns det också anledning att funde-\r\nra litet grand över Sametingets ökade arbetsuppgifter.\r\nVi har ju alla i den här kammaren varit överens om att\r\nSametinget på sikt måste få ökade befogenheter, och\r\njag tycker att det brådskar med att fundera över vad\r\ndet kan innebära.\r\nJag har också förhoppningen att vi nu snart skall\r\nerkänna samerna fullt ut som en ursprungsbefolkning\r\noch därmed också få möjlighet att ratificera ILO-\r\nkonventionen.\r\nFrån Kristdemokraternas sida ser vi i stort sett\r\npositivt på det här. Vi kommer också i fortsättningen,\r\näven om vi inte finns med i jordbruksutskottet, att\r\nförsöka hjälpa till att bevaka de här frågorna.</pre><pre>Anf.  41  KRISTINA ZAKRISSON (s):\r\nFru talman! Jag tycker att det här betänkandet är\r\nbra, speciellt därför att man säger att man skall mins-\r\nka administrationen och förenkla reglerna. Min upp-\r\nfattning är att det på det här området har funnits en\r\nväldig massa detaljregler som ibland skapat förvirring\r\nhos människor utanför rennäringen och som många\r\ngånger bygger på en del fördomar som finns. Jag\r\ntycker därför att det finns all anledning att se över det\r\nhär.\r\nDet jag vill lyfta fram litet extra är det som också\r\nLeif Marklund poängterade, nämligen att det är vik-\r\ntigt att man öppnar för att i samebyarna kunna ha\r\nannan verksamhet än bara rennäring. Som det är nu är\r\ndet många samebyar som har det väldigt svårt eko-\r\nnomiskt. Väldigt många av näringsidkarna har väldigt\r\nstora ekonomiska problem.\r\nJag som bor i Norrbotten ser hur viktigt det är att\r\nvi kan behålla den samiska kulturen levande.\r\nJag vill bara säga att jag tycker att det är ett bra\r\nbetänkande, och jag hoppas att man kommer till skott\r\nmed detta.</pre><pre>Överläggningen var härmed avslutad.\r\n(Beslut fattades efter 13 §.)</pre><pre>9 §  Immaterialrättsliga frågor</pre><pre>Föredrogs\r\nLagutskottets betänkande 1996/97:LU12\r\nImmaterialrättsliga frågor</pre><pre>Anf.  42  AGNE HANSSON (c):\r\nFru talman! I det betänkande som vi nu skall be-\r\nhandla tas det upp en rad frågor som hör till immate-\r\nrialrätten. Immaterialrätten har att göra med hur olika\r\nuppfinningar skall vara skyddade för intrång. Genom\r\nlagstiftningen regleras indirekt också mycket av vill-\r\nkoren för uppfinnare och innovatörer. Det finns an-\r\nledning att i detta sammanhang framhålla att villkoren\r\nsom styr uppfinningar och som ställer villkoren för\r\ninnovatörerna också har betydelse för företagsamhe-\r\nten och därmed också för sysselsättningen och tillväx-\r\nten i landet. Goda villkor för uppfinnare och innova-\r\ntörer stimulerar till mer kreativitet, som i sin tur föder\r\nföretagsamhet och sysselsättning. Därför är det viktigt\r\natt villkoren är goda.\r\nDet immaterialrättsliga skyddet representerar ock-\r\nså betydande ekonomiska värden. I de fall där förslag\r\npåyrkas om förändringar av rättsskyddet och villkoren\r\ni övrigt har inte utskottets majoritet ansett att ytterli-\r\ngare åtgärder behöver vidtas. Mycket av det som\r\nberör det immateriella skyddet har ett internationellt\r\nperspektiv och bör lösas inom EU. Utskottet utgår\r\ndärvid ifrån att regeringen verkar för att förstärka det\r\nimmaterialrättsliga skyddet, som kan visa sig vara\r\npåkallat. Det finns anledning att understryka detta.\r\nDet är också viktigt att villkoren för uppfinnare stän-\r\ndigt kan förbättras där det är möjligt. Det råder en\r\nbred enighet om den uppfattningen i utskottet.\r\nFru talman! För ett par veckor sedan fick vi via\r\nmedierna ta del av fåret Dollys tillblivelse genom\r\nkloning i Skottland. Ungefär samtidigt fick vi veta att\r\ndet har genomförts en forskningsverksamhet på le-\r\nvande foster här i landet, nämligen vid Huddinge\r\nsjukhus. Vi har hört talas om gensoja och genmanipu-\r\nlerad majs. Dessa händelser visar hur skrämmande\r\nfort utvecklingen går. De aktualiserar i sig en rad\r\nforskningsetiska problem. Hur långt skall man gå med\r\nforskningen? Hur mycket skall det vara tillåtet att\r\nexperimentera med levande materia, med genetik och\r\nmed arvsanlag? En debatt om det hade vi i förra\r\nveckan här i kammaren. Den var initierad av Center-\r\npartiet. Det ärende som vi nu skall behandla är en\r\nförlängning av det som då diskuterades, nämligen om\r\ndet skall vara möjligt att också få ta patent på de\r\nupptäckter som kommer ut av en sådan forskning.\r\nKort sagt, skall det vara möjligt att ta patent på livs-\r\nformer?\r\nPå samma sätt som vi i Centerpartiet menar att det\r\nmåste finnas ett förhållningssätt till hur långt forsk-\r\nningen får gå när det gäller biotekniken, måste det\r\nfinnas ett förhållningssätt till patentfrågorna på bio-\r\nteknikens område. Det skall inte vara tillåtet att klona\r\nen människa. Då skall det inte heller vara möjligt att\r\npatentera resultatet av en sådan forskning. På samma\r\nsätt som det borde finnas klara regler för var gränser-\r\nna går i Huddingefallet eller vart forskarna skulle\r\nvända sig för att få besked om det var tillåtet att fors-\r\nka på levande foster eller inte, måste det finnas klara\r\nregler för vad som gäller i patentsammanhang. Det\r\nförefaller vara ganska självklart. Är det inte tillåtet att\r\nforska på ett visst sätt kan det inte heller vara möjligt\r\natt patentera en sådan företeelse. Frågan är om det är\r\nsjälvklart för regeringen och för utskottets majoritet. I\r\nså fall borde inte reservation 3 ha behövt fogas till\r\nutskottets betänkande. Den bygger på ett motionsför-\r\nslag om att det inte skall vara tillåtet att ta patent på\r\nlivsformer.\r\nI bioteknikdebatten förra veckan tyckte jag ändå\r\natt Centerpartiet fick gehör för uppfattningen att det\r\nbehövs en kommission som får uppgiften att forma en\r\nvision och en strategi kring bioteknikens offensiva\r\noch försiktiga hantering. Vi fick gehör för uppfatt-\r\nningen att det behövs ett utredningsarbete för att utrö-\r\nna om lagstiftningen är till fyllest eller inte när det\r\ngäller Huddingefallet, med forskning på levande fos-\r\nter.\r\nÄr det självklart för majoriteten att det inte skall\r\ngå att ta patent på kloning av en människa? Är det\r\nsjälvklart för majoriteten att det inte skall vara möjligt\r\natt ta patent på ett eventuellt forskningsresultat från\r\nett levande foster? Ja, jag vet inte. I betänkandet lutar\r\nsig majoriteten mot EU. Där har ett direktiv framarbe-\r\ntats. Därefter skall vi se om det passar med våra etiska\r\nregler och värderingar eller inte, och först därefter\r\nskall vi forma våra egna lagar och regler. I övrigt\r\nredovisas vad som i dag är tillåtet och inte tillåtet\r\ninom EU när det gäller växter och djur. Men vilken\r\nlinje vi har i Sverige och vad som skall vara tillåtet\r\neller inte tillåtet att patentera i vårt eget land när det\r\ngäller biotekniken framgår inte av majoritetens för-\r\nslag och argumentering. Men vi kanske kan få besked\r\nom det här och nu i debatten. Skall det vara tillåtet att\r\nta patent på kloning av en människa? Skall det vara\r\ntillåtet att ta patent på ett forskningsresultat efter\r\nforskning på levande foster?\r\nDet finns möjligen en ursäkt för att det inte i be-\r\ntänkandet ges svar på de här frågorna, eftersom de\r\ninte hade kommit fram i offentlig belysning vid det\r\ntillfälle då den här frågan behandlades i utskottet.\r\nMen det visar ju bara hur fort utvecklingen går på\r\ndetta området och hur belysande problematiken blir\r\nförst när det finns konkreta fall att relatera frågeställ-\r\nningarna till. Och det har vi ju fått nu.\r\nFrån Centerpartiets sida menar vi att vi först måste\r\nskaffa oss ett förhållningssätt till de här svåra frågorna\r\nhär hemma, men samtidigt måste vi påverka EU så att\r\nvi där går i samma riktning.\r\nVi tycker inte att det skall vara möjligt att ta pa-\r\ntent på livsformer. Ger man sig in på en sådan väg är\r\ndet svårt att överblicka de sakliga konsekvenserna av\r\nsådana möjligheter. Det innebär, som vi ser det, ett\r\nhot både mot den biologiska mångfalden och mot\r\nkulturarvet. Att söka och ta patent på livet och livs-\r\nformer är främmande i sig. Livet är ju något som bara\r\nkan ägas av den som själv lever. Det är en fråga som\r\nrymmer både etik och praktiskt ansvar.\r\nDet bör inte vara möjligt att patentera eller att äga\r\nlivsformer i Sverige. Det bör inte vara möjligt att göra\r\ndet här, inom EU eller i andra internationella sam-\r\nmanhang. Därför bör vi i Sverige ha en lagstiftning\r\nsom förbjuder patentering i dessa fall. Vi bör också\r\nsom medlemsland i EU driva samma förbudskrav.\r\nMed i stort sett samma motiv bör vi i Sverige och\r\ninom EU verka för förbud mot patent på genmodifie-\r\nrade djur.\r\nSamhället bör ha en generös syn på villkoren för\r\nuppfinnare och innovatörer, men sätta tydliga gränser\r\nför vad som är möjligt att patentera.\r\nLivsformer är ett sådant område som inte skall va-\r\nra möjligt att patentera. Förbjuds patentering av livs-\r\nformer blir det också mindre intressant att forska på\r\nsådant som är etiskt och moraliskt oförsvarligt.\r\nFru talman! Jag yrkar härmed bifall till reservation\r\nnr 3 under moment 4, och i övriga sju moment yrkar\r\njag bifall till lagutskottets hemställan.</pre><pre>Anf.  43  HENRIK S JÄRREL (m):\r\nFru talman! I lagutskottets betänkande nr 12 inne-\r\nvarande riksmöte behandlas ett antal motioner från\r\nden allmänna motionstiden rörande s.k. immaterial-\r\nrättsliga frågor, dvs. sådana som rör upphovsrätt och\r\nindustriellt rättsskydd såsom skydd för t.ex. patent,\r\nvarumärken och mönster.\r\nVi har från den moderata gruppen i utskottet lagt\r\nfram en kommittémotion i vilken vi föreslår olika\r\nåtgärder för att underlätta och förbättra villkoren för\r\nuppfinnare och innovatörer som söker patent. Vidare\r\nmenar vi att det finns behov av att allmänt sett höja\r\npatentets rättsliga skydd och status samt att i konsek-\r\nvens härmed verka för att också ändringar kommer till\r\nstånd i internationella patenträttskonventioner som\r\nSverige redan tillträtt.\r\nUppfinningar, innovationer, forskning och vida-\r\nreutveckling av idéer har bidragit - och bidrar - i hög\r\ngrad till grunden för vårt lands relativa välstånd sedan\r\nde väl omsatts till exempelvis nya industriprodukter\r\nför export och/eller inhemsk konsumtion. Rätt utnytt-\r\njade skapar de jobb och sysselsättning, vilket, fru\r\ntalman, borde vara viktigt inte minst i vår tid när\r\nrekordmånga människor plågas av längre eller kortare\r\nperioder av arbetslöshet.\r\nUppfinnare och innovatörer borde alltså i högre\r\ngrad betraktas och behandlas som ett tillväxtsamhälles\r\nviktigare nyckelgrupper.\r\nDet är dock relativt lätt i dag att stjäla patent, och\r\ndet är förenat med ganska stora kostnader att anlita\r\nombud för hjälp med ansökningshandlingar och, där\r\nså också kan bli aktuellt, översättningsarbete vid\r\nförvärv av patentskydd i annat land. Som jämförelse\r\nkan nämnas att de sammantagna myndighetsavgifterna\r\nför ett patentskydd inom alla EU-länder är omkring\r\nfem gånger högre än motsvarande avgifter för ett\r\nskydd i USA.\r\nSärskilt för små och medelstora företag kan om-\r\nkostnaderna kring patentansökningsprocessen utgöra\r\nett hämmande hinder. Det är också svårare att hitta\r\nriskvilligt kapital när uppfinningar relativt lätt kan\r\nstjälas. Också för skydd mot patentintrång har vi\r\ndärför velat aktualisera någon form av försäkring.\r\nVi noterar att regeringen i viss mån uppmärksam-\r\nmat dessa problemområden, dels genom direktiv till\r\nden s.k. Småföretagsdelegationen, dels genom vissa\r\nuppdrag till PRV, Patent- och registreringsverket, och\r\nNUTEK, Närings- och teknikutvecklingsverket. Det\r\nkan därför finnas skäl, fru talman, för att tills vidare\r\nnågot avvakta utgången av dessa direktiv och upp-\r\ndrag.\r\nPå en punkt har utskottets majoritet dock inte velat\r\nfölja våra förslag, nämligen när det gäller att förlänga\r\ndet s.k. prioritetsåret från för närvarande 12 månader\r\ntill 24 månader och tiden för offentliggörande av\r\npatent från för närvarande 18 månader till 24 måna-\r\nder.\r\nSkälen, som vi ser dem, för att utsträcka dessa bå-\r\nda tidsrymder sammanhänger just med svårigheten för\r\nmånga patentsökande dels att på den relativt korta tid\r\nsom nu står till buds finna lämpliga samarbetspartner\r\ninom- och/eller utomlands för lämpliga produktions-\r\noch finansieringsformer, dels att hinna ta ställning till\r\nom patent skall sökas också i andra länder, inte minst\r\nmot bakgrund som sagt av de dryga kostnader ett\r\nsådant förfarande medför.\r\nEnligt utskottsmajoritetens mening väger här in-\r\ntresset tyngre av att det inom rimlig tid blir klarlagt i\r\nvilken omfattning en ny uppfinning slutligen blir\r\npatentskyddad än den enskilde uppfinnarens intresse\r\nav ytterligare rådrum för att bedöma behovet av pa-\r\ntentansökningar i andra länder. 12 månader anser man\r\nvara en lämplig avvägning mellan de olika intressen\r\nsom här gör sig gällande.\r\nVi delar alltså inte denna mening, då vi menar att\r\nen uppfinning är starkt knuten till en enskild persons\r\nprestation och ideella upphovsrätt samt att frågan om\r\natt eventuellt utvidga patentansökan till andra länder\r\ndärför också bör tillerkännas upphovsmannen för en\r\nskäligare och rimligare tid.\r\nFru talman! På grundval av vad jag här har anfört\r\nber jag att avslutningsvis få yrka bifall till reservation\r\nnr 2 under mom. 3 i lagutskottets betänkande\r\n1996/97:12.</pre><pre>Anf.  44  TANJA LINDERBORG (v):\r\nFru talman! Jag vill yrka bifall till reservation\r\nnr 3, som innebär att Sverige skall verka för en inter-\r\nnationell konvention som skall göra det omöjligt att ta\r\npatent på livsformer. Ett bifall till reservationen inne-\r\nbär också en översyn av nationell och internationell\r\nlagstiftning i riktning mot ett förbud mot att äga och\r\nta patent på livsformer.\r\nJag vill till protokollet få det fört att jag till hundra\r\nprocent instämmer i Agne Hanssons anförande.\r\nMed genteknik är det möjligt att korsa alla biolo-\r\ngiska gränser och skapa nya livsformer i laboratorier,\r\nlivsformer som har precis de egenskaper som tekni-\r\nkens kommersiella investerare önskar sig. Utskotts-\r\nordföranden nämnde fåret Dolly, men vi har också\r\nsett exempel på klonade Rhesusapor.\r\nGenteknikforskning bedrivs i slutna rum hos\r\nkommersiella, transnationella storföretag som har\r\nvinstintresse som främsta drivkraft. För att utveckla\r\ngentekniken investerar företagen enorma summor,\r\ninvesteringar som snarare kräver ekonomisk täckning\r\nän etiska hänsyn och respekt för livet. Det gäller na-\r\nturligtvis att få så stor avkastning som möjligt på\r\ninsatt kapital, och detta uppnås främst genom paten-\r\ntering. Syftet med patent är just att säkerställa att\r\ningen annan skall kunna dra ekonomisk nytta av upp-\r\ntäckten.\r\nEnligt min uppfattning kan patent på liv aldrig för-\r\nsvaras ur etisk synvinkel. Patent på livsformer innebär\r\nockså ett hot mot den biologiska mångfalden. Jag\r\nskall ge ett exempel. I Madagaskar försörjer sig\r\n70 000 bönder på att odla vanilj. Nu har två USA-\r\nbaserade bioteknikföretag lyckats framställa vanilj\r\ngenom cellodling i laboratorier till bara en bråkdel av\r\nvad traditionellt odlad vanilj kostar. Förutom att den\r\nupptäckten kan komma att innebära en ekonomisk\r\nkatastrof för Madagaskars vaniljodlande bönder kan\r\ndet naturligtvis i förlängningen också innebära att\r\nsjälva arten hotas.\r\nJag beklagar att utskottsmajoriteten vill invänta di-\r\nrektiv från EU i stället för att ha en egen uppfattning.\r\nDet är precis som Agne Hansson sade: Utvecklingen\r\ngår så rasande fort. Jag vill tillägga att det dessutom\r\när stora pengar inblandade. Som lagstiftare tycker jag\r\natt vi måste våga ligga steget före.</pre><pre>Anf.  45  YVONNE RUWAIDA (mp):\r\nFru talman! Även jag kommer att ta upp frågan\r\nom patent på liv. Vi har ju på senare tid kunnat följa\r\nen skrämmande debatt om genteknik. Vi har sett gen-\r\nteknik forsa fram, och vi har sett att vi inte har en\r\nlagstiftning som följer utvecklingen utan som ligger\r\nlångt bakom den utveckling vi ser.\r\nEn skrämmande del i detta är just att vi i dag har\r\nrätt att ta patent på liv, något som är helt oacceptabelt.\r\nNär gener blir en handelsvara vill naturligtvis företag\r\nha rätt till patent på metoder och på genmanipulerade\r\nväxter, djur och andra organismer. Det blir vinstin-\r\ntressen som styr forskningen. Då hamnar vi lätt i\r\nabsurda situationer. Agne Hansson har nämnt några\r\nav dem som har debatterats här i Sverige, och jag\r\nskall nämna några andra.\r\nDet finns ett amerikanskt företag som vill ta patent\r\npå en genetisk uppsättning hos en ursprungsbefolk-\r\nning i Afrika. Den här ursprungsbefolkningen är mer\r\nresistent mot hiv och aids än vad andra folkslag är.\r\nUrsprungsbefolkningen vänder sig naturligtvis mot att\r\nett amerikanskt bolag vill ta patent på deras genupp-\r\nsättning. Men det här är en verklighet som vi i dag\r\nlever i.\r\nPatent på rätten till utsäde, så att jordbrukarna blir\r\nberoende av transnationella bolag, är också en situa-\r\ntion som vi ser i dag.\r\nUr ekologiskt och etiskt perspektiv är det en ab-\r\nsurd tanke att patent skall gälla livsformer, både i\r\ndirekta och i indirekta former, nämligen genom patent\r\npå olika metoder.\r\nJag håller med Agne Hansson, att om man förbju-\r\nder patent på liv minskar förmodligen den forskning\r\nsom etiskt och moraliskt inte är försvarbar.\r\nVi vill alltså att Sverige internationellt, både på\r\nEU-nivå och på annan nivå, verkar för en kommission\r\nsom förbjuder patent på liv. Sverige bör även införa\r\nen ändring av patentlagen som innebär att gällande\r\npatent i Sverige på genetiskt modifierade produkter\r\nåterkallas.\r\nJag vill gå in på en annan patentfråga, och det\r\ngäller villkoren för uppfinnare och innovatörer. Deras\r\nvillkor bör förbättras. Att få patent är ofta väldigt dyrt\r\ni dag, speciellt för enskilda uppfinnare eller småföre-\r\ntagare.\r\nVi anser att Sverige, för att komma åt det här, bör\r\ninföra ett system med differentiering av patentkostna-\r\nderna. I dag kan den totala kostnaden för ett patent i\r\nSverige uppgå till 50 000 kr, och då kan det även\r\nkomma övriga avgifter senare. Om man vill förvärva\r\npatentskydd i den europeiska patentkommissionen\r\nkan det kosta 200 000 kr plus avgifter för årskostna-\r\nder. Det är orimligt. Detta konstaterade även finansut-\r\nskottet förra året, och man hänvisade då frågan till\r\nSmåföretagardelegationen. Eventuellt kommer justi-\r\ntieutskottet att lägga fram ett förslag om förbilligande\r\noch förenkling av patentförfarandet. Det är verkligen\r\npå tiden att vi så snabbt som möjligt får en ändring av\r\nnuvarande system.\r\nVi hade gärna sett ett tydligare uttalande från ut-\r\nskottet i den här frågan, för att just underlätta för\r\nsmåföretagandet och innovatörsandan i Sverige.\r\nJag vill ta upp en annan fråga, och det gäller pa-\r\ntent som inte utnyttjas. Det kommer nya uppfinningar,\r\noch det är nödvändigt för utvecklingen och för att vi\r\nskall klara framtidens problem, speciellt miljöproble-\r\nmen.\r\nVissa uppfinningar har i dag svurna fiender. Ett\r\nnytt sätt att lösa problem kan uppfattas som hot av\r\ndem som livnär sig på att lösa problem på ett gammalt\r\nsätt. Ett exempel på en bransch som har detta tänke-\r\nsätt är motor- och oljeindustrin.\r\nMiljöpartiet har av olika uppfinnare fått besked\r\nom att bolag har köpt upp uppfinningar och sedan inte\r\nutnyttjat dem. Ett exempel är ett drivmedel som kan\r\ninnebära att bensinförbrukningen minskas väldigt\r\nmycket. Uppfinningen köptes av ett oljebolag - som\r\njag inte kommer att nämna här - för ett par år sedan\r\noch utnyttjas inte. Uppfinnaren ville då helt enkelt att\r\nden skulle utnyttjas.\r\nDet finns i och för sig i dag en möjlighet för en\r\nuppfinnare att när patenträtten ges till ett bolag avtala\r\natt patenträtten skall gå till uppfinnaren om man inte\r\nutnyttjar uppfinningen. Men en uppfinnare kan inte\r\nalltid få igenom detta i ett avtal.\r\nDet finns också en möjlighet att få tvångslicens för\r\natt använda uppfinningen om den inte används i sär-\r\nskilt stor utsträckning genom att man går till domstol.\r\nMen det här är en process som kan kosta väldigt\r\nmycket pengar - pengar som framför allt småföreta-\r\ngare och enskilda uppfinnare inte har, speciellt inte\r\njämfört med de resurser som t.ex. olika oljebolag kan\r\nha.\r\nVi tycker att det här är en fråga som man bör titta\r\npå. Det vore bl.a. intressant att undersöka ett system\r\ndär patenträtten skall gå tillbaka till uppfinnaren om\r\nden inte utnyttjas automatiskt, eller att uppfinnaren får\r\ntillbaka patenträtten om han skulle kräva det.\r\nDet handlar även om hur avtal skall se ut vad gäl-\r\nler patenträtten. Skall inte en uppfinnare ha rätt, och\r\ninte bara möjlighet, att kräva att få tillbaka patenträt-\r\nten om hans egen uppfinning inte utnyttjas?\r\nJag yrkar bifall till reservationerna 1 och 3.</pre><pre>Anf.  46  EVA ARVIDSSON (s):\r\nFru talman! I betänkandet LU12 behandlar utskot-\r\ntet tio motioner där olika immaterialrättsliga spörsmål\r\ntas upp. Till betänkandet har fogats tre reservationer,\r\nsom jag tänker kommentera i mitt anförande, framför\r\nallt reservation nr 3.\r\nDe svenska bestämmelserna på det immaterial-\r\nrättsliga området finns i lagen om upphovsrätt till\r\nlitterära och konstnärliga verk, patentlagen, varumär-\r\nkeslagen, mönsterskyddslagen och växtförädlar-\r\nrättslagen.\r\nI huvudsak innebär de immaterialrättsliga regler-\r\nna - både i Sverige och i andra länder - att den som\r\nskapat en skyddad produkt eller utfört en skyddad\r\nprestation har principiell ensamrätt att dra ekonomisk\r\nnytta av produkten eller prestationen.\r\nImmaterialrätten brukar delas in i upphovsrätt och\r\nindustriellt rättsskydd. Till det industriella rättsskyd-\r\ndet hör patenträtt, varumärkesrätt, mönsterrätt och\r\nväxtförädlarrätt.\r\nMellan upphovsrätten och det industriella rätts-\r\nskyddet finns två grundläggande skillnader. Den ena\r\när att upphovsrätten skyddar det sätt på vilket en idé\r\nomsatts i verkligheten och inte själva idén. Patent-\r\nskydd, skydd för varumärken, mönsterskydd och\r\nväxtförädlarrätt skyddar däremot idén som sådan. Den\r\nandra skillnaden är att upphovsrätt uppkommer så fort\r\nden skyddade prestationen utförts, medan patent-,\r\nmönster- och växtförädlarrätt i princip förutsätter ett\r\nregistreringsförfarande.\r\nPatentskyddet ger innehavaren en tidsbegränsad\r\nensamrätt att utnyttja en uppfinning. En sådan ensam-\r\nrätt är avsedd att stimulera forskning och utvecklings-\r\narbete.\r\nReservation nr 1 av Yvonne Ruwaida, Miljöparti-\r\net, handlar om patentens betydelse, kostnaden vid\r\npatentansökningar och försäkringsskydd vid patentin-\r\ntrång.\r\nVi är nog alla överens om patentens betydelse.\r\nPatent- och registreringsverket, PRV, har också på\r\nuppdrag av regeringen under senare tid mer aktivt\r\ninformerat näringslivet om patentsystemets möjlighe-\r\nter. Verket har gjort individuella företagsbesök, er-\r\nbjudit utbildning och kontinuerligt stöd till organisa-\r\ntioner och andra organ som arbetar med små och\r\nmedelstora företag. I uppdraget har också ingått att\r\ndelta i mässor och annan utåtriktad verksamhet. Den\r\nexterna tillgängligheten vad gäller verkets dokumen-\r\ntation inom patentområdet har också ökat.\r\nVad gäller avgifter i patentärenden fungerar det så\r\natt man betalar ansökningsavgifter och årsavgifter.\r\nAvgiftssystemet bygger på låga initialkostnader och\r\nprogressiva årsavgifter. Avgifternas storlek fastställs\r\nav regeringen. Verksamheten vid Patent- och regist-\r\nreringsverket är helt avgiftsfinansierad. När det gäller\r\nkostnader till verket vid patentansökningar utgör\r\ndessa en mindre del av den totala kostnaden och på-\r\nverkar knappast antalet patentansökningar.\r\nI praktiken företräds sökanden i patentärenden\r\nnästan alltid av ombud, om det inte är ett större före-\r\ntag med egen patentavdelning. Ombudskostnaden är\r\nden helt dominerande utgiftsposten.\r\nFrågan om patentkostnadernas storlek torde rym-\r\nmas inom det uppdrag som regeringen den 3 oktober\r\n1996 gett till Småföretagardelegationen, som har till\r\nuppgift att förbättra tillväxtförutsättningarna för små-\r\nföretag.\r\nPRV har också i en skrivelse till regeringen år\r\n1996 lagt förslag till vissa ändringar i patentlagen.\r\nEnligt Justitiedepartementets verksamhetsplan för\r\n1997 kommer dessa förslag jämte frågor som rör bl.a.\r\nförenklingar och förbilligande av patentförfarandet att\r\nbehandlas i en departementspromemoria tidigast hös-\r\nten 1997.\r\nNär det gäller patentintrång har regeringen vid-\r\ntagit åtgärder. I sysselsättningspropositionen somma-\r\nren 1996 aviserade regeringen åtgärder för att möjlig-\r\ngöra för svenska patentinnehavare att teckna en pa-\r\ntentintrångsförsäkring. Hösten 1996 gav regeringen\r\nNärings- och teknikutvecklingsverket, NUTEK, i\r\nuppdrag att ta fram ett underlag med förutsättningar\r\noch förslag till utformning av en sådan försäkring.\r\nUppdraget har nyligen redovisats i rapporten Rätts-\r\nskyddsförsäkring för patent.\r\nNUTEK föreslår också initiativ till åtgärder för att\r\nkomma till rätta med patentprocessens problem. Där-\r\nutöver föreslås en försäkringslösning också när det\r\ngäller varumärken. Förslagen bereds nu inom Rege-\r\nringskansliet.\r\nFru talman! Jag yrkar bifall till utskottets förslag\r\noch avslag på reservationen, eftersom åtgärder i mo-\r\ntionens anda redan har vidtagits eller kommer att\r\nvidtas av regeringen.\r\nReservation nr 2 från Moderaterna handlar om att\r\nförlänga det s.k. prioritetsåret från för närvarande 12\r\nmånader till 24 månader. Det skulle enligt motionä-\r\nrerna underlätta för sökanden att finna olika lämpliga\r\nsamarbetspartner inom landet eller utomlands. Det\r\nskulle också ge bättre förutsättningar för den enskilde\r\nuppfinnaren att få fram produktions- och finansie-\r\nringsformer och ta ställning till om patent skall sökas i\r\nandra länder.\r\nViss förståelse finns för dessa tankar, men frågan\r\nmåste bedömas i ett vidare perspektiv och med beak-\r\ntande av effekterna på villkoren för företagandet i\r\nstort. Från den utgångspunkten är det uppenbart att\r\nprioritetsperioden utgör ett betydande osäkerhetsmo-\r\nment. Under ett år från den första ansökningen finns\r\nnämligen på grund av prioritetsreglerna i länder där\r\npatentskydd ännu inte sökts en latent möjlighet att ett\r\npatentskydd kommer att etableras. En viktig funktion\r\nav patentförfarandet är att information om ny teknik\r\npå ett effektivt sätt snabbt blir tillgänglig för den som\r\nhar ett behov av den i forskning, i kommersiell till-\r\nlämpning eller på annat sätt.\r\nEnligt utskottets mening väger intresset tyngre av\r\natt det inom rimlig tid blir klarlagt i vilken omfattning\r\nen ny uppfinning slutligen blir patentskyddad än den\r\nenskilde uppfinnarens intresse av ytterligare utsträckt\r\ntid för att bedöma behovet av patentansökningar i\r\nandra länder, precis som Henrik S Järrel sade.\r\nDen nuvarande prioritetsperioden på tolv månader\r\när resultatet av internationella överläggningar. Det bör\r\ndå vara en lämplig avvägning mellan olika intressen.\r\nJag yrkar avslag på reservationen.\r\nFru talman! I reservation nr 3 från Centerpartiet,\r\nMiljöpartiet och Vänsterpartiet föreslås det att det\r\nskall vara omöjligt att ta patent på och äga livsformer.\r\nHur ser det ut i dag? Den svenska patentlagen\r\nutesluter inte patent på liv. I Sverige, liksom i övriga\r\nEU-länder, gäller som en utgångspunkt för patent-\r\nlagstiftningen att skillnad inte skall göras mellan olika\r\ntekniska metoder för framställning. Patent kan således\r\nmeddelas för biotekniska uppfinningar. Så har också\r\nskett i åtskilliga fall, t.ex. för olika mikroorganismer\r\nmen även för mer avancerade former, som t.ex. pota-\r\ntis.\r\nEn etisk gräns för vad som skall anses patenterbart\r\nfinns i 1 § fjärde stycket patentlagen, som innehåller\r\ngenerellt förbud för patent på uppfinningar vars ut-\r\nnyttjande skulle strida mot goda seder och allmän\r\nordning.\r\nInte heller får patent meddelas på växtsorter eller\r\ndjurraser eller på ett väsentligen biologiskt förfarande\r\nför framställning av växter eller djur. Däremot kan\r\npatent meddelas på mikrobiologiskt förfarande och\r\nprodukter av ett sådant förfarande.\r\nFör att patent skall kunna meddelas gäller de\r\ngrundläggande patenterbarhetskriterierna nyhet, upp-\r\nfinningshöjd och industriell tillämpning. Viktigt att\r\nkomma ihåg är också att rena upptäckter aldrig kan\r\npatenteras. Det måste vara fråga om en uppfinning,\r\nnågot konstruktivt och nyskapande.\r\nRedan de grundläggande kraven för att bevilja\r\npatent gör att möjligheterna till patent på t.ex. mänsk-\r\nligt material är mycket begränsade. Härtill kommer\r\nnyssnämnda etiska begränsningsregel. Även om såda-\r\nna ansökningar inte prövats här torde det vara klart att\r\ningen kan göra anspråk på att få patent på människor,\r\nmänniskofoster, befruktade ägg från människor, köns-\r\nceller eller metoder för behandling av sådana celler.\r\nInom EU pågår ett arbete med att utforma ett di-\r\nrektiv om rättsligt skydd för biotekniska uppfinningar.\r\nMotivet för ett sådant direktiv är att garantera fri\r\nrörlighet av patenterade biotekniska produkter genom\r\natt harmonisera medlemsstaternas lagstiftning så att\r\nde rättsliga förutsättningarna för patentskydd liksom\r\nskyddets omfattning klargörs.\r\nI december 1995 lade kommissionen fram ett för-\r\nslag. Ett tidigare utkast röstades ned av Europaparla-\r\nmentet i mars 1995. Det nya förslaget har behandlats\r\nvid ett flertal möten i rådsarbetsgruppen, där arbetet\r\nnu avstannat i avvaktan på Europaparlamentets första\r\nyttrande, som kan väntas under våren 1997.\r\nDirektivet är inte avsett att introducera någon sär-\r\nskild patentlagstiftning för levande material, utan\r\nbestämmelserna i direktivet skall fogas in i medlems-\r\nstaternas befintliga patentlagstiftning.\r\nEtt undantag i det nya direktivet i förhållande till\r\ndet gamla är att det uttryckligen anges att metoder för\r\ngenterapi på mänskliga könsceller är uteslutna från\r\npatenterbarhet.\r\nEn annan nyhet i direktivet är att en bestämmelse\r\nom farmer's privilege tagits med även för djur - i det\r\ntidigare direktivet fanns det bara med för växter. Det\r\nger jordbrukaren rätt att använda sin skörd av en\r\nskyddad växt till förökning inom sitt eget jordbruk\r\nliksom även att använda skyddad boskap till repro-\r\nduktion för att förnya sin besättning.\r\nDen mänskliga kroppen och dess delar i sitt natur-\r\nliga tillstånd är enligt direktivet inte patenterbara.\r\nUttrycket \"i sitt naturliga tillstånd\" visar att det är\r\nfråga om en upptäckt - som aldrig är patenterbar -\r\noch inte en uppfinning.\r\nI direktivet anges vidare att växtsorter och djurra-\r\nser som sådana inte skall vara patenterbara liksom\r\ninte heller väsentliga biologiska förfaringssätt för\r\nproduktion av växter eller djur. Däremot skall enligt\r\ndirektivet mikrobiologiska förfaranden och alster som\r\när framställda genom sådana förfaranden vara paten-\r\nterbara.\r\nFru talman! Vilken effekt får då förslaget på gäl-\r\nlande svenska regler?\r\nDirektivförslaget överensstämmer i stort med gäl-\r\nlande svensk patenträtt. Vad gäller den viktiga frågan\r\nom gränserna för biotekniska uppfinningars patenter-\r\nbarhet kan konstateras att direktivförslaget inte utvid-\r\ngar det patenterbara området i förhållande till vad\r\nsom gäller i dag. Snarare skulle det komma att snävas\r\nin om direktivet genomförs.\r\nDet är viktigt att skilja på patent och utnyttjande\r\nav resultat. Ändras förhållanden kan man förbjuda\r\nanvändandet av ett patent.\r\nDet finns ett behov av harmonisering av patentla-\r\ngarna på området, och direktivet skapar den nödvän-\r\ndiga enhetligheten och stabiliteten för att investering-\r\nen i forskning och utveckling skall göras här i Sverige\r\noch i övriga Europa.\r\nInnehållet i det kommande direktivet kommer att\r\nvara bestämmande vid utformningen av de svenska\r\nreglerna. Det är en viktig debatt som förs, och det\r\nfinns anledning att noga följa den framtida utveck-\r\nlingen på det här området.\r\nFru talman! Med hänvisning till det anförda yrkar\r\njag bifall till utskottets hemställan och avslag på\r\nsamtliga reservationer.</pre><pre>Anf.  47  AGNE HANSSON (c) replik:\r\nFru talman! Först vill jag konstatera att vi är ense\r\nom de förslag till förbättringar för uppfinnare och\r\ninnovatörer som Eva Arvidsson här berörde. Den\r\nviktigaste frågan i det här sammanhanget är den som\r\nEva Arvidsson var inne på i slutet av sitt anförande -\r\nom det skall vara möjligt att i framtiden ta patent på\r\nlivsformer.\r\nDebatten blir gärna litet abstrakt när man talar om\r\npatentering i sådana här sammanhang. Det var därför\r\njag ställde några raka frågor i mitt anförande. När vi\r\nnu har fått ett par tydliga exempel att diskutera, är det\r\ndå självklart för majoriteten att det inte skall vara\r\nmöjligt att ta patent på resultatet av kloning av en\r\nmänniska eller på resultaten av den forskning på le-\r\nvande foster som har gjorts i Huddinge? Jag fick inte\r\nnågot klart svar på den frågan.\r\nVi fick en utförlig redovisning av det direktivför-\r\nslag som nu finns. Men det har vi ju ännu inte genom-\r\nfört i vår lagstiftning. Jag tycker inte att det hör till\r\ngoda seder och allmän ordning, som formuleringen\r\nlyder, att täcka in sådana resultat.\r\nJag tycker att vi är på väg mot en kommission på\r\nbioteknikens område i stort. Det vore värdefullt om vi\r\nockså kunde ta in patentfrågorna i det sammanhanget.</pre><pre>Anf.  48  EVA ARVIDSSON (s) replik:\r\nFru talman! Jag skulle vilja börja med att fråga\r\nAgne Hansson vad ni reservanter menar när ni talar\r\nom patent på liv. Jag tycker att det är ett svårt område.\r\nJag tycker att det är svårt att svara ja eller nej på des-\r\nsa frågeställningar. Vad som var klart i debatten i\r\nonsdags i förra veckan, där alla partier deltog, var att\r\nkloning på människor är förbjudet. Det är ingenting\r\nsom är patenterbart. Det sades tydligt i debatten då,\r\noch jag kan upprepa det i dag. Jag tyckte att jag gav\r\nraka svar i mitt anförande om vad som är patenterbart\r\noch vad som inte är patenterbart.\r\nDebatten om forskning på levande foster kom\r\nockså upp förra veckan. Vad som sades då, och vad\r\nman var överens om, var att man skall göra en över-\r\nsyn av lagstiftningen. Även Centerpartiet var mycket\r\nnöjt med det svar som utbildningsministern gav. När\r\nlagstiftningen skrevs fanns inte begreppet kloning av\r\ndjur eller kloning av människor.\r\nLagstiftningen är otydlig, och lagstiftningen skall\r\nses över. Dessutom finns det sju myndigheter som\r\nkontrollerar denna verksamhet. Det måste vara en\r\nsamordning däremellan. Det var man överens om i\r\ndebatten förra onsdagen. Jag kan instämma i det.</pre><pre>Anf.  49  AGNE HANSSON (c) replik:\r\nFru talman! Jag tycker att vi har kommit betydligt\r\nnärmare varandra även i denna fråga. Jag noterar, som\r\njag tidigare sade, att det under debattens gång syntes\r\nen orientering åt ståndpunkten att man bör se över\r\nfrågorna och att de är viktiga. Eva Arvidsson betonar\r\nvikten av denna fråga. Det är också viktigt att rege-\r\nringen följer utvecklingen på detta område. Det finns\r\nskrivet i utskottets betänkande. Såvitt jag kan förstå\r\nbör det vara en skrivning som täcker in vad som nu\r\nhar hänt. Man bör också ta in frågeställningarna som\r\nrör patent i samband med forskning. Det skall inte\r\nvara möjligt. Jag tycker mig kunna notera att vi även\r\när överens om att inlemma den delen av frågeställ-\r\nningen i hela bioteknikvisionen i framtiden. Har man\r\ntydliga gränser för vad som är patenterbart som resul-\r\ntat av en forskning tror jag att man också där kan\r\npåverka forskningen i rätt riktning.</pre><pre>Anf.  50  EVA ARVIDSSON (s) replik:\r\nFru talman! Agne Hansson svarade inte på min\r\nfråga om vad patent på liv betyder. Jag kanske får\r\nsvar på den sedan.\r\nAtt ta patent på någonting betyder inte att man får\r\nutnyttja det man har tagit patent på. Patentet är det\r\ntekniska förfarandet. Det finns inga moraliska värde-\r\nringar i patentregistreringen. Den etiska värderingen\r\nligger i hur man sedan använder de uppfinningar och\r\nde upptäckter man har kommit fram till.\r\nVad händer om vi skulle förbjuda patent på liv,\r\nsom ni uttrycker det, här i Sverige och verka för det i\r\nEU? Vad händer med forskningen då? Vad är det för\r\nforskning vi skall stoppa? Var går gränserna någon-\r\nstans?\r\nBakom tveksamheterna mot att låta människan in-\r\ngripa i naturen skymtar också argumentet att männi-\r\nskan inte har rätt att leka Gud. Följaktligen borde\r\nforskarna förbjudas att göra transgena djur. Argumen-\r\ntet kan dock slå tillbaka på den som säger så. Man\r\nkan fråga sig vem det är som leker Gud och vem som\r\nsätter sig till doms över andra människors liv och\r\nhälsa om ett förbud mot att ingripa i naturens ordning\r\nhindrar att livsräddande behandlingsmetoder utveck-\r\nlas eller att existerande metoder används.</pre><pre>Anf.  51  HENRIK S JÄRREL (m) replik:\r\nFru talman! Det hade kunnat bli en ganska intres-\r\nsant debatt om vi hade fått fortsätta, men det är så\r\nmycket annat som skall avhandlas denna dag i denna\r\nkammare. Vi får återkomma till frågan längre fram.\r\nJag vill säga att jag tycker att Eva Arvidsson gav\r\nen representativ och god och såvitt jag kan bedöma\r\nockså samvetsgrann redogörelse för majoritetsskriv-\r\nningarna i utskottet när det gäller de immaterialrättsli-\r\nga frågorna. Dock vill jag säga att man märker att det\r\nfinns en klar skillnad vad beträffar värderingar mellan\r\nModeraterna i detta fall och majoriteten i utskottet när\r\ndet gäller just synen på prioritetsrätten.\r\nVi är ense om att vi skall stärka patentet som så-\r\ndant - den patentsrättsliga handlingen och processen\r\n- men vi vill därutöver gå ett steg längre och stärka\r\näven den enskilde uppfinnarens och innovatörens\r\nställning. Det menar vi att vi gör genom att förlänga\r\nprioritetsperioden från 12 till 24 månader. Vi menar\r\natt upphovsmannen skall ha en skäligare och rimligare\r\ntid på sig än vad dagens regler medger för att kunna ta\r\nställning till om hans eller hennes uppfinning eller\r\ninnovation också skall kunna nyttiggöras i andra län-\r\nder. Själva det förhållandet att den nuvarande priori-\r\ntetsperioden på 12 månader är resultatet av interna-\r\ntionella överläggningar får inte lägga hinder i vägen\r\nför att återuppta förhandlingar om en förlängd priori-\r\ntetsperiod. Vi menar att man skall göra det.</pre><pre>Anf.  52  EVA ARVIDSSON (s) replik:\r\nFru talman! Vi har olika uppfattning i denna fråga.\r\nJag vill bara hänvisa till det jag sade i anförandet. Det\r\nhar gjorts en lämplig avvägning. Då har man självfal-\r\nlet också tagit hänsyn till uppfinnarens behov av tid.\r\nVi tycker att det är en bra avvägning. Det är också\r\nen internationell överenskommelse.</pre><pre>Anf.  53  YVONNE RUWAIDA (mp):\r\nFru talman! Jag begärde inte replik. Därför går jag\r\nupp i talarstolen nu.\r\nFrågan om patent handlar inte bara om hur man\r\nutnyttjar ett patent. När det gäller patent på liv hand-\r\nlar det också om vem som skall ha äganderätten till\r\npatent på liv. Åtminstone de större bolagen forskar för\r\natt de har vinstintressen. Man vill ta patent för att\r\nkunna göra en vinst med tiden.</pre><pre>Anf.  54  EVA ARVIDSSON (s):\r\nFru talman! Patentsökandet gör att det man håller\r\npå med blir offentligt. Man kan fråga sig om den\r\nuppfinnare som lägger ned väldigt mycket pengar på\r\natt forska fram någonting inte också skall göra en\r\nekonomisk vinst. Om uppfinnaren inte har rätt att få\r\npatent på sina uppfinningar stannar forskningen upp\r\nhelt.</pre><pre>Anf.  55  YVONNE RUWAIDA (s):\r\nFru talman! Jag tror att vi måste se till att forsk-\r\nning på liv blir offentlig på andra sätt än genom pa-\r\ntentsökandet. Jag tror att detta är en väldigt viktig\r\nfråga. Den är knappast slutdiskuterad i dag. Det\r\nhandlar mycket om gränsdragningar och hur vi skall\r\nhantera dessa frågor. Jag tror inte att vi är riktigt\r\növerens i dag. Vi kommer nog att återkomma i dessa\r\nfrågor.</pre><pre>Anf.  56  EVA ARVIDSSON (s):\r\nFru talman! Öppenheten kan man få fram i alla\r\nfall. Om vi för en öppen dialog kan vi diskutera vad\r\nsom pågår. Det finns tillsynsmyndigheter inom\r\nforskningen som också gör att forskningen blir öppen.\r\nMen ersättning för nedlagt arbete får man inte om\r\nman inte söker patent och registrerar sitt patent. Det\r\nbehöver som sagt inte betyda att man kan använda\r\npatentet senare. Jag skulle vilja ta ett exempel: DDT.\r\nPatent på DDT ger inte rätt att använda DDT i dag.</pre><pre>Anf.  57  YVONNE RUWAIDA (mp):\r\nFru talman! Bakgrunden till den inställning man\r\nhar när man förbjuder patent på liv är ju att det finns\r\nen del forskning som inte är etiskt och moraliskt för-\r\nsvarbar. Om man då skall ha rätt till ersättning kom-\r\nmer ju helt enkelt den forskning som ni inte tycker är\r\nförsvarbar att öka.\r\nMen, som sagt, jag tror inte att vi kommer att bli\r\nfärdiga med den här diskussionen i dag. Vi kommer\r\nnog att återkomma till den.</pre><pre>Överläggningen var härmed avslutad.\r\n(Beslut fattades efter 13 §.)</pre><pre>10 §  Konsumentpolitiska frågor</pre><pre>Föredrogs\r\nLagutskottets betänkande 1996/97:LU13\r\nKonsumentpolitiska frågor</pre><pre>Anf.  58  MARIETTA DE POURBAIX-\r\nLUNDIN (m):\r\nFru talman! Lagutskottets betänkande\r\n1996/97:LU13, Konsumentpolitiska frågor, behandlar\r\nett stort antal motioner på det konsumentpolitiska\r\nområdet. I princip alla är från den allmänna motions-\r\ntiden.\r\nKonsumentfrågor är viktiga. Vi berörs alla dagli-\r\ngen, antingen som konsumenter av varor och tjänster\r\neller som producenter eller säljare av dessa varor och\r\ntjänster. Jag kommer här att beröra fyra motioner från\r\nModeraterna och därmed de fem moderata reservatio-\r\nnerna - en är gemensam med Folkpartiet och Miljö-\r\npartiet. Den avser produktsäkerhetslagen och de of-\r\nfentliga tjänsterna. Givetvis står vi bakom alla våra\r\nfem reservationer, men för tids vinnande kommer jag\r\nbara att yrka bifall till reservation 1.\r\nI kommittémotionen 1996/97:L709, Konsument-\r\npolitiken, tas den moderata synen på konsumentpoli-\r\ntiken i stort upp. En marknadsekonomi är för konsu-\r\nmentpolitiken, precis som för all annan politik, en\r\ngrundförutsättning för oss moderater. En marknadse-\r\nkonomi ger konsumenterna makt att välja och makt att\r\nvälja bort. Fasta spelregler och konkurrens på lika\r\nvillkor är en förutsättning för att en marknadsekonomi\r\nskall fungera. Den moderata konsumentpolitiken\r\nsyftar bl.a. till att öka den konkurrensutsatta sektorn,\r\natt avveckla offentliga monopol och minska det of-\r\nfentliga ägandet i näringsverksamheter.\r\nAtt det är medborgarna som är bäst lämpade att\r\nfatta beslut som rör deras egen livssituation borde\r\nvara självklart för alla politiker, även när det gäller\r\nkonsumentfrågor. Men så är inte fallet.\r\nFru talman! Socialdemokraterna har under årtion-\r\nden inom såväl det konsumentpolitiska området som\r\nalla andra områden tagit över ansvaret från medbor-\r\ngarna och dessutom försökt styra dem. Inom det kon-\r\nsumentpolitiska området har det främst tagit sig ut-\r\ntryck i en omfattande lagstiftning, offentliga institu-\r\ntioner och offentligt finansierade och dominerade\r\nkonsumentorganisationer. Vidare ser Socialdemokra-\r\nterna konsumentpolitiken som ett fördelningspolitiskt\r\ninstrument. Det är kanske därför vi i Sverige har så få\r\ninitierade konsumentorganisationer och konsumentfö-\r\nreningar som kommer underifrån, från medborgarna.\r\nModeraternas främsta mål för konsumentpolitiken\r\när att främja medborgarnas intresse som aktörer på en\r\nmarknad och som konsumenter av varor och tjänster.\r\nVi vill utforma konsumentpolitiken så att förutsätt-\r\nningar finns för hushållen att utnyttja sina egna möj-\r\nligheter och resurser, enligt egna önskemål. Natur-\r\nligtvis skall också konsumenternas rättsliga ställning\r\noch hälso- och säkerhetsaspekter tillgodoses. Vi vill\r\nfaktiskt också att konsumentpolitiken skall få konsu-\r\nmenterna intresserade av en ur miljösynpunkt lång-\r\nsiktigt hållbar utveckling.\r\nKonsumentverkets uppgifter är, enligt Moderater-\r\nna, i dag alldeles för omfattande, vilket leder till en\r\nsplittring av verksamheten. Vi anser därför att Kon-\r\nsumentverkets myndighetsuppgifter bör skiljas ut, och\r\nicke myndighetsbetingade verksamheter - t.ex. för-\r\nlags-, provnings- och förslagsverksamheter, bör\r\növerlåtas åt privata aktörer. Vidare vill vi att Konsu-\r\nmentombudsmannen ges en självständigare ställning.\r\nI dag kan Konsumentombudsmannen som åklagare i\r\nMarknadsdomstolen åberopa regler som han själv i\r\negenskap av generaldirektör i Konsumentverket har\r\nutarbetat. Är detta förenligt med grundläggande rätt-\r\nsprinciper om opartiskhet? Vi moderater anser att det\r\ninte är det.\r\nBeträffande konsumentpolitiken i EU tänker jag\r\nav tidsskäl fatta mig väldigt kort. Naturligtvis har vi\r\nsamma utgångspunkter för konsumentpolitiken i EU\r\nsom vi har för den svenska konsumentpolitiken. Det\r\nviktiga är att besluten fattas så nära medborgarna som\r\nmöjligt och så ofta som möjligt av medborgarna själ-\r\nva.\r\nI den moderata kommittémotionen 1996/97:L702\r\ntas de offentliga tjänsterna och produktsäkerhetslagen\r\nupp. Under 1996, i och med att vi fattade beslut om\r\nbetänkande LU21, ändrades produktsäkerhetslagen,\r\nså att den även omfattar offentliga varor - dock icke\r\ntjänster. Vi moderater ansåg redan då att lagen borde\r\nomfatta både offentliga varor och offentliga tjänster,\r\nprecis som produktsäkerhetslagen sedan 1988 har\r\nomfattat privata varor och tjänster. För konsumenter\r\noch producenter är det viktigt att lika regler gäller.\r\nOch ur konkurrensneutralitetssynpunkt är det mycket\r\nanmärkningsvärt att offentliga tjänster undantas.\r\nFru talman! För att utskottsmajoriteten, Socialde-\r\nmokraterna och Centern, skall förstå tror vi att vi,\r\nnästa gång vi skriver motioner på det här området,\r\nskall föreslå att privata tjänster inte skall omfattas av\r\nproduktsäkerhetslagen. Då kanske det blir tydligare.\r\nI kommittémotion 1996/97:L706, Avskaffande av\r\nMarknadsdomstolen, tar vi upp att Marknadsdomsto-\r\nlen borde avskaffas, precis som alla andra special-\r\ndomstolar. Marknadsdomstolen, som inrättades i\r\nbörjan av 70-talet, har i dag sju anställda. Ordföran-\r\nden och tre sekreterare är jurister. Man har ett anslag\r\npå ca 6 miljoner kronor och har en handläggningstid\r\npå fyra till tio månader. Man har ungefär 30 mål per\r\når till en kostnad av 65 000 kr per mål. Vi moderater\r\nvill att 1995 års domstolskommitté skall få ett\r\ntilläggsdirektiv att göra en allmän översyn även av\r\ns.k. specialdomstolar. Man skall då också överväga\r\nformerna för ett avskaffande av Marknadsdomstolen.\r\nTill sist, fru talman, vill jag ta upp motion\r\n1996/97:L701 av Jeppe Johnsson och Göthe Knutson,\r\nDen enskildes rätt vid tvist om tele-, el- och vatten-\r\nräkningar m.m. Vid en tvist om hyran - om hyresgäs-\r\nten och hyresvärden inte är överens - kan man i dag\r\ndeponera den omtvistade delen hos länsstyrelsen. Vid\r\nandra tvister finns inte den utvägen. Det finns alltså\r\ntvister om el-, vatten-, tele- och renhållningsavgifter.\r\nMan kan t.ex. få en väldigt hög telefonräkning som är\r\nhelt orimlig. Man vet att den är felaktig. Men om man\r\ninte betalar blir telefonen avstängd, med allt vad det\r\nmedför för den enskilda människan.\r\nVår uppfattning är att man i dessa uppräknade fall\r\nskall kunna deponera ett skäligt belopp hos länsstyrel-\r\nsen i avvaktan på en utredning om vad som är riktigt,\r\nt.ex. när det gäller telefonräkningen. En skälig avgift\r\nkanske kan beräknas på medelförbrukningen under\r\ndet gångna året.\r\nFru talman! Trots en relativt positiv skrivning i\r\nbetänkandet avseende den här delen har vi en reser-\r\nvation. Skälet är att vi upplever att den nuvarande s-\r\nregeringen har en oförmåga att komma till skott i\r\nolika frågor. Och när man väl kommer till skott tar\r\nman ofta tillbaka besluten eller omprövar dem.</pre><pre>Anf.  59  BIRGITTA CARLSSON (c):\r\nFru talman! Jag vill börja med att yrka bifall till\r\nvår reservation nr 5.\r\nKonsumenter är vi alla. Vi ställs nästan varje dag\r\ninför olika valsituationer. Konsumentpolitiska frågor\r\nhar en lång tradition i vårt land. Jag kommer mycket\r\nväl ihåg den första gången jag hade kontakt med en\r\nkonsumentvägledare. Det var i en skola i min hem-\r\nbygd. En hemkonsulent från hushållningssällskapet\r\nhade inbjudit till en konsumentkväll. Det var i början\r\nav 60-talet. Inriktningen var hur man skulle inreda\r\noch bygga upp sitt första egna boende.\r\nMånga av de tips och råd som denna hemkonsu-\r\nlent delade med sig till oss deltagare har jag sedan\r\nhaft stor användning av vid olika val som jag som\r\nkonsument gjort. Vi är alla, som sagt, konsumenter.\r\nSom sådana är det viktigt att vi kan känna oss trygga\r\nmed den märkning av produkter som finns i Sverige\r\nnär vi befinner oss i olika valsituationer.\r\nInom alla områden har det hänt otroligt mycket\r\nsedan början av 60-talet då jag första gången deltog i\r\nträffen med hemkonsulenten och fram till i dag. Ut-\r\nbudet av varor och tjänster har förändrats och ökat\r\noerhört mycket under den här tiden. Det är således\r\ninte alltid så lätt att göra rätt val.\r\nEn fråga som inte var så aktuell på 60-talet är frå-\r\ngan om hur vi skall förverkliga och bygga vidare på\r\nkretsloppssamhället. Vi vill ha ett långsiktigt och\r\nuthålligt samhälle som tillgodoser dagens konsumen-\r\nters behov utan att inkräkta på kommande konsumen-\r\nters. Miljöns hållbarhet måste stå i centrum för oss\r\nkonsumenter.\r\nCenterpartiets vision är att kommande konsumen-\r\nter ändrar sitt levnadsmönster så att vi får ett ekolo-\r\ngiskt hållbart och ett ekonomiskt livskraftigt samhälle.\r\nVår politik förenar miljöansvaret och detta med en\r\nhållbar ekonomisk utveckling. För att förverkliga vår\r\npolitik anser vi att det är angeläget att konsumenterna\r\nverkligen ges möjlighet att göra rätt val. Här kommer\r\nmiljömärkningen in.\r\nSvanmärkningen står för miljömärkning av pro-\r\ndukter sedan slutet av 80-talet och är en frivillig mil-\r\njömärkning. Den är också till vägledning för många\r\nkonsumenter. Sedan 1992 har vi en gemensam miljö-\r\nmärkning i EU som symboliseras med en blomma,\r\nden s.k. EU-blomman.\r\nVi i Centerpartiet anser att utvecklingen med att\r\nutveckla miljömärkningssystemen skall fortsätta. Vi\r\nmenar att regeringen bör komma med förslag till en\r\nny organisation för Miljömärkningskommittén. I\r\ndenna verksamhet bör miljöorganisationerna, företa-\r\ngen och dagligvaruhandeln ges ett större inflytande. I\r\nvår reservation säger vi att regeringen snarast bör\r\nåterkomma till riksdagen med förslag till en ny orga-\r\nnisation för miljömärkning. Målsättningen måste vara\r\natt all miljömärkning ges en sådan utformning och\r\ninriktning att den underlättar och stimulerar val av\r\nenergisnåla och kretsloppsanpassade produkter. Just\r\natt välja energisnåla produkter är ju något som nu fått\r\nökad aktualitet genom energiuppgörelsen. Ett viktigt\r\ninslag där måste vara att spara energi.\r\nAmbitionsnivån vad gäller miljömärkning är hög i\r\nSverige. Det måste den vara även i framtiden. Vi\r\nmåste vara beredda att gå längre än man gör i bl.a.\r\nEU.\r\nBetänkandet innehåller olika frågor. En annan frå-\r\nga som vi i Centerpartiet har aktualiserat tas upp i en\r\nmotion av Ingbritt Irhammar m.fl. Det handlar om\r\nbetaltjänster. Vi vill att informationen om finansiella\r\ntjänster skall förbättras för att konsumenterna skall\r\nkunna ha nytta av det ökade utbudet. Vi vill också ha\r\nen utvidgning av de konsumentskyddande lagarna när\r\ndet gäller kontokort, och vi lyfter även fram behovet\r\nav ett lagligt skydd för konsumenterna när det gäller\r\nbetalningssystem med betalkort inom EU.\r\nFrågan behandlades i riksdagen hösten 1995.\r\nRiksdagen beslutade då om ett utökat stöd inom det\r\nhär området. Utskottet konstaterade att konkurrensen\r\npå det finansiella området hade ökat och att den snab-\r\nba utvecklingen med nya tekniska lösningar, inte\r\nminst på betaltjänstområdet, kunde medföra konsu-\r\nmentproblem.\r\nDet handlar om att ge konsumenterna ett starkare\r\nstöd i fråga om att ta till vara sina rättigheter och att\r\nvara aktiva på det området. Konsumentombudsman-\r\nnen och Konsumentverket har fått ökade resurser för\r\natt klara av detta.\r\nBetaltjänstutredningen har avlämnat sitt betänkan-\r\nde. I det betänkandet finns det förslag på området\r\nbetaltjänster. Frågan utreds nu i Regeringskansliet. Vi\r\nhoppas och tror att det så småningom kommer ett\r\nförslag.\r\nI och med den positiva skrivningen i betänkandet\r\noch kunskapen om att frågan bereds har vi valt att inte\r\nreservera oss just i den frågan.</pre><pre>Anf.  60  TANJA LINDERBORG (v):\r\nFru talman! Sedan riksdagen i juni 1995 fastställ-\r\nde mål och inriktning för konsumentpolitiken har\r\ngenmanipulerad mat hamnat i fokus i den svenska\r\ndebatten. I det här betänkandet behandlas inte frågan\r\nom manipulerad mat. Likväl är det en väldigt viktig\r\nkonsumentpolitisk fråga. Vi har ju nu sådana livsme-\r\ndel i våra butiker, om än i begränsad omfattning ännu\r\nså länge. Vilka livsmedel det rör sig om vet vi inte,\r\ndärför att producenterna struntar i att märka sina pro-\r\ndukter; detta trots att det i denna riksdag finns total\r\npolitisk enighet på den punkten.\r\nManipulerade livsmedel väcker stark oro hos\r\nmänniskor. Den oron måste tas på allvar. Frågan är\r\nvem som skall ha makten över maten, konsumenterna\r\neller producenterna. Naturligtvis är det konsumenter-\r\nna som skall ha det, men det förutsätter att vi konsu-\r\nmenter får en rimlig chans att välja vad vi vill stoppa i\r\noss.\r\nFör närvarande pågår i världen minst sex forsk-\r\nningsprojekt i fråga om genmanipulerad potatis. Po-\r\ntatis är det absolut främsta baslivsmedlet, i varje fall\r\nhär i Norden. Den första genmanipulerade potatisen\r\nhar nyligen satts i Skåne, men den skall användas\r\ninom pappersindustrin. Tack och lov! får man väl\r\nsäga. Gener från kyckling och jättesilkesmal samt\r\ngener från människor experimenteras det med inom\r\npotatisbranschen. Vidare genmanipuleras majs med\r\ngener från skorpion, sallad och gurka med gener från\r\narktisk flundra osv. Vid genmanipulation kan gener\r\nfrån allergiframkallande ämnen, t.ex. nötter och skal-\r\ndjur, tas ur sitt sammanhang och placeras i helt andra\r\nlivsmedel, exempelvis i tomater. Om ett allergifram-\r\nkallande medel följer med i processen kan det bli\r\nödesdigert för personer med allergiska besvär. Det vet\r\ni varje fall vi som är föräldrar till allergiska barn.\r\nI dag kan ingen garantera att genmanipulerade\r\nlivsmedel är ofarliga. Det har ansvarig EU-\r\nkommissionär bekräftat. Eva Arvidsson nämnde i\r\nsamband med behandlingen av föregående betänkan-\r\nde något om DDT. Uppfinnaren av DDT fick nobel-\r\npriset 1949. 30 år senare kunde man alltså bevisa att\r\npreparatet var farligt. Nu finns det inte längre i han-\r\ndeln.\r\nI lagutskottets betänkande tas frågor om miljö och\r\nkonsumtion upp. Likaså tas frågan om miljömärkning\r\nupp. I motion L712 av Hanna Zetterberg m.fl. efterly-\r\nses förslag om hur miljöargumenten i marknadsfö-\r\nringen kan saneras. Bakgrunden är att mycket av\r\nreklamen numera riktar in sig på att vara miljövänlig.\r\nDet har ju blivit ett säljargument. För en tid sedan\r\npåstod en företrädare för bilbranschen i en reklam-\r\nkampanj att man är miljöaktivist om man köper en ny\r\nbil. Fantastiskt!\r\nDet är viktigt för konsumenterna att miljöinfor-\r\nmationen är saklig och korrekt. Det är vi alla överens\r\nom. Konsumenternas miljöengagemang har stor bety-\r\ndelse för utvecklingen och breddningen av miljövän-\r\nliga produkter. Men det är inte så lätt att botanisera\r\nbland alla typer av miljömärkningssystem som före-\r\nkommer på butikshyllorna, precis som Birgitta Carls-\r\nson var inne på. Det måste alltså bli ett mycket enkla-\r\nre och mera överskådligt system för att märkningen\r\növer huvud taget skall kunna behålla sin legitimitet.\r\nEftersom det pågår ett omfattande beredningsarbete i\r\nRegeringskansliet om hur miljömålet för konsument-\r\npolitiken skall uppnås avstår jag från att reservera mig\r\ntill förmån för motionen. Jag ser med spänning fram\r\nemot regeringens kommande förslag.\r\nAvslutningsvis yrkar jag bifall till reservation nr 7\r\nsom rör åtgärder för att motverka vissa typer av indi-\r\nrekt reklam. Reservationen är föranledd av en miljö-\r\npartimotion där man tar upp frågan om tobaks- och\r\nalkoholreklam i form av sponsring och s.k. produkt-\r\nplacering inom filmindustrin.\r\nJag är inte motståndare till sponsring som sådan.\r\nDäremot är jag mycket tveksam till att alkohol- och\r\ntobaksföretag sponsrar filmindustrin samt idrotts- och\r\nkulturevenemang. Den typen av evenemang drar ofta\r\nstor publik. Det är inte sällan som det är unga männi-\r\nskor som besöker sådana här tillställningar. Sponsring\r\när ingen välgörenhet, vilket man ibland kan förledas\r\natt tro, utan sponsring är en helt medveten handling\r\nfrån sponsorernas sida. Syftet är att få så många som\r\nmöjligt att köpa deras produkter.\r\nFrågan om indirekt tobaksreklam har varit föremål\r\nför utredning. Det pågår också en översyn av mark-\r\nnadsföring av alkoholdrycker. I november 1995 läm-\r\nnades ett betänkande med förslag till lagregler som\r\nbegränsar indirekt tobaksreklam. Där uppmärksam-\r\nmades också reklam genom spronsring och produkt-\r\nplacering. Regeringen sägs komma med ett ställnings-\r\ntagande senare i vår - det har aviserats i alla fall. Men\r\neftersom jag inte kan se av propositionsförteckningen\r\natt ett förslag är på väg har jag reserverat mig på den\r\nhär punkten. Jag är nämligen litet otålig i dessa frå-\r\ngor.</pre><pre>Anf.  61  TALMANNEN:\r\nJag vill erinra om att de mycket viktiga inslag i\r\nTanja Linderborgs debattinlägg som handlar om gen-\r\nfrågor inte riktigt har täckning i utskottets betänkande.\r\nJag vill för den fortsatta debatten rekommendera\r\nledamöterna att hålla sig till det som har täckning i\r\nbetänkandet.</pre><pre>Anf.  62  YVONNE RUWAIDA (mp):\r\nFru talman! Det här betänkandet tar upp ett antal\r\nmotioner från den allmänna motionstiden som rör\r\nkonsumentfrågor. Hur är det med konsumenternas\r\nställning i dag? Konsumenternas ställning blir bara\r\nsvagare. Konsumenternas rättigheter urholkas. Jag\r\nskall ge några exempel på försämringar som skett på\r\nsenare tid.\r\nVi kan i dag inte längre ha krav på att man skall\r\nvisa förpacknings- eller bakningsdag på olika produk-\r\nter. Vi kan inte heller ställa krav på att man på inne-\r\nhållsdeklarationen exakt skall redovisa vad som finns\r\ni ett livsmedel. Det är inte nödvändigt att ange det\r\nsom utgör mindre än 25 % totalen, vilket är helt oac-\r\nceptabelt. Vi tillåter i dag flera livsmedelstillsatser -\r\nsötningsmedel i livsmedel, fler färgämnen bl.a. i\r\nbarnmat - som vi tidigare inte har tillåtit. Enligt EU-\r\ndirektivet 207/93 kan genmanipulerade grönsaker och\r\nfrukter få säljas som ekologiska. Vi kan inte längre\r\nställa krav på att man skall ha jämförpriser. Hambur-\r\ngare kan i dag innehålla 48 % kött och kallas hambur-\r\ngare. Tidigare har andelen kött som måste finnas i en\r\nhamburgare varit 80 %.\r\nVi kan ställa krav på att märka levande genföränd-\r\nrade livsmedel. Efter den 1 maj kan vi ställa krav på\r\natt märka döda genförändrade livsmedel. Men det är\r\n80 % av genförändrade livsmedel som inte kommer\r\ntäckas av lagstiftningen. På många olika sätt försvagas\r\nkonsumenternas rättigheter. Det kan vi inte tillåta. Vi\r\nkan inte låta hänsyn till hälsa och miljö gå före den\r\ninre marknaden inom EU. Vi kan inte låta hänsyn till\r\nhälsa och miljö gå före den fria världshandeln.\r\nDen svenska konsumentpolitiken på papperet sä-\r\nger: Det övergripande målet för svensk konsument-\r\npolitik i EU är att ge konsumenterna en stark ställning\r\npå marknaden och att främja konsumenternas intres-\r\nsen och inflytande i ett integrerat Europa. Samtidigt\r\nskall det vara möjligt att bibehålla och utveckla nivån\r\npå svensk konsumentpolitik.\r\nDet är Sveriges konsumentpolitik inom EU på\r\npapperet. Men hur ser det ut med EU:s konsument-\r\npolitik på papperet? Där heter det: Enligt fördraget\r\nskall EU-samarbetet bidra till att uppnå en hög kon-\r\nsumentskyddsnivå genom tillnärmning av medlems-\r\nstaternas bestämmelser som syftar till att upprätthålla\r\nden inre marknaden och få den att fungera.\r\nDet är två skilda ställningstaganden. Där krockar\r\nvårt ställningstagande med EU:s konsumentpolitik.\r\nEU-medlemskapet är hämmande. Men jag tror också\r\natt man från svensk sida inte är beredd att ta det som\r\nkallas politiska risker, att våga, att gå före, att ställa\r\nkrav, att bråka litet grand. Vi är som bekant lydigast i\r\nklassen i EU. Det gäller många EU-frågor. Det kanske\r\nberor på att vi är nya medlemmar, men där måste\r\nSverige bli litet tuffare. När man ser på de försäm-\r\nringar som sker för konsumenterna undrar man: Vem\r\när den som styr? Varför fattas dessa beslut? Vad\r\nkommer att hända i framtiden i det tidigare ändå nå-\r\ngorlunda konsumentvänliga Sverige? Vad kommer att\r\nhända med opinionen hemma? Kommer den att tystna\r\nalltmer med tiden därför att man vänjer sig vid för-\r\nsämringarna?\r\nJag går nu över till olika reklamfrågor. I Sverige\r\nvill vi förbjuda TV-reklam som är riktad till barn,\r\nvilket är bra. Där har vi en enighet i Sverige. Vi har\r\nverkat för att få igenom detta i EU men inte riktigt fått\r\ngehör. Nu kan vi förmodligen inte längre förbjuda\r\nTV-bolag som sänder från länder utifrån Sverige att\r\nsända TV-reklam som är speciellt riktad till barn. Det\r\när ett förhandsbesked från EU. I framtiden vet vi inte\r\nvad som kommer att hända med TV-reklamen i Sveri-\r\nge även på andra områden. Jag kan ge några exempel\r\npå vad som händer i EU. Kommissionen har t.ex.\r\nuppmanat Belgien att ta bort regler som förbjuder\r\nreklam i TV för alkoholhaltiga drycker med mer än\r\n10 % alkoholinnehåll. Det anser kommissionen vara\r\nett förtäckt handelshinder. Handelshinder är alltid det\r\nargument som används. På flera områden ser vi hur\r\nnationella regler vad gäller reklam faktiskt försvinner.\r\nUtvecklingen går mot en uppluckring av reklamför-\r\nbud.\r\nSvensk alkoholpolitik har varit socialpolitik. EU\r\nser alkoholpolitik som handelspolitik. I Sverige har vi\r\nhaft Systembolag, åldersgränser och förbud mot alko-\r\nholreklam. Nu kommer förmodligen Systembolaget\r\ntyvärr inte längre att få ha kvar sitt försäljningsmono-\r\npol. Vad händer i förlängningen med alkoholrekla-\r\nmen?\r\nVi i Miljöpartiet har drivit bl.a. detta att man\r\nmåste försöka motverka konsumentens försvagade\r\nställning. Bl.a. i mediesammanhang anser vi att man\r\nskall kunna filtrera bort vissa typer av TV-sändningar\r\ngenom s.k. W-chips, alltså sändningar som innehåller\r\nvåld, pornografi, barnreklam eller kanske alkohol-\r\nreklam. Det skall man kunna införa. Det ger åtminsto-\r\nne en familj en rättighet att kunna sålla bort sådant\r\nsom man anser att barnen, eller familjen i sin helhet,\r\ninte skall titta på.\r\nNär det gäller indirekt reklam vid produktplace-\r\nring kan jag bara hålla med Tanja Linderborg. Jag går\r\ndärmed vidare till frågor om miljö och konsumtion.\r\nI vårt vardagsliv påverkar vi miljön. När vi äter,\r\nstädar, tvättar, reser, hanterar avfall och genom vår\r\nfritid påverkar vi miljön på olika sätt. Listan är lång.\r\nUtsläppen från hushållen är nära hälften av de totala\r\nmiljöförstörande utsläppen i Sverige. Det visar hur\r\nviktiga konsumtionsfrågorna är vad gäller att få en\r\nhållbar utveckling. Miljömålet kommer ofta i konflikt\r\nmed olika konsumentpolitiska mål. Därför är det\r\nviktigt att vi sätter pris för miljöförstöring. Det är\r\nockså konsumentpolitik.\r\nVi har sett en ökning av vilseledande miljöargu-\r\nment i marknadsföringen. Konsumentverket bör satsa\r\npå att motverka sådan reklam, t.ex. annonsen: Bli\r\nmiljöaktivist - köp en ny bil! Frågan är: Vilka intres-\r\nsen ligger bakom den? Det är Motormännens riksför-\r\nbund, en organisation. Enligt dagens marknadsfö-\r\nringslag kan man inte komma åt organisationer som\r\ngör den här typen av reklam. Jag förmodar att det var\r\nolika bilintressen och bilindustrin som låg bakom att\r\norganisationen gjorde den här reklamen. Det här är ett\r\nområde som måste bevakas.\r\nJag skall så gå över till miljömärkning. Miljö-\r\nmärkning är ett väldigt bra sätt att få konsumenterna\r\natt agera hållbart, att handla miljövänligt. Det ger\r\nenkel och tydlig information. Vi har i dag tre miljö-\r\nmärkningssystem: EU-blomman, den nordiska miljö-\r\nmärkningen och Naturskyddsföreningens miljömärk-\r\nning. Inom EU vill man i framtiden att EU-\r\nmärkningen skall ersätta de nationella systemen. Det\r\när en attityd och en utveckling som finns, en åsikt som\r\nkommit till uttryck på olika sätt. Jag märker att man\r\nfrån regeringens håll nästan aldrig nämner den svens-\r\nka miljömärkningen, Naturskyddsföreningens miljö-\r\nmärkning. Ändå är just Naturskyddsföreningens mil-\r\njömärkning ett lysande exempel på hur miljömärkning\r\nskall fungera. Man har ett genomskinligt system som\r\nkonsumenten kan ha förtroende för. Men både den\r\nnordiska miljömärkningen och EU:s miljömärkning\r\nhar stora brister som kan leda till att konsumenterna\r\nförlorar förtroendet för miljömärkningen. Det har hänt\r\ni många länder, t.ex. i Tyskland och USA. Jag anser\r\ndet negativt att regeringen inte bevakar och uppskattar\r\nden nationella miljömärkningen i dag, som fungerar\r\nså bra.\r\nJag yrkar bifall till reservationerna 4 och 6. Vi\r\nställer oss naturligtvis också bakom övriga reservatio-\r\nner.</pre><pre>Anf.  63  KARIN OLSSON (s):\r\nFru talman! Konsumentpolitik är viktigt. Dess-\r\nutom är det en aning enklare att hantera än lagutskot-\r\ntets förra ärende.\r\nVi är många som tycker att konsumentpolitik är\r\nviktigt. Extra viktig är den i tider när många lever\r\nunder små omständigheter. Det gäller i dag, inte för\r\nalla men dessvärre för alltför många.\r\nEtt litet citat ur moderaternas motion visar att vi\r\ninte är helt överens om inriktningen i de här frågorna:\r\n\"I en politiskt styrd ekonomi finns hela tiden skäl\r\nför de ansvariga att söka hålla priserna på populära\r\nvaror på en konstlad nivå. Detta leder till en snedvri-\r\nden konsumtion, slöseri med råvaror och stagnation i\r\nden tekniska utvecklingen. Utrymmet för maktfull-\r\nkomlighet, påtryckningar, korruption och 'svarta'\r\nmarknader ökar på bekostnad av ansvarsfullt ekono-\r\nmiskt beteende. Marknadsekonomi innebär att gamla\r\nlösningar ständigt får vika för nya, som är bättre äg-\r\nnade att tillfredsställa konsumenterna. Marknadseko-\r\nnomi innebär ett kontinuerligt förnyelsearbete.\"\r\nFru talman! Jag skulle vilja be Marietta de Por-\r\nbaix-Lundin att förklara vad ni moderater menar med\r\ndetta.\r\nEn annan passus som också förvånar mig är den-\r\nna: \"Varje människa mår väl av att uppleva att hon\r\nkan välja fritt och själv bedöma och ta ansvar för sina\r\nbeslut.\"\r\nDet är inte det fria valet som är det största pro-\r\nblemet för många av oss, utan det handlar mer om den\r\nosäkerhet som många konsumenter känner när de\r\nkonfronteras med varuhusens hyllmeter av tvättmedel,\r\nknäckebröd, rökta korvar och kattmat. Nog har vi ett\r\nfritt och stort utbud av allt konsumenten kan tänkas\r\nvilja ha.\r\nMen det är inte i första hand konsumenternas krav\r\natt det skall finnas ett så enormt utbud av allt. Därför\r\nkan den valfriheten sägs vara skenbar, eftersom den\r\nverkliga möjligheten att påverka utbudet är tämligen\r\nlitet. För mig som socialdemokrat är detta en orättvisa\r\nsom drabbar de svagaste konsumenterna. Görs ett\r\nfelköp betyder det mer för dem än för de som har råd\r\natt rätta till sina misstag.\r\nFru talman! Genom en stark konsumentpolitik kan\r\nklyftorna minska mellan skenbar och verklig frihet.\r\nDet tycker jag är bra konsumentpolitik. Med andra\r\nord: Konsumentpolitiken är viktig för alla, men allra\r\nviktigast för de utsatta hushållen.\r\nDen enskilde konsumentens kunskap är också\r\nmycket viktig. Det kan och bör sägas många gånger.\r\nDen som har kunskap utnyttjar sina pengar på ett\r\nbättre sätt än den som saknar kunskap. Det är dyrt\r\näven inom det här området att sakna kunskap.\r\nMarknadsekonomin har många brister som kon-\r\nsumentpolitiken kan motverka.\r\nKonsumentpolitiska regler bidrar till en sund kon-\r\nkurrens på sunda villkor. Konsumentpolitiken är en\r\nviktig del av fördelningspolitiken, Marietta de Por-\r\nbaix-Lundin, genom att den både kan stödja och un-\r\nderlätta för konsumenterna i förhållande till producen-\r\nterna.\r\nDe viktigaste aktörerna inom det här området är\r\nnaturligtvis de enskilda konsumenterna. Som stöd\r\nbehövs de frivilliga organisationerna. Dessa organisa-\r\ntioner gör ett fantastiskt arbete. Jag vet inte om Ma-\r\nrietta de Porbaix-Lundin är missledd, men vi har\r\nvärldens största konsumentorganisation här i Sverige\r\ngenom konsumentkooperationen.\r\nKommunernas ansvar är också mycket viktigt. På\r\nvissa håll fungerar det bra, på andra håll mindre bra.\r\nDär det inte fungerar måste det utvecklas framför allt\r\nmed tanke på den arbetsbelastning som skuldsane-\r\nringslagen innebär. Konsumentvägledare med sina\r\nspeciella kunskaper kan hjälpa och stödja dem som av\r\nolyckliga omständigheter har hamnat i svåra ekono-\r\nmiska situationer.\r\nStatlig konsumentpolitik är en viktig förutsättning\r\nför att konsumentpolitiken skall bli en aktiv och viktig\r\ndel bland alla andra politiska områden, vilket jag\r\nredan har pläderat för. I juni 1995 antogs konsument-\r\npolitiska riktlinjer som är framåtsyftande.\r\nKonsumentpolitiken är också en viktig del av och\r\nett komplement till näringspolitiken genom bl.a. mil-\r\njömärkning och standardisering. Det bidrar i sin tur\r\ntill att stärka konsumenternas långsiktiga behov och\r\npå så sätt stärks också industrins konkurrenskraft.\r\nKonsumentpolitiken är ett viktigt instrument i\r\nmiljöpolitiken. Utredningen Konsumenterna och\r\nmiljön, som just nu behandlas inom Regeringskansli-\r\net, tar upp många av de frågor som motionärerna tar\r\nupp. Därför kan motionärerna känna sig ganska för-\r\ntröstansfulla inför det resultat som vi kommer att få ta\r\ndel av framöver.\r\nVår vision, dvs. den socialdemokratiska visionen,\r\när att Sverige skall bli det första ekologiskt hållbara\r\nsamhället i Europa. För detta måste vi bedriva ett\r\naktivt arbete inom många områden där konsument-\r\npolitiken kommer att få en framträdande roll.\r\nEn offensiv konsumentpolitik kan därför underlät-\r\nta för konsumenterna att bedöma miljökonsekvenser-\r\nna av sitt agerande. Det kommer att innebära att vi får\r\nkonsumtionsmönster som är så litet miljöbelastande\r\nsom möjligt. Ett sätt att göra det lättare för oss kon-\r\nsumenter att leva miljövänligt är en bra miljömärk-\r\nning.\r\nRegeringen håller för närvarande på att se över\r\nmiljömärkningssystemet för att få mer och bättre\r\nmiljömärkning. En väl fungerande miljömärkning är\r\nen bra garanti för oss konsumenter.\r\nFler utredningar har gjorts som behandlar miljö-\r\npolitiken sett ur olika perspektiv. Det är ett bevis för\r\natt vi socialdemokrater tar miljöpolitiken på fullaste\r\nallvar. Konsumenterna och miljön är den utredning\r\nsom berör just det område som vi debatterar i dag. Jag\r\nkänner igen en del av argumenten från utredningen.\r\nDe återfinns också i motionerna.\r\nFru talman! Genom vårt medlemskap i EU har vår\r\nsvenska konsumentverksamhet knutits samman med\r\nden som bedrivs på gemenskapsnivå. Tillfälle har\r\nskapats att påverka utvecklingen av konsumentpoliti-\r\nken också i ett europeiskt perspektiv, samtidigt som\r\nvissa begränsningar när det gäller möjligheten till\r\nnationella avvikelser har uppkommit. Yvonne Ruwai-\r\nda tog upp några exempel.\r\nSom den positiva person jag är ser jag de möjlig-\r\nheter som finns genom EU-medlemskapet. Dessutom\r\nvet jag att Sverige är mycket pådrivande inom kon-\r\nsumentpolitikens område i den pågående regerings-\r\nkonferensen. Konsumentpolitiken måste ses som ett\r\nviktigt och självständigt politikområde, precis som\r\nt.ex. socialpolitik och miljöpolitik. Detta är Sveriges\r\nprincipiella ståndpunkt. Dessutom bör konsumentin-\r\ntresset på ett klarare sätt integreras i gemenskapspoli-\r\ntiken också på andra områden.\r\nTV-reklam riktad till barn är en fråga som Sverige\r\nägnat mycket tid åt. Intresset för frågan har ökat avse-\r\nvärt och chanserna att ett förbud mot otillbörlig re-\r\nklam och barnreklam införs även på EU-nivå har\r\nblivit mycket större.\r\nAtt konsumentpolitiken har fått ett eget kapitel i\r\ndet utkast till fördrag som nu diskuteras är ett fram-\r\nsteg. Det är en bra bas för fortsatta förhandlingar, men\r\ndet är inte tillräckligt långtgående. Under våren när\r\nfrågan kommer att diskuteras vidare kommer Sverige\r\natt fortsätta sitt arbete med att få gehör för sina syn-\r\npunkter.\r\nFru talman! Detta tycker jag är mycket positivt.\r\nI reservation 7 tas frågan om indirekt reklam upp.\r\nFrågor som berör indirekt reklam av tobak och alko-\r\nhol tas på största allvar. Regeringen kommer i maj att\r\nta ställning till ett förslag om förbud mot indirekt\r\ntobaksreklam. Detta kommer att redovisas i en skri-\r\nvelse till riksdagen. Det är kanske därför som Tanja\r\nLinderborg inte har kunnat finna det.\r\nPå alkoholområdet har regeringen tillsatt en utre-\r\ndare som skall göra en översyn av bestämmelserna om\r\nmarknadsföring av alkoholdrycker. Det kommer att\r\nläggas fram ett betänkande den 1 oktober. Mot den\r\nbakgrunden finner utskottet det inte särskilt angeläget\r\natt vidta ytterligare åtgärder i dagsläget. På dessa två\r\nområden borde reservanterna kunna känna sig nöjda.\r\nProduktsäkerhetsfrågorna är viktiga konsument-\r\nfrågor. Produktsäkerhetslagen syftar till att motverka\r\natt farliga varor och tjänster orsakar person- eller\r\negendomsskador. Därför utvidgades produktsäker-\r\nhetslagens tillämpningsområde förra året till att om-\r\nfatta även varor som tillhandahålls i offentlig verk-\r\nsamhet. Det krav som finns i reservation 9, att även\r\noffentliga tjänster skall omfattas av produktsäkerhets-\r\nlagen, avvisas eftersom de tjänster som avses täcks av\r\nspeciallagstiftning. Här följer några exempel: Hälso-\r\noch sjukvårdslagen, socialtjänstlagen och skollagen.\r\nKan Marietta de Pourbaix-Lundin ge mig några\r\nexempel på områden där dessa lagar inte fungerar?\r\nTill Tanja Linderborg innan hon nu rusar iväg från\r\nkammaren: Det är klart att konsumenterna skall ha\r\nmakten över maten.\r\nMed anledning av vad jag nu har sagt yrkar jag bi-\r\nfall till utskottets hemställan och avslag på motioner-\r\nna och reservationerna.</pre><pre>Anf.  64  MARIETTA DE POURBAIX-\r\nLUNDIN (m) replik:\r\nFru talman! Det är ganska uppenbart att vi har en\r\ngrundläggande olika syn på och tilltro till människors\r\nförmåga att själva ta ansvar och klara olika situatio-\r\nner.\r\nVad Socialdemokraterna hela tiden ger uttryck för\r\när en bristande tilltro till människors förmåga att ta\r\nansvar i olika situationer. Därför har man lagar och\r\nolika offentliga institutioner som lägger livet till rätta\r\nför folk. Det jag talar om är faktiskt ett uttryck för\r\nnågonting helt annat än detta. Vi kan bara lyssna på\r\nordvalet. Jag sade att det är viktigt med konsument-\r\nfrågor. Andra har talat om att det är viktigt med kon-\r\nsumentpolitik. Det betyder att politiken skall lägga sig\r\ni allting, vilket vi moderater menar att politiken och\r\npolitikerna inte skall göra.\r\nVidare ondgör sig talaren över att det finns\r\nmycket att välja på. Är det inte en fördel för oss kon-\r\nsumenter? Om vi inte köper varorna, kommer inte\r\nhandlarna att ta in varorna därför att de då kommer att\r\nstå på hyllorna och bli förstörda. Det är väl ganska\r\nsjälvklart att det är bra att det finns mycket att välja\r\npå.\r\nJag anser fortfarande inte att vi har speciellt\r\nmånga konsumentsammanslutningar som kommer\r\nunderifrån. Jag tycker att vi fick detta ganska väl\r\nbekräftat när vi besökte Sveriges konsumentråd, där\r\nman sade att det i Sverige inte finns något utrymme\r\nför detta eftersom vi har en omfattande lagstiftning,\r\nett konsumentverk och andra offentligt finansierade\r\nsammanslutningar som tar till vara konsumenternas\r\nintressen. Det är väldigt svårt att få till stånd någon-\r\nting underifrån.\r\nNär det gäller marknadsekonomi kontra monopol\r\nkan man exempelvis se på det forna Sovjet, där man\r\nhar haft monopol på allt man har producerat. Man kan\r\nse bara på den miljöförstöring som man där har haft\r\ndärför att man har haft monopol på olika saker.</pre><pre>Anf.  65  KARIN OLSSON (s) replik:\r\nFru talman! Jag måste börja med att säga att det\r\nsista som Marietta de Pourbaix-Lundin sade var häp-\r\nnadsväckande. Vi socialdemokrater tror på en aktiv\r\nkonsumentpolitik. Det som Marietta de Pourbaix-\r\nLundin tog upp var någonting helt annat. Förklara\r\nhellre det som står i den moderata motionen! Det tror\r\njag för de flesta är mer intressant än de angrepp som\r\nMarietta de Pourbaix-Lundin ägnar sig åt.\r\nSom socialdemokrat tycker jag att konsumentfrå-\r\ngorna är ett viktigt område. Det är så viktigt att det\r\nskall finnas en aktiv konsumentpolitik i detta land.\r\nKonsumentkooperationen är ingen frivilligorganisa-\r\ntion, säger Marietta de Pourbaix-Lundin, som skulle\r\nvara godtagbar för Moderaterna. Men för oss social-\r\ndemokrater är det en frivillig konsumentorganisation\r\nsom fungerar alldeles utmärkt.\r\nMängden av varor kan vi naturligtvis tvista om.\r\nJag är inte säker på att någon konsument egentligen\r\ngynnas av att affärerna har mängder av gondoler med\r\nbåde katt- och hundmat. Man kan ju inte ta med sig\r\nkatten för att köpa den rätta burken i affären. Mäng-\r\nden av varor är i alla fall inte det som övertygar mig\r\nom att vi inte skall ha en aktiv konsumentpolitik.</pre><pre>Anf.  66  MARIETTA DE POURBAIX-\r\nLUNDIN (m) replik:\r\nFru talman! Jag skall ställa några motfrågor till\r\nKarin Olsson.\r\nHar det blivit så mycket bättre för konsumenterna\r\nefter alla dessa år med all lagstiftning och allt som vi\r\nhar i Sverige? Är det något fel i att tro på de enskilda\r\nmänniskornas förmåga? Är det inte detta vi måste\r\ngöra? Varför skall vi då lägga livet till rätta genom att\r\ningripa i varje situation? Även som konsument skall\r\nlivet läggas till rätta av politiker. Har t.ex. de offentli-\r\nga monopolen på olika områden gjort att utvecklingen\r\nhar gått framåt? Är det inte när det väl blir konkur-\r\nrens, när man låter andra aktörer komma in på mark-\r\nnaden, som det sker någonting? Om det bara finns\r\noffentliga monopol, t.ex. när det gäller vissa tjänster,\r\noch jag som konsument inte passar in i systemet, vad\r\nhar jag då att välja på?</pre><pre>Anf.  67  KARIN OLSSON (s) replik:\r\nFru talman! Jag skäms inte över svensk konsu-\r\nmentpolitik. I debatten i dag är vi många som hävdar\r\natt vi faktiskt vill utveckla och bevara vår konsument-\r\npolitik sett från ett gemenskapsperspektiv.\r\nJag kan inte förstå hur Marietta de Pourbaix-\r\nLundin ens kan komma på tanken att vi inte tror på\r\nden enskilda konsumenten. Det är klart att vi tror på\r\nden enskilda människan. Vi tror på alla människors\r\nlika värde. Det är högst märkligt att denna fråga skall\r\nbehöva diskuteras när vi diskuterar konsumentpolitik.\r\nSedan tar Marietta de Pourbaix-Lundin upp de of-\r\nfentliga monopolen och frågor om de har utvecklat\r\nSverige. Ja, inte tycker jag att jag kan se något land\r\nsom är så förfärligt mycket bättre än Sverige när det\r\ngäller exempelvis hälso- och sjukvården. Jag tycker\r\natt det är ett alldeles utomordentligt bra exempel på\r\natt offentligt monopol faktiskt kan fungera bra. Jag\r\ntror inte att de privata verksamheternas uppbyggnad\r\nhar lett till någon större förbättring för den enskilde\r\nkonsumenten.</pre><pre>Anf.  68  YVONNE RUWAIDA (mp) replik:\r\nFru talman! Det är bra att Karin Olsson är positiv\r\noch jobbar vidare med dessa frågor.\r\nHänsynen till miljö och hälsa i konsumentpoliti-\r\nken skall gå före den inre marknaden och den fria\r\nvärldshandeln, men så är det ju inte i dag. Men i och\r\nmed viljan att gå med i EU och den övriga politik som\r\nman har fört kanske man förbisåg att det finns väldigt\r\nstarka krafter som vill att man inte skall kunna ta\r\nhänsyn till miljö och hälsa i olika sammanhang. Detta\r\när ett dilemma. Jag anser inte att man från svensk sida\r\nagerar så kraftfullt som man skulle kunna göra. Jag\r\ntycker ändå att Sverige i vissa frågor har varit pådri-\r\nvande, men jag tror att man skulle kunna driva på\r\nännu hårdare och mer konsekvent än vad man har\r\ngjort.\r\nNär det gäller att påverka tog Karin Olsson upp\r\nfrågan om TV-reklam. Det förefaller inte i dag som\r\nom den svenska linjen kommer att vinna, utan den\r\nförefaller faktiskt att falla. Det handlar om många\r\nolika frågor när det gäller miljö och konsumtion.\r\nKonsumtion går in på många olika områden precis\r\nsom miljöfrågan går in på många olika områden. Det\r\nhandlar också om skattepolitik, där vi har drivit frå-\r\ngan om att miljöförstöring skall prissättas så att vi får\r\nen mer hållbar konsumtion t.ex. Det handlar också om\r\nboendefrågor. Vi har t.ex. tidigare drivit att miljökon-\r\nsekvensbeskrivningar skall göras inför olika politiska\r\nbeslut.\r\nI och med att vi redan har drivit detta under en\r\nväldigt lång tid är det ingen nyhet. Även om vi nu har\r\nen utredning som heter Miljö och konsumtion innebär\r\ninte det att dessa frågor uppkom enbart genom den\r\nutredningen. De är gamla. Vi tycker att regeringen\r\ninte har agerat så snabbt som den har kunnat göra.\r\nDet är ett enkelt beslut att fatta att vi skall ha mil-\r\njökonsekvensbeskrivningar av varje beslut som fattas\r\ni riksdagen. Det behöver inte ta flera år att komma\r\nfram till det.</pre><pre>Anf.  69  KARIN OLSSON (s) replik:\r\nFru talman! Jag känner mig mer positiv än vad\r\nMiljöpartiet gör i dessa frågor. Jag vet att Sverige\r\narbetar väldigt aktivt för att driva på just inom det\r\nområde som Yvonne Ruwaida berörde, dvs. TV-\r\nreklam riktad till barn. Jag hoppas att Yvonne Ruwai-\r\nda har fel, eftersom jag är väldigt besjälad av tanken\r\natt Sverige skall vinna gehör i den frågan. Jag tror\r\nmycket på Sveriges möjligheter.\r\nDen utredning som heter Konsumenterna och\r\nmiljön bereds nu i Regeringskansliet. Den innehåller\r\nlångtgående krav. Jag ser med stor spänning fram mot\r\nresultatet av det arbetet. Då kanske det kommer att\r\nfinnas anledning att igen diskutera dessa frågor.</pre><pre>Anf.  70  YVONNE RUWAIDA (mp) replik:\r\nHerr talman! När det gäller TV-reklam riktad till\r\nbarn konstateras i det pm som vi fått i utskottet att\r\nmöjligheterna att få igenom direktivet är ganska små.\r\nDet har även konstaterats i olika artiklar som jag har\r\nhittat på detta område. Jag förstår faktiskt inte var\r\nKarin Olsson får sitt hopp ifrån.\r\nMan skall ju alltid vara positiv. Min livsinställning\r\när att man skall gå vidare och tro på någonting. Men\r\nnär det gäller konsumentens situation ser vi bakslag\r\nefter bakslag. Jag förstår inte hur man kan vara så\r\npositiv som Karin Olsson och litet grand blunda för\r\nde problem som finns.\r\nJag anser att Sverige har agerat i konsumentfrågor,\r\nmen inte tillräckligt effektivt och starkt.</pre><pre>Anf.  71  KARIN OLSSON (s) replik:\r\nHerr talman! Jag ser Yvonne Ruwaidas inlägg som\r\nlitet defensivt. Yvonne Ruwaida säger att det inte\r\nhänder någonting och att vi ingenting kan göra. Ändå\r\nkräver Yvonne Ruwaida att vi skall jobba mycket\r\nmer.\r\nJag har en stark förtröstan till vad som pågår på\r\nden konsumentpolitiska arenan inom EU tack vare att\r\nSverige är en väldigt aktiv aktör där.</pre><pre>Anf.  72  CARINA HÄGG (s):\r\nHerr talman! Jag skall ta upp frågan om miljö-\r\nmärkning. Det engagerar väldigt många,inte minst s-\r\nkvinnorna i mitt hemlän Jönköpings län.\r\nI november 1993 publicerade Naturvårdsverket i\r\nsin rapport en attitydsundersökning, Konsumenterna\r\noch miljömärkningarna. Undersökningen gjordes som\r\nett elevarbete vid Handelshögskolan och finansierades\r\nav verket. Ett av syftena med undersökningen, som\r\ngjordes med hjälp av en enkät, var att beskriva vilka\r\nkunskaper konsumenterna har om miljömärkningar.\r\nUndersökningen omfattade de vanligaste miljösymbo-\r\nlerna och vissa andra symboler som inte i vanlig me-\r\nning är miljömärkningar, såsom pandan och det gröna\r\nnyckelhålet.\r\nI sammanfattningen av undersökningen sägs bl.a.\r\nföljande: För det första vill vi beskriva vad människor\r\nvet om miljömärkningar. De flesta människor anser\r\nsig ha fått för litet information om miljömärkta varor.\r\nIntressant är att notera att man med ökade inkomster\r\nanser sig ha fått allt mindre information. Män anser\r\nsig dessutom i högre grad än kvinnor vara dåligt in-\r\nformerade. Det mest slående här är annars att den\r\nsymbol som människor i störst utsträckning känner\r\nigen och dessutom har störst förtroende för inte är\r\nmiljömärkning i vanlig mening. Det handlar om\r\nVärldsnaturfondens panda.\r\nI en uppsats från Marknadsakademin vid Stock-\r\nholms universitet har två civilekonomer presenterat\r\nresultat av en undersökning om konsumenternas upp-\r\nfattning av miljömärkningar. I den studien konstateras\r\ndet att konsumenterna, producenterna och handlarna\r\nvill ha ett enhetligare system. I dag är det för många\r\nolika miljösymboler, och organisationerna bakom har\r\nmisslyckats med att informera allmänheten om vad\r\nmärkena egentligen står för. Konsumenter och andra\r\nvet inte vilka som står bakom respektive miljösymbol,\r\nvilka miljökriterier de grundas på och vem som har\r\nkontrollansvaret.\r\nMiljömärkning är ett styrmedel som bygger på\r\nfrivilligt åtagande, och det förekommer i flera varian-\r\nter. Vi har den stiliserade svanen, som är en samnor-\r\ndisk märkningssymbol som tagits fram av Nordiska\r\nministerrådet. Kriterierna för den märkningen skall\r\nvara lika i de nordiska länderna, och systemet skall\r\nfungera som ett samnordiskt miljömärkningssystem.\r\nSvanen finns inte på livsmedel.\r\nVi har falken. Naturskyddsföreningen driver till-\r\nsammans med ICA, Dagab och Konsum Bra miljö-\r\nvalsmärkning. Kriterierna fastställs av SNF och finns\r\nbl.a. för diskmedel, tvättmedel, batterier, schampo\r\nsamt även persontransporter. Denna symbol finns inte\r\nheller på livsmedel.\r\nKrav-märket finns på livsmedel som tagits fram av\r\nKontrollföreningen för alternativ odling. Den innebär\r\nbl.a. att konstgödsel och bekämpningsmedel inte\r\nanvänds i produktionen. Butiker som säljer Krav-\r\nmärkta livsmedel i lösvikt har blivit auktoriserade av\r\nKrav och kontrolleras regelbundet av föreningens\r\ninspektörer. Dessutom genomgår butikspersonalen en\r\nkort utbildning av vad ekologisk odling innebär. På\r\nsenare år har också Krav-märkt kött kommit ut på\r\nmarknaden.\r\nSedan finns EU-blomman. År 1993 trädde EG:s\r\nmiljömärkningsförordning i kraft. Syftet är att skapa\r\nett system för miljömärkning av produkter och stimu-\r\nlera tillverkning av och efterfrågan på de produkter\r\nsom minst beslastar miljön. Systemet är frivilligt, och\r\nnationella märkningar får finnas parallellt.\r\nEn annan typ av miljömärkning är företagens egen\r\nmärkning. Floran av sådana mer eller mindre mil-\r\njöprofilerade varumärken blir allt större och utgör ett\r\nargument i konkurrensen om allt mer miljömedvetna\r\nkunder.\r\nÄnglamarksmärket finns på Kooperativa förbun-\r\ndets serie av produkter som säljs med argumentet att\r\nde är miljövänliga. ICA:s Sunda-sortiment är en mot-\r\nsvarighet till KF:s Änglamarkssortiment. Skona är\r\nICA:s varumärke för tvätt- och rengöringsmedel.\r\nDet finns dessutom märken på varor som inte är\r\ndirekta miljösymboler. Exempel på sådana märken är,\r\nsom jag nämnde förut, pandan. Det betyder att en del\r\nav priset av produkten i stället går till utrotningshota-\r\nde djur och växter.\r\nVi har utländska märkningar som letar sig in i\r\nSverige, även om de inte gäller här, som den Gröne\r\nPunkt. Vi har returpilar och gröna nyckelhål.\r\nEn annan typ av märkning är miljödeklarationer\r\ndär produkternas miljöpåverkande egenskaper redovi-\r\nsas utförligt var för sig. Miljödeklarationer är i första\r\nhand tänkta för stora kompetenta uppköpare hos före-\r\ntag, kommuner, m.fl.\r\nVi har också Eko-natural. Denna miljösymbol ser\r\nman allt oftare i butikerna, men inte på alla naturfär-\r\ngade kläder. Alla är inte heller miljövänliga. En mil-\r\njömärkning behövs på kläder. Bomull är världens\r\nmest besprutade gröda. Ett bomullsfält kan besprutas\r\nupp till 40 gånger på en säsong. För att få fram ett\r\nkilo ren bomull går det åt 60 gram kemikalier.\r\nÄven industrin och tjänstesektorn har börjat integ-\r\nrera miljötänkandet i sina produkter och tjänster. Ofta\r\nanvänds numera miljöprogramhandlingar som för-\r\nsäljningsargument. Många banker kräver vid långiv-\r\nningen till industrin och företag att dessa har en mil-\r\njöplan med och/eller ett miljöprogram.\r\nDen internationella beteckningen ISO 1401 garan-\r\nterar företagens produkters och tjänsters goda miljö-\r\nval.\r\nHerr talman! Jag har inte nämnt alla märkningar\r\nsom finns. Men min uppräkning här visar att det inte\r\när lätt att vara konsument. Det behövs mer informa-\r\ntion om miljömärkning. Konsumenterna skall ha möj-\r\nlighet att veta vilka som står bakom respektive mil-\r\njösymbol, vilka miljökriterier de grundas på och vem\r\nsom har kontrollansvaret, och ett mer enhetligt och\r\növerblickbart miljömärkningssystem för att konsu-\r\nmenten bättre skall kunna driva på mot en ökad mil-\r\njöanpassning. I dag riskerar miljömärkningen att i\r\nstället leda till förvirring för den konsument som\r\nförsöker leta sig fram mellan butikshyllorna.\r\nHerr talman! Jag ställer mig bakom Karin Olssons\r\nanförande tidigare. Det visar mycket väl på vilket sätt\r\noch med vilket allvar vi jobbar med konsumentfrå-\r\ngorna. Men jag vill också understryka vikten av att\r\nfortsätta att uppgradera den viktiga konsumentpoliti-\r\nken. Jag ser fram mot höstens proposition och hoppas\r\npå ett tydligare miljömärkningssystem.</pre><pre>Överläggningen var härmed avslutad.\r\n(Beslut fattades efter 13 §)</pre><pre>11 §  Ändrade regler för filialetablering samt\r\nvissa insättningsgarantier</pre><pre>Föredrogs\r\nFinansutskottets betänkande 1996/97:FiU22\r\nÄndrade regler för filialetablering samt vissa insätt-\r\nningsgarantier (prop. 1996/97:72)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades efter 13 §.)</pre><pre>12 §  Vissa bank- och försäkringsfrågor</pre><pre>Föredrogs\r\nFinansutskottets betänkande 1996/97:FiU18\r\nVissa bank- och försäkringsfrågor</pre><pre>Anf.  73  SONJA REMBO (m):\r\nHerr talman! Som kammaren känner till bereds\r\nbank- och försäkringsfrågor numera av finansutskot-\r\ntet. I detta betänkande behandlas motioner från den\r\nallmänna motionstiden.\r\nDå det gäller en del bankfrågor har vi moderater\r\nendast gjort en markering i form av en motivreserva-\r\ntion angående konkurrensen inom banksektorn. Vi vill\r\nunderstyrka att det är olämpligt att staten på en och\r\nsamma gång är ägare av företag som är verksamma på\r\nfinansmarknaden och ansvarig för lagstiftning och\r\ntillsyn av samma företag. De dubbla rollerna skapar\r\nmålkonflikter och oklara ansvarsförhållanden.\r\nVi vill också understryka att ett högt hushållsspa-\r\nrande är nödvändigt för att skapa ett fritt och enskilt\r\nägande. Det måste finnas stabila spelregler och ett\r\nskattesystem som gör det fördelaktigt och lönsamt att\r\nspara.\r\nDessa frågor har ingående diskuterats i andra\r\nsammanhang, och riksdagen har redan givit regering-\r\nen i uppdrag att följa utvecklingen av ett vidgat ägan-\r\nde av banker och att senast efter två år lämna en re-\r\ndovisning till riksdagen om erfarenheterna. Därför\r\nskall jag inte fördjupa mig i dem här.\r\nJag skall i stället uppehålla mig vid den för Mode-\r\nraterna, Miljöpartiet, Kristdemokraterna och Folkpar-\r\ntiet gemensamma reservationen 7 om kollektiva sak-\r\nförsäkringar, enkannerligen de kollektiva hemförsäk-\r\nringar, obligatoriska eller med reservationsrätt, som\r\ntecknas av fackliga organisationer.\r\nDetta är inte någon ny debatt. Den har pågått mer\r\neller mindre kontinuerligt sedan jag tillsammans med\r\ncenterpartisten Britta Hammarbacken väckte en mo-\r\ntion i januari 1984. Den byggde på våra gemensamma\r\nerfarenheter från dåvarande Försäkringsinspektionen\r\noch stöddes av en reservation från samtliga borgerliga\r\npartier som då fanns i riksdagen - Centerpartiet, Mo-\r\nderaterna och Folkpartiet. Den linjen har dessa partier\r\nföljt konsekvent under åren och kommer, efter vad jag\r\nhar förstått, att göra så också i dag. Kristdemokraterna\r\noch Miljöpartiet har också anslutit sig. Kvar på barri-\r\nkaderna för facklig och politisk övermakt och för-\r\nmynderi står Socialdemokraterna och Vänsterpartiet,\r\nföga oväntat.\r\nInnan jag går vidare vill jag klart deklarera att det\r\ninte finns någon anledning att ta avstånd från kollekti-\r\nva försäkringar generellt. Tvärtom kan kollektiva\r\nförsäkringar många gånger erbjuda goda försäkrings-\r\nlösningar. Personförsäkringar vållar inte heller några\r\ngenerella problem beroende på att ersättning kan\r\nutbetalas från varje försäkring. Där handlar det oftare\r\nom hur mycket av löneutrymmet som skall intecknas\r\nav försäkringar, således en helt annan frågeställning\r\nän den som uppstår då mycket stora kollektiv tvångs-\r\nansluter samtliga medlemmar till enhetliga sakförsäk-\r\nringar.\r\nProtesterna mot de obligatoriska hemförsäkringar-\r\nna har varit legio från första början. Jag skall inte\r\nuppehålla mig vid alla de turer som har varit och alla\r\nde invändningar och betänkligheter som har framförts\r\nav statliga myndigheter, domstolar och enskilda utan\r\nfokusera på två kärnfrågor, nämligen marknadssitua-\r\ntionen och den enskilda fackföreningsmedlemmens\r\nrättslöshet och utsatthet.\r\nProtesterna mot de första obligatoriska försäkring-\r\narna ledde till en snabbutredning av Försäkringsverk-\r\nsamhetskommittén. Den resulterade så småningom i\r\nett uttalande från regeringen att det inte fanns några\r\ngenerella hinder mot gruppsakförsäkring med reser-\r\nvationsrätt, dvs. negativ avtalsbindning.\r\nMarknadsdomstolen hade i en rad fall på talan av\r\nKonsumentombudsmannen genomgående stämplat\r\nformer av negativ avtalsbildning som otillbörlig enligt\r\nmarknadsföringslagen. Också i fråga om de kollektiva\r\nhemförsäkringarna fann KO att den negativa avtals-\r\nbindningen inte kunde godtas, vilket ledde till en\r\növerenskommelse mellan KO och Folksam om att\r\nmarknadsföringen av kollektiv hemförsäkring genom\r\nnegativ avtalsbindning inte skulle förekomma. Enligt\r\ndåvarande Konsumentombudsmannen, Laila Frei-\r\nvalds, ansåg Konsumentverket att den anslutningsme-\r\ntod Folksam använt sig av inte var tillåten från ett\r\nföretag gentemot en enskild konsument, och hon\r\nuttalade sin glädje över att Folksam upphörde med\r\nden metoden. Däremot ansåg hon sig inte kunna lägga\r\nsig i hur enskilda förbund går till väga med försäk-\r\nringen.\r\nDärmed pekade Laila Freivalds på det anmärk-\r\nningsvärda förhållandet att det som är förbjudet för ett\r\nföretag gentemot en kund är tillåtet för en facklig\r\norganisation gentemot en medlem. Men till skillnad\r\nfrån kunden kan medlemmen inte byta leverantör.\r\nEn tungt bärande anledning till KO:s agerande var\r\nrisken för dubbelförsäkring. Denna risk stod också i\r\nfokus för Försäkringsinspektionen och Näringsfri-\r\nhetsombudsmannen.\r\nNO ansåg att en ovillkorlig förutsättning för att\r\ngodta anslutningsformen med reservationsrätt var att\r\nett regelrätt upphandlingsförfarande tillämpades som\r\ninnebar konkurrens mellan försäkringsbolagen på lika\r\nvillkor. NO framhöll vidare att garantier måste skapas\r\nför att den som reserverar sig inte heller belastas av\r\nkostnader för gruppförsäkringen. Några undantag från\r\ndenna princip borde inte kunna göras.\r\nRegeringen hade i samband med sitt uttalande ut-\r\ngått från att berörda myndigheter skulle bevaka ut-\r\nvecklingen i konkurrenshänseende och vid behov\r\nvidta lämpliga åtgärder. NO försökte men kunde\r\nkonstatera dels att något upphandlingsförfarande inte\r\nhade tillämpats, dels att två av de fackliga organisa-\r\ntioner som hade tillfrågats över huvud taget inte ville\r\nmedverka till en utredning om de faktiska förhållan-\r\ndena och att NO därför svårligen kunde fullfölja re-\r\ngeringens uppdrag.\r\nTidigare socialdemokratiska regeringar har totalt\r\nnonchalerat dessa tungt vägande argument från de tre\r\nmyndigheterna liksom Datainspektionens invändning-\r\nar i fråga om samkörning av dataregister.\r\nDen borgerliga regeringen utarbetade i Justitiede-\r\npartementet underlag till en ny försäkringsavtalslag.\r\nBl.a. föreslogs att det skall krävas anmälan från den\r\nenskilde för att bli ansluten till en gruppskadeförsäk-\r\nring. Näringsdepartementet påbörjade en översyn i\r\nanslutning till den nya konkurrenslagen.\r\nEfter regeringsskiftet har ingenting hänt. Riksda-\r\ngen väntar fortfarande på propositionen om en ny\r\nförsäkringsavtalslag liksom på propositionen om en\r\nny försäkringsrörelselag. Och vänta får vi.\r\nDe som inte har väntat är däremot LO och\r\nFolksam. LO har med Folksam träffat avtal som om-\r\nfattar samtliga LO-förbunds medlemmar. Något upp-\r\nhandlingsförfarande har inte skett heller denna gång.\r\nDet har inte hjälpt att riksdagen har uttalat att detta är\r\nönskvärt, och det kommer uppenbarligen inte att\r\nhjälpa att också finansutskottet nu uttalar samma sak.\r\nAtt det nu inte längre handlar om en risk för kon-\r\nkurrenssnedvridning utan om en faktisk konkurrenss-\r\nnedvridning framstår klart när man beaktar att LO-\r\nförbunden har drygt två miljoner medlemmar. Totalt\r\nberäknas redan minst 1,1 miljoner arbetstagare vara\r\nkollektivt hemförsäkrade i Folksam. Då har jag inte\r\nräknat in Kommunals 660 000 relativt nytillkomna\r\nmedlemmar av vilka ett par hundra tusen kan ha varit\r\nförsäkrade redan tidigare. Folksams marknadsandel\r\nnär systemet är fullt utbyggt har uppskattats till nå-\r\ngonstans mellan 50 % och 60 %.\r\nEnligt LO:s egen tidning Fackjournalen är det en-\r\ndast 5 av LO:s ca 20 förbund som saknar hemförsäk-\r\nring eller beslut om hemförsäkring. Av dessa är 13\r\nmed obligatorisk anslutning vartill kommer ett antal\r\nlokala avtal inom Metall. Också en del TCO-förbund\r\nhar kollektiva hemförsäkringar, men såvitt jag i dag\r\nvet är dessa genomgående med reservationsrätt.\r\nDet är således en mycket stor del av de svenska\r\nhushållen som har minst en hemförsäkring. Att det\r\nföreligger en påtaglig risk för dubbelförsäkring och\r\ntrippelförsäkring är uppenbart.\r\nDe myndigheter som har att bevaka konsumentin-\r\ntressena och verka för en sund utveckling på försäk-\r\nringsområdet sitter med bakbundna händer. De kan\r\nbara ingripa mot företag. Fackliga organisationer\r\nbetraktas inte som företag enligt gällande lag. Att de\r\nså uppenbart är involverade i affärsverksamhet som i\r\ndet här fallet räknas inte. Därför kan medlemmar\r\ntvingas betala för en produkt som de inte vill ha. Där-\r\nför kan ett försäkringsbolag utveckla en monopollik-\r\nnande position på ett område som är så viktigt för\r\nenskilda konsumenter. På detta tjänar ingen.\r\nFinansinspektionen, som har till uppgift att utöva\r\ntillsyn över finansmarknaden och det enskilda försäk-\r\nringsväsendet och verka för ett gott konsumentskydd,\r\nhar flera gånger uttalat sig i frågan. Nu har inspektio-\r\nnen till den 24 mars begärt besked från Folksam hur\r\nbolaget avser att informera försäkringstagarna om\r\nrisken för dubbelförsäkring. Innebörden av detta är att\r\nFinansinspektionen uppmanar Folksam att informera\r\nsina försäkringstagare att de bara behöver en hemför-\r\nsäkring och följaktligen bör säga upp de försäkringar\r\nsom inte är tecknade i Folksam, eftersom de är för-\r\nhindrade att säga upp sin försäkring i Folksam. Om de\r\ntill äventyrs skulle vilja säga upp sin Folksamförsäk-\r\nring måste de nämligen i alla fall räkna med att betala\r\ndenna försäkring, eftersom deras fackliga organisatio-\r\nner har bestämt det. Så hur de än vänder sig får\r\nFolksam sina pengar. Till saken hör att det enligt\r\navtalet mellan Folksam och LO är facket som skall stå\r\nför informationen. Situationen är bisarr.\r\nHur kan då LO försätta sina medlemmar i en så-\r\ndan situation? Hur kan Socialdemokraterna och\r\nVänsterpartiet försvara den här situationen? Svaret\r\nfinns kanske i det yttrande som en socialdemokratisk\r\nriksdagsledamot en gång undslapp sig: \"Eftersom LO\r\näger Folksam, är det inte så konstigt att de vill försäk-\r\nra sina medlemmar där.\" Ja, det är nog så många\r\nuppfattar situationen.\r\nFolksam styrs av LO, TCO, Riksbyggen, HSB,\r\nKonsumentkooperationen och OK. Det är således en\r\ngedigen representation av socialdemokratiska organi-\r\nsationer som sammanlagt representerar 6,5 miljoner\r\nsvenskar. Eftersom Folksam är ett ömsesidigt försäk-\r\nringsbolag föreligger däremot inte ett direkt ägande.\r\nMen att här föreligger en mycket stark intressegemen-\r\nskap kan knappast motsägas. Den framgick mycket\r\ntydligt i den programförklaring som den då nyvalde\r\nordföranden i LO och tillika nyvalde ordföranden i\r\nFolksam, Stig Malm, på sin tid gav med anledning av\r\nkritiken mot de första obligatoriska hemförsäkringar-\r\nna. Han deklarerade då: \"Det är endast utifrån ett\r\nstarkt Folksam som vi kan gå vidare och diskutera\r\nutvecklingen av olika försäkringar.\"\r\nAtt detta är LO:s ambition bekräftas också av vad\r\nsom hände då PTK och LO förhandlade om en ge-\r\nmensam kollektiv fritidsförsäkring som skulle finansi-\r\neras med medel ur trygghetsfonden. Förhandlingarna\r\nsprack eftersom det visade sig omöjligt att få LO att\r\ngå med på kravet att gå ut till flera olika försäkrings-\r\nbolag för att i konkurrens få de förmånligaste villko-\r\nren.\r\nNej, varför krångla med upphandling och konkur-\r\nrens mellan olika bolag när man enkelt och behändigt\r\nkan teckna avtal med sig själv? Nu är det Bertil Jons-\r\nson som i egenskap av LO-ordförande och ordförande\r\ni Folksam tecknar avtal med sig själv. Det gagnar ju\r\nden s.k. rörelsens maktambitioner.\r\nDen enskilda medlemmen är satt under förmynda-\r\nre. Många har protesterat med fötterna och lämnat\r\nfacket. Enligt en uppgift i LO-tidningen har drygt\r\n2 000 lämnat enbart Kommunal. En del förbund, t.ex.\r\nSEKO, Metall och Industri, lyssnade på sina med-\r\nlemmar och avstod från den obligatoriska försäkring-\r\nen, vilket dock inte hindrar att lokala avtal om obliga-\r\ntorisk försäkring har träffats också inom dessa för-\r\nbund.\r\nKommunal hör till de förbund som tvångsanslutit\r\nsamtliga till en hemförsäkring i Folksam. En med-\r\nlemsomröstning före beslutet visade att endast 32 %\r\nville ha en sådan försäkring. 61 % hade tackat nej och\r\n7 % visste inte.\r\nKommunals medlemmar tog saken i egna händer,\r\nmed framgång. 85 000 medlemmar begärde en extra\r\nstämma som sträckte sig så långt som att gå med på\r\nännu en medlemsomröstning. Nu är kampanjen igång\r\noch det är beklämmande att se vilken typ av informa-\r\ntion, om det nu kan kallas så, som Kommunal ger.\r\nDen kan vi alla bl.a. studera på Text-TV, kanal 4.\r\nFrågan till medlemmarna lyder: \"Skall vi behålla\r\nKommunals hemförsäkring? Ja betyder att hemför-\r\nsäkringen fortsätter som en förmån som ingår i med-\r\nlemsavgiften. Nej betyder att hemförsäkringen upphör\r\nfrån den 1 januari 1998.\"\r\nDetta är direkt missvisande. Frågan handlar ju inte\r\nalls om medlemmarna vill behålla hemförsäkringen\r\neller ej. Frågan handlar om huruvida medlemmarna\r\nvill ha en tvångsanslutning till försäkringen eller en\r\nfrivillig.\r\nHerr talman! Det går inte att ha en sådan här ord-\r\nning i en demokratisk rättsstat.\r\nVi motionärer vill därför:\r\n- att kollektiv sakförsäkring endast skall få tecknas\r\nmed den individuelle försäkringstagarens aktiva\r\nsamtycke,\r\n- att det inte skall vara tillåtet att direkt eller indi-\r\nrekt ta ut avgifter eller kostnader för kollektiva\r\nsakförsäkringar från personer som inte aktivt an-\r\nslutit sig till försäkringen,\r\n- att upphandling skall ske i fri konkurrens på lika\r\nvillkor och att ny upphandling skall göras vart\r\ntredje år,\r\n- att det annars lagstadgade konsumentskyddet och\r\nskyddet mot oskälig konkurrens också skall gälla\r\nkollektiva sakförsäkringar.\r\nSocialdemokraterna och Vänsterpartiet slår vakt\r\nom de fackliga organisationernas maktanspråk och\r\nsocialdemokratins eget försäkringsbolag. Vi reservan-\r\nter värnar den fria konkurrensen och slår vakt om\r\nenskilda medborgares rätt att bestämma i sina egna\r\nangelägenheter.\r\nHerr talman! Jag yrkar bifall till reservation 7.</pre><pre>Anf.  74  KARIN PILSÄTER (fp):\r\nHerr talman! Sverige behöver fler företag, fler fö-\r\nretagare och fler jobb. Det är den absolut viktigaste\r\nutmaningen för oss politiker. En väl fungerande kon-\r\nkurrens är en viktig del i att skapa ett sådant klimat\r\ndär vi får fler företag och fler jobb. Vi har många\r\nsektorer med bristande konkurrens och bristande\r\neffektivitet. Det ger dyrare och sämre produkter och\r\nfärre jobb. Vi behöver färre konkurrensbegränsningar\r\noch bättre konsumentskydd.\r\nDet här betänkandet handlar om bank- och fi-\r\nnansmarknaden. Vi tror att det vore till fördel för\r\neffektivitet, konkurrens, konsumentmakt och jobb om\r\ndet fanns fler aktörer på bank- och finansmarknaden.\r\nVi tror att det är bra att staten har en roll som lagstif-\r\ntare och kontrollör av regelverket. Därför bör inte\r\nstaten också vara aktör på marknaden. En sådan dub-\r\nbelroll är ytterst olämplig.\r\nVi vill alltså inte öka konkurrensen inom banksek-\r\ntorn genom att vidga statens ägande. Tvärtom, vi vill\r\nminska statens inblandning när det gäller att driva\r\nverksamhet. Eftersom riksdagen, som har påpekats\r\nhär, redan har givit regeringen i uppdrag att följa\r\nutvecklingen, tycker vi inte att man i dag behöver ta\r\nnågot nytt steg eller fatta något nytt beslut. Men vi vill\r\nta avstånd från de idéer som handlar om att staten\r\nytterligare skall gå in som en aktiv aktör.\r\nHerr talman! Vi behöver alltså färre konkurrens-\r\nbegränsningar och bättre konsumentskydd. Monopol-\r\ntendenser skall alltid angripas var de än uppstår. Men\r\ntyvärr är det en sektor som håller på att bli mer och\r\nmer monopoliserad, och det gäller de här kollektivt\r\ntecknade sakförsäkringarna. De upphandlas inte i\r\nkonkurrens. De ger inte enskilda människor valmöj-\r\nlighet. Risken för dubbelförsäkring är stor.\r\nNär nu kanske 1½-2 miljoner LO-medlemmar\r\nfinns i systemet blir man en väldigt stor aktör på\r\nmarknaden. När försäkringarna inte skall kosta något\r\nextra för den enskilde kan den enskilde i praktiken\r\ninte heller avstå från försäkringen och slippa betala. I\r\npraktiken betalar man. Man får också betala för två\r\npersoner även om man bara behöver en försäkring.\r\nFör oss liberaler är det beklämmande att se hur\r\nman beskär den enskilda människans rätt att besluta\r\noch hur man beskär den enskilda människans rätt till\r\nskydd och kontroll över sitt privatliv. Vi tilltror män-\r\nniskor förmågan att bäst veta vad man själv behöver\r\noch vill ha. Det finns uppenbarligen de som har en\r\nstark misstro mot det. Det finns de som vill blockera\r\nen utveckling där människor skall få ta ett större an-\r\nsvar och slå sönder en ändå hyggligt fungerande kon-\r\nkurrens.\r\nDen här misstron mot den enskilde leder till att\r\nkonsumentskyddet begränsas. Det är en väldigt un-\r\nderlig paradox. Som Sonja Rembo tidigare redogjorde\r\nför har man som föreningsmedlem inte alls samma\r\nskydd som en riktig försäkringstagare och konsument.\r\nHerr talman! Jag vill verkligen poängtera att Folk-\r\npartiets kritik mot de kollektiva sakförsäkringarna inte\r\nhandlar om någon negativ inställning till fackföre-\r\nningarna som sådana eller till det viktiga arbete som\r\nman gör när det gäller att tillvarata medlemmarnas\r\nintresse på jobbet i arbetslivet.\r\nMen det här handlar inte om det. Det här handlar\r\nom att ge sig in på andra domäner, med andra meto-\r\nder. Jag tror personligen att fackföreningsrörelsen i\r\nlängden bara förlorar på att ge sig på sådant här arbe-\r\nte i stället för att koncentrera sig på att bli bra på det\r\nsom gör att människor faktiskt har anledning att söka\r\nsig dit som medlemmar. Vi ser att det förekommer\r\nstora konflikter inom förbunden. Det måste man lösa\r\nsjälv. Men jag tror inte att ytterligare sådana här sido-\r\nspår är något bra sätt att lösa de konflikterna på.\r\nSonja Rembo har mycket noggrant gått igenom\r\nargumenten och sakförhållandena. Jag ser ingen an-\r\nledning att förlänga debatten. Av de skäl som här är\r\nredovisade anser vi från Folkpartiets sida att regering-\r\nen borde lägga fram förslag om skärpning av konkur-\r\nrenslag och marknadslagstiftning, så att sådana här\r\nkollektiva sakförsäkringar inte kan undandras konsu-\r\nmentskydd och skydd mot oskälig konkurrens.\r\nHerr talman! Jag yrkar bifall till reservation nr 7.</pre><pre>Anf.  75  LARS BÄCKSTRÖM (v):\r\nHerr talman! Jag skall kommentera Vänsterparti-\r\nets reservationer vid det här betänkandet. Jag skall\r\nbörja med reservation 1 under mom. 1 om bankkri-\r\nsens konsekvenser.\r\nHerr talman! När jag var liten såg jag Sparbankens\r\nfilmer, där man satte in hasselnötter på banken och\r\ngaranterat fick tillbaka fler hasselnötter. Man sade\r\n\"säkert som pengar på banken\".\r\nHur var det under 80-talet? Minns ni här i kamma-\r\nren den här texten i en sång av Tomas Ledin: Ja, ja,\r\nja, du kan lita på mig. Jag vet vad jag gör. Jag är inte\r\nbankdirektör.\r\nDå kunde man inte lita på bankerna. Staten fick gå\r\nin och trygga det finansiella systemet för att rädda\r\nSveriges företagsamhet. Det gjordes oerhörda förlus-\r\nter: år 1992 var det 75 miljarder, år 1993 var det 50\r\nmiljarder och 1994 var det 15 miljarder i kreditförlus-\r\nter. Staten fick gå in med oerhörda mängder pengar.\r\nVi vet att det till stor del var fråga om oskicklig-\r\nhet. Man visste inte vad man gjorde. Men det var i\r\nmånga fall också fråga om medvetna brottsliga hand-\r\nlingar, kanske inte direkt från bankernas sida, men\r\nfrån personer som utnyttjade en vårdslös kreditgiv-\r\nning. Hur många har blivit ställda till ansvar och fäll-\r\nda? Ingen alls. Därför finns det ett behov av åtgärder.\r\nUtskottet säger att man har sett det behovet och\r\ntillsatt en kommission. Man arbetar. Ja, det är bra.\r\nMen, herr talman, när jag går in på restaurang kan jag\r\ngöra på två sätt. Jag kan sätta mig vid ett bord och\r\nvänta på att kocken säkert skall laga till något gott åt\r\nmig, och det kommer säkert förr eller senare att ske.\r\nEn annan metod är att sätta sig vid bordet, kalla på\r\nkyparen och beställa det som man önskar.\r\nVad vi vill göra under mom. 1 är att parlamentet\r\nskall vara mer aktivt och säga: Behovet av nya lagar\r\nbehöver inte bara utredas. Vi vet att det behövs nya\r\nlagar, eftersom ingen ställdes till ansvar för det som\r\nhände under den tid när man spelade Monopol med\r\nriktiga pengar och spekulerade bort våra gemensam-\r\nma tillgångar. Eftersom ingen har ställts till ansvar för\r\ndet, vet vi att det är ett skyndsamt behov av nya och\r\nhårdare lagar.\r\nArne Kjörnsberg! Jag tror att Arne Kjörnsberg an-\r\nser detsamma som jag. Jag tror att Arne Kjörnsberg\r\nanser att det behövs skarpare lagar. Men Arne\r\nKjörnsberg vill inte säga detta. Det förvånar mig att\r\nman inte vågar säga det som vi alla borde veta.\r\nVi pekar i reservationen vidare på att det behövs\r\nen vitbok där man talar om hur medel som satsades\r\nkan återvinnas. Utskottet säger att det har skrivits\r\nmycket om detta, och det görs på s. 4 i betänkandet en\r\nlång uppräkning av rapporter som har utarbetats.\r\nMen, Arne Kjörnsberg, finns det bland dessa någon\r\nlättillgänglig redovisning för våra uppdragsgivare, de\r\nsvenska väljarna och skattebetalarna? Vilket av alla\r\ndessa dokument fyller den funktionen? Det är det som\r\nvi efterlyser i reservation 1.\r\nJag vet att denna reservation kommer att bli avsla-\r\ngen i dag, och eftersom jag vet det kommer jag inte\r\nens att yrka bifall till den. Men, Arne Kjörnsberg, det\r\nfinns ju kontakter mellan detta hus och Finansdepar-\r\ntementet. Kan man inte på annat sätt ordna att vi får\r\ndenna vitbok? Kan Arne Kjörnsberg säga det? Det går\r\natt lösa uppgiften litet informellt, om man nu inte\r\nvågar säga det här i ett riksdagstillkännagivande.\r\nVitboken behövs som ett slags kvitto till svenska\r\nskattebetalare. Det finns möjligheter att återvinna de\r\nsatsade medlen. Jag vet att bankvärlden har haft väl-\r\ndigt fluktuerande vinstsiffror under de tio senaste\r\nåren. Den har inte varit någon enastående vinstma-\r\nskin, men just nu går det, blygsamt uttryckt, hyfsat.\r\nMan har under 1996 i varje fall gjort en sammanlagd\r\nvinst om ungefär 26 miljarder.\r\nBörsvärdena har sedan juli förra året ökat i Nord-\r\nbanken med 55 %, i Handelsbanken med 46 %, i\r\nSparbanken med 38 % och i SE-banken med 36 %.\r\nDet finns en del muskler. Svenska folket spelar på\r\nBingolotto, och de 101 eller 102 som skrivit brev\r\nspelar på börsen och gör kanonvinster. Det finns alltså\r\nmöjligheter till återvinnande.\r\nHerr talman! Jag vill under den tid som jag anmält\r\nmig för också kommentera reservationen 6 under\r\nmom. 3, där vi tillsammans med Miljöpartiet framför\r\nönskemål om en kommitté som skulle analysera\r\nmarknadens funktionssätt, kartlägga effekter på sam-\r\nhällsekonomin av spekulativa rörelser och föreslå\r\nåtgärder. Bägge partierna har många gånger motione-\r\nrat i denna fråga. Utskottet säger att man har behand-\r\nlat detta tidigare och att det är jättesvårt att få till\r\nstånd internationella avtal om detta.\r\nJa, jag håller med utskottet om att det är väldigt\r\nsvårt, men det behöver ju inte betyda att man sätter\r\nsig ned och gör platt intet. Vi hade aldrig klarat att\r\ntillsammans sanera statsfinanserna om vi hade sagt:\r\nDet här är svårt - det är nog ingen idé att försöka.\r\nArne Kjörnsberg är från Borås. En annan man från\r\nBorås, Ingvar Carlsson, vågade som en av två ordfö-\r\nrande i en FN-kommitté säga att det behövdes åtgär-\r\nder. Han vågade i FN-rapporten A Call for Action\r\nsäga detta. Varför inte följa den andre boråsarens\r\nexempel och säga att vi skall våga något? Vi måste i\r\nalla fall starta processen internationellt, och den här\r\nkommittén borde också göra något här hemma.\r\nDet pratas så ofta om de anonyma marknadskraf-\r\nterna. Vår statsminister for utomlands och sade när\r\nhan kom tillbaka att vi måste sanera statsfinanserna,\r\nså att han kan möta flinande 25-åringar på Wall Stre-\r\net. Det var sant, men jag vill också säga: Ge markna-\r\nden ett ansikte! Vi kan börja med några företagsnamn,\r\nt.ex. Alfred Berg och SE-banken, som i sina nyhets-\r\noch informationsbrev säger \"Sälj!\" och därmed för-\r\nsvagar kronan och driver upp räntorna. Det är två\r\nföretag som det tycks mig möjligt att peka ut.\r\nLåt mig nämna några namn från Alfred Berg-\r\nkoncernen: Peter Norman och Anders E. Borg, f.d.\r\nrådgivare till Bildt. Det är några personer från \"den\r\nanonyma marknaden\". Vi behöver inte bara tala om\r\nflinande utländska 25-åringar utan kan också nämna\r\nen leende 41-åring, som vi har sett på morgon-TV.\r\nHan säger: Marknaden har alltid rätt - och vi är ju\r\nmarknaden. Det behövs fler familjer av vår typ för att\r\nskapa stabilitet i Sverige.\r\nDessa personer skapar ju destabilitet. Den kom-\r\nmitté som vi föreslår kunde bidra till den folkupplys-\r\nning som behövs för att stabilisera marknaden. Jag\r\ntror att en del insättare kan bli litet irriterade på de\r\nföretag som destabiliserar Sveriges finansiella mark-\r\nnader, driver upp räntorna och pressar ned kronan.\r\nEricsson väntas göra 3 miljarder och Volvo 2 miljar-\r\nder i extravinst på fallande kronkurs, så jag kan förstå\r\nsådana personer.\r\nMen vi bör nog ha en sådan här kommitté, Arne\r\nKjörnsberg, och börja diskutera samhällsansvar med\r\nde 101 eller 102 artikelskrivarna. Det är för mig inte\r\nlätt att förstå varför ni från socialdemokratin inte\r\ntillstyrker denna reservation, men det kan kanske\r\nArne Kjörnsberg utveckla från denna talarstol.\r\nMin anmälda taletid är slut, herr talman. Jag yrkar\r\nbifall till reservation 6 under mom. 3.</pre><pre>Anf.  76  SONJA REMBO (m) replik:\r\nHerr talman! Jag förstår, som Lars Bäckström lade\r\nut texten, att han för sin del tyckte att det var intres-\r\nsantare att upprätthålla sig vid bankfrågorna. Vad jag\r\nskulle vilja fråga honom är: Vad säger han till arbe-\r\ntarna vid Abba i Bohuslän och till de brandmän i\r\nUddevalla som lämnade facket i protest mot att de blir\r\nkollektivanslutna till en hemförsäkring? Jag skulle\r\ngärna vilja höra Lars Bäckströms försvar av att han\r\nstöder en sådan ordning som gäller i dag.</pre><pre>Anf.  77  LARS BÄCKSTRÖM (v) replik:\r\nHerr talman! Jag säger till dessa personer att vi\r\ninte från staten skall styra en demokratisk organisa-\r\ntion. Det är oerhört viktigt. Det finns en del som säger\r\natt vi vänsterpartister någon gång har brustit i vår\r\ndemokratiska grundsyn, och det kan vi diskutera, men\r\ndet är glasklart att det i dag är brister i Sonja Rembos\r\ndemokratiska grundsyn. Hon vill att man från politi-\r\nkerhåll skall gå in med pekpinnen och säga: Aja, baja,\r\nså får man inte göra - inte bra!\r\nSådant skall inte vi politiker göra utan respektera\r\norganisationsfriheten.\r\nSonja Rembo säger att man skall bedriva upp-\r\nhandling inom föreningarna, ungefär som om det vore\r\nfråga om en politiskt styrd organisation. Skulle Sonja\r\nRembo drömma om att säga till Volvo: Nu skall vi\r\ngöra ett upphandlingsreglemente för Volvo, och vi\r\npolitiker skall lära Volvo hur man gör upphandling.\r\nDet skulle Sonja Rembo aldrig göra. Det skulle\r\nstrida mot marknadens frihet. Jag delar bedömningen\r\natt vi inte skall styra Volvos eller Abbas upphandling.\r\nVi skall inte heller styra Moderata samlingspartiet.\r\nOm det vill göra en upphandling av tjänster från re-\r\nklamkonsulter, tycker jag inte att vi politiker skall gå\r\nin och säga att den upphandlingen måste konkur-\r\nrensutsättas.\r\nSamma frihet som vi ger Moderaterna skall vi ge\r\nfackföreningar. Föreningar styrs i demokratisk ord-\r\nning. De som tycker att besluten är oacceptabla läm-\r\nnar föreningarna. Men man är i föreningarna så pass\r\nkloka att man ser till att medlemmarna inte slutar och\r\natt det finns goda möjligheter till reservationsrätt.</pre><pre>Anf.  78  SONJA REMBO (m) replik:\r\nHerr talman! Riksdag och regering styr Volvos\r\noch Abbas upphandling. Det finns en marknadslag-\r\nstiftning och ett konsumentskydd som hindrar företa-\r\ngen att på ett orättfärdigt och oriktigt sätt snedvrida\r\nkonkurrens och nonchalera konsumenternas rättmäti-\r\nga intressen. Det är ju det som inte sker när det gäller\r\nden fackliga bristen på upphandling.\r\nMenar verkligen Lars Bäckström att det är demo-\r\nkrati när ett förbund som Kommunal går emot 61 %\r\nav medlemmarnas i en medlemsenkät uttalade önske-\r\nmål att slippa försäkringen?</pre><pre>Anf.  79  LARS BÄCKSTRÖM (v) replik:\r\nHerr talman! Jag kommer aldrig att tillstyrka den\r\ndemokratiska styrelseform som bygger på enkäter. Jag\r\ntror inte att det är bra. Vi skall inte leva i sifokrati,\r\nimmunol.-.-.- Nej, det går ju inte ens att uttala.\r\nNej, vi skall ha den traditionella representativa\r\nstyrelseformen eller direktstyre i mindre föreningar.\r\nDetta är enda metoden. Man har prövat många olika\r\ndemokratiska former som alla har misslyckats, utom\r\nden representativa föreningstraditionen.\r\nDet är ju inte sant, Sonja Rembo, att vi styr hur\r\nVolvo skall göra sin upphandling. Jag har en del\r\nkontakter i företagsvärlden. Jag skulle aldrig drömma\r\nom något sådant. Det skulle bli revolution. Fjärde\r\noktober-rörelsen skulle bli en blek västanfläkt om vi\r\nbörjade reglera företagens upphandling. Det är inte så\r\nsant.\r\nVi skall inte styra upphandlingen hos företag,\r\nKommunal eller Moderaterna. Det är en oerhört vik-\r\ntig grundprincip. Men vi skall naturligtvis se till att\r\ndet finns möjligheter att reservera sig. Det är demo-\r\nkratiskt korrekt. Om medlemmarna inte anser det är\r\ndet deras sak att styra i eget bo - precis på samma\r\nsätt, Sonja Rembo, som vi politiker inte lägger oss i\r\nhur ni moderater styr er upphandling. Däremot när ni\r\nsitter i regeringsställning lägger vi oss i hur ni sköter\r\ner upphandling på olika departement.</pre><pre>Anf.  80  ROY OTTOSSON (mp):\r\nHerr talman! Vi från Miljöpartiet har reserverat\r\noss på tre punkter i betänkandet. Jag skall något\r\nkommentera dem.\r\nDen första punkten gäller konkurrensen inom\r\nbanksektorn. Vi har delvis fått gehör för våra tidigare\r\nsynpunkter, nämligen att följa upp hur det går när fler\r\noch fler får oktroj och kan bilda banker.\r\nMen detta räcker inte. Bankkrisen innebar att de\r\nmindre företagen senare fick svårt att få normala\r\nkrediter. Det har slagit hårt mot småföretagsamheten i\r\nvårt land. Vi tycker inte att tillräckliga åtgärder har\r\nvidtagits för att se till att de små företagen kan få\r\nbättre möjligheter att bygga upp ett tillräckligt eget\r\nkapital och få bättre tillgång till riskkapital. Några\r\nsmå steg har tagits i denna riktning. Men vi menar att\r\nhär finns det skäl för riksdagen att trycka på och flytta\r\nfram positionerna ytterligare.\r\nVi är från Miljöpartiets sida mycket positivt in-\r\nställda till att det har blivit ökad konkurrens på bank-\r\nsektorn, dvs. att fler har fått bankoktroj. Men det finns\r\nockså skäl att oroa sig för den våg av sammanslag-\r\nningar av storbanker vi har i dag. Det kan ju riskera\r\natt leda till minskad konkurrens. Vi menar att det\r\nfinns skäl för Finansinspektionen att följa upp denna\r\nfråga. Tiderna har förändrats. Det beslut riksdagen\r\nfattade förra året att följa upp att fler aktörer har\r\nkommit in i banksektorn är bra. Men nu måste man\r\nockså titta på vad som händer i dag.\r\nJag har noterat att man från moderat och folkpar-\r\ntistiskt håll har lagt in en reservation på motiveringen\r\ni fråga om konkurrensen inom banksektorn. Ut-\r\nskottsmajoriteten, inklusive Moderaterna och Folk-\r\npartiet, avstyrker vår motion och ställer inte upp på\r\nmin nyss redogjorda reservation. I motiveringsreser-\r\nvationen står en del saker som inte står i utskottsma-\r\njoritetens text. Egentligen är de ganska bra, och jag\r\ntror inte att det egentligen finns så stor åsiktsskillnad\r\ngentemot Miljöpartiet. Där står att man skall försöka\r\nundvika de dubbla rollerna som lagstiftare och ägare.\r\nOm staten reglerar ett område hårt, behöver man inte\r\nvara en stor ägare på samma område. Det står också\r\natt ett högt hushållssparande befrämjas. Det tycker vi\r\nfrån Miljöpartiets sida också. Det är viktigt att det\r\nenskilda ägandet på olika sätt stärks och att hushållen\r\nhar goda möjligheter att klara kriser som självklart\r\nkan uppkomma. Beroendet av bidragssystem bör\r\nminskas inte genom att bidrag tas bort så att folk\r\ntvingas ut i nöd, utan genom att se till att det finns\r\nbättre tillgångar i hushållen.\r\nDen andra punkten jag vill kommentera tog även\r\nLars Bäckström från Vänsterpartiet upp. Vi anser att\r\nde valutaspekulationer som förekommer internatio-\r\nnellt har skadat svensk ekonomi. De har drivit upp\r\nräntorna. Just nu finns en orosvåg på internationella\r\nvalutamarknaden. Den svenska kronan faller, och\r\nräntorna går upp. Det blir dyrare att bo i Sverige på\r\ngrund av spekulanterna. Detta kostar oss - men det\r\ngäller inte bara Sverige. Det gäller i praktiskt taget\r\nalla länder.\r\nDessa spekulationer är internationellt ett stort de-\r\nbattämne. Under lång tidhar man diskuterat i EU, FN\r\noch i alla möjliga internationella sammanhang hur\r\nman skall komma åt problemen. De har blivit värre\r\noch värre för varje år. Den internationella valuta-\r\nmarknaden har vuxit i takt med att statsskulderna har\r\nvuxit, i takt med att den internationella handeln har\r\nvuxit, i takt med att gränserna har öppnats på olika\r\nsätt.\r\nAtt då vifta bort problemen och säga att de är svå-\r\nra är inte en bra sätt att föra politik. Ett minimum\r\nmåste väl ändå vara att systematiskt analysera dessa\r\nproblem i en parlamentarisk kommitté och på det\r\nsättet se vilka möjligheter det finns att öka insynen i\r\nvad som händer och, som Lars Bäckström var inne på,\r\nse vilka som egentligen gör vad.\r\nDet finns en hel del mytbildning i dag som säkert\r\nskulle må bra av att genomlysas för att se vad det hela\r\negentligen handlar om. Det finns också skäl att titta på\r\nde möjligheter som finns till reglering. Den idé som\r\nhar diskuterats mest gäller en valutaavgift. Det var\r\nden idé som Ingvar Carlsson, förre statsministern,\r\nförde fram i FN-sammanhang som ett sätt att finansie-\r\nra FN:s verksamheter. En liten avgift skulle tas ut på\r\nalla större valutatransaktioner. På det sättet skapas\r\nockså en viss tröghet i systemet med valutatransaktio-\r\nner, dvs. köpa kronor eller dollar och säljer pund osv.\r\nTrögheten skulle innebära att spekulationerna blir\r\nmindre lönsamma. De som spekulerar mycket och gör\r\nmånga stora transaktioner får betala relativt mycket.\r\nMedan de ansvarsfulla pensionsstiftelserna, som na-\r\nturligtvis skall placera pengar på ett bra sätt på den\r\ninternationella penning- och valutamarknaden, ägnar\r\nsig normalt inte åt den typen av spekulationer. De\r\ndrabbas inte av en sådan avgift.\r\nDetta är en intressant idé som bl.a. har förts fram\r\nav en Nobelpristagare, men också har diskuterats\r\ninom EU, Clinton har fört fram sådana idéer i USA\r\noch i andra sammanhang. Denna idé borde man kunna\r\ntitta litet närmare på. Det finns andra varianter med\r\nt.ex. depositioner, utvecklade regelsystem som hand-\r\nlar om information. Varför inte utreda denna idé?\r\nDen tredje fråga jag vill ta upp gäller kollektiva\r\nsakförsäkringar. Vi från Miljöpartiet har tillsammans\r\nmed Moderaterna, Kristdemokraterna och Folkpartiet\r\nreserverat oss på den punkten. Vi anser från Miljö-\r\npartiets sida att normen skall vara att om man skall ha\r\nen hemförsäkring, skall man själv ansluta sig till den.\r\nMan skall inte bli ansluten av någon annan. Vi accep-\r\nterar alltså inte de system som har byggts upp inom\r\nframför allt vissa fackförbund, där man måste säga till\r\nom man inte vill ha en hemförsäkring. Detta måste\r\nman göra bara för att man råkar vara med i ett visst\r\nfackförbund, ett fackförbund som har helt andra syf-\r\nten än att hålla på med hemförsäkringar.\r\nOm man tackar nej till den här hemförsäkringen,\r\nanser vi inte att man skall man bli tvungen att betala\r\nför den heller. Det kan man faktiskt drabbas av som\r\ndet fungerar i dag. Det är helt oacceptabelt. Individen\r\nskall ha rätt att själv avgöra vilka försäkringar han\r\nskall ha, och han skall naturligtvis inte tvingas betala\r\nen försäkring som han har tackat nej till.\r\nSedan finns det en del andra frågor som andra har\r\ntagit upp. Sonja Rembo har varit rätt utförlig i sin\r\nkritik av den situation vi har i dag. Hon har också\r\ntagit upp motiven till att man måste ha en vettig reg-\r\nlering kring det här. Det är inte fråga om att vara\r\nkritisk mot just fackföreningar. Det handlar om att slå\r\nvakt om den enskildes rättigheter på ett rimligt sätt.\r\nDet är naturligtvis något som skall gälla i alla sam-\r\nmanhang.\r\nJag vill också peka på att konsumentskyddet är\r\nviktigt. Från Miljöpartiets sida tycker vi nog att det är\r\nlitet si och så med det numera. Den debatt som före-\r\ngick den här handlade just om konsumentpolitiken. Vi\r\nmenar att konsumentpolitiken har kommit på undan-\r\ntag. Det här är ytterligare ett uttryck för det. För tids\r\nvinnande yrkar jag dock bara bifall till reservation 6.</pre><pre>Anf.  81  ROLF ÅBJÖRNSSON (kd):\r\nHerr talman! Vi har med två reservationer här. Vi\r\nstår bakom båda två. Jag yrkar bifall till reservation 7.\r\nReservation 2 under moment 1 står vi som sagt var\r\nbakom, men jag yrkar inte särskilt bifall till den.\r\nSonja Rembo har ju redan utvecklat det här med re-\r\nservation 7 på ett övertygande sätt, så det tänker jag\r\ninte säga så mycket om.\r\nDäremot kan jag inte avstå från att komma med\r\nnågra synpunkter på det här med bankkrisen och dess\r\nkonsekvenser, eftersom motionen L206 har hamnat\r\nunder den rubriken. Jag vill egentligen bara helt kort\r\nberöra detta. Jag är alldeles övertygad om att bankkri-\r\nsen och den ekonomiska kris som Sverige gick ige-\r\nnom i början av 90-talet var orsakad av makroeko-\r\nnomiska fenomen. Vi kommer väl i sinom tid att få en\r\nvetenskaplig belysning av vad som verkligen hände.\r\nJag tror att man skall ha i bakhuvudet att det från tid\r\ntill annan blir  sådana här kriser när man har en fri\r\nmarknadsekonomi. Brott och vanskötsel, och det ena\r\nmed det fjärde, har inte haft någon avgörande bety-\r\ndelse.\r\nEn annan reflexion rör bankernas ställning i sam-\r\nhället. Det är naturligtvis väldigt viktigt med betal-\r\nningssystemet. Men det är också, tror jag, väldigt\r\nviktigt att hålla fast vid att bankerna i grund och bot-\r\nten är affärsföretag. De skall som vilka företag som\r\nhelst kunna gå i konkurs, och de skall leva under\r\nmarknadsekonomiska villkor. Självklart skall insät-\r\ntarnas pengar vara skyddade, men i övrigt skall vanli-\r\nga villkor gälla. Det blir osunt om affärsföretag så att\r\nsäga känner en tröghet, att de kommer att klara sig\r\nvad de än gör. Nej, de skall vara underkastade mark-\r\nnadens hårda och tuktande villkor.\r\nJag skulle också vilja påstå att marknaden egentli-\r\ngen är den enda säkra regulatorn när det gäller de här\r\nföretagen. Regleringar och tillsyn har ingen egentlig\r\nbetydelse. Jag tror t.ex. inte att Bankinspektionen i\r\nnågot avgörande avseende har någon vikt i de här\r\nsammanhangen. Den är egentligen bara en kosmetisk\r\nhistoria, som gör att politiker kanske tycker att det\r\nkänns bra, och att de har något att säga gentemot en\r\noroad allmänhet. Realt sätt har den ingen betydelse.\r\nDet fick vi ett utomordentligt belysande exempel på i\r\nsamband med den här krisen, då inspektionen över\r\nhuvud taget inte visste någonting mer än någon annan.\r\nSom jag sade tidigare har brottsligheten inte haft\r\nnågon större betydelse i samband med krisen. Där-\r\nemot gav krisen en rejäl insyn i sådana förhållandena\r\nsom man kanske inte hade haft insyn i annars. Det\r\nblottlades oegentligheter som det naturligtvis var\r\nbeklämmande att få ta del av. När man å ena sidan har\r\nsagt att brottsligheten inte haft någon avgörande bety-\r\ndelse för krisen, skall man å andra sidan också säga\r\natt den brottslighet som blottlades i absoluta tal är\r\nfullständigt oacceptabel. Att vi har den typen av\r\nbrottslighet i bankväsendet var naturligtvis ett kvitto\r\npå att vi i det svenska ekonomiska livet över huvud\r\ntaget har en brottslighet som för många är helt out-\r\nhärdlig.\r\nVad som har stört mig särskilt är det som vi också\r\nfick höra av Lars Bäckström, alltså att vi inte har sett\r\nnågra påföljder med anledning av det som har ägt\r\nrum. Det är ingen tvekan om att det har förekommit\r\nallvarliga överträdelser och brott. Det är, menar jag,\r\nhelt klart. Men ingenting har egentligen lett till något\r\nrättsligt efterspel. Där tror jag bl.a. att det är fråga om\r\nen brist i det sätt som våra lagar är utformade på.\r\nDärför finns det ett motiv för att föra in den här dans-\r\nka modellen med vårdslös kreditgivning. Det är klart\r\natt det i det stora hela är en sidohistoria, men det är\r\nbra att ha det stödet, så att man får en känsla av det\r\nblir likhet inför lagen. Jag tror att många med viss rätt\r\nsäger sig att bankdirektören inte åker dit, medan\r\ngråtjyven får sitta av straffet för sina oegentligheter.\r\nDet ligger tyvärr någon form av sanning i detta. Det är\r\noerhört besvärande för vårt rättssystem. Även om vi i\r\ngrund och botten är mycket emot regleringar och\r\nliknande, tror jag faktiskt att man måste införa en\r\nsådan här regel, och det ganska kvickt.\r\nAvslutningsvis kan jag inte heller avstå från en\r\nreflexion när jag ser rubriken om bankkrisens konsek-\r\nvenser. Jag var ju själv så oerhört intensivt med under\r\nden perioden. När jag satt på planet hit i morse, läste\r\njag att man hade noterat att de svenska fastighetsbola-\r\ngen nu börjar investera utomlands igen i en omfatt-\r\nning som var överraskande för många iakttagare. Det\r\nvar ett av de stora, besvärande elementen att de stora\r\nsvenska fastighets- och byggbolagen hade investerat\r\nbort sig utomlands. Man kan också notera att konst-\r\nhandeln nu har börjat snurra runt på ett utomordent-\r\nligt lukrativt sätt. Konsthandeln var det första som\r\ngick över styr i krisens inledning. Man kan vidare\r\nkonstatera att skattetrycket stiger. Skatteplaneringen\r\nökar. Kapitalrörelserna ökar. Bankerna är överlikvida.\r\nVi håller på att gå in i en inhemsk deflation, alltså ett\r\nprisfall.\r\nKonkurserna har stagnerat och ligger på ca 12 000\r\nför andra året i rad. Det var ungefär 8 000 före krisen\r\ni slutet på 1980-talet, så det är mer nu. Det känns som\r\nom vi inte har kommit ur detta, och vi får nästan vara\r\nöppna för att det kan hända igen. Jag trodde faktiskt\r\ninte det. I slutet av krisen tänkte jag att det kommer\r\natt ta minst ytterligare en generation innan vi hamnar i\r\nden sitsen igen. Men en hel del egendomliga förhål-\r\nlanden ute i den ekonomiska terränglådan gör att man\r\nblir orolig.\r\nDet finns väldigt litet nytänkande och konstruktiva\r\nelement för att ta Sverige ut ur detta en gång för alla.\r\nMan kan i alla fall ha det som ett moment: Titta mer\r\npå den verklighet vi har och på framtiden, och över-\r\ndriv inte innebörden av en sönderreglering av eko-\r\nnomin på grund av vår historia!</pre><pre>Anf.  82  LARS BÄCKSTRÖM (v) replik:\r\nHerr talman! Jag blir något osäker på Rolf\r\nÅbjörnssons och därmed Kristdemokraternas posi-\r\ntion. Han sade att vi inte skall reglera sönder markna-\r\nden, men i reservationen finns krav på distinkt lag-\r\nstiftning. Det är svårt att röra sig mot norr och söder\r\nsamtidigt.\r\nJag kan hålla med Åbjörnsson om att det inte var\r\nbrottslighet som orsakade den finansiella krisen. Det\r\när vi överens om - därom råder inga tvivel. Orsaken\r\nvar en rad politiska missgrepp som släppte marknaden\r\nalltför fri, menar jag.\r\nNär jag efter mina studier skulle sätta bo - famil-\r\njen skulle sätta bo, något som kristdemokrater brukar\r\nvara glada för - gick jag till banken och bad att få\r\nlåna pengar. Nej, sade de. Är jag inte kreditvärdig,\r\nsom är gift, har fast arbete och skall ha barn? Jo, men\r\ndet finns en kreditgräns. Vi får inte låna ut mer på det\r\nhär kontoret.\r\nDet var alltså hårt reglerat, så att man inte kunde\r\ngöra för stora kreditåtaganden. Sedan tog vi bort alla\r\nregler, hade en inflationsekonomi och fick en bubbla.\r\nDet var vi politiker som skapade förutsättningar för\r\nden finansiella kollapsen genom en alltför långtgåen-\r\nde, hämningslös avreglering av regelsystemen. När\r\njag läste reservationen trodde jag att kristdemokrater-\r\nna höll med om det. Men de reserverar sig i en rikt-\r\nning och talar i en annan. Vad de vill är inte helt tyd-\r\nligt.</pre><pre>Anf.  83  ROLF ÅBJÖRNSSON (kd) replik:\r\nHerr talman! Jag vet inte riktigt vad Lars Bäck-\r\nström åsyftar. Vi har motionerat om en kriminalise-\r\nring av vårdslös kreditgivning, och det är något annat\r\nän en övergripande reglering av en hel marknad. Det\r\när gudskelov inte så vanligt förekommande, men det\r\nsker övertramp inom bankvärlden, och det skall be-\r\nstraffas.</pre><pre>Anf.  84  LARS BÄCKSTRÖM (v) replik:\r\nHerr talman! Jag är enig med Kristdemokraterna\r\noch Rolf Åbjörnsson om att vi inte skall ha en total\r\nsönderreglering. Men vi behöver en skarpare lagstift-\r\nning för att reglera den finansiella marknaden, och där\r\nkan Kristdemokraternas idé vara ett uppslag.\r\nMen vi i Vänsterpartiet har försökt vara balanse-\r\nrade. Vi har inte varit lika bestämda om exakt vilken\r\nlagändring som skall göras. Det förvånar mig litet att\r\ninte Kristdemokraterna i stället yrkade bifall till vår\r\nreservation, där vi intar en något mer försiktig håll-\r\nning och vill avvakta utredningsarbetet. Vi säger\r\nockså att vi behöver en ny lagstiftning, men vi är inte\r\nså tvärsäkra på exakt vilka lagar som behövs. Hade\r\ndet inte varit klokt att stödja vår linje, som i mitt tycke\r\när något mer balanserad?</pre><pre>Anf.  85  ROLF ÅBJÖRNSSON (kd) replik:\r\nHerr talman! Om det har vi olika uppfattningar.</pre><pre>Anf.  86  SONJA REMBO (m) replik:\r\nHerr talman! För att det inte skall framstå som att\r\nRolf Åbjörnsson och Kristdemokraterna är ensamma\r\nom inställningen i den reservation man har gjort när\r\ndet gäller vårdslös kredithantering, vill jag tala om\r\nvad utskottsmajorieten hänvisar till.\r\nVi säger att Banklagskommittén skall komma med\r\nsitt betänkande redan under innevarande år. Enligt\r\ndirektiven skall kommittén analysera det nuvarande\r\nstraffrättsliga systemets sätt att verka på området och\r\növerväga reformer. Enligt direktiven är det därför\r\nnaturligt att överväga om det är lämpligt med en kri-\r\nminalisering även av vårdslösa förfaranden vid kre-\r\nditgivning och i samband med beslut om riskhante-\r\nring, särskilt i sådana fall där vårdslösheten kan leda\r\ntill så omfattande förluster att ett instituts solvens\r\nhotas.\r\nKristdemokraterna vill specifikt peka ut den dans-\r\nka modellen, men det vill inte utskottsmajoriteten. Vi\r\nvill inte binda kommittén vid en specifik modell.\r\nDäremot är det inte omöjligt att kommittén kommer\r\nfram till att just den modellen är bra, men det får vi\r\nförhoppningsvis veta innan det här året har löpt ut.</pre><pre>Anf.  87  ARNE KJÖRNSBERG (s):\r\nHerr talman! Det känns inte särskilt upplyftande\r\natt föreslå riksdagen att avslå motioner som i varje\r\nfall motionärerna tycker är väl genomtänkta och -\r\nsom också jag kanske tycker - välskrivna. Man har\r\nlagt ned en massa arbete på dem. Men vi hänvisar för\r\ndet första till att saken redan utreds, för det andra till\r\natt saken alldeles nyss har utretts eller för det tredje\r\ntill att riksdagen tagit ställning till saken för en kort\r\ntid sedan.\r\nIcke desto mindre måste det göras. Jag tror att alla\r\nvid närmare eftertanke har förståelse för det. Men\r\ninnan jag särskilt kommenterar några punkter i detta\r\nbetänkande, vill jag ha detta sagt, eftersom utskottet i\r\ndet här betänkandet använder sådana, i mitt tycke\r\nvälgrundade, argument. Jag tar upp de punkterna\r\nförst.\r\nDet första gäller utredning om bankkrisens kon-\r\nsekvenser. Som framgår av betänkandet har mycket\r\nskrivits om detta. Lars Bäckström skildrade det välta-\r\nligt. Det finns skrivelser av olika regeringar, betän-\r\nkanden av statliga utredningar, av fristående forskare,\r\noch det finns skribenter som är bra på detta. I ett\r\nreplikskifte med Rolf Åbjörnsson - som inte blev\r\nnågot replikskifte - pekade Sonja Rembo på att det\r\ndessutom finns en statlig utredning, Banklagskommit-\r\ntén. Den skall redan i år komma med förslag till vilka\r\neventuella ändringar i olika regelverk som behövs,\r\nbl.a. i ljuset av erfarenheterna av det vi kallar bank-\r\nkrisen.\r\nMen Lars Bäckström tycker då att man måste ha\r\nnågot lättillgängligt. Lars Bäckström får gå till någon\r\nannan än mig om han vill ha enkla svar på svåra frå-\r\ngor. Det här är komplicerat, och därför går det inte att\r\ngöra så lättillgängligt. Som Sonja Rembo sade, skall\r\nkommittén bl.a. närmare studera frågan om vårdslös\r\nkreditgivning. Detta talade Rolf Åbjörnsson om, och\r\nockså Lars Bäckström var inne på det men utifrån en\r\nannan aspekt. När Lars Bäckström jämförde sig med\r\nÅbjörnsson, var han ju gunås litet försiktigare. Jag vet\r\ninte om det är klädsamt eller inte för en medlem i\r\nVänsterpartiet, men så sade han själv.\r\nDen andra punkten som jag vill ta upp, där vi vill\r\nha ett avslag med hänvisning till de tre olika saker jag\r\nnämnde i början, är konkurrens inom banksektorn.\r\nHär i riksdagen har vi nyligen antagit ett antal\r\nförslag av näringsutskottet som syftar till att öka kon-\r\nkurrensen. Dessutom föreslog näringsutskottet att\r\nregeringen skulle få i uppdrag att efter två år lämna en\r\nredovisning till riksdagen av vad det blev av detta.\r\nRiksdagen följde alltså näringsutskottets förslag.\r\nDet tredje är en punkt i hemställan som gäller en\r\nkommitté för att analysera penning- och valutamark-\r\nnaden. Finansutskottet har under senare år behandlat\r\nen lång rad motioner som fört fram olika förslag som\r\nsyftar till att komma till rätta med dessa problem, som\r\nonekligen finns. Senast förra riksdagsåret gjorde vi\r\ndetta. Riksdagen har på utskottets förslag avslagit\r\nsådana yrkanden med hänvisning till att allomfattande\r\ninternationella överenskommelser måste kunna träffas\r\nför att sådana åtgärder skall bli effektiva. Ungefär så\r\nbrukar vi formulera oss. För närvarande finns inte de\r\nmöjligheterna, enligt våra bedömningar.\r\nDetta innebär inte, Lars Bäckström och andra, att\r\nutskottet bagatelliserar problemen. Det finns alla skäl\r\ni världen att fortsätta att arbeta med dessa frågor. Jag\r\nhade tänkt påminna kammaren om den där andre\r\nboråsaren, han som var statsminister, men det har\r\nredan Lars Bäckström gjort. I alla fall hade Ingvar\r\nCarlsson i sin funktion som ordförande i den särskilda\r\nFN-kommittén idéer om de här frågorna. Problemet är\r\nbara det att för att detta skall fungera måste man ha en\r\nbred, kanske t.o.m. total, uppslutning från i varje fall\r\nalla stora ekonomier. Annars fungerar det inte. Men\r\ndetta betyder som sagt inte att vi bagatelliserar det\r\nhär, att vi inte gör något åt eller att vi inte funderar på\r\ndet. Vi försöker tvärtom i olika sammanhang att verka\r\nför det.\r\nLars Bäckström vill ha en kommitté för folkupp-\r\nlysningen. Jag är säker på att han gör precis som jag\r\nnär jag är ute på mina möten. Jag resonerar om de här\r\nfrågorna och försöker utifrån mina utgångspunkter\r\noch min enkla fattningsförmåga förklara varför det\r\nblir si eller så. Vi får väl fortsätta med detta, som Lars\r\nBäckström kallar för samhällsansvar och folkupplys-\r\nning.\r\nJag tycker att det ligger en hel del i det som sagts\r\nom marknadens ansikte. Men om jag skulle välja\r\nnågon som marknadens ansikte, förutom de namn som\r\nLars Bäckström talade om, skulle det i dagens läge bli\r\nett annat namn - en tidigare ledamot av denna kam-\r\nmare.\r\nLars Bäckström, Roy Ottosson och andra som\r\ntycker att det här är viktigt! Låt oss fortsätta att disku-\r\ntera de här frågorna och i kraft av vår förmåga verka\r\npå olika håll och i olika sammanslutningar och orga-\r\nnisationer.\r\nNu skall jag gå över till att tala om frågorna om de\r\nkollektiva sakförsäkringarna. Först och främst är det\r\nviktigt att de påpekanden som Finansinspektionen\r\ngjort om vikten av information om eventuell dubbel-\r\nförsäkring följs. Som Sonja Rembo sade skall Finan-\r\nsinspektionen senare i denna månad ha svar på dessa\r\nfrågor från ett av försäkringsbolagen på marknaden.\r\nJag vill ha detta sagt för att ingen skall säga att vi\r\nnonchalerar de brister i informationsgivningen som\r\nFinansinspektionen pekar på.\r\nLåt mig i huvudfrågan - är det bra eller inte bra\r\nmed kollektiva sakförsäkringar? - påminna om ett\r\nannat av inspektionens uttalanden. Jag citerar:\r\n\"Finansinspektionen har tidigare uttalat att den\r\nkollektiva sakförsäkringen med reservationsrätt i flera\r\navseenden har klara fördelar jämfört med individuell\r\nsakförsäkring och att den fyller en viktig funktion.\"\r\nFinansutskottet, liksom tidigare näringsutskottet\r\noch riksdagen, tycker att det är bra att det finns möj-\r\nlighet till sakförsäkring i kollektiv form.\r\nDet är bra därför att det normalt ger lägre premier\r\ngenom att kostnaderna för administration blir mindre\r\noch kanske framför allt därför att den här försäkrings-\r\nformen ger möjlighet till större riskspridning. Det\r\ngörs ingen individuell riskprövning utan alla i grup-\r\npen omfattas. Alla i en facklig organisation eller alla i\r\nexempelvis en organisation för jägare omfattas av\r\nförsäkringen.\r\nDet är bra, därför att på detta sätt minskar antalet\r\noförsäkrade och underförsäkrade människor. Det har\r\nredan, och kommer i framtiden än mer, att kännas\r\nsom en tröst i bedrövelsen för människor som omfat-\r\ntas av en sådan här försäkring om eller när de drabbas\r\nav en skada.\r\nDet är bra, därför att vi i denna kammare fattar\r\nbeslut där vi närmast förutsätter att hushållen har en\r\nrättsskyddsförsäkring. En sådan ingår nämligen ex-\r\nempelvis i en hemförsäkring.\r\nDet är bra, därför att här kommer ett antal med-\r\nlemmar överens om att tillsammans lösa en för alla\r\nviktig fråga.\r\nDet är bra, därför att denna typ av försäkringar bi-\r\ndrar till att hejda prisutvecklingen på marknaden även\r\nvad gäller individuell hemförsäkring.\r\nTill sist kommer jag till det kanske allra viktigaste.\r\nUtskottet anser att det är alldeles fel att lagstifta mot\r\nfackliga, eller för den delen, andra organisationers rätt\r\natt efter demokratiska beslut träffa avtal som man\r\nbedömer är till fördel för medlemmarna. Hur detta\r\nskall gå till är det organisationen i fråga som avgör,\r\nanser utskottet.\r\nVi socialdemokrater anser att det utifrån princi-\r\npiella synpunkter är minst sagt uppseendeväckande\r\nnär några partier i denna kammare vill att riksdagen\r\nskall lägga sig i om en organisation får fatta beslut om\r\natt exempelvis teckna en kollektiv hemförsäkring.\r\nOrganisationens bedömning är att detta är bra. Man\r\nblir starkare om man sluter sig samman och det blir\r\nekonomiskt fördelaktigt för medlemmarna. Detta vill\r\nen del ledamöter i Sveriges riksdag förbjuda.\r\nSådana uppfattningar står i direkt strid mot tidiga-\r\nre grundsatser om vilka beslut fackliga och andra\r\nideella organisationer kan fatta. Jag hävdar att det\r\ninnebär ett gravt ingrepp i dessa organisationers\r\nsjälvbestämmanderätt.\r\nVad denna fråga i grunden handlar om är: Skall\r\nmänniskor få sluta sig samman för att bli starkare?\r\nSkall medlemmar i en ideell organisation få samverka\r\nför att lösa sina angelägenheter? Utskottets majoritet\r\nsvarar ja på de här frågorna - andra svarar nej.\r\nBreda grupper i befolkningen kan sluta sig sam-\r\nman därför att ensam inte är stark, och därför att det\r\ntillsammans går att lösa viktiga problem. Att vara\r\nmotståndare till detta är av hävd och historia känne-\r\ntecknande för Moderaterna. Men tycker verkligen\r\nFolkpartiet och Miljöpartiet i grunden detta? Vad\r\nKristdemokraterna i grunden tycker vågar jag inte ens\r\ngissa.\r\nHerr talman! Jag yrkar bifall till finansutskottets\r\nförslag i alla delar, och följdriktigt avslag på samtliga\r\nreservationer.</pre><pre>Anf.  88  ROY OTTOSSON (mp) replik:\r\nHerr talman! Jag måste fråga Arne Kjörnsberg om\r\nhan tycker att det är tillräcklig konkurrens inom bank-\r\nsektorn. Är inte det faktum att storbanker slås ihop\r\nnågonting man borde följa och ha någon åsikt om\r\näven från Socialdemokraternas sida?\r\nTycker Arne Kjörnsberg att småföretagens möj-\r\nligheter att bygga upp eget kapital och skaffa riskkapi-\r\ntal är tillräckligt tillgodosedda? Eller tycker han som\r\nvi i vår reservation - att här behöver man ta ytterliga-\r\nre steg? Det vore intressant att få veta var Socialde-\r\nmokraterna står också i denna fråga.\r\nVar finns analysen av valutaspekulationerna? Ar-\r\nne Kjörnsberg säger att detta inte fungerar om man\r\ninte får med precis alla länder, och att man därför\r\nskall ge upp på en gång. Men var finns analysen och\r\nden närmare utredning som skulle kunna visa vilka\r\nmöjligheter och omöjligheter som finns när det gäller\r\natt få den internationella valutamarknaden att fungera\r\nbättre? Hur skall Sverige agera i olika internationella\r\nsammanhang - i EU, FN, WTO osv? Det finns ingen\r\nanalys. Det finns bara tyckande och avvisande.\r\nVarför inte gå in och titta litet närmare på detta?\r\nDet händer en del intressant av sig själv på den här\r\nmarknaden. Det handlar om en väldigt snabbt växan-\r\nde marknad med många aktörer, som blir fler och fler.\r\nDet finns oerhört mycket som man borde titta på.\r\nDetta betyder mycket för svensk ekonomi och för\r\nhushållens ekonomi. Varför bara avvisa och säga att\r\ndet inte fungerar och att man alltså inte ens kan utreda\r\ndet hela?</pre><pre>Anf.  89  ARNE KJÖRNSBERG (s) replik:\r\nHerr talman! I sitt huvudanförande var Roy Ottos-\r\nson väldigt vältalig, och talade om att konkurrensen\r\ninom banksektorn blivit bättre. Nu ställer han frågor\r\ntill mig, och ber mig göra ett principiellt uttalande om\r\ndetta. Ja, jag tycker att det vore bra om det fanns\r\nkonkurrens på bankmarknaden i ännu större omfatt-\r\nning. Men det har blivit bättre, precis som Roy Ottos-\r\nson sade, i och med nischbankernas och de utländska\r\nbankernas etableringar.\r\nJag vill faktiskt inte ha någon bestämd uppfattning\r\nom eventuella sammanslagningar av det enkla skälet\r\natt dessa kanske också behövs ur konkurrenssynpunkt.\r\nJag är inte helt tvärsäker på det, men för att svenska\r\nbanker skall klara konkurrensen med utländska ban-\r\nker är det kanske nödvändigt. Roy Ottosson tycks\r\nvara tvärsäker på att det inte är nödvändigt, och att\r\ndetta är fel. Jag är inte så självsäker på den punkten.\r\nDet pågår tänkande kring detta med valutaspeku-\r\nlationer. Roy Ottosson, jag och andra tänker. Jag\r\nutgår i alla fall ifrån att Roy Ottosson tänker på detta.\r\nJag själv gör det. Vi får väl fortsätta med det, Roy\r\nOttosson, men vi skall inte måla upp det som om det\r\när löst på en kafferast. Det är faktiskt ganska svårt.\r\nMen det pågår diskussioner, precis som Roy Ottosson\r\nsäger. T.o.m. i den amerikanska kongressen har det\r\nfunnits motioner om dessa frågor. I Japan diskuterar\r\nman det. Den nuvarande tyske finansministern har\r\ndiskuterat i de här termerna. Diskussionen pågår. Låt\r\noss fortsätta med detta t.ex. inom EU. Där vill ni ju\r\ninte vara med, men vi kan väl föra diskussionen där i\r\nolika sammanhang. Jag vill försäkra Roy Ottosson om\r\natt vi kommer att göra det.</pre><pre>Anf.  90  ROY OTTOSSON (mp) replik:\r\nHerr talman! Detta med banksektorn och konkur-\r\nrensen var intressant. Vad jag förstår menar Arne\r\nKjörnsberg precis samma sak som vi har funnit att vi\r\nmåste skriva i en reservation. Vi fick inte med det i\r\nmajoritetstexten. Det handlar om att vi nog behöver\r\ngå vidare och skärpa konkurrensen och följa den\r\nfrågan. Däremot står det inte i reservationen eller i\r\nmotionen att vi skulle ha någon tvärsäker åsikt om\r\nvad effekten blir av de här sammanslagningarna vad\r\ngäller konkurrensen. Vi säger bara att det här måste\r\nföljas.\r\nÄven när det gäller småföretagens möjligheter att\r\nskaffa kapital tycker Arne Kjörnsberg samma sak som\r\nstår i reservationen, nämligen att de bör förbättras\r\nytterligare. Jag tolkar honom på det sättet.\r\nProblemet med valutaspekulationerna är inte löst\r\npå en kafferast. Varför inte göra som vi gjorde i\r\nEMU-frågan? Där har vi tillsatt en kommitté som\r\nmycket noga har utrett för- och nackdelar, möjligheter\r\noch omöjligheter. Det har gett massor av nya kunska-\r\nper. Innan EMU-kommittén tillsattes hade vi natur-\r\nligtvis också en massa uppfattningar och tänkte en\r\nväldig massa. Men det förhindrar ju inte att man kan\r\ngöra en mer systematisk analys för att kunna föra\r\nfrågan framåt. Gör man dessutom detta i en parlamen-\r\ntarisk kommitté kan man ju skapa förutsättningar för\r\natt se vilka politiska möjligheter som finns här. Det är\r\nju detta det handlar om. Det är ju inte så att vi har\r\nslutat att tänka och måste ha en kommitté för att tän-\r\nka. Det gör vi i alla fall, men detta är ett sätt att föra\r\nfrågan framåt.\r\nSedan måste jag också kommentera detta med den\r\nkollektiva sakförsäkringen. Där var Arne Kjörnsberg\r\nmycket vältalig när det gäller fördelarna. Men han\r\nbemötte ju inte den egentliga kritiken, nämligen att\r\nman som medlem i en fackförening kan bli tvingad att\r\nbetala en hemförsäkring som man säger nej till. Är det\r\nrimligt? Skall vi inte värna om individens friheter\r\nockså?</pre><pre>Anf.  91  ARNE KJÖRNSBERG (s) replik:\r\nHerr talman! Under det här året kommer vi att få\r\nen redovisning från regeringen. Roy Ottosson och jag\r\nhar varit med om att fatta beslut om att kräva rege-\r\nringen på det, och det kommer att komma en sådan\r\nom utvecklingen vad gäller konkurrensen inom bank-\r\nsektorn. Kan inte Roy Ottosson lugna ned sig litet\r\ngrand och avvakta den? Vi har ju redan gjort en be-\r\nställning. Skall vi göra den en gång till, eller en tredje\r\ngång kanske?\r\nDet här börjar likna en frågestund med bara frågor\r\ntill mig. Jag vill fråga Roy Ottosson en enda sak om\r\nkollektiva sakförsäkringar. Sonja Rembo stod i talar-\r\nstolen och sade i sitt huvudanförande att detta var\r\nfackligt politiskt förmynderi, det var rättslöshet och\r\nutsatthet för den enskilde medlemmen i de fackliga\r\norganisationerna. Roy Ottosson har skrivit på samma\r\nreservation som Sonja Rembo. Tycker Roy Ottosson\r\natt detta är fackligt politiskt - var Sonja Rembo fick\r\npolitiskt från vet jag inte, men hon sade faktiskt det -\r\nförmynderi och att det handlar om rättslöshet? Tycker\r\nRoy Ottosson att sällskapet är särskilt bra?</pre><pre>Anf.  92  LARS BÄCKSTRÖM (v) replik:\r\nHerr talman! Jag skall börja med det viktigaste,\r\nnämligen kommittén för att analysera penning- och\r\nvalutamarknaden. Arne Kjörnsberg säger att man gör\r\nmycket enskilt i den här frågan. Då säger jag bara det\r\njag vet att SSU sjöng en gång: Alla tillsammans!\r\nDå blir det större effekt, Arne Kjörnsberg. Det var\r\nväl så man sjöng i SSU, eller hur? Alla tillsammans!\r\nOm vi då tillsätter en kommitté och arbetar med detta\r\nmed kraft kan vi göra mer. Det är min poäng. Då\r\nslipper vi ha den här anonyma diskussionen om en f.d\r\nledamot av denna kammare. Tänk hur tankarna gick\r\npå många lyssnare här! Vem var det? Jag tycker att vi\r\nskall slippa detta och få en rakare diskussion t.ex. om\r\nmannen i morse. Det var ingen flinande 25-åring utan\r\nen leende 41-åring, nämligen Jacob Wallenberg, som\r\nsade: Marknaden har alltid rätt, och vi är ju markna-\r\nden.\r\nDet var ett ganska tufft uttalande. Det var det nya\r\nmottot att verka och synas i stället för att vara och inte\r\nsynas. Om vi inte klarar av det internationellt på en\r\ngång, kan vi kanske börja här hemma alla tillsam-\r\nmans, Arne Kjörnsberg, och ta en diskussion och\r\nbelysa de effekterna. Vi kan kanske också ta in andra\r\naktörer, t.ex. Bäckström, inte Lars utan Urban. Vad är\r\nRiksbankens roll i denna process? Vad gör de för att\r\ntrygga kronan? Vad är regeringens roll? Är regering-\r\nen utan skuld när kronan är i obalans? Troligtvis inte.\r\nDet är väl inte farligt om vi kommer in på dessa om-\r\nråden, Arne Kjörnsberg? Det kan inte vara det som\r\noroar Arne Kjörnsberg, dvs. att en sådan kommitté\r\nskulle kunna halka in på det. Låt oss börja här hemma\r\noch även ta den internationella diskussionen precis\r\nsom den andre boråsaren, f.d. ledamoten Ingvar\r\nCarlsson, vågade. Arne Kjörnsberg från Borås vågar\r\nnog han också. Det är kanske någon som stoppar. Vad\r\nvet jag?</pre><pre>Anf.  93  ARNE KJÖRNSBERG (s) replik:\r\nHerr talman! Till Lars Bäckström vill jag säga att\r\njag fortfarande sjunger: Alla tillsammans! Det var inte\r\nbara när jag var SSU-are en gång i tiden.\r\nMen vi anser faktiskt inte att tiden är mogen. Det\r\nkan hända att vi skall göra detta i framtiden. Diskus-\r\nsionen pågår ju, men vi tror inte att det vore bra att\r\ngöra det just nu i alla fall.\r\nLars Bäckströms tankar satte i gång när jag talade\r\nom en tidigare ledamot av denna kammare. Det var\r\nprecis det som var meningen. Jag ville att Lars Bäck-\r\nström och kammarens övriga ledamöter skulle fundera\r\npå vem det var jag avsåg.\r\nSedan nämnde Lars Bäckström den där bankman-\r\nnen, 41-åringen Jacob Wallenberg. Det var hans bank\r\nvars aktier för tre och ett halvt år sedan var värda en\r\nkorv med bröd. Nu är aktierna värda ungefär sex\r\ngånger så mycket som en direkt följd av att folkrepre-\r\nsentationen i Sveriges land, representerad här i kam-\r\nmaren, genom den dåvarande regeringen i samarbete\r\nmed den dåvarande oppositionen och i motsats till\r\nRolf Åbjörnsson bedömde att det var nödvändigt att\r\nklara det finansiella systemet. Vi få väl försöka klyva\r\nnäbb med den där bankmannen, Lars Bäckström. Vi\r\nkan väl hjälpas åt med det.\r\nSedan undrar Lars Bäckström om regeringen har\r\nansvar eller inte. Marknaden - jag vet inte om det är\r\nmed litet eller stort m - påstår att regeringen har an-\r\nsvar i så måtto att en socialdemokratisk partiordfö-\r\nrande har talat om att vi socialdemokrater mer skall\r\ndiskutera och koncentrera oss på traditionella social-\r\ndemokratiska saker som rättvisa och solidaritet.</pre><pre>Anf.  94  LARS BÄCKSTRÖM (v) replik:\r\nHerr talman! När jag talade om regeringens even-\r\ntuella ansvar, var det inte att regeringen sade att man\r\nskall föra en traditionell fördelningspolitik och värna\r\nde svaga som var orsaken. Men det behövs kanske\r\nandra åtgärder som regeringen inte har vidtagit. Man\r\nhar t.ex. inte tagit upp den här diskussionen med des-\r\nsa leende 41-åringar. Det bör vi nog sätta i gång med\r\nnu.\r\nLåt mig också kommentera några andra saker. Ar-\r\nne Kjörnsberg säger att jag behöver vitboken. Om jag\r\nskall vara ärlig är det nog inte för min skull. Det var\r\nju Bengt Silfverstrand som motionerade, och det var\r\nkanske inte heller i egen sak som han motionerade.\r\nDet var väl för medborgarnas sak som han gjorde det.\r\nVi kan nog få material. Avslå i dag, men verkställ i\r\nhandling! Det kvittot har vi skyldighet att ge på alla\r\nde pengar vi använde för att rädda de leende 41-\r\nåringarna.\r\nEn annan sak är att konkurrensen inom banksek-\r\ntorn är viktig att utöka, för småföretagens skull. Och\r\nslår man samman två saker betyder det vanligtvis att\r\nkonkurrensen inte ökar, Arne Kjörnsberg. Nog kan\r\nväl Arne Kjörnsberg hålla med mig om att det van-\r\nligtvis är så. Skulle man slå samman Nordbanken med\r\nen annan bank skulle det vanligtvis inte leda till ökad\r\nkonkurrens. Med litet grand av sunt bondförnuft kan\r\nväl Arne Kjörnsberg hålla med om det. Och det är\r\nviktigt, tror jag, att behålla det här i statlig ägo för att\r\nvi skall kunna återvinna en del av det vi satsade. Är\r\ndet i varje fall inte en möjlighet - en option, som man\r\nsäger i den världen - att återvinna medel genom att\r\nbehålla ägarskapet? Vanligtvis äger man väl för att få\r\navkastning på satsade medel. Är det inte vanligtvis så\r\ni en marknadsekonomi, Arne Kjörnsberg? Det tror vi\r\nväl båda två.\r\nOch, Arne Kjörnsberg, ta steget och sätt i gång\r\nden här kommissionen och studera finansmarknaden\r\nutifrån den gamla devisen: Folkets väl går före storfi-\r\nnansens!</pre><pre>Anf.  95  ARNE KJÖRNSBERG (s) replik:\r\nHerr talman! Vanligtvis är det nog så, Lars Bäck-\r\nström, att om man slår ihop två företag på en marknad\r\nav oligopolkaraktär blir konkurrensen mindre. Men\r\ndet gäller bara vanligtvis - inte alltid. Jag vågar inte\r\nvara så självsäker som Lars Bäckström respektive\r\nRoy Ottosson i den frågan. Det finns faktiskt olika\r\naspekter.\r\nJag är säker på att Lars Bäckström inte behöver\r\nnågon sådan där vitbok. Men vi kan väl lova varandra\r\natt fortsätta fundera på de här sakerna, diskutera dem\r\noch lyssna på vad människor tycker om dem. Sedan\r\nkan vi tillsammans bilda front mot de leende 41-\r\nåringarna, eller vad de nu var.</pre><pre>Anf.  96  SONJA REMBO (m) replik:\r\nHerr talman! Först och främst vill jag instämma i\r\nvad Karin Pilsäter och Roy Ottosson tidigare sade,\r\nnämligen att den här debatten inte handlar om någon\r\nsorts fackföreningsfientlighet. Det är nonsens att påstå\r\nnågot sådant. Däremot kan man fråga sig om hante-\r\nringen av försäkringsfrågorna verkligen gagnar den\r\nfackliga verksamheten.\r\nArne Kjörnsberg sade att riksdagen inte skall läg-\r\nga sig i de kollektiva hemförsäkringarna. Det är in-\r\ntressant att samtidigt lyssna på hans och Lars Bäck-\r\nströms replikskifte när det gäller konkurrensfrågorna.\r\nDet värn om konkurrensen som man säger sig stå för\r\ngäller uppenbarligen inte de enskilda fackförenings-\r\nmedlemmarna och deras möjligheter att välja bland\r\nkonkurrerande försäkringar på hemförsäkringsområ-\r\ndet. Här upphävs plötsligt både konsumentskydd och\r\nkonkurrensskydd för kanske 50 % av marknaden för\r\nhemförsäkringar. Självklart skall riksdagen lägga sig i\r\nnär människor reagerar mot detta och vi får orimliga\r\nkonsekvenser.\r\nVi har en ordning där Volvo och Abba skyddas,\r\nsåsom vi talade om tidigare. De behöver inte betala\r\nför en produkt som de inte vill ha. De behöver inte\r\nskriva reservationsanmälningar mot försäkringar som\r\nde inte vill ha. Deras upphandling skyddas av lagarna.\r\nMen det gäller inte för den enskilde LO-medlemmen.\r\nArne Kjörnsberg hänvisar då, i likhet med Lars\r\nBäckström, till organisationernas rätt att göra vad de\r\nvill. Låt mig då referera vad Europadomstolen har\r\nsagt om demokrati:\r\n\"Demokrati innebär icke att majoriteten alltid vin-\r\nner: det måste skapas en balans som tillförsäkrar\r\nminoriteten en rättvis behandling och som undviker\r\nmissbruk av den dominerande positionen.\"\r\nDet är det denna debatt handlar om: att skapa ba-\r\nlans och att tillförsäkra minoriteten en rättvis behand-\r\nling.</pre><pre>Anf.  97  ARNE KJÖRNSBERG (s) replik:\r\nHerr talman! Sonja Rembo sade nu att det inte\r\nhandlar om fackföreningsfientlighet. Karin Pilsäter\r\nsade tidigare - eftersom Sonja Rembo refererade till\r\nKarin Pilsäter tillåter jag mig att säga det - att det inte\r\nhandlar om någon negativ inställning till fackföre-\r\nningsrörelsen. Men, säger ni, de skall inte ägna sig åt\r\ndet här. Det är ju precis det jag reagerar emot: att ni\r\nvill bestämma vad de skall bestämma om! Det tycker\r\njag är fel.\r\nJag har inte kritiserat er för att ni har sagt att riks-\r\ndagen inte skall lägga sig i om fackföreningarna skaf-\r\nfar en kollektiv sakförsäkring. Jag har sagt: Ni skall\r\ninte bry er om vad de fattar för beslut! De måste själ-\r\nva få fatta sina beslut.\r\nJag skall citera vad Högsta domstolen sade för tio\r\når sedan: \"Med utgångspunkt i synsättet att ideella\r\nföreningar bör ha förhållandevis stor frihet att utan\r\ningripande utifrån själva ordna sina angelägenheter,\r\nmåste förbundets bedömning av omfattningen av dess\r\nändamål enligt stadgarna tillmätas stor betydelse.\" Så\r\nsade Högsta domstolen när den behandlade en fråga\r\nom kollektiv hemförsäkring för tio år sedan. Jag tyck-\r\ner som Högsta domstolen.</pre><pre>Anf.  98  SONJA REMBO (m) replik:\r\nHerr talman! Vad jag försöker hävda är att den en-\r\nskildes intresse understundom väger tyngre än en\r\norganisations intresse. Det var därför jag refererade\r\nvad Europadomstolen säger. Det är precis detta det\r\nhandlar om. Det måste skapas en balans som tillför-\r\nsäkrar minoriteten rättvis behandling och som undvi-\r\nker missbruk av den dominerande positionen.\r\nVi skall inte lägga oss i, upprepar Arne Kjörns-\r\nberg och åberopar Högsta domstolen. Det är intres-\r\nsant. Man kan tala länge om de här domarna. Tings-\r\nrätten och Svea hovrätt underkände försäkringarna.\r\nDe ansåg att det var fel att gå fram på det sättet. Hög-\r\nsta domstolen vände på detta. Det intressanta är att\r\nHögsta domstolen hänvisade till majoritetsintresset,\r\ntill skillnad från tingsrätten och Svea hovrätt som\r\nhänvisade till minoritetsintressena.\r\nVad Högsta domstolen sade var att det ekonomis-\r\nka ingreppet är praktiskt taget betydelselöst för den\r\nenskilde. Man talade om att 0,1 % på avgiften skulle\r\ngå till försäkringen; det gällde i det fallet Elektriker-\r\nförbundet.\r\nJag undrar om Högsta domstolen i dag - domen\r\nkom 1987 - när man ser utvecklingen på det här om-\r\nrådet hade gjort samma bedömning. Det hade varit\r\nmycket intressant att veta.\r\nJag hävdar fortfarande att domen visar att minori-\r\ntetsintressena - den enskildes rättighet att bli likabe-\r\nhandlad, att lagarna skall gälla lika för alla, enskilda\r\nsom företag, stora som små - väger tyngre än majori-\r\ntetsintresset i det här fallet. Jag beklagar att Social-\r\ndemokraterna och Vänsterpartiet inte inser den stora\r\noch djupa principiella skillnaden och hur viktigt detta\r\när för demokratin i Sverige.</pre><pre>Anf.  99  ARNE KJÖRNSBERG (s) replik:\r\nHerr talman! Sonja Rembo säger att den enskildes\r\nintresse väger tyngre än en organisations intresse.\r\nMen, Sonja Rembo, en organisation är summan av\r\nsina medlemmar. Vi har ju sett det i blixtbelysning:\r\nEtt antal medlemmar i Kommunal tyckte att ett beslut\r\nfattat på deras kongress inte var riktigt. I enlighet med\r\nstadgarna plockade de ihop tillräckligt många namn\r\nför att få en extrakongress. Den kom till, man diskute-\r\nrade frågan och så fattade man ett beslut om att ta upp\r\nfrågan på den ordinarie kongressen i sommar.\r\nVad begär Sonja Rembo? Hon begär tydligen att\r\nvi skall säga: Ni får inte fatta beslut om det. Ni kom-\r\nmunalare får inte fatta beslut om att ni vill ha en kol-\r\nlektiv hemförsäkring, hur bra ni än tycker att det är.\r\nDet är vad Sonja Rembo begär av oss, och det tycker\r\njag är fel.\r\nSedan talar Sonja Rembo om den enskilde hit och\r\nden enskilde dit. Osökt kommer jag att tänka på en\r\nledande tidningsman vid en tidning som förr i tiden\r\nvar landets största. Han sade: Min tidning står alltid\r\npå de enskildas sida - sedan måste jag göra en traves-\r\nti, för jag får inte svära i kammaren - men de måste\r\nvara väldigt enskilda. Precis så uppträder Sonja Rem-\r\nbo.</pre><pre>Anf.  100  KARIN PILSÄTER (fp) replik:\r\nHerr talman! Arne Kjörnsberg frågade i sitt anfö-\r\nrande hur vi i Folkpartiet egentligen såg på det förhål-\r\nlandet att man sluter sig samman för att reda ut ge-\r\nmensamma frågor. Precis som jag framförde i mitt\r\nanförande tycker vi att det är alldeles utmärkt. Det\r\nvisar också historien. I många fall har liberaler till-\r\nsammans med socialdemokrater, just för att lösa ge-\r\nmensamma problem, startat konsumentföreningar,\r\nfackföreningar och studieförbund, för att bara nämna\r\nnågra exempel.\r\nMen villkoren för de beslut man har fattat gemen-\r\nsamt måste ibland förändras via riksdagsbeslut. Vi\r\nanser inte, som Arne Kjörnsberg påstår, att de här\r\nföreningarna inte skall få fatta beslut om att ha kol-\r\nlektiva sakförsäkringar. Det står uttryckligen i reser-\r\nvationen - som en information för dem som inte har\r\nmaterialet till hands - att vi vill ha ett lagförslag med\r\nen förändring som säkerställer att avtal om kollektiva\r\nsakförsäkringar inte kan undandras konsumentskydd\r\noch skydd mot oskälig konkurrens. Det är det som det\r\nhär handlar om. Det är där Arne Kjörnsberg och so-\r\ncialdemokraterna blandar bort korten och försöker få\r\ndet att låta som om vi anser att man inte skall få fatta\r\nden här typen av beslut över huvud taget. Det är inte\r\ndet som det handlar om. Det handlar om att det skall\r\nske på acceptabla villkor för den enskilde.</pre><pre>Anf.  101  ARNE KJÖRNSBERG (s) replik:\r\nHerr talman! Det är alldeles utmärkt att man sluter\r\nsig samman, sade Karin Pilsäter. Jag blev riktigt varm\r\ni hjärtat. Sedan refererar Karin Pilsäter till samarbetet\r\nmellan liberaler och socialdemokrater. Det är jättebra.\r\nVarför kan vi inte samarbeta nu, Karin Pilsäter? Man\r\nkan inte bara leva på historia.\r\nKarin Pilsäter sade faktiskt i sitt huvudanförande,\r\noch det var det som gjorde att jag inte blev varm i\r\nhjärtat utan snarare kall: Detta är inte någon negativ\r\ninställning till fackföreningsrörelsen, men den skall\r\ninte ägna sig åt dessa frågor. Det är det jag utifrån\r\nprincipiella utgångspunkter reagerar så starkt emot.\r\nKarin Pilsäter, liberal, vill tala om för fackförenings-\r\nrörelsen vilka beslut den skall fatta i Kommunal,\r\nElektrikernas, SIF eller vad det kan vara, kanske\r\nt.o.m. i den där organisationen som organiserar jäga-\r\nre. Men de kanske är undantagna. Det kanske bara är\r\nfackföreningsrörelsen som Karin Pilsäter tänker på.</pre><pre>Anf.  102  KARIN PILSÄTER (fp) replik:\r\nHerr talman! Jag måste faktiskt erkänna att jag\r\ntycker att Arne Kjörnsberg inte beter sig särskilt seri-\r\nöst i den här debatten. Det beror förmodligen på att\r\nhan inser att hans egna argument över huvud taget\r\ninte håller.\r\nOm han skulle citera vad jag faktiskt sade skulle\r\nhan ha lagt till något, nämligen: Jag tror för egen del.\r\nJag tror personligen inte att det här är särskilt lyckat.\r\nJag tycker inte att riksdagen skall fatta några sådana\r\nbeslut. Det har jag aldrig föreslagit. Jag tror personli-\r\ngen inte att det är en bra utveckling för föreningarna.\r\nMen det är ett ställningstagande som de får göra.\r\nDet vi har föreslagit, oavsett om det är en fackfö-\r\nrening eller någon annan förening, vilken förening\r\nsom helst, är att de beslut och avtal man träffar om\r\nkollektiva sakförsäkringar, eller för den delen någon\r\nannan typ av kollektiva avtal, inte skall undandras\r\nkonsumentskydd och skydd mot oskälig konkurrens.\r\nDet är väl inte så konstigt. Jag tror att Arne Kjörns-\r\nberg personligen måste komma på betydligt bättre\r\nargument i själva sakfrågan om den här debatten skall\r\nkunna vinnas av er sida.</pre><pre>Anf.  103  LARS BÄCKSTRÖM (v):\r\nHerr talman! Jag vill egentligen inte förlänga den-\r\nna diskussion. Men jag gör det för att inte kammaren\r\nskall gå här hela eftermiddagen och fundera. Det är\r\nliksom litet Jeopardy-artat när Arne Kjörnsberg i sitt\r\ninlägg säger att en före detta ledamot av denna kam-\r\nmare är väsentligt ansvarig för en finansiell valutakris.\r\nSkall man, som de gör i Jeopardy, svara: Vem var\r\nIngvar Carlsson? Nej, det kan det inte vara.\r\nMen det var också Bit för bit, Arne Kjörnsberg.\r\nDet var väl fempoängsnivån. Om vi som är fåkunniga\r\ninte kan få namnet på den det var, kan vi väl i alla fall\r\nfå fyra- eller trepoängsnivån. Vem var denna före\r\ndetta ledamot av denna kammare?</pre><pre>Överläggningen var härmed avslutad.\r\n(Beslut fattades efter 13 §.)</pre><pre>13 §  Vissa spelfrågor</pre><pre>Föredrogs\r\nFinansutskottets betänkande 1996/97:FiU21\r\nVissa spelfrågor</pre><pre>Anf.  104  FREDRIK REINFELDT (m):\r\nHerr talman! Bakom rubriken Vissa spelfrågor\r\ndöljer sig sex motioner från den allmänna motionspe-\r\nrioden som stretar i litet olika riktningar. Jag tänkte\r\nmest uppehålla mig vid den motion som har behandlat\r\naktiebolaget Tipstjänst eller snarare den nya anord-\r\nning som vi har sedan ett par år tillbaka. I detta land\r\nsom vi ibland skojar om som fantastiskt just för att\r\nstaten har så stort inflytande i olika saker har vi nu\r\nockså fått aktiebolaget Svenska spel som ett moderbo-\r\nlag över Penninglotteriet och Tipstjänst efter det att\r\nde slogs ihop.\r\nDet där tycker jag delvis visar på en typisk intres-\r\nsekonflikt som staten kan hamna i när den försöker\r\nbestämma och styra över allting. Först sätter riksda-\r\ngen spelreglerna för spelmarknaden. Sedan är vi en\r\nmycket stor aktör. Dessutom tjänar vi väldigt mycket\r\npengar på att ta in skatt från den här verksamheten,\r\nsamtidigt som vi i andra sammanhang berättar om hur\r\nfarligt det egentligen är att spela över huvud taget.\r\nFöre 1994, då den här riksdagen hade en annan\r\noch bättre majoritet, hade vi ett beslut på att i stället\r\nföra ut Tipstjänst till de ideella organisationerna och\r\ndärmed delvis bryta den statliga dominans över spel-\r\nmarknaden som finns. Skälet till detta är i korthet att\r\nvi därmed tror oss bättre kunna garantera den mycket\r\nnära koppling som finns mellan Spelsverige och fi-\r\nnansieringen av idrottsrörelsen i Sverige. Vi menar att\r\nriksdagen med den ordning som nu finns med ett\r\nenkelt klubbslag över natt kan förändra finansierings-\r\nförutsättningarna för folkrörelserna, eftersom man har\r\nvalt en annan lösning.\r\nDessutom tror vi att det skulle gagna möjligheter-\r\nna att utveckla nya typer av spel. Det är ju väldigt\r\npopulärt att försöka förändra, och vi har sett många\r\nexempel under senare år på hur man faktiskt har kun-\r\nnat introducera nya spelformer som har kapat åt sig\r\nstor plats och t.o.m. trängt undan gamla spel. Det\r\nskulle förmodligen gå bättre i en mer fristående tip-\r\nstjänstorganisation.\r\nVi tror också att vi på det här sättet kan säkerställa\r\natt handikappidrotten i Sverige får mer pengar. Det\r\nfinns ett underlag för det i den motion som vi lutar oss\r\nmot.\r\nStaten kan naturligtvis tillförsäkra sig att få lika\r\nmycket pengar, om nu staten är orolig för detta, ge-\r\nnom att bestämma storleken på en typ av konces-\r\nsionsavgift som man tar in från Tipstjänst även om det\r\nsköts, ägs och regleras av ideella organisationer.\r\nDetta är i korthet vad motionen av Bo Lundgren\r\noch Karl-Gösta Svenson handlar om och som vi har\r\nställt oss bakom. Jag yrkar därför bifall till reservation\r\n1 till detta betänkande.</pre><pre>Anf.  105  LISBET CALNER (s):\r\nHerr talman! Som Fredrik Reinfeldt sade är det\r\nsex motioner från den allmänna motionstiden om\r\nstatlig spelverksamhet som det här betänkandet\r\nhandlar om. Moderaterna tycker att regeringen borde\r\nfinna former för att överföra ägandet av Tipstjänst till\r\nidrotten och övriga ideella organisationer.\r\nRiksdagen avslog det förslaget våren 1996. Det är\r\nungefär ett år sedan. Utskottet anser nu inte att det\r\nfinns någon anledning att ändra det beslutet. Det har\r\ninte ens gått ett år. Det är bara tio månader, vill jag\r\nminnas, sedan vi fattade beslutet att Tipstjänst och\r\nPenninglotteriet skall slås samman. Jag ser inga som\r\nhelst skäl till att vi skulle ändra detta i dag.\r\nNär det gäller vinstdelningen pekar motionärerna\r\nockså på att regler kan ändras genom ett riksdagsbe-\r\nslut och att man på så vis inte får samma ekonomiska\r\nstabilitet. Visst är det så, de kan ändras. Men man\r\nmåste ju veta vad man vill i politiken och se litet mer\r\nlångsiktigt för att nå den stabilitet som moderaterna\r\ntycker är så viktig. Därför tycker vi att det är viktigt\r\natt Tipstjänst och Penninglotteriet ges möjligheten att\r\ngenomföra den här sammanslagningen efter de förut-\r\nsättningar som drogs upp i det beslut som riksdagen\r\nfattade. Då ges möjlighet till stabilisation i organisa-\r\ntionen, som moderaterna i andra sammanhang säger\r\när så viktig.\r\nAv den anledningen tycker jag att det är litet olo-\r\ngiskt av moderaterna att redan nu begära den här\r\nförändringen av det beslut som vi fattade för tio må-\r\nnader sedan. Ert eget skäl om att skapa stabilitet an-\r\nvänder jag som skäl för att avstyrka den förändring\r\nsom Fredrik Reinfeldt har föreslagit.\r\nVi är överens om att handikappidrotten skall\r\nfrämjas, och den får ju också ett betydande stöd ge-\r\nnom Riksidrottsförbundet.\r\nVänsterpartiet och Kristdemokraterna konstaterar i\r\nsin reservation att förutsättningarna för den övergång\r\ntill vinstdelningssystem som riksdagen har fattat be-\r\nslut om ännu inte är uppfyllda. Då är det ju också rätt\r\nnaturligt att det resultat som vi förväntar oss ännu inte\r\nkan uppfyllas. Skälet till detta är att vinstutvecklingen\r\nhar varit dålig på grund av att det har funnits för få\r\nvärdeautomater. De har ännu inte kunnat placeras ut i\r\nden utsträckning som var tänkt. Utskottet utgår ifrån\r\natt regeringen kommer att ta de erforderliga kontak-\r\nterna med föreningslivet så att det av riksdagen fatta-\r\nde beslutet om vinstdelning, i mån av överskott vill\r\nsäga, kommer att infrias.\r\nNär det gäller det särskilda yttrandet från Folk-\r\npartiet liberalerna angående medel till sjöräddningen\r\nhåller jag med om att det är en verksamhet som är\r\nmycket viktig, och jag uppskattar den verkligen. Som\r\nbohuslänning och kustbo inte minst önskar jag dess-\r\nutom att det skulle finnas pengar i statskassan så att vi\r\nkunde ge ett bidrag. Så är dock inte fallet för dagen,\r\noch inte heller när vi skrev detta betänkande, men låt\r\noss hoppas på bättre tider.\r\nMed det anförda, herr talman, yrkar jag bifall till\r\nhemställan i betänkandet och avslag på reservationer-\r\nna.</pre><pre>Överläggningen var härmed avslutad.\r\nBeslut</pre><pre>BoU14 Viss översyn av reglerna för bostadsbidra-\r\ngen\r\n1. utskottet\r\n2. res. (v)\r\nKammaren biföll utskottets hemställan med acklama-\r\ntion.</pre><pre>JoU12 Stödet till rennäringen\r\nKammaren biföll utskottets hemställan.</pre><pre>LU12 Immaterialrättsliga frågor\r\nMom. 2 (patentens betydelse)\r\n1. utskottet\r\n2. res. 1 (mp)\r\nKammaren biföll utskottets hemställan med acklama-\r\ntion.</pre><pre>Mom. 3 (prioritetsrätten)\r\n1. utskottet\r\n2. res. 2 (m)\r\nVotering:\r\n228 för utskottet\r\n64 för res. 2\r\n1 avstod\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 24 c, 18 fp, 18 v, 15 mp, 13 kd\r\nFör res. 2:     64 m\r\nAvstod: 1 fp\r\nFrånvarande:    21 s, 16 m, 3 c, 7 fp, 4 v, 3 mp, 2 kd</pre><pre>Mom. 4 (patent på livsformer)\r\n1. utskottet\r\n2. res. 3 (c, v, mp)\r\nVotering:\r\n223 för utskottet\r\n72 för res. 3\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 64 m, 19 fp\r\nFör res. 3:     24 c, 1 fp, 18 v, 16 mp, 13 kd\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Övriga moment\r\nKammaren biföll utskottets hemställan.</pre><pre>LU13 Konsumentpolitiska frågor\r\nMom. 1 (konsumentpolitikens mål och inriktning)\r\n1. utskottet\r\n2. res. 1 (m)\r\nVotering:\r\n231 för utskottet\r\n63 för res. 1\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 24 c, 20 fp, 18 v, 16 mp, 13 kd\r\nFör res. 1:     63 m\r\nFrånvarande:    21 s, 17 m, 3 c, 6 fp, 4 v, 2 mp, 2 kd</pre><pre>Mom. 3 (konsumenterna och miljön)\r\n1. utskottet\r\n2. res. 4 (mp)\r\nVotering:\r\n259 för utskottet\r\n16 för res. 4\r\n20 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 64 m, 24 c, 18 v, 13 kd\r\nFör res. 4:     16 mp\r\nAvstod: 20 fp\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Mom. 4 (miljömärkningen)\r\n1. utskottet\r\n2. res. 5 (c)\r\nVotering:\r\n256 för utskottet\r\n24 för res. 5\r\n15 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 64 m, 20 fp, 18 v, 1 mp, 13 kd\r\nFör res. 5:     24 c\r\nAvstod: 15 mp\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Mom. 6 (TV-reklam till barn, m.m.)\r\n1. utskottet\r\n2. res. 6 (mp)\r\nVotering:\r\n276 för utskottet\r\n17 för res. 6\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 62 m, 24 c, 20 fp, 18 v, 12 kd\r\nFör res. 6:     16 mp, 1 kd\r\nFrånvarande:    21 s, 18 m, 3 c, 6 fp, 4 v, 2 mp, 2 kd</pre><pre>Mom. 8 (indirekt reklam)\r\n1. utskottet\r\n2. res. 7 (v, mp)\r\nVotering:\r\n262 för utskottet\r\n29 för res. 7\r\n4 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 64 m, 24 c, 20 fp, 1 v, 13 kd\r\nFör res. 7:     13 v, 16 mp\r\nAvstod: 4 v\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Övriga moment\r\nKammaren biföll utskottets hemställan.</pre><pre>FiU22 Ändrade regler för filialetablering samt\r\nvissa insättningsgarantier\r\nKammaren biföll utskottets hemställan.</pre><pre>FiU18 Bank- och försäkringsfrågor\r\nMom. 3 (kommitté för att analysera penning- och\r\nvalutamarknaden)\r\n1. utskottet\r\n2. res. 6 (v, mp)\r\nVotering:\r\n260 för utskottet\r\n34 för res. 6\r\n1 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 64 m, 24 c, 20 fp, 13 kd\r\nFör res. 6:     18 v, 16 mp\r\nAvstod: 1 s\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Mom. 4 (kollektiva sakförsäkringar)\r\n1. utskottet\r\n2. res. 7 (m, fp, mp, kd)\r\nVotering:\r\n159 för utskottet\r\n135 för res. 7\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 1 c, 18 v\r\nFör res. 7:     64 m, 22 c, 20 fp, 16 mp, 13 kd\r\nFrånvarande:    21 s, 16 m, 4 c, 6 fp, 4 v, 2 mp, 2 kd\r\nAndre vice talman Görel Thurdin (c) anmälde att hon\r\navsett att rösta nej men markerats ha röstat ja.</pre><pre>Övriga moment\r\nKammaren biföll utskottets hemställan.</pre><pre>FiU21 Vissa spelfrågor\r\nMom. 1 (överlåtelse av AB Tipstjänst samt stöd till\r\nhandikappidrott)\r\n1. utskottet\r\n2. res. 1 (m)\r\nVotering:\r\n226 för utskottet\r\n69 för res. 1\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 24 c, 15 fp, 18 v, 16 mp, 13 kd\r\nFör res. 1:     64 m, 5 fp\r\nFrånvarande:    21 s, 16 m, 3 c, 6 fp, 4 v, 2 mp, 2 kd</pre><pre>Mom. 2-5\r\nKammaren biföll utskottets hemställan.</pre><pre>14 §  Kommunala kompetensfrågor</pre><pre>Föredrogs\r\nKonstitutionsutskottets betänkande 1996/97:KU12\r\nKommunala kompetensfrågor</pre><pre>Anf.  106  BIRGIT FRIGGEBO (fp):\r\nFru talman! Motala, Gävle, Örebro och Stenungs-\r\nund är kommuner som har gjort sig bemärkta under\r\ndet senaste året. Vi tycks ha fått en ny kommunindel-\r\nning i Sverige. Å ena sidan är det de kommuner som\r\nredan har drabbats av skandaler, och å andra sidan är\r\ndet de kommuner som ännu inte har drabbats.\r\nKommunalmän - jag säger medvetet män - har\r\ntvingats lämna sina förtroendeuppdrag, ofta efter\r\nmånga år av utfört värv, ofta till nytta för kommunin-\r\nvånarna och i deras tjänst.\r\nIbland har de här kommunalmännen tvingats läm-\r\nna sina uppdrag på grund av ren brottslig verksamhet,\r\nsom har uppdagats, men ofta har de tvingats bort på\r\ngrund av oaktsamhet med skattebetalarnas pengar och\r\nhelt enkelt ett olämpligt uppträdande och leverne.\r\nVad beror det på att vi har fått så många skandaler\r\njust nu? Var det bättre förr?\r\nEn av anledningarna till alla upptäckter just nu\r\nhänger naturligtvis samman med den ökade kontrol-\r\nlen. I Sahlinaffärens spår började lokaltidningarna att\r\ngranska sina egna politiker på ett systematiskt sätt,\r\nvilket inte hade skett löpande tidigare. Det som upp-\r\ndagas nu kan alltså ha pågått under många år utan att\r\ndet har avslöjats. Många av de avslöjade skandalerna\r\nhar också några år på nacken.\r\nEn annan förklaring kan vara att offentlighets-\r\nprincipen infördes för kommunala bolag för ganska\r\nkort tid sedan. De kommunala bolagen har alltså blivit\r\ntvungna att öppna sina arkiv för insyn - något som\r\ninte fanns tidigare. Vi vet således inte om det var\r\nbättre förr.\r\nFöre kommunsammanläggningen under 50- och\r\n60-talen hade vi betydligt fler förtroendevalda, så man\r\nkunde ju tro att kontrollen då var svårare att upprätt-\r\nhålla. Men å andra sidan befann sig politikerna då\r\nmycket närmare sina väljare, och varje förtroendevald\r\noch tjänsteman hade betydligt mindre resurser att\r\nbestämma över. Troligen var den sociala kontrollen\r\nstörre, och tillfällena som gav tjuven var färre.\r\nDen offentliga verksamheten i Sverige har i ett\r\nlängre perspektiv vuxit dramatiskt. Den har ändrats\r\ntill både innehåll och arbetsform. Vi har i dag mer än\r\n1 500 kommunala bolag. De har en omsättning på ca\r\n125 miljarder. Det betyder att ungefär 20 % av den\r\nkommunala verksamheten nu bedrivs i bolagsform.\r\nOffentligt finansierad verksamhet sker i tre skilda\r\nformer: i egen regi i nämndform, i aktiebolagsform\r\noch efter upphandling i entreprenadform. Det råder\r\nbetydande funktionsskillnader mellan dessa olika\r\nverksamhetsformer.\r\nI förvaltningsformen sker samverkan i demokra-\r\ntisk ordning människor emellan inom ett geografiskt\r\nområde. Syftet är att producera eller tillhandahålla\r\nnyttigheter och tjänster för att tillgodose gemensamma\r\nbehov av ett visst slag. Aktiebolaget däremot är en för\r\naffärsmässig verksamhet anpassad juridisk person för\r\nsatsande av riskvilligt kapital i vinstsyfte.\r\nBarbara Czarniawska, professor i företagsekono-\r\nmi, säger i en DN-intervju att följden av den här\r\nblandningen mellan olika verksamhetsformer har\r\nblivit en väldig begreppsförvirring ute i kommunerna.\r\nHon säger att det inte längre finns några fasta former\r\nför hur politiker och högt uppsatta tjänstemän skall\r\nvara.\r\nFolkpartiet har länge hävdat att den kommunala\r\nverksamheten skall drivas i nämndform. Den formen\r\när bäst anpassad för att i demokratisk öppenhet driva\r\ngemensamma angelägenheter inom ett visst geogra-\r\nfiskt område. Om man anser att man behöver bolagi-\r\nsera en viss verksamhet skall man först pröva om den\r\nkan privatiseras; affärsverksamhet och därmed för-\r\nenade risker skall överlämnas till privata företag. Det\r\nansluter till en gammal god liberal princip.\r\nI stället har vi fått se vad jag brukar kalla en sov-\r\njetisering av svensk ekonomi. Det offentliga drivs\r\nalltmer in i en ren affärsverksamhet, samtidigt som de\r\nprivata företagen alltmer sveps in i den offentliga\r\nsfären. Nu senast har vi från en utredning sett förslag\r\nom att offentlighetsprincipen skall gälla i vissa privata\r\nföretag som levererar till offentliga myndigheter.\r\nFörra våren fattade riksdagen ett mycket viktigt\r\nprincipiellt beslut som kan få efterföljare i framtiden.\r\nDet beslutades att kommunala trafikföretag inte läng-\r\nre bara skall få bedriva trafik inom den egna kommu-\r\nnen och för de egna kommuninvånarna, utan de skall\r\nfå ge sig ut i andra kommuner och konkurrera med\r\nandra, även privata, trafikbolag. Därmed är ju alla\r\nkommunala principer brutna, och det kan komma att\r\nbli fritt att bedriva alltmer av verksamheten i rent\r\naffärsmässiga former över stora områden i vårt land.\r\nSjälvfallet påverkas därmed också politikernas sätt att\r\narbeta.\r\nJag är övertygad om att bolagiseringen av de\r\nkommunala verksamheterna är en av orsakerna till de\r\nsenaste årens kommunala skandaler: Här gäller det att\r\nsälja kommunen, här gäller det att representera, här\r\ngäller det att konkurrera med löner, fallskärmar och\r\nförmåner för att stå sig i den privata konkurrensen.\r\nEn viktig uppgift nu är att avbolagisera kommu-\r\nnerna. Här föreligger i dag fyra socialdemokratiska\r\nmotioner som alla vill utöka kommunens kommersiel-\r\nla verksamhet. Främst är de ute efter att kommunerna\r\nskall få verka över kommungränserna och sälja sina\r\ntjänster över hela landet. Några säger rent ut att det\r\ninte finns någon anledning att avvakta den försöks-\r\nverksamhet på trafikområdet som inleddes den 1 juli\r\nförra året. Det är bara att tuta och köra.\r\nDet är konstigt att socialdemokrater ingenting lär\r\nav erfarenheter. De skandaler som främst drabbat\r\nsocialdemokratiska manliga kommunpolitiker har inte\r\ngivit dem någon tankeställare. Inte heller tycks de\r\nsvårigheter som det offentliga har med att leverera\r\nvad det har lovat gjort något intryck. Det finns massor\r\nmed arbetsuppgifter för den offentliga verksamheten\r\ninom vård, omsorg och skola som inte sköts bra i dag.\r\nÄndå vill socialdemokraterna utvidga sitt revir till\r\nkommersiell verksamhet över hela landet.\r\nHur vore det om vi i stället koncentrerade oss på\r\natt se till att de genuina och centrala kommunala verk-\r\nsamheterna sköttes på ett bra sätt av kommunerna för\r\nde egna kommuninvånarna? Jag kan förstå att Social-\r\ndemokraterna har svårt med den monumentala för-\r\nändring som måste till. Är man sprungen ur socialis-\r\nmen med planekonomin som den ursprungliga ideo-\r\nlogin kan det naturligtvis ibland vara svårt med om-\r\nställningen.\r\nVad företagsamhet är har man nästan aldrig be-\r\ngripit - i varje fall inte småföretagsamhet. Att företa-\r\ngare är skapande människor med en unik entreprenör-\r\nskompetens har de i grunden aldrig förstått. Kan det\r\nprivata näringslivet så kan kommungubbarna, tycks\r\nvara devisen.\r\nNog finns det exempel på vidlyftiga socialdemo-\r\nkratiska experiment som havererat. Jag fräschade\r\nnyligen upp mitt minne av näringsminister Anders\r\nSundströms svindlande affärer i Piteå. I mitten av\r\n1970-talet började den kommunala bostadsstiftelsen i\r\nPiteå att köpa upp privata företag. Det var lokala\r\nbygg-  och måleriföretag, ett mattbolag i Göteborg,\r\nelföretag och ett bilföretag som hade Saab-Scania-\r\nagenturen för Norrbotten. Vidare ägde man VVS-\r\nföretag, kabel-TV-företag och ett fastighetsbolag med\r\nfastigheter i Stockholm. Man hade t.o.m. ett försälj-\r\nningsbolag i London. Till slut hade man kommunali-\r\nserat 19 privata företag inom fastighetsbranschen och\r\nentreprenadbranschen och inom handel och industri.\r\nDessa företag samlades i mitten av 1980-talet un-\r\nder ett företag som hette Tetron Investment AB.\r\nTetron ägdes till 90 % av kommunens allmännyttiga\r\nbostadsföretag.\r\nEn stor del av bostadsföretagets fondmedel för\r\nunderhåll blev bunden i aktier i Tetron, och hyresgäs-\r\nterna krävdes på höga hyreshöjningar. Efter diverse\r\nturer tvingades kommunen att sälja Tetron, men An-\r\nders Sundström, som var kommunalråd i Piteå, satt\r\nkvar som ordförande i styrelsen för det privata företa-\r\nget.\r\nFör ett parti med en sådan näringsminister ligger\r\ndet naturligtvis nära till hands att göra som Socialde-\r\nmokraterna i konstitutionsutskottet nu gör, nämligen\r\natt begära ett snabbt förslag från regeringen om kraf-\r\ntigt utökad försöksverksamhet för kommuner när det\r\ngäller att bedriva inte bara trafikföretagens verksam-\r\nhet utan all kommunal verksamhet, inte bara i den\r\negna kommunen utan i hela landet. Jag trodde att\r\nSocialdemokraterna haft nog av försöksverksamhet,\r\nbl.a. i Piteå.\r\nAtt kommunister stöder socialdemokraterna i ut-\r\nskottet är inte förvånande, men att Centerpartiet inte\r\nhar förstånd att ta sitt förnuft till fånga är mer svårbe-\r\ngripligt. Centern brukar ju tala om sin uppgift att\r\nfrämja småföretagen i Sverige. Att stödja majoriteten\r\ni utskottet innebär faktiskt motsatsen. Tyvärr har\r\ningen centerpartist ens funnit det värt att anmäla sig\r\ntill debatten här i dag. Som vi sagt tidigare: Det går\r\nalltså inte att lita på Centerpartiet i centrala frågor\r\nsom rör småföretagsamheten i Sverige.\r\nUr demokratisk synpunkt, och ekonomisk, finns\r\ndet många nackdelar och risker med kommunala före-\r\ntag. Jag skall bara punktvis peka på några. Risken för\r\njäv och sammanblandning av de olika rollerna i\r\nkommunen och bolagen är stor. Bolagsbesluten kan\r\ninte överklagas. Det är svårt att upprätthålla konkur-\r\nrensneutralitet mellan kommunala och privata företag.\r\nDen viktigaste orsaken till det är att privata företag\r\nsjälva måste generera sina inkomster, medan ett\r\nkommunalt bolag alltid har kommunen och skattebeta-\r\nlarna i ryggen som kan stå för förluster, kommunal\r\nborgen och garantier. Insynen i bolagen är begränsad.\r\nDe kommunala bolagen används för att syssla med\r\nverksamhet som ligger utanför den kommunala kom-\r\npetensen.\r\nFru talman! Jag har själv en begränsad erfarenhet\r\nav att sitta som ledamot i en styrelse i ett kommunalt\r\nbolag. Det var det kommunala byggföretaget här i\r\nStockholm - K-bygg. Det blev aktuellt att upprätta en\r\nlikvidationsbalansräkning enligt aktiebolagslagen i\r\ndetta kommunala bolag därför att det började gå litet\r\ndåligt. Då sade till min stora förvåning en av Social-\r\ndemokraternas representanter att det var en kommunal\r\nverksamhet och att man inte behövde upprätta någon\r\nlikvidationsbalansräkning eftersom kommunen stod\r\nbakom bolaget.\r\nDet finns som jag pekar på många skäl, både de-\r\nmokratiska och ekonomiska, att inte tillåta att fler\r\nkommunala bolag inrättas och att under de närmaste\r\nåren avveckla de kommunala bolag som finns. Tänk\r\nvad mycket öppnare kommunerna skulle bli! Tänk\r\nvad mycket pengar som skulle kunna nyttiggöras i de\r\nfattiga kommunernas kärnverksamheter. Tänk vad\r\nfrestelserna för kommunala politiker och tjänstemän\r\natt berika sig själva skulle minska!\r\nUtskottsmajoriteten svarar med att de redan tidiga-\r\nre har uttalat att kommunal verksamhet i största möj-\r\nliga utsträckning bör bedrivas i nämndform. De delar\r\nalltså i princip Moderaternas, Folkpartiets och Miljö-\r\npartiets uppfattning att nämndformen är att föredra\r\nframför bolagsformen. Kan man verkligen hävda att\r\ndet ni säger är ärligt menat när cirka en femtedel av\r\nden kommunala verksamheten i dag bedrivs i bolags-\r\nform och att ni vill att kommunerna skall kommersia-\r\nliseras ytterligare genom att näringsverksamheten\r\nskall kunna utvidgas till att gälla över hela landet?\r\nVarför vill ni inte göra någonting åt denna sak?\r\nFru talman! Jag yrkar bifall till reservation 3.</pre><pre>Anf.  107  JERRY MARTINGER (m):\r\nFru talman! Den första lagen om aktiebolag i Sve-\r\nrige tillkom år 1848. Men bolagsidén var inte ny. Det\r\nhade runtom i världen funnits företag med en aktiebo-\r\nlagsliknande struktur långt tidigare. De egentliga\r\nföregångarna till våra dagars aktiebolag var nämligen\r\nde handelskompanier som tillkom på 1600-talet. Dock\r\nfanns redan på 1200-talet ett bolagskonstruerat före-\r\ntag i Sverige. Det var första delen av det som i dag\r\nheter Stora Kopparbergs Bergslags AB. Stora Kop-\r\nparberg torde därigenom kunna betecknas som värl-\r\ndens äldsta instustribolag.\r\nGrundtanken bakom såväl handelskompanierna\r\nsom de egentliga aktiebolagen var emellertid den-\r\nsamma, nämligen att enskilda människor skulle få\r\ngöra penningsinsatser med rätt till andel i företag och\r\nvinst och rätt att överlåta sina andelar.\r\nRegleringen av aktiebolagen är privaträttslig och\r\nbolagens affärsverksamhet karakteriseras av snabba\r\nbeslut och liten insyn. Verkställande direktören har\r\nomfattande befogenheter att fatta egna beslut utan att\r\nfråga någon annan. Inga handlingar i ett privat aktie-\r\nbolag är offentliga och ingen kan överklaga ett sådant\r\nföretags beslut hos någon dosmtol.\r\nTanken med aktiebolagen är att de själva skall sö-\r\nka riskvilligt kapital på kapitalmarknaden. Bolagets\r\naffärsverksamhet är alltså ett risktagande i sig.\r\nAktiebolaget strävar efter högsta möjliga avkast-\r\nning på insatt kapital. Företaget måste gå med vinst\r\nför att överleva och måste därför anpassa sig efter\r\nkundernas önskemål. Företagets resurser fördelas\r\nföljaktligen - i motsats till vad som gäller exempelvis\r\nen kommun - dit där de förväntas ge högst avkast-\r\nning.\r\nDe svenska kommunerna är i alla avseenden an-\r\nnorlunda konstruerade än aktiebolagen. De är en form\r\nav folklig lokal självstyrelse som har mycket gamla\r\nanor. De första egentliga kommunallagarna i Sverige\r\ntillkom år 1862, men olika former av lokal självsty-\r\nrelse har utövats i vårt land sedan medeltiden.\r\nDen kommunala lagstiftningen, som är offent-\r\nligrättslig till sin natur, har ändrats vid ett flertal till-\r\nfällen under de drygt 130 år som den funnits, men den\r\nursprungliga tanken bakom den lokala självstyrelsen -\r\natt de boende inom ett visst geografiskt område själva\r\nskall ha rätt att förvalta vissa gemensamma angelä-\r\ngenheter av intresse för alla boende i området - har\r\nalltid varit själva grundprincipen inom kommunalrät-\r\nten.\r\nDet kommunala och demokratiska beslutsfattandet\r\när långsamt eftersom alla skall få tillfälle att säga sin\r\nmening. För att säkerställa medborgarnas inflytande\r\nhar sedan länge alla handlingar i en kommun i princip\r\nvarit offentliga och medborgarna har haft rätt att\r\növerklaga alla beslut hos domstol.\r\nFru talman! Om man hade berättat för en indust-\r\nriman eller politiker på 1870-talet att det hundra år\r\nsenare i vårt land skulle vara vanligt förekommande\r\nmed s.k. kommunala aktiebolag skulle vederbörande\r\nförmodligen inte ha trott sina öron. Man hade ju ska-\r\npat så olika lagar just därför att de två företeelserna,\r\naktiebolag å ena sidan och kommuner å andra sidan,\r\nvar så olika. Beteckningen \"kommunalt aktiebolag\"\r\nskulle på 1870-talet sannolikt ha uppfattats som helt\r\nbefängd.\r\nDet är över huvud taget otillfredsställande att\r\nkommuner och landsting under senare år har börjat\r\nbedriva alltfler delar av sin verksamhet i privaträttslig\r\nform och dessutom näringsverksamhet på områden\r\nsom inte kan anses ligga inom deras formella kompe-\r\ntens och naturliga verksamhetsområden. Kommunerna\r\när numera verksamma inom så skilda områden som\r\nt.ex. energi, vatten- och avlopp, budbilstransporter,\r\ngräsklippning och sekreterarservice. De flesta kom-\r\nmunala företag är aktiebolag. Men det finns också\r\nstiftelser, handels- och kommanditbolag samt eko-\r\nnomiska och ideella föreningar.\r\nKommunala politiker är ofta styrelseledamöter\r\noch ledande befattningshavare i de kommunala före-\r\ntagen - eller bolagen, som jag för enkelhetens skull\r\nsäger fortsättningsvis. Risken för jävssituationer och\r\nsammanblandning av de olika rollerna i kommuner\r\noch bolag är därför mycket stor.\r\nVisserligen är det enligt 2 kap. 7 § kommunalla-\r\ngen tillåtet för kommuner och landsting att driva nä-\r\nringsverksamhet, men det skall i så fall ske i en\r\nmycket begränsad utsträckning och utan vinstsyfte.\r\nSkillnaderna mellan offentliga och privata företag\r\nsom agerar på konkurrensmarknader är emellertid så\r\nstora att man utan vidare kan säga att det saknas ob-\r\njektiva förutsättningar att åstadkomma full konkur-\r\nrensneutralitet.\r\nGenom att kommunen har startat och byggt upp de\r\nkommunala bolagen med avgifts- och skattepengar\r\nfinns det redan från början en subventionering in-\r\nbyggd i dessa företag. Det kommunala företaget står i\r\njämförelse med det privata företaget så att säga redan\r\ni utgångsläget på en subventionerad grund. Varje\r\nkrona i det privata företaget är ju däremot alltid en\r\nriskerad krona som har satsats med krav på förränt-\r\nning.\r\nAll kommunal verksamhet garanteras ytterst av\r\nskattemedel, varför det kapital som finns i ett kom-\r\nmunalt bolag inte är lika flyktbenäget vid t.ex. dålig\r\nlönsamhet som kapital i ett privatföretag. Kommuner-\r\nna ställer sällan några egentliga ekonomiska krav på\r\nverksamheten i kommunägda aktiebolag. Det är\r\novanligt att man gör några större anspråk på avkast-\r\nning på insatt eget kapital. Inte sällan avsäger man sig\r\nt.ex. aktieutdelning. Man ger ofta kapitaltillskott eller\r\ns.k. ägartillskott och skriver in förlusttäckningsgaran-\r\ntier redan i bolagsordningen.\r\nEn kommunal näringsverksamhet innebär därför\r\nett lågt, eller i många fall inget, ekonomiskt riskta-\r\ngande jämfört med privata företag. Detta snedvrider\r\nnaturligtvis konkurrensen till de privata företagens\r\nnackdel. Vid exempelvis en anbudstävlan kan kom-\r\nmuner och landsting ofta beräkna anbudspriser med\r\nlägre riskmarginaler än konkurrerande privata företag.\r\nDet är inte ovanligt att kommunala företag tillåts\r\natt fortsätta sin verksamhet åtskilliga år även om de\r\ngår med förlust; deras verksamhet kan ju faktiskt i all\r\nevighet finansieras med skattemedel eller för-\r\nlusttäckning från de kommunala huvudmännen. Däri-\r\ngenom används också kommunala medel på ett för\r\nskattebetalarna otillfredsställande sätt.\r\nDe kommunala bolagen är mycket nära bundna till\r\nden egna kommunen eller det egna landstinget. Det\r\ninnebär att det ofta finns en mängd kostnader som är\r\ngemensamma för den kommunala förvaltningen och\r\nför det kommunala bolaget. Det är därför mycket\r\nsvårt att på ett rättvist sätt fördela de här kostnaderna\r\nså att den kommunala, skattefinansierade förvaltning-\r\nen inte får bära en alltför stor andel av de gemensam-\r\nma kostnaderna.\r\nHur skall man exempelvis göra med kostnader för\r\ngemensamma övergripande funktioner eller med en\r\nsådan detalj som kostnader för gemensamma lokaler i\r\nform av t.ex. garage eller rentav gemensam arbets-\r\nkraft som det ofta är fråga om? Genom de gränsdrag-\r\nningsproblem som finns ges stort utrymme för god-\r\ntyckliga bedömningar.\r\nDet händer också att de kommunala bolagen upp-\r\nträder på konkurrensmarknaden samtidigt som de har\r\nuppdrag från den egna kommunen eller det egna\r\nlandstinget utan att detta har föregåtts av en upphand-\r\nling eller liknande. Sådana s.k. direktköp från den\r\negna förvaltningen utgör i många fall en väsentlig del\r\nav den totala verksamheten för de kommunala bola-\r\ngen. Det förekommer också att kommunen eller\r\nlandstinget tecknar kontrakt med ett eget bolag som\r\nskall utföra en viss tjänst åt kommunen eller lands-\r\ntinget för en relativt lång tidsperiod. Enligt Konkur-\r\nrensverket och Konkurrenskommissionen har detta\r\nskett i en stor omfattning och utan upphandling i\r\nkonkurrens, bl.a. när det gäller tvätteritjänster åt\r\nlandstingen.\r\nDen indirekta stödgivning som består i att kom-\r\nmuner och landsting ger förmånliga lån och kommu-\r\nnal borgen är naturligtvis ytterligare en konkurrens-\r\nfördel för det kommunala bolaget. Genom att finansi-\r\neringen av den kommunala verksamheten garanteras\r\nmed kommunal borgen kan exempelvis ett kommunalt\r\nbolag lättare få en låg kapitalkostnad i jämförelse med\r\nprivata konkurrenter. Kommunala bolag får i allmän-\r\nhet också låna pengar av kommunala kreditinstitut till\r\nlägre ränta än vad de enskilda företagarna får hos\r\naffärsbankerna.\r\nFör den enskilde medborgarens del föreligger sto-\r\nra skillnader mellan kommunal förvaltning och kom-\r\nmunala bolag. Offentlighetsprincipen gäller visserli-\r\ngen även kommunala bolag numera, men svårigheten\r\nför kommuninvånarna att hålla sig underrättade om\r\nvad som sker i de kommunala bolagen gör att princi-\r\npen om offentlighet inte fungerar i praktiken. Förutom\r\natt det faktiskt finns en del formella hinder för full\r\ninsyn i kommunbolagen finns det också en bolagskul-\r\ntur som gör att det ofta brister i rutiner och attityder\r\nnär det gäller insynen. Den gamla principen om liten\r\ninsyn i aktiebolagen hänger så att säga kvar. Sedan\r\nligger det självfallet också i sakens natur att sekretess-\r\nlagen kan användas i ganska stor utsträckning i ett\r\naktiebolag. En hel del av det som handläggs i ett bo-\r\nlag har ju stor betydelse för företagets ställning på\r\nmarknaden, varför mycket kan hemligstämplas med\r\nhänvisning till att det är fråga om affärshemligheter. I\r\nlikhet med vad som gäller privata aktiebolag saknar\r\nkommunmedlemmarna rätt att överklaga besluten i ett\r\nkommunalt bolag.\r\nMan kan alltså konstatera att den medborgerliga\r\nkontrollen fungerar ännu sämre när kommunerna\r\nbedriver verksamhet i privaträttsliga företagsformer\r\nän när det gäller den kommunala förvaltningen.\r\nKommunen skall visserligen förvissa sig om att\r\nden får yttra sig innan viktigare beslut fattas i de\r\nkommunala bolagen. Men kommunens yttrande är\r\nsamtidigt inte bindande för bolagen. Det förhållandet\r\natt det går att överklaga fullmäktiges beslut att bilda\r\ndet kommunala bolaget eller beslut om t.ex. ekono-\r\nmiskt tillskott till bolaget är ju en helt annan sak.\r\nDet finns på sina håll en gammal föreställning om\r\natt offentliga företag skulle företräda en högre moral\r\nän privata företag. Det ger anledning att något beröra\r\nde många exempel på missbruk från kommunala bo-\r\nlagsmäns sida som under de senaste åren har kommit\r\ntill allmänhetens kännedom.\r\nDet har handlat om alltifrån alltför vidlyftig repre-\r\nsentation med resor, krogbesök och besök på olika\r\nklubbar till rena oegentligheter i form av bedrägerier\r\noch andra brott. Att sådant har kunnat ske har natur-\r\nligtvis i stor utsträckning berott på den oklara kon-\r\nstruktion som ett kommunalt bolag utgör i sin egen-\r\nskap av både privaträttslig och offentligrättslig ska-\r\npelse. De missbrukande bolagsmännen har i många\r\nfall trott att de har befunnit sig i ett slags skyddad zon\r\ndär de har haft rätt att agera som de vill och utan\r\npersonligt ansvar. De har uppenbarligen också trott att\r\nderas agerande inte skulle kunna komma ut i offent-\r\nlighetens ljus.\r\nDet förhållandet att förtroendevalda personer\r\nmissbrukar sin ställning kan vara förödande, eftersom\r\ndetta lätt kan resultera i att andra medborgare får en\r\nmera lättsinnig syn på vad som är rätt och fel. I en\r\nförlängning leder detta till en allmän moralupplösning\r\nmed ökad brottslighet som följd. Erfarenheterna från\r\nde kommunistiska öststaterna visar tydligt att korrup-\r\ntion och normlöshet hos makthavarna leder till kor-\r\nruption och normlöshet även hos ett lands befolkning.\r\nDen enskilde medborgaren frågar sig självfallet varför\r\nhan måste rätta sig efter lagar och normer när de le-\r\ndande och förtroendevalda inte gör det.\r\nDet har ibland sagts att kommunala bolag behövs\r\nför samverkan mellan olika kommuner eller mellan en\r\nkommun och externa aktörer, men så är det inte.\r\nSamverkan mellan olika kommuner går alldeles ut-\r\nmärkt att ordna inom ramen för reglerna om kommu-\r\nnalförbund. I den mån privata företag behöver utnytt-\r\njas för kommunal produktion av varor och tjänster\r\nfinns det andra möjligheter till arrangemang, t.ex.\r\nentreprenader eller olika former av kundvalsmodeller.\r\nFru talman! Det behövs mycket nytt företagande i\r\nSverige, inte minst i dag när arbetslösheten är hög.\r\nSystemet med kommunala bolag riskerar att allvarligt\r\nskada den fria marknaden. Om landets kommuner\r\nfortsätter att driva kommunala bolag i stor skala finns\r\ndet ingen möjlighet för lokala småföretag att växa\r\nfram på grund av den snedvridning av konkurrensen\r\nsom de kommunala bolagen skapar. I många kommu-\r\nner kommer de mindre privatföretagen att vara ut-\r\nslagna redan på förhand.\r\nRiksdagen bör hos regeringen hemställa om för-\r\nslag till sådana ändringar i kommunallagen som syftar\r\ntill att minska omfattningen av näringsverksamheten i\r\nkommuner och landsting. Eftersom det är angeläget\r\natt antalet kommunala bolag drastiskt minskas bör det\r\ninföras ett uttryckligt förbud i kommunallagen mot att\r\nbilda kommunala bolag och en regel som sätter en\r\ntidsgräns, vid vilken alla kommunala bolag skall vara\r\navvecklade. Moderata samlingspartiets synpunkter\r\nangående den kommunala näringsverksamheten och\r\nde kommunala företagen finns i reservationerna nr 1-\r\n4.\r\nVidare anser vi inte att det finns anledning att\r\nöppna möjligheten att etablera nya former av fastig-\r\nhetsägande eller annan samverkan över kommungrän-\r\nserna. Detta har vi framhållit i reservation nr 5.\r\nI reservation nr 6 har vi ställt oss bakom ett mo-\r\ntionsförslag om att självkostnadsprincipen i kommu-\r\nnallagen skall ges en klarare utformning vad avser\r\ntaxor som har samband med myndighetsutövning. I\r\nreservation nr 7, slutligen, ställer vi oss bakom några\r\nmotioner som i huvudsak handlar om förbud för\r\nkommuner att tillämpa inkomstrelaterade avgiftssys-\r\ntem m.m.\r\nBifall yrkar jag till reservation nr 1.</pre><pre>Anf.  108  PETER ERIKSSON (mp):\r\nFru talman! Vi har under några år upplevt saker\r\ninom den kommunala sfären som det för oss som\r\npolitiker inte varit särskilt roligt att vara med om. Det\r\nhar handlat om skandaler och historier som gång på\r\ngång befunnit sig i någon form av gråzon mellan den\r\npolitiska och den affärsmässiga världen. Detta har inte\r\nvarit lyckligt för den demokratiska strukturen i Sveri-\r\nge eller för förtroendet för politiken och demokratin\r\növer huvud taget. Jag tror faktiskt att det här har\r\nåstadkommit mycket stor skada. Att sanera inom\r\ngråzonen mellan politik och affärer tror jag är en\r\nväldigt viktig uppgift för dem som vill åstadkomma\r\nnågon form av förtroendeskapande åtgärder i syfte att\r\nåterupprätta politiken och demokratin.\r\nDet betänkande som vi i dag har att ta ställning till\r\ninnehåller reservationer angående kommunala bolag\r\nsom Moderaternas och Folkpartiets representanter här\r\npläderat för. Det handlar i första hand om reservatio-\r\nnerna 1 och 3 som rör förbud mot nybildande av\r\nkommunala företag och, på sikt, också ett avskaffande\r\nav kommunala bolag. Vidare handlar det om att tydli-\r\ngare reda ut gränserna för var den kommunala kompe-\r\ntensen skall ligga. Jag tror också att det är mycket\r\nviktiga åtgärder.\r\nNär det gäller demokratifrågorna är det ofta en li-\r\nten begränsad grupp inom de ledande partierna ute i\r\nkommunerna som har en ordentlig insyn i de kommu-\r\nnala bolagen och i den verksamhet som där bedrivs.\r\nMerparten av fullmäktigeledamöterna och kommu-\r\nninvånarna i övrigt har däremot mycket små möjlighe-\r\nter att på ett vettigt sätt kontinuerligt följa verksamhe-\r\nterna. Den bristande insynen och den bristande demo-\r\nkratiska kontrollen gör att det i praktiken för kom-\r\nmunpolitiken som helhet blir en mycket negativ ten-\r\ndens att så många verksamheter har gått över i kom-\r\nmunala bolag.\r\nJag tror att man också skall komma ihåg att det\r\nfinns en tradition och kultur inom politiken å ena\r\nsidan och inom affärsverksamheten å andra sidan som\r\ninte mår bra av att alltför mycket blandas ihop. Det\r\nhandlar om värderingar och om sättet att vara, liksom\r\nom en generell kultur som, om nämnda områden\r\nblandas ihop, leder till att vi får politiker som inte\r\nlängre vet om de i själva verket är politiker och vem\r\nde representerar. I stället för att vi får affärsmän som\r\nleder bra företag och politiker som leder kommuner\r\nfår vi en sammanblandning av nämnda saker.\r\nEn annan fråga - den frågan har ännu inte varit\r\nuppe i debatten - handlar om konkurrensen mellan\r\nkommunerna. I många lägen börjar flera kommuner\r\netablera verksamheter för att konkurrera med angrän-\r\nsande kommuner om att få vissa företag och anlägg-\r\nningar etablerade på orten. Sådan konkurrerande\r\nverksamhet bedrivs ofta på olika sätt i bolagsform.\r\nDen drivs med skattebetalarnas pengar och leder ofta\r\ntill stora underskott. Totalt sett får det negativa effek-\r\nter för regionen genom att skattebetalarna - helt i\r\nonödan och i en konkurrens som bara skapar en skruv\r\nnedåt - förlorar ganska mycket resurser på detta.\r\nMot den bakgrunden yrkar jag bifall till reserva-\r\ntionerna 1 och 3 i betänkandet. Barbro Johansson\r\nkommer senare i debatten att ge Miljöpartiets syn på\r\ndetta med bojkott av vissa företag. Det gäller då re-\r\nservation 8.</pre><pre>Anf.  109  FRANK LASSEN (s):\r\nFru talman! I KU:s betänkande nr 12 behandlas ett\r\ntjugotal motioner inom områdena kommunal närings-\r\nverksamhet, kommunala företag, allmännyttiga bo-\r\nstadsföretag, kommunala avgifter samt bojkott av\r\nvissa företag. Taletiden medger inte att jag mera i\r\ndetalj går in på alla motioner och områden, och det är\r\nknappast heller nödvändigt. Utskottets ställningsta-\r\ngande är ju väl dokumenterat.\r\nNär det gäller den kommunala näringsverksamhe-\r\nten finns det yrkanden om en översyn och en precise-\r\nring av gränserna för den kommunala kompetensen.\r\nDet är utskottets uppfattning att kommunallagens\r\nbestämmelser är tydliga och tillräckliga. Förutsätt-\r\nningen för kommunen att bedriva affärsverksamhet är\r\nbl.a. att den skall vara av allmän nytta för kommunens\r\ninvånare och att den inte drivs i spekulativa eller\r\nvinstgivande syften.\r\nDen dominerande och vanligaste kommunala af-\r\nfärsverksamheten är det som benämns sedvanlig\r\nkommunal affärsverksamhet. Det avser sådant som\r\nbostadsföretag, el-, gas- och värmeförsörjning, ren-\r\nhållning, va-verksamhet och kollektivtrafik. Inom\r\ndessa områden har kommunerna sedan länge en\r\noomtvistad rätt att bedriva verksamhet. Det kan för-\r\ntjäna att påpeka att denna verksamhet svarar för 90 %\r\nav den kommunala affärsverksamheten vad gäller\r\nomsättningen. Därutöver tillåts kommunerna att be-\r\ndriva annan verksamhet, dock enbart under förutsätt-\r\nning att den är av allmänt intresse för kommunens\r\ninvånare och att verksamheten bedrivs enligt själv-\r\nkostnadsprincipen.\r\nBegränsningarna av denna verksamhet belyses på\r\nett tillfredsställande sätt i förarbetena till kommunal-\r\nlagen. Utskottet anser att dessa regler är tillräckliga\r\nsamt konstaterar att tvister om överskridande av grän-\r\nserna för den kommunala kompetensen avgörs av\r\nförvaltningsdomstolen. Inom detta avsnitt finns även\r\nmotioner med krav på en utvidgning av den kommu-\r\nnala kompetensen.\r\nI motionerna K510 och K518 tas upp lokalisering-\r\nsprincipen som ett hinder för kommunen att samverka\r\nför att på så sätt uppnå bättre resursutnyttjande. Ut-\r\nskottet konstaterar att ett försök med uppdragsverk-\r\nsamhet utanför kommungränsen pågår inom kollektiv-\r\ntrafiken. Denna försöksverksamhet får pågå till ut-\r\ngången av år 2002. Utskottet anser emellertid att det\r\nfinns skäl att vidga denna försöksverksamhet till att\r\näven gälla annan kommunal verksamhet. Regeringen\r\nbör därför snarast lägga fram ett förslag för riksdagen\r\nmed denna innebörd. Detta bör riksdagen med anled-\r\nning av ovannämnda motioner som sin mening ge\r\nregeringen till känna.\r\nNär det gäller kommunala företag föreligger mo-\r\ntioner med krav på förbud mot bildande av kommuna-\r\nla bolag respektive krav på avveckling av alla kom-\r\nmunala bolag inom en femårsperiod. Utskottet finner\r\ninte skäl att föreslå en sådan ändring i kommunallagen\r\nsom inskränker rätten för kommunerna att bilda bo-\r\nlag. Utskottet finner följaktligen ej heller skäl till att\r\nlagstiftningsvägen tvinga kommunerna att avveckla\r\nsina bolag.\r\nUnder avsnittet allmännyttiga bostadsföretag fö-\r\nreslås bl.a. att det borde bli möjligt för samgående\r\nmellan allmännyttiga bostadsföretag i olika kommu-\r\nner. Här finns en utredning tillsatt som förväntas vara\r\nfärdig i april.\r\nVad gäller kommunala avgifter finns motionskrav\r\npå att bl.a. förbjuda inkomstrelaterade taxor. Utskottet\r\navstyrker dessa motioner.\r\nSlutligen kräver Miljöpartiet i motion K503 att\r\nkommunerna själva skall kunna besluta om boj-\r\nkottaktioner mot vissa företag. Ett likartat krav har\r\nbehandlats tidigare av KU, så sent som mindre än ett\r\når sedan och avstyrktes då. Utskottet finner ej anled-\r\nning att ändra sitt tidigare ställningstagande.\r\nEfter denna något rapsodiska genomgång, fru tal-\r\nman, föreslår jag att utskottets förslag antas i sin hel-\r\nhet och att samtliga reservationer avslås.\r\nDå detta, fru talman, är min debut i denna talarstol\r\nhar jag försökt att så långt som möjligt följa ett manu-\r\nskript för att undvika formella lapsusar och se till att\r\ndet här hanteras på ett någorlunda korrekt sätt. Jag vill\r\ndärför använda återstoden av min talartid till att göra\r\nnågra mera personliga reflexioner kring betänkandet.\r\nJag har en bakgrund sedan 30 år som aktiv kom-\r\nmunpolitiker. Jag har varit och sitter i stiftelser, bolag,\r\nkommunförbund. Jag har under de 30 åren med stort\r\nintresse följt vad rikspolitikerna har beslutat om det\r\nsom berört oss i kommunerna.\r\nNär jag talar om kommunerna är det inte i ett\r\nStockholmsperspektiv. Det finns nära 300 kommuner,\r\noch min bakgrund är ett antal mindre kommuner i\r\nVärmland. Vi känner inte alltid igen den verklighet\r\nsom beskrivs från det här huset. När betänkandet\r\nlades fram studerade jag med extra stort intresse mo-\r\ntionerna och reservationerna från m, fp och kd. Jag är\r\ni grunden en positiv människa och försöker tolka allt\r\ntill det bästa. Då man läser det som skrivs här kan\r\nman ändå med litet god vilja få den uppfattningen att\r\ndet ändå finns rikspolitiker som vill oss väl ute i\r\nkommunerna, som är måna om och visar omsorg om\r\nden kommunala verkligheten. Man är bekymrad över\r\natt vi ger oss in i verksamheter som blir dyra för\r\nkommunen och skattebetalarna. Man är bekymrad om\r\nden kommunala insynen är bristfällig.\r\nDet värmer litet grand när man känner att det även\r\ni det här huset finns folk som upplever att den kom-\r\nmunala verksamheten är viktig. Men när man studerar\r\ntexten vidare slås man av att man kanske har varit litet\r\nväl positiv i sin tolkning. Efter att ha lyssnat på Frig-\r\ngebo och Martinger i talarstolen brast mina illusioner\r\nom att det fanns en förståelse för den kommunala\r\nverksamheten. Friggebo indelade kommunerna i - jag\r\nhöll på att säga redan kriminella och blivande krimi-\r\nnella - kommuner som redan har drabbats av skanda-\r\nler och de resterande som ännu inte har drabbats av\r\nsådana, kommuner där manliga kommunpolitiker\r\nredan drabbats av skandaler eller skulle komma att\r\ndrabbas av skandaler. Då kände jag inte riktigt stödet\r\noch förståelsen för kommunal verksamhet.\r\nPeter Eriksson talar om att det är viktigt att höja\r\npolitikernas anseende. Jag delar den uppfattningen i\r\nallra högsta grad. Det kan vi göra genom vårt uppträ-\r\ndande både i det här huset och i kommunerna. Jag är\r\nlitet bekymrad när Peter Eriksson skissar sin insats på\r\ndet området, att man nu får se till att ta kommunerna i\r\nörat så att politikernas anseende återupprättas. Jag är\r\nganska övertygad om att riktigt så enkel är inte pro-\r\nblembilden ute bland kommuninvånare. Det finns en\r\nhel del som anser att det inte bara är på den kommu-\r\nnala nivån som problemet med politikerföraktet lig-\r\nger.\r\nNär jag läser beskrivningen av problemet i m-, fp-\r\noch kd-motionerna blir jag litet fundersam och undrar\r\nhur pass mycket möda man har lagt ned på att sätta\r\nsig i problematiken. Man beskriver den kommunala\r\naffärsverksamheten som något av jätten glufs-glufs\r\nsom växer hastigt och slukar alla privata företag och\r\ninitiativ. Men så är det inte. Antalet kommunala bolag\r\nminskade 1993-1995 med 5 % och har fortsatt att\r\nminska, privatisering och utförsäljning fortsätter i\r\nungefär samma takt oavsett om det är borgerliga eller\r\nsocialdemokratiska majoriteter i kommuner. Omsätt-\r\nningen sjönk 1993-1994 med 10 %. Andelen anställ-\r\nda i kommunala bolag av samtliga kommunalt an-\r\nställda var 1990 drygt 7 % för att 1995 vara nere i\r\nknappt 6 %. Dessa bolag svarar för 14 % av kom-\r\nmunkoncernens totala omsättning. 90 % utgörs av en\r\nverksamhet som egentligen aldrig har direkt ifråga-\r\nsatts och som anses naturlig för kommunerna. Hälften\r\nav bolagen är bolag inom fastighetssidan som jobbar\r\nmed att förvalta bostäder, dagis och skolor.\r\nKommunala bolag och företag är naturligtvis inget\r\nsjälvändamål för kommunerna utan ett av flera red-\r\nskap att försöka bedriva en verksamhet som kommu-\r\nninvånarna anser att kommunen skall bedriva, och\r\nbedriva optimalt.\r\nJag tycker att de synpunkter som kommer fram\r\nfrån Folkpartiet och Moderaterna är litet dogmatiskt\r\nfundamentalistiska. Man utdömer kategoriskt all verk-\r\nsamhet som bedrivs på den kommunala nivån. Jag vill\r\nfråga mina värderade kolleger från Moderaterna och\r\nFolkpartiet: Är ni övertygade om att ni även bland era\r\npartikamrater som är ute i verkligheten har stöd för\r\nden nedsättande syn på kommunal verksamhet som ni\r\nhar gett uttryck för?\r\nModeraterna säger att de vill slå vakt om kommu-\r\nnernas ekonomi. Jag tror att kommunerna skulle ge\r\nModeraterna en större uppskattning om de slutade\r\nmed att hota med ytterligare nedskärningar inom den\r\nkommunala sektorn och om man gav kommunerna en\r\nchans att kunna samarbeta på ett bra sätt för att få ut\r\nmaximalt av de pengar som man satsar.\r\nFru talman! Jag har varit riksdagsledamot under\r\nen kort tid. Men efter 30 års kritik på den kommunala\r\nhorisonten har jag lärt mig att mycket uppskatta den\r\nkunnighet och klokskap som finns i det här huset. Jag\r\nhar lärt mig att det finns två sidor av samma mynt.\r\nDet finns kunskaper som jag inte besitter och som det\r\nligger ett värde i att ta del av. Jag respekterar den\r\nklokhet som finns här.\r\nKanhända en och annan från riksdagen borde göra\r\nett besök ute i den kommunala verkligheten - och då\r\ninte i Danderyd eller i Stockholm - för att något lära\r\nsig att uppskatta den klokhet och kompetens som\r\nfinns bland de tusentals kommunpolitiker som jobbar\r\noavlönat för att skapa bra kommuner.\r\n(Applåder)</pre><pre>Anf.  110  BIRGIT FRIGGEBO (fp) replik:\r\nFru talman! Jag har inte någon som helst nedsät-\r\ntande syn på kommunal verksamhet och inte heller på\r\nde flesta kommunpolitiker. Jag träffar ofta kommun-\r\npolitiker genom mitt parti och på andra sätt.\r\nVad jag talade om var att man skulle värna kärnan\r\ni den kommunala verksamheten, att kommunerna\r\ntillsammans borde ägna sig åt gemensam verksamhet\r\nför sina kommunmedborgare och att man skulle\r\nkomma bort från den äventyrliga verksamheten.\r\nJag tog upp de senaste årens skandaler i kommu-\r\nnerna. Dessa har urholkat förtroendet för oss politiker\r\ni allmänhet, både ute i kommunerna och här i riksda-\r\ngen. Frank Lassen tolkar detta så att jag inte skulle ha\r\nnågon förståelse för kommunal verksamhet som så-\r\ndan. Han vädjade om förståelse för de människor som\r\nhar hoppat över skaklarna och som har bidragit till att\r\nsmutsa ned politikernas och de förtroendevaldas rykte\r\növer huvud taget. Är det verkligen seriös kommunal\r\nverksamhet som alla dessa personer som har tvingats\r\navgå har sysslat med? Jag har faktiskt ingen förståelse\r\nför dessa personer. Har Frank Lassen det?\r\nFrank Lassen sade att omfattningen var begränsad.\r\n20 % av verksamheten bedrivs i dag i bolagsform.\r\nVad vi nu talar om är framtiden. Socialdemokrater,\r\nkommunister och centerpartister vill nu vidga om-\r\nfattningen till att man skall ha kommunal affärsverk-\r\nsamhet över hela Sverige. Piteås kommunala bolag\r\nmålade Tomtebodaterminalen här i Stockholm. Är det\r\nsådan verksamhet som kommunmedborgarna skall ha\r\ninsyn i och bevaka och som skall berika och göra\r\nvälfärden bättre för den egna kommunens invånare?\r\nSkall man vara ute och ha affärsverksamhet runt om i\r\nvårt land och t.o.m. så småningom kanske i utlandet?\r\nDet hade Piteå.</pre><pre>Anf.  111  FRANK LASSEN (s) replik:\r\nFru talman! Det gläder mig att Birgit Friggebo vill\r\ngöra gemensam sak med oss socialdemokrater, åt-\r\nminstone när det gäller att slå vakt om kommunernas\r\nkärnverksamheter. Så långt kan vi säkerligen vara\r\növerens. Sedan är frågan hur mycket av verksamheten\r\nsom över huvud taget skall anses vara en kommunal\r\nuppgift.\r\nJag har naturligtvis ingen som helst förståelse och\r\nacceptans för skandalerna. Alla skandaler och\r\noegentligheter, oberoende om de sker i den privata\r\nsfären eller i kommunala företag är förkastliga. Och\r\nde är extra beklagliga när de förekommer i den kom-\r\nmunala sfären.\r\nMen jag vänder mig emot Birgit Friggebos be-\r\nskrivning av kommunal verksamhet. De enda exempel\r\nsom hon anför är ett antal skandaler. Den kommunala\r\nverksamheten är värd en bättre beskrivning än att\r\nklassas som redan inträffade och kommande skanda-\r\nler.\r\nFrågan om vad som är kommunal kärnverksamhet\r\nligger till grund för hela denna debatt. Angreppet på\r\nformerna av kommunal verksamhet är kanske inte i\r\nförsta hand ett angrepp på formerna utan det är ett\r\nuttryck för Moderaternas och Folkpartiets gamla\r\nsynsätt, att den offentliga sektorn, den improduktiva\r\nsektorn, är av ondo. Ett sätt att komma åt denna verk-\r\nsamhet är att försvåra möjligheterna för den att verka\r\npå ett bra sätt.</pre><pre>Anf.  112  BIRGIT FRIGGEBO (fp) replik:\r\nFru talman! Frank Lassen borde faktiskt gå hem\r\noch läsa historia. Folkpartiet har under hela detta\r\nsekel varit pådrivande för en välfärdsstat, och det är\r\nkommunerna som i första hand består med denna\r\nvälfärd.\r\nVi kan lämna skandalerna. Det finns en koppling\r\ntill bolags- och näringsverksamhet, men det finns\r\nmånga andra skäl till att det är problem med de kom-\r\nmunala bolagen, nämligen konkurrensen och den\r\nbristande demokratiska insynen. Man vet inte när de\r\nkommunala bolagen har sina sammanträden och vad\r\nde behandlar på dem. Det går inte att överklaga det\r\nhela.\r\nJag vill fråga: Vad menar konstitutionsutskottets\r\nmajoritet och Frank Lassen när man skriver att verk-\r\nsamheten i största möjliga utsträckning skall bedrivas\r\ni nämndform? I dag är det 20 % av omslutningen som\r\nbedrivs i kommunal bolagsform. Framför allt: Vad\r\nhar ni för mål för framtiden med den kommunala\r\nverksamheten när man skall utvidga all kommunal\r\nverksamhet, alla kommunala tjänster och all kommu-\r\nnal service till att omfatta service för alla kommun-\r\nmedborgare i hela landet? Vad finns då kvar av lokal\r\nkommunal självstyrelse? Förstår ni vad ni skriver i\r\nutskottsbetänkandet? Vad har ni egentligen för mål\r\nmed verksamheten?\r\nÅr 1991 infördes bestämmelser om de kommunala\r\nverksamhetsformerna, bl.a. bolagen, i kommunalla-\r\ngen. Då fanns det nästan ingen analys alls av vad detta\r\nskulle innebära. Är det så som vi skall fortsätta att\r\narbeta när vi stiftar lag här i kammaren?</pre><pre>Anf.  113  FRANK LASSEN (s) replik:\r\nFru talman! Vi har nog olika uppfattning om hur\r\nframtiden kommer att te sig när det gäller kommunala\r\nbolag. Det är bara framtiden som kan utvisa vem som\r\nfår rätt.\r\nBirgit Friggebo vidhåller att det är ett vidunder\r\nsom hastigt växer, medan jag konstaterar att det är en\r\nverksamhet som faktiskt är på tillbakagång. Min och\r\nmina partikamraters bestämda uppfattning är att när\r\nverksamhet lämpligare bedrivs i nämndform skall den\r\nnaturligtvis bedrivas så. Jag tror att det kommer att\r\nske en sanering av en del av företagsamheten, och en\r\nsådan pågår ju redan.\r\nDet är fullt möjligt att med dagens lagstiftning få\r\nen insyn som är vida bättre än i andra sammanhang.\r\nJag vill påpeka att Birgit Friggebo tillsammans med\r\nLars Leijonborg och ytterligare någon partikamrat har\r\nväckt en motion i ett annat sammanhang som gäller\r\ninsyn i statliga bolag. Där lyfter man fram just den\r\nkommunala modellen som ett bättre system och före-\r\nslår att den skall tillämpas.\r\nVill vi ha kommunala företag som konkurrerar\r\növer hela landet? Nej, det vill vi inte ha. Om man\r\naccepterar att landstinget i det nya västgötalänet kan\r\nha en gemensam verksamhet borde det vara rimligt att\r\nGrums med 10 000 invånare och Kil med 12 000\r\ninvånare kunde få möjlighet att köpa och sälja till\r\nvarandra och ge uppdrag åt varandra. Det är ingen rim\r\noch reson med att man skall förhindra detta.</pre><pre>Anf.  114  JERRY MARTINGER (m) replik:\r\nFru talman! På Frank Lassen låter det nu som om\r\ndet inte finns någon skillnad mellan kommuninvånar-\r\nnas insyn och möjlighet att påverka det kommunala\r\nbolaget jämfört med den lokala förvaltningen. Men\r\nhär finns faktiskt klara skillnader. Förutom det jag har\r\nsagt i mitt huvudanförande om att offentlighetsprinci-\r\npen i praktiken inte fungerar när det gäller de kom-\r\nmunala bolagen - det finns en bolagskultur osv. som\r\ngör att det är betydligt sämre ställt i de kommunala\r\nbolagen - vill jag peka på ytterligare några saker. Det\r\nfinns en rad bestämmelser om kommuninvånarnas\r\nrättigheter i förhållande till den kommunala förvalt-\r\nningen. Varje kommunmedlem som har fyllt 18 år och\r\nsom har upptagits i röstlängd har ju rösträtt vid val till\r\nfullmäktige i kommunen och landstinget, om man inte\r\nhar en viss anställning i kommunen osv. Fullmäktige\r\nsammanträder normalt offentligt. Tid och plats för\r\nsammanträde och de ärenden som skall tas upp skall\r\nkungöras och anslås på kommunens anslagstavla och i\r\nen eller flera ortstidningar. Protokoll från såväl full-\r\nmäktige som nämnder skall anslås på kommunens\r\nanslagstavla under en viss tid så att besluten kan\r\növerklagas av kommunmedlemmarna.\r\nMen när kommunerna däremot har överlämnat\r\nkommunala uppgifter till ett av kommunen helt eller\r\ndelvis ägt aktiebolag begränsas kommuninvånarnas\r\nrättigheter väsentligt. Det finns inga bestämmelser till\r\nskydd för kommuninvånarnas medverkan och insyn\r\neller möjlighet till kontroll av beslutens laglighet.\r\nKommuninvånarna saknar följaktligen möjlighet att\r\nmateriellt påverka valet till bolagets styrelse. Man har\r\ningen möjlighet att närvara vid bolagsstämma. Man\r\nhar inte ens rätt att få information om tidpunkten för\r\nviktiga sammanträden och beslut, och man har ingen\r\nmöjlighet att överklaga besluten. Detta är en väsentlig\r\nskillnad som bekymrar oss väldigt mycket. Det be-\r\nkymrar också våra kommunalpolitiker, vill jag säga\r\nsom svar på den fråga som Frank Lassen först ställde\r\ntill mig.</pre><pre>Anf.  115  FRANK LASSEN (s) replik:\r\nFru talman! Jag är mycket väl medveten om skill-\r\nnaderna mellan insyn i en kommunal nämndverksam-\r\nhet och i ett kommunalt bolag, i alla fall den formella\r\nskillnaden. Men det tål också att påpekas att hur stor\r\nskillnaden i praktiken skall vara litet grand beror på\r\nhur kommunen styr ett företag och insynen via ägardi-\r\nrektiv t.ex.\r\nJag är medveten om att det under en tid säkerligen\r\nhar funnits exempel där man inte har skapat tillsyn på\r\nett tilltalande sätt. En av de frågor som Svenska\r\nkommunförbundet arbetar med är att försöka ge litet\r\nklarare råd och anvisningar för hur kommunerna i\r\npraktiken kan se till att insynen blir bättre än vad som\r\när minimimöjligheten via lagstiftningen. Men om det\r\nnu är insynen som är det viktiga för Moderaterna kan\r\ninte alternativet vara att privatisera ett bolag som\r\nsköter skolskjutsverksamhet i en kommun för att\r\ndärigenom få en bättre insyn. Det låter ganska horri-\r\nbelt.</pre><pre>Anf.  116  JERRY MARTINGER (m) replik:\r\nFru talman! Nu säger Frank Lassen att det är upp\r\ntill kommunen att på något sätt ordna så att det blir\r\nmer insyn. Det går ju inte. Ett aktiebolag och en\r\nkommunal förvaltning är två helt skilda saker.\r\nDelägarskapet i ett aktiebolag är frivilligt. Man\r\nköper aktier och blir därmed delägare. Säljer man sina\r\naktier så är man inte längre delägare. Medlemskapet i\r\nen kommun är däremot obligatoriskt och inte beroen-\r\nde av något frivilligt agerande, utan det inträder au-\r\ntomatiskt när vissa i lagen angivna förhållanden före-\r\nligger.\r\nTycker verkligen Frank Lassen att det är rimligt\r\natt enskilda medborgare genom sina skatter skall\r\ntvingas att finansiera verksamheter som går utöver de\r\ngränser som är tänkta att gälla för en kommun, t.ex.\r\natt tvingas satsa pengar på affärsrisker som det ju\r\nhandlar om? Även om de kommunala bolagen, i jäm-\r\nförelse med privata aktiebolag, har ett lågt eller i\r\nmånga fall, som jag tidigare har sagt, inget finansiellt\r\nrisktagande, kan ändå ett kommunalt företag innebära\r\nen risk för att det insatta kapitalet skall förloras. Vi\r\nhar visserligen sett att kommunala företag inte går i\r\nkonkurs, utan när det går dåligt pumpar kommunerna\r\nin ytterligare pengar, framför allt skattemedel. Men\r\ndet handlar ju hela tiden om att pumpa in mer pengar,\r\nsom efter hand förloras om företagen går dåligt.\r\nÄr det verkligen rimligt att kommuninvånarna\r\nskall tvingas att satsa pengar på det sätt som de nu\r\nfaktiskt är tvingade att göra? Skattebetalarna saknar ju\r\nden självklara rättighet som tillkommer aktieägare i\r\nprivata företag, nämligen att sälja sin andel i verk-\r\nsamheten. Det kan inte kommunmedborgarna göra.\r\nDäri ligger en mycket väsentlig skillnad.</pre><pre>Anf.  117  FRANK LASSEN (s) replik:\r\nFru talman! Det är möjligt att det finns någon filo-\r\nsofisk poäng som jag har missat i detta. Jag har väl-\r\ndigt svårt att se att det skulle vara mindre betungande\r\noch att det skulle skapa bättre insyn om kommuninvå-\r\nnarna via skatten betalade en skolskjuts som sköttes\r\nav ett privat företag än om verksamheten via skatten\r\nfinansierades i kommunal drift.\r\nOavsett om en kommunal verksamhet utförs av\r\nkommunen själv eller på entreprenad, är det faktiskt\r\nkommuninvånarna som betalar den. Man må ha syn-\r\npunkter på om verksamheten är nödvändig eller inte.\r\nMen att värna insynen så hårt och anse att den är det\r\nabsolut viktigaste och att som en lösning föreslå pri-\r\nvatisering av verksamheten har jag svårt att se poäng-\r\nen i.</pre><pre>Anf.  118  PETER ERIKSSON (mp) replik:\r\nFru talman! Jag har en stark känsla av att det runt\r\nom i Sverige finns massor av väldigt duktiga och\r\nkompetenta förtroendevalda i kommunerna, som\r\njobbar engagerat och ofta utan betalning. Men det\r\nfinns också väldigt många människor i Sverige i dag\r\nsom känner en stor besvikelse över politiken. Förtro-\r\nendet har brustit mellan många vanliga människor och\r\nde folkvalda. Detta beror på att en del av oss förtro-\r\nendevalda har missbrukat det förtroende vi har fått.\r\nJag tror att en ganska avgörande fråga för det politis-\r\nka systemet och för demokratin i samhället är om vi\r\npå något sätt kan klara av att återupprätta förtroendet\r\neller inte.\r\nVi i Miljöpartiet har lagt fram en hel del förslag\r\noch har många gånger argumenterat här i talarstolen\r\nför åtgärder som skall återskapa förtroendet. Att få en\r\nstörre åtskillnad mellan det politiska livet och affärs-\r\nlivet runt om i kommunerna tror jag är ett viktigt steg\r\npå den vägen. Men Socialdemokraterna säger nej till\r\ndetta, liksom man säger nej till praktiskt taget alla\r\nandra förslag som går ut på att återskapa ett förtroen-\r\nde mellan människorna och politikerna i Sverige.\r\nJag undrar: Har ni inga egna förslag för att få till-\r\nbaka känslan av att vi lever i en politisk demokrati,\r\ndär vi är många som är med och jobbar? Eller låter ni\r\nbara demokratin vittra samman utan att göra någon-\r\nting? Jag känner en stor ångest inför framtiden, om vi\r\npolitiker inte är beredda att göra någonting åt detta\r\növer huvud taget.</pre><pre>Anf.  119  FRANK LASSEN (s) replik:\r\nFru talman! Jag känner ibland stor sympati för det\r\nsom Peter Eriksson säger och är övertygad om att\r\nhans bekymmer över politikernas roll är äkta och\r\närligt menade. Jag delar hans oro. Jag känner också\r\npartivänner till honom i min lilla hemkommun, vilka\r\nhar ett ärligt lokalt engagemang.\r\nEn sak som jag tror att man kan göra för att hjälpa\r\ntill att återupprätta politikens anseende är att se till att\r\nså stor del som möjligt av beslutandemöjligheterna\r\nändå kan ligga ute i kommunerna. Jag är medveten\r\nom att jag gör samma fel som dem som jag anklagar\r\nför att beskriva kommunerna med svepande formule-\r\nringar och för att bara ta upp Stockholmsmodellen.\r\nNu tar jag mig för en gång skull friheten att göra\r\nsamma generaliseringar när det gäller små kommuner.\r\nGe den stora gruppen av små kommuner en chans att\r\nvälja arbetsformer. Låt dem så mycket som möjligt\r\nfatta besluten lokalt och förhindra dem inte till ett\r\nkonstruktivt samarbete. Det har förvånat mig att just\r\nMiljöpartiet ställer upp på att förhindra små kommu-\r\nner från att samarbeta över kommungränserna och\r\nlösa lokala problem.</pre><pre>Anf.  120  PETER ERIKSSON (mp) replik:\r\nFru talman! Jag arbetar gärna och ofta för att vi\r\nskall föra ned besluten i kommunerna. Vi skall föra\r\nned betydligt mer beslut till länen och kommunerna\r\nrunt om i landet. Men vi har också en skyldighet här i\r\nriksdagen att lägga fast ramarna för hur samhället\r\nskall styras.\r\nEn sådan sak som jag tycker att vi har ett ansvar\r\natt se till är att människor runt om i Sverige har en bra\r\ntillgång till beslutsapparater i kommunerna, insyn och\r\nkan vara med och påverka. Det är där det brister. Det\r\nfinns tendens till att stora delar av den kommunala\r\nverksamheten i stället bedrivs i bolagsform, i företag.\r\nDet är en tendens om leder till en sämre demokrati\r\noch sämre möjligheter för människor att påverka\r\npolitiken. Det kan inte jag ställa upp på.</pre><pre>Anf.  121  FRANK LASSEN (s) replik:\r\nFru talman! Det stör mig fortfarande att även Peter\r\nEriksson bygger sin argumentation på att stora delar\r\nav den kommunala verksamheten bedrivs i bolags-\r\nform. Det är en ganska ringa del, och den är minskan-\r\nde. Så länge utvecklingen är sådan att vi inte kan\r\nbefara att avarter breder ut sig, utan det tvärtom är så\r\natt en del avarter rensas bort och fenomenet minskar,\r\när det ett dåligt argument för att förhindra lokala\r\nlösningar där man kan samarbeta över gränserna. Man\r\nmålar upp en hotbild som inte finns för att argumente-\r\nra mot någonting annat.</pre><pre>Anf.  122  KENNETH KVIST (v):\r\nFru talman! Jag delar i ganska hög grad den upp-\r\nfattning som Frank Lassen här har uttryckt. Men jag\r\nbeklagar samtidigt det något primitiva Stockholms-\r\nförakt som jag anar i vissa inlägg han gör. Erfarenhe-\r\nterna från Stockholmsperspektiv när det gäller temat\r\nkommunala kompetensfrågor är inte förskräckande.\r\nDe kommunala skandalerna har varit begränsade. Det\r\nhar väl varit någon tjänsteman som någon gång speku-\r\nlerade i aktier. Jag tror att det var under den tid det\r\nvar borgerlig majoritet i Stockholm, men jag är inte\r\nriktigt säker på mitt minne därvidlag.\r\nI övrigt har Stockholms kommun skötts utomor-\r\ndentligt väl i huvudsak, oavsett majoritetsförhållan-\r\nden. Jag tycker att det är fånigt att skapa en motsätt-\r\nning mellan Stockholm som en stor kommun och\r\nmindre kommuner ute i landsorten. Jag tror att pro-\r\nblemen är likartade, även om det naturligtvis är en\r\nskillnad i storlek mellan vår huvudkommun och andra\r\nkommuner.\r\nDet har funnits en tendens - inte minst under den\r\nnyliberala ideologiska anstormning som skett inom\r\ndet svenska samhället - att den kommunala verksam-\r\nheten har angripits på många olika sätt. Man har ge-\r\nnomfört privatiseringar, man har genomfört någon\r\nsorts pseudoprivatiseringar i form av olika köp- och\r\nsäljorganisationer och man har delat upp i resultaten-\r\nheter, osv., vilket varit ägnat att minska ett direkt\r\ndemokratiskt inflytande.\r\nUnder en del av detta fanns det också tendenser\r\ntill bolagisering av viss kommunal verksamhet. Det\r\nfanns anledning att ifrågasätta den från demokratiska\r\nutgångspunkter, och om det var ägnat att öka, eller\r\nkanske framför allt minska, insynen. Detta rättades\r\ntill, eftersom insynen i kommunala bolag förbättrades.\r\nDet gjordes under en kristdemokratisk civilminister.\r\nJag skall ge det erkännandet.\r\nDet har funnits många verksamhetsformer som av\r\nhävd har varit i bolagsform eller i liknande form inom\r\nkommunerna. Det har heller inte varit så märkligt att\r\nman har velat organisera vissa verksamheter i denna\r\nform. Ursprunget har kanske framför allt varit - som\r\nFrank Lassen har påpekat - inom fastighetsförvalt-\r\nningen. Det har gällt att slå vakt om allmännyttiga\r\nbostadsföretag. De har inverkat väl för hyresgästerna\r\nnär det gäller både hyressättningsnivå och trygghet\r\noch standard i boendet. Det har även på trafikområdet\r\noch andra områden tillkommit kommunala bolag.\r\nDenna form har ofta varit väl ägnad ändamålet.\r\nDet har kommit perioder där man har granskat verk-\r\nsamheten och funnit att man kan driva den i egen regi.\r\nMan knoppar sedan av egenregiverksamheten och\r\nstartar ett bolag av denna. Det är inte något dramatiskt\r\ni detta. Det skapar konkurrens. Ofta görs det därför att\r\ndet är billigare för kommuninvånarna. Det är gjort i\r\nden andan.\r\nEn del av dessa bolagiseringar har säkert genom-\r\nförts också i kommuner med borgerlig majoritet,\r\nvarför den kapitalistiska fundamentalism som Birgit\r\nFriggebo och Jerry Martinger här visar är något för-\r\nvånande. Samtidigt tycks man vara rädd för konkur-\r\nrens av olika ägandeformer, och om kommunala bo-\r\nlag har verksamheter som går över kommungränser,\r\nosv. Jag tror att ett mer blandekonomiskt synsätt\r\nskulle vara bra även utifrån borgerliga utgångspunk-\r\nter. Vi i Vänstern accepterar ju nu blandekonomiska\r\ninslag från andra utgångspunkter, så att säga från det\r\nandra hållet.\r\nMan bör diskutera detta ganska öppet och presti-\r\ngelöst. Det finns ibland problem med de kommunala\r\nbolagen och en del av bolagiseringarna. Men ofta har\r\ndet varit till nytta för kommuner och kommuninnevå-\r\nnarna. Den har varit demagogi kring skandaler i\r\nkommunerna. Sådana har funnits, det vet vi. Det är\r\nväldigt bra att de angrips. Det finns inte några poli-\r\ntiskt delade meningar om dessa oegentligheter.\r\nDetta har inte med bolagsformen att göra, utan be-\r\nror på många andra tendenser inom det politiska sys-\r\ntemet, utvecklandet av någonting som blir en politisk\r\nklass, och liknande. Det borde diskuteras i andra\r\nsammanhang. Jag tycker illa om att man för in den\r\ndemagogin i den här diskussionen.\r\nJag tycker att konstitutionsutskottet i betänkande\r\nnr 12 har svarat på motionerna på ett välartat och\r\nsakligt sätt, som sig bör av ett konstitutionsutskott.\r\nJag har inget annat att tillägga, fru talman, än att yrka\r\nbifall till utskottets hemställan i dess helhet.</pre><pre>Anf.  123  FRANK LASSEN (s) replik:\r\nFru talman! Hemma i Värmland har jag en gam-\r\nmal god vän som jag brukar skoja och raljera litet\r\ngrand över. Han har nämligen förmågan att bara säga\r\nvar fjärde mening han tänker, och det blir ibland litet\r\nsvårt att förstå honom. Jag märker att jag ibland själv\r\nhemfaller i den synden när jag kanske blir litet ivrig\r\noch tidspressad.\r\nJag vill till stockholmsbon Kenneth Kvist och ak-\r\ntiva och duktiga ledare inom idrotten i Stockholm\r\nsäga att det inte var min avsikt att tala förnedrande om\r\nStockholm eller Stockholmssyndromet. Vad jag vill\r\nsäga är att människor i storstadsregioner och männi-\r\nskor ute i små kommuner lever under ganska olika\r\nförutsättningar. När man beskriver kommunerna som\r\nkommuner med tiotals olika bolag som sysslar med\r\navancerade skatteaffärer och skatteplanering känner\r\njag inte igen det. Jag tycker att det är litet jobbigt att\r\nden verklighet som gäller i storstadsregioner är den\r\nsom styr vilka villkor som vi som bor i små kommu-\r\nner skall arbeta efter.\r\nI små kommuner ute på landsbygden tvingas man\r\nkanske att driva verksamheter som man inte behöver\r\ndriva i stora kommuner helt enkelt därför att inte\r\nsamma kommersiella utbud finns.\r\nDet var detta som jag hade i bakhuvudet när jag\r\nförsökte lyfta fram att vår syn inte alltid är likartad\r\nmed den som man har i Stockholm. Det var inte me-\r\nningen att misskreditera.</pre><pre>Anf.  124  KENNETH KVIST (v) replik:\r\nFru talman! Jag förstår att Frank Lassen inte avsåg\r\natt misskreditera Stockholm. Men jag känner inte igen\r\nbilden av de kommunala företagen i bolagsform i\r\nStockholm. Jag tänker på de allmännyttiga bostadsfö-\r\nretagen, lokaltrafiken, osv. som är organiserade inom\r\nkommunen eller i landstinget i bolagsform. Jag känner\r\ninte igen detta som några konstiga företag med skum-\r\nraskaffärer. De sköts enligt min mening på ett för-\r\nsvarligt och utomordentligt professionellt sätt. Jag\r\ntycker inte alls att de är dåligt skötta. Det tillhör un-\r\ndantagen, och det kanske döljs något i något av dessa\r\nföretag. Vad vet jag. Men jag tror inte att det före-\r\nkommer mer än på andra håll i landet. Jag menar att\r\nman skall akta sig för att tala om Stockholmssyndrom\r\noch utpeka människor, politiker, företag och företeel-\r\nser för att de råkar vara från den största kommunen\r\noch att utpeka dem som särskilt negativa, anstötliga\r\neller speciella på något sätt.\r\nJag har inte mitt ursprung i Stockholm, men jag\r\nhar bott här så länge att jag börjar känna mig som\r\nstockholmare och tycka att det är värt att försvara\r\nhuvudkommunen i det här landet också.</pre><pre>Anf.  125  FRANK LASSEN (s) replik:\r\nFru talman! Det är möjligt att det blev ännu mer\r\nförvirrande när jag försökte förklara mig, så jag kan-\r\nske skall avstå. Men jag menar att man i de motioner\r\noch debatter där kommunal bolagsverksamhet at-\r\ntackeras beskrivs ofta en situation som vi i de små\r\nkommunerna inte känner igen när det gäller storlek\r\noch omfattning på dessa företag. Jag kan bara uttala\r\nmig utifrån de erfarenheter som jag har i fråga om\r\nmindre kommuner, och utifrån det menar jag att det är\r\nen vettig verksamhet som bedrivs. Jag är övertygad\r\nom att det gäller generellt för kommunkollektivet.\r\nKenneth Kvist talar naturligtvis utifrån sina erfarenhe-\r\nter från Stockholm. Det var inte min avsikt att miss-\r\nkreditera företag i storkommuner. Jag bara konstaterar\r\natt när man misskrediterar kommunala företag ger\r\nman exempel i en storleksordning som gör att vi över\r\nhuvud taget inte känner igen oss.</pre><pre>Anf.  126  KENNETH KVIST (v) replik:\r\nFru talman! Vi skall inte diskutera bevekelsegrun-\r\nderna hos de motionärer eller de reservanter som\r\nfinns i utskottet. Dessa företrädare från utskottet, en\r\nman och en kvinna, råkar komma från Stockholm\r\neller Stockholms län. De uttrycker snarare en borger-\r\nligt ideologisk uppfattning i detta sammanhang. Det\r\nhandlar inte om att de är stockholmare eller har ett\r\nsärskilt Stockholmsperspektiv, utan de har den me-\r\nningen att de enda som skall få bedriva företag är\r\nprivatkapitalister. Sedan skall vi ha en sorts nattväk-\r\ntarstat som upprätthåller ordningen.-.-.-</pre><pre>Anf.  127  ANDRE VICE TALMANNEN:\r\nRepliken avser Frank Lassen.</pre><pre>Anf.  128  KENNETH KVIST (v) replik:\r\nFru talman! De har alltså den meningen att vi se-\r\ndan skall ha en sorts nattväktarstat som upprätthåller\r\nordningen och svarar för en social verksamhet. Det är\r\nju deras idébild.</pre><pre>Anf.  129  JERRY MARTINGER (m) replik:\r\nFru talman! Jag tog upp den bristande insynen för\r\natt peka på en omständighet av flera som visar att\r\nsystemet med kommunala bolag inte är bra. Ett mer\r\ngrundläggande argument mot de kommunala bolagen\r\när ju att dessa, som jag tidigare har sagt, i jämförelse\r\nmed de privata företagen har stora konkurrensförde-\r\nlar.\r\nKenneth Kvist frågade om vi som är emot de\r\nkommunala bolagen är rädda för konkurrens. Nej, det\r\när vi inte. Men vi tycker att det alltid skall vara kon-\r\nkurrens på lika villkor. De kommunala företagen har\r\nbl.a. en skattesubvention, och de har en fördel när det\r\ngäller fördelningen av kostnader inom kommunerna.\r\nKan Kenneth Kvist t.ex. ge besked om hur man\r\nskall beräkna ett ingångskapital och ingångskostnader\r\ni ett nystartat kommunalt bolag, så att det ställs utom\r\nallt rimligt tvivel att någon skattesubventionering av\r\ndet egna bolaget inte äger rum från kommunens sida?\r\nKan vi också från Kenneth Kvist få höra vilka prin-\r\nciper man skall följa när man skall göra en rättvis\r\nfördelning av kostnaderna för t.ex. övergripande\r\nfunktioner mellan den skattefinansierade kommunala\r\nverksamheten och det kommunala bolaget, så att inte\r\nen alltför stor del av kostnaderna stannar på den tra-\r\nditionella skattefinansierade verksamheten eller be-\r\ntraktas som fasta för denna? Det skulle vara mycket\r\nintressant att få en modell av hur man skall göra en\r\nfördelning så att det inte blir någon konkurrensfördel\r\nför det kommunala bolaget i jämförelse med det pri-\r\nvata bolaget.</pre><pre>Anf.  130  KENNETH KVIST (v) replik:\r\nFru talman! När det gäller bristande insyn, Jerry\r\nMartinger, är insynen i de kommunala bolagen i varje\r\nfall inte sämre än den är i de privata bolagen. Jag tror\r\natt det var Jerry Martinger som sade att man inte vet\r\nnär de kommunala bolagen träffas. Men det vet man\r\nju ännu mindre när det gäller de privata bolagen. Det\r\när ännu mindre insyn i dem.\r\nJerry Martinger ställde en rad tekniska frågor som\r\nhan förstår att jag inom ramen för en replik hinner\r\nsvara på. Men jag vill säga att alla ägare kan ge\r\nägartillskott till sina företag. Det är klart att man kan\r\nsäga att det skiljer sig en del mellan ett kommunalt\r\nbolag och ett privat bolag genom att aktieägarna i ett\r\nprivat bolag drar ifrån sitt kapital. Men väljarna har\r\nalltid möjlighet att se till att om de är missnöjda med\r\ndet sätt som kommunens pengar används ser de till att\r\nvälja en ny majoritet i kommunen som använder\r\npengarna på ett annat sätt. Skillnaderna är alltså inte\r\nså fasansfullt stora.</pre><pre>Anf.  131  JERRY MARTINGER (m) replik:\r\nFru talman! Kenneth Kvist säger att det inte finns\r\nnågon insyn i de privata aktiebolagen. Nej, det tror\r\njag det. Det finns ju en särskild reglering av dem. De\r\när ju privaträttsliga, de är privata. Det är ju inte kons-\r\ntigt att det inte finns någon insyn i dem eller att det\r\ninte finns någon insyn i andra privata förhållanden här\r\ni världen. Men är det en kommunal verksamhet måste\r\nman naturligtvis ställa helt andra krav. Det är en of-\r\nfentligrättslig verksamhet, och då blir det en annan\r\nsak. Det vore mycket konstigt om vi skulle gå in och\r\nkräva något slags medborgerlig insyn i privata förhål-\r\nlanden. Jag blir rädd när jag hör detta, Kenneth Kvist.</pre><pre>Anf.  132  KENNETH KVIST (v) replik:\r\nFru talman! Jerry Martinger, de privata bolagen är\r\ninte heller helt utan insyn. Man har rätt att ta del av\r\nderas räkenskaper, osv. Det är större insyn i de kom-\r\nmunala bolagen. Men det är klart att kommunerna bör\r\nkunna bedriva verksamheter i bolagsform på ett af-\r\nfärsmässigt sätt i vissa sammanhang där det är ända-\r\nmålsenligt för kommunens verksamhet och för kom-\r\nmuninvånarna och där man inte anser att t.ex. privata\r\nentreprenader eller annat klarar av det som kommu-\r\nnen kräver. Då kan bolagsformen vara ett alternativ,\r\noch det är något som inte bör förbjudas. Det är tvärt-\r\nom något som enligt min mening bör stimuleras, så att\r\nvi verkligen får en blandekonomi. Det är också något\r\nsom bör få prövas, t.ex. om man kan vinna i effektivi-\r\ntet genom en mer regional eller interkommunal kon-\r\nkurrens. Det kanske också är utomordentligt gott för\r\nsamhället. Det är ju ändå inte något som kommer att\r\nvara det helt dominerande eller helt typiska, utan det\r\nkommer att förekomma inom vissa sektorer och i\r\nbegränsad omfattning, det är jag helt övertygad om.</pre><pre>Anf.  133  PETER ERIKSSON (mp) replik:\r\nFru talman! Jag har haft förmånen att lyssna på\r\nKenneth Kvist ganska många gånger här i kammaren\r\nunder de senaste åren. En sak som jag minns, tycker\r\njag, väldigt väl är just hur Kenneth Kvist står i talar-\r\nstolen och pratar om de skandaler i kommunerna som\r\nvi har sett under den här mandatperioden. Han gör då\r\nen analys som går ut på att bolagiseringen i kommu-\r\nnerna gör att politikerna har lagt sig till med manér\r\nfrån den privata sfären - beteenden och manér som\r\ntidigare inte har varit vanliga bland politiker och\r\nkommunpolitiker. Den analysen håller jag med om.\r\nDen har jag också fört fram här.\r\nMen i dag säger Kenneth Kvist att vi inte skall\r\nblanda ihop skandalerna med de kommunala bolagen.\r\nJag undrar om han har ändrat åsikt. Vad beror det på\r\natt man inte skall blanda ihop det just i dag, när vi\r\nbehandlar de kommunala bolagen?</pre><pre>Anf.  134  KENNETH KVIST (v) replik:\r\nFru talman! Att det tycks finnas tendenser till vad\r\nman skulle kunna kalla en politisk klass som efterlik-\r\nnar överklassen i övrigt i samhället i vissa beteenden,\r\ndet är sant. En del av detta har att göra med de här\r\npseudo- eller helprivatiseringarna inom kommunal\r\nverksamhet, och också med bolagsformer. Det är\r\nockså sant.\r\nMen därav kan man inte dra någon slutsats om\r\nkommunernas möjlighet att organisera verksamheter\r\nockså affärsmässigt i bolagsform. Det är, menar jag,\r\nfel slutsats. Det är fel slutsats att man kan bygga upp\r\nen argumentation om varför man vill förbjuda kom-\r\nmunala bolag, genom en demagogi kring de misshäl-\r\nligheter och oegentligheter som har avslöjats i vissa\r\nkommuner. Den helt övervägande delen av företagen\r\när ju normalt skötta av personer som uppträder helt\r\nschyst enligt konstens alla regler. Att vissa ballar ur,\r\nsom det brukar heta nu för tiden, har ingenting med\r\navskaffande av bolagsformen som sådan att göra.\r\nDäremot kanske insynen måste förbättras ännu\r\nmer. Kanske måste hela perspektivet om en politisk\r\nklass analyseras ytterligare, framför allt i de politiska\r\npartierna, men kanske också i det öppna samtalet\r\nmellan partier.</pre><pre>Anf.  135  PETER ERIKSSON (mp) replik:\r\nFru talman! Även om det nu inte ballar ur i alla\r\nlägen tror jag nog att människor ofta upplever att det\r\nfinns ett stort avstånd till bolagssfären i många kom-\r\nmuner. Det finns ett avstånd till den ledande gruppen\r\nsom sitter på olika styrelseplatser i olika bolag och\r\ndriver verksamhet som är relativt onåbar för den övri-\r\nga befolkningen. Man kan inte aktivt ta del och man\r\nhar inte någon ordentlig reell insyn. Så jag tycker nog\r\natt det har betydelse, även om det inte blir skandal i\r\nalla lägen.</pre><pre>Anf.  136  KENNETH KVIST (v) replik:\r\nFru talman! Vi har inte så värst olika meningar om\r\ndet här, Peter Eriksson och jag. Vi kanske inte har det\r\nalls. Jag menar att detta hänger samman med vissa\r\nföreteelser i samhället som man kan se flera orsaker\r\ntill.\r\nMen det finns ju också andra verksamheter inom\r\nkommunerna. De allmännyttiga bostadsföretagen\r\nt.ex., och lokaltrafiken, har faktiskt i många årtionden\r\ndrivits i bolagsform och har skötts på ett utomordent-\r\nligt sätt. Det finns ingen anledning att förbjuda den\r\ntypen av verksamhet därför att det inom vissa delar av\r\nnybolagiseringen, nyprivatismen och den nyliberala\r\nideologin, som breder ut sig också inom arbetarrörel-\r\nsen, uppträder fenomen som vi har anledning att vara\r\noerhört kritiska till. Det finns ingen anledning att\r\nkasta bort hela den här formen av företagsamhet, som\r\nhar varit, menar jag, till hyresgästernas, till kollektiv-\r\nresenärernas och till andras fromma när det gäller\r\nsamhällsutvecklingen.\r\nMan måste skilja på det ena och det andra när man\r\nanalyserar det här problemet och inte göra enkla tren-\r\nder till något slags argument för principiella ställ-\r\nningstaganden.</pre><pre>Anf.  137  MICHAEL\r\nSTJERNSTRÖM (kd):\r\nFru talman! Jag skall beröra två frågor, kommunal\r\nnäringsverksamhet och kommunala bostadsföretag.\r\nUnder senare år har det märkts en förändring i\r\nkommunernas verksamhet. Flera kommuner har börjat\r\nsälja tjänster och varor på marknader som tidigare\r\nenbart de privata företagen var verksamma på. Av\r\nflera skäl inger detta oro.\r\nFör det första konkurrerar kommuner och privata\r\nföretag ofta inte på lika villkor. Kommunerna har\r\nkonkurrensfördelar, främst beskattningsrätten, som\r\nger en i princip obegränsad tillgång på kapital.\r\nFör det andra innefattar näringsverksamhet alltid\r\nrisker. Kommunmedlemmarnas tillgångar kan gå\r\nförlorade genom kommunernas företagande. I dag\r\nfinns ca 2 000 kommunala bolag. Många gånger är\r\nkonkurrensen mellan dessa bolag och privata bolag\r\nosund. Drygt hälften av anmälningarna till Konkur-\r\nrensverket riktar sig mot kommuner, landsting och\r\nstatliga organ.\r\nKristdemokraterna menar att dagens kommunallag\r\ninte är tillräcklig för att precisera hur långt den kom-\r\nmunala kompetensen sträcker sig. Reglerna på detta\r\nområde måste skärpas och tydliggöras. Kommunalla-\r\ngen medger inte att kommunerna driver kommersiellt\r\nföretagande. Den godkänner bara sådan kommunal\r\nnäringsverksamhet som är allmännyttig och som drivs\r\nutan vinstsyfte. För all kommunal verksamhet gäller\r\ndessutom att den skall tillgodose ett intresse inom\r\nkommunen. Dessa begränsningar gäller också kom-\r\nmunala bolag.\r\nVidare framgår att kommuner och landsting inte\r\nfår ta ut högre avgifter än vad som svarar mot kostna-\r\nderna för de tjänster eller nyttigheter som de tillhan-\r\ndahåller. Denna princip kallas för självkostnadsprin-\r\ncipen.\r\nMånga allmännyttiga bostadsföretag, eller kom-\r\nmunala bostadsföretag, anser sig numera ha rätt att ta\r\nut relativt stora vinster, vilket måste strida mot själv-\r\nkostnadsprincipen. Flera kommunala bostadsföretag\r\ndelar ut vinstmedel till ägarna. Är detta förenligt med\r\nkommunallagen och självkostnadsprincipen? Ut-\r\nskottsmajoriteten ger inget klart svar på den frågan.\r\nEn annan fråga rör möjligheten att överklaga be-\r\nslut fattade av kommunala bolag. I dag går det inte att\r\növerklaga sådana beslut. Den politiska prövning av\r\nägaren, kommunen eller landstinget, som de av full-\r\nmäktige valda ombuden vid bolagsstämman kan ge\r\nstyrelsen direktiv om, är inte alltid tillräcklig. Det\r\nfinns därför anledning att överväga ett införande av en\r\nmöjlighet att överklaga beslut fattade av kommunala\r\nbolag. Frågorna beträffande de kommunala bostadsfö-\r\nretagen är många och flera principer står mot varand-\r\nra. Detta är en ohållbar situation. Därför bör en ut-\r\nredning om vilka regler som gäller för de kommunala\r\nbostadsföretagen göras.\r\nMot bakgrund av det anförda vill jag yrka bifall\r\ntill reservation 1, samt motion 1996/97:K533 under\r\nmoment 7.</pre><pre>Anf.  138  FRANK LASSEN (s) replik:\r\nFru talman! Mycket kort: Här har vi återigen en\r\nbeskrivning av en situation som kanske leder till att\r\nman drar fel slutsatser. Det är alldeles riktigt att i Alf\r\nSvenssons motion beskriver man problemet i form av\r\n2 000 kommunala företag. Det är alltså en överdrift\r\nmed 33 %. Jag skulle tro att om Michael Stjernström i\r\nsin argumentation också tar bort 33 % så kanske vi är\r\nrätt överens, utan att jag för den delen stöder honom i\r\nreservationen.</pre><pre>Anf.  139  MICHAEL STJERNSTRÖM (kd)\r\nreplik:\r\nFru talman! Även om man skulle dra bort 33 % av\r\nargumentationen, kvarstår tyvärr problemen.</pre><pre>Anf.  140  KENNETH KVIST (v) replik:\r\nFru talman! Det är svårt att följa logiken i Michael\r\nStjernströms inlägg. Först skulle man kunna tro att\r\nhan bekymrar sig om konkurrensneutraliteten mellan\r\nprivata och kommunala bolag. Sedan vill han införa\r\nen möjlighet att överklaga beslut om kommunala\r\nbolag, vilket ju skulle kunna blockera mycket av deras\r\nverksamhet, deras anbudsgivning och annat under en\r\nlängre period, och därmed helt slå ut dem från kon-\r\nkurrensen. Jag tror att det är en mycket dålig logik i\r\ndet ställningstagandet.\r\nDet är klart att det kan finnas ett sådant här kon-\r\nkurrensproblem, men å andra sidan har kommunerna\r\ninte, som det låter här från borgerligt håll, någon sjö\r\natt ösa pengar ur, pengar som man stoppar in i bola-\r\ngen om de sköts på ett dåligt sätt. Kommunerna är\r\nföremål för granskning. De har en revision och en\r\nkontroll på sig, och meningen med bolagsformen är\r\natt verksamheten skall kunna skötas kommersiellt\r\nförsvarbart och på ett effektivt sätt, vilket också i de\r\nallra flesta fall sker. Därmed konkurrerar man också\r\npå villkor som är mycket likartade andra företags.</pre><pre>Anf.  141  MICHAEL STJERNSTRÖM (kd)\r\nreplik:\r\nFru talman! Min huvudkritik är att det i dag råder\r\nen osund konkurrens mellan de kommunala och de\r\nprivata bolagen. Vad sedan gäller den andra frågan\r\nsade jag inte att vi skall införa en möjlighet att över-\r\nklaga kommunala bolags beslut i styrelsen osv. utan\r\natt man kan överväga detta. Det är inte ett förstahand-\r\nsyrkande, men om man inte kommer till rätta med\r\nproblemen på annat sätt, skulle man kunna överväga\r\ndetta.\r\nJag har läst många domar i mål där kommuninvå-\r\nnare försökt överklaga beslut. Jag hittat en dom 1996\r\ni länsrätten i Stockholm, där länsrätten skrev:\r\n\"Länsrätten har inte kännedom om någon 'myndighet'\r\ni vars uppgift det ingår att pröva sådana beslut.\"\r\nDet finns flera avarter. I det här fallet hade man\r\nanordnat bostadsdebatter, gjort inhopp i valdebatter\r\noch bedrivit lotteriverksamhet, men det fanns inget\r\nsätt för den enskilde medborgaren att få rätt. Enda\r\nsättet skulle vara att gå till kommunledningen, men\r\nmånga gånger är de personer som sitter där samma\r\npersoner som de som styr de kommunala bolagen. Det\r\nfinns alltså ingen större chans för en enskild medbor-\r\ngare att komma till rätta med det här. Därför skulle\r\nden här åtgärden kunna övervägas, men det är alltså\r\ninte något huvudyrkande.</pre><pre>Anf.  142  BARBRO JOHANSSON (mp):\r\nFru talman! I detta betänkande från konstitutions-\r\nutskottet behandlas en motion som rör kommuners\r\noch landstings möjligheter att bojkotta företag som\r\nmed sin marknadsföring bryter mot de regler FN och\r\nunderorganisationer som WHO har satt upp.\r\nDet vore önskvärt och mycket angeläget att det\r\nöppnades möjligheter för kommuner och landsting att\r\ngenomföra en angelägen bojkott. FN:s regler är ju\r\nantagna av medlemsländerna. Utskottet beskriver i\r\nbetänkandet en lag som gällde till 1993 och som gav\r\nkommuner och landstingskommuner rätt att vidta\r\nbojkottåtgärder mot Sydafrika, som det då gällde.\r\nVaror och tjänster kunde bojkottas genom solidari-\r\ntetsaktioner. Det var en befogenhetsutvidgande lag,\r\nsom tillkom därför att gränserna för den kommunala\r\nkompetensen i tidigare gällande rättspraxis ansågs\r\nalltför snäva.\r\nJag tycker att det nya begreppet rättsutmärkning,\r\nsom alltmer vinner gehör, kan tillämpas på företag\r\nsom uppenbart bryter mot FN:s regler.\r\nFru talman! Jag kommer att uppehålla mig vid en\r\nnyligen framlagd rapport, som utförts på uppdrag av\r\nen sammanslutning av 27 organisationer, The Intera-\r\ngency Group of Breastfeeding Monitoring, IGBM. 27\r\nviktiga organisationer strider för amning som det\r\nnaturliga sättet att ge mat åt nyfödda barn. Nestlé\r\ndelar t.ex. i flera u-länder ut gratis bröstmjölksersätt-\r\nning till sjukhus. Nestlé för ut att bröstmjölksersätt-\r\nning är bättre än modersmjölk.\r\nFru talman! Tyvärr dör varje 1 ½ miljon barn på\r\ngrund av att de inte ammas. En sådan här marknads-\r\nföring av bröstmjölksersättning strider mot WHO:s\r\nbarnmatsregler.\r\nRapporten presenterades den 8 januari 1997, och\r\nden har rubriken Cracking the Code. Den har alltså\r\navgivits på uppdrag av 27 organisationer, bl.a. kyrkor,\r\nhälsoexperter, akademiska institutioner, organ som\r\ndet engelska läkarförbundet, Institute of Child Health,\r\nWHO:s europeiska regionalkontor, Världskyrkorådet,\r\nUnicef, engelska och svenska Rädda Barnen m.fl.</pre><pre>Anf.  143  ANDRE VICE TALMANNEN:\r\nDet är viktigt att det här finns en koppling till den\r\nkommunala kompetensen.</pre><pre>Anf.  144  BARBRO JOHANSSON (mp):\r\nFru talman! Ja, men det gäller just de här reglerna.\r\nI rapporten Cracking the Code redovisas en obe-\r\nroende vetenskaplig studie, genomförd på uppdrag av\r\nIGBM för att understryka förekomsten av överträdel-\r\nser av de internationella reglerna för marknadsföring\r\nav bröstmjölksersättningar, WHO-reglerna. I reglerna\r\nförbjuds sådan marknadsföring av bröstmjölksersätt-\r\nningar som undergräver amning. Bakgrunden är att\r\nman alltsedan WHO-reglerna har antagits av Världs-\r\nhälsoförsamlingen velat övervaka dessas efterlevnad\r\noch därför sammanställt rapporter om överträdelser.\r\nThe Church of England anslöt sig 1991 till bojkot-\r\nten mot Nestlé på grund av dessa rön. Inför kyrkomö-\r\ntet 1994 genomförde Nestlé en intensiv PR-kampanj,\r\nvilket ledde till att kyrkomötet upphävde sitt stöd till\r\nbojkotten i avvaktan på en oberoende undersökning,\r\noch detta ledde till bildandet av IGBM.\r\nUndersökningen genomfördes från april till okto-\r\nber 1996 i fyra länder: Thailand, Bangladesh, Sydaf-\r\nrika och Polen.</pre><pre>Anf.  145  ANDRE VICE TALMANNEN:\r\nFår jag be Barbro Johansson att koppla samman\r\ndetta med den kommunala kompetensen.</pre><pre>Anf.  146  BARBRO JOHANSSON (mp):\r\nFru talman! Men detta har samband med de här\r\nreglerna. Om fru talmannen läser min motion, skall\r\nhon finna att FN:s regler behandlas där och att de\r\nsyftar till en bojkott mot företag som bryter mot FN:s\r\nkoder. Jag tycker att man kan anknyta till detta.</pre><pre>Anf.  147  ANDRE VICE TALMANNEN:\r\nDetta skall handla huvudsakligen om den kommu-\r\nnala kompetensen.</pre><pre>Anf.  148  BARBRO JOHANSSON (mp):\r\nFru talman! Men varför har man då tagit upp min\r\nmotion just i detta betänkande?\r\nI rapporten intervjuades 800 kvinnor, gravida och\r\nmödrar till barn upp till sex månader gamla samt 120\r\nanställda vid 40 sjukvårdsinrättningar. Det var en\r\nvetenskaplig undersökning. Nästan hälften av de\r\nintervjuade kvinnorna i de fyra länderna hade fått\r\ninformation om att det var bättre med bröstmjölkser-\r\nsättningar än att ge spädbarn optimal näring. Sjuk-\r\nvårdspersonalen hade fått information i strid med\r\nWHO-reglerna. Man hade givit ut bröstmjölksersätt-\r\nningar gratis. De fanns bl.a. på sjukhus i Thailand.\r\nHälften av alla sjukhus där hade fått sådana gratispro-\r\nver.\r\nMan hade givit gåvor till sjukvårdspersonal, och\r\ndet förekom oombedda besök av återförsäljare och\r\nföretagsrepresentanter. Gratis leveranser av bröst-\r\nmjölksersättningar konstaterades bl.a. i Thailand.\r\nFru talman! Rapporten visar att det är angeläget\r\natt kommuner och landsting skall kunna bojkotta\r\nföretag som gör så här. Vi vet bl.a. att mjölkersätt-\r\nningar förutsätter att det finns tillgång till varmt och\r\nrent vatten för rengöring av nappflaskorna. Även om\r\nmiljön runt omkring är ren, ökar risken för att en baby\r\nskall få en allvarlig magsjukdom vid användning av\r\nbröstmjölksersättning. I rena miljöer ökar risken för\r\natt bli infekterad med salmonella med fem gånger vid\r\nflaskuppfödning i stället för bröstmjölksuppfödning. I\r\nfattiga och smutsiga miljöer ökar riskerna för salmo-\r\nnella tiofalt.\r\nFru talman! Inget kan vara mera rent och naturligt\r\nän det som naturen själv erbjuder i form av bröst-\r\nmjölk, som innehåller ett naturligt skydd mot sjukdo-\r\nmar. Jag yrkar härmed bifall till reservation 8 i betän-\r\nkandet. Jag tycker att det här ingår i min motion, och\r\njag vet därför inte varför jag blev avbruten av fru\r\ntalmannen.</pre><pre>Anf.  149  ANDRE VICE TALMANNEN:\r\nÄven om den kommunala kompetensen är en mo-\r\ntivering i motionen, handlar anförandet om andra\r\nförhållanden än kopplingen till den kommunala kom-\r\npetensen.</pre><pre>Anf.  150  BARBRO JOHANSSON (mp):\r\nFru talman! Nej, jag tycker inte det. Man kunde ha\r\nrätt att bojkotta...</pre><pre>Anf.  151  ANDRE VICE TALMANNEN:\r\nJag vill inte ha någon diskussion om detta, Barbro\r\nJohansson. Jag vill tydligt markera det. Vi har disku-\r\nterat den kommunala kompetensen hela tiden.</pre><pre>Anf.  152  FRANK LASSEN (s) replik:\r\nFru talman! Jag vill kort kommentera den kom-\r\nmunala kompetensen och möjligheterna att kommu-\r\nnalt besluta om bojkottaktioner. Även om jag är känd\r\nför att försvara den kommunala självstyrelseprincipen\r\noch att man skall fatta så många beslut som möjligt\r\nlokalt, inser jag ändock, i likhet med utskottsmajorite-\r\nten, att frågor av nationell och internationell karaktär\r\nbör hanteras av riksdagen.\r\nJag tror att det blir en smått kaotisk situation i\r\nkommunerna, om kommunerna skulle få möjligheter\r\natt vidta olika bojkottaktioner beroende på hur företag\r\när listade. Man kan komma i konflikt med lagar om\r\ninköp. Jag tror att det är bättre att försöka eftersträva\r\nen nationell linje.\r\nDäremot hade det varit intressant i fråga om den\r\nkommunala kompetensen om Miljöpartiet hade ansett\r\natt sophanteringen osv. skall hanteras gemensamt\r\nmellan kommunerna. Det är en fråga som jag anser\r\ninte bör ligga på nationell nivå.</pre><pre>Anf.  153  ANDRE VICE TALMANNEN:\r\nDå har jag ingen ytterligare talare på talarlistan.\r\nBarbro Johansson hade inget yrkande?</pre><pre>Anf.  154  BARBRO JOHANSSON (mp):\r\nJag yrkade bifall till reservation 8.</pre><pre>Överläggningen var härmed avslutad.\r\nBeslut</pre><pre>KU12 Kommunala kompetensfrågor\r\nMom. 1 (gränserna för den kommunala kompetensen\r\nbeträffande näringsverksamhet)\r\n1. utskottet\r\n2. res. 1 (fp, m, mp)\r\nVotering:\r\n181 för utskottet\r\n113 för res. 1\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 24 c, 18 v, 1 kd\r\nFör res. 1:     66 m, 19 fp, 16 mp, 12 kd\r\nFrånvarande:    23 s, 14 m, 3 c, 7 fp, 4 v, 2 mp, 2 kd\r\nRolf Åbjörnsson (kd) anmälde att han avsett att rösta\r\nnej men markerats ha röstat ja.</pre><pre>Mom. 4 (förbud mot nybildande av kommunala före-\r\ntag m.m.)\r\n1. utskottet\r\n2. res. 3 (fp, m, mp)\r\nVotering:\r\n195 för utskottet\r\n99 för res. 3\r\n1 avstod\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 24 c, 18 v, 1 mp, 13 kd\r\nFör res. 3:     66 m, 19 fp, 14 mp\r\nAvstod: 1 mp\r\nFrånvarande:    22 s, 14 m, 3 c, 7 fp, 4 v, 2 mp, 2 kd</pre><pre>Mom. 7 (översyn av lagstiftningen beträffande all-\r\nmännyttiga bostadsföretag m.m.)\r\nYrkanden:\r\n1. utskottet hemställan\r\n2. utskottets hemställan med den ändring som föran-\r\nleddes av bifall till mot. K533 (kd)\r\nVotering:\r\n190 för utskottet\r\n16 för mot.\r\n88 avstod\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 24 c, 1 fp, 18 v, 8 mp\r\nFör mot.:       2 m, 1 mp, 13 kd\r\nAvstod: 63 m, 18 fp, 7 mp\r\nFrånvarande:    22 s, 15 m, 3 c, 7 fp, 4 v, 2 mp, 2 kd\r\nElizabeth Nyström (m) anmälde att hon avsett att\r\navstå från att rösta men markerats ha röstat nej.</pre><pre>Mom. 10 (bojkott av vissa företag)\r\n1. utskottet\r\n2. res. 8 (mp)\r\nVotering:\r\n274 för utskottet\r\n16 för res. 8\r\n1 avstod\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 65 m, 24 c, 19 fp, 17 v, 13 kd\r\nFör res. 8:     16 mp\r\nAvstod: 1 v\r\nFrånvarande:    25 s, 15 m, 3 c, 7 fp, 4 v, 2 mp, 2 kd\r\nElizabeth Nyström (m) anmälde att hon avsett att\r\nrösta ja men markerats som frånvarande.</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av andre vice talmannen medgav kam-\r\nmaren att återstående ärenden på dagens föredrags-\r\nningslista fick avgöras vid arbetsplenum torsdagen\r\nden 20 mars.</pre><pre>15 §  Mänskliga rättigheter m.m.</pre><pre>Föredrogs\r\nUtrikesutskottets betänkande 1996/97:UU12\r\nMänskliga rättigheter m.m.</pre><pre>Anf.  155  INGER KOCH (m):\r\nHerr talman! Jag skall börja med att rikta stark\r\nkritik mot regeringen. Inom ett område har Sverige\r\nnämligen ett särskilt ansvar för att respekten för\r\nmänskliga rättigheter och demokrati stärks och för att\r\netablerade regler och principer efterlevs i praktiken.\r\nDet är i de länder som mottar ett betydande svenskt\r\nbistånd.\r\nHär har Sveriges agerande varit svagt. Bistånd har\r\nutbetalats utan några direkta krav på att utvecklingen\r\nskall gå i riktning mot demokrati och ökad respekt för\r\nmänskliga rättigheter. Även statsmakter som i decen-\r\nnier förtryckt sina folk har kunnat räkna med svenskt\r\nbistånd.\r\nVi moderater har alltid hävdat att demokratimålet\r\noch respekten för mänskliga rättigheter är av central\r\nbetydelse i dialogen med de länder som mottar\r\nsvenskt bistånd. Sverige måste på ett mycket aktivare\r\noch tydligare sätt ställa krav och driva på en utveck-\r\nling mot demokrati och respekt för mänskliga rättig-\r\nheter.\r\nVi har därför också i flera år begärt att regeringen\r\nårligen i samband med budgetförslaget ger riksdagen\r\nen utförlig rapport om situationen och utvecklingen\r\nnär det gäller mänskliga rättigheter och demokrati i\r\nmottagarländerna. En sådan rapport skall utgöra ett\r\nsolitt underlag för en utförlig debatt inför beslut om\r\nsvenska biståndsinsatser. Vetskapen om att den\r\nsvenska riksdagen noggrant följer och värderar ut-\r\nvecklingen av mänskliga rättigheter och demokrati\r\nskulle vara en viktig signal till mottagarländerna.\r\nTyvärr har regeringen hittills inte uppfyllt våra\r\nförväntningar, och sitt löfte, när det gäller att redovisa\r\nsituationen vad gäller mänskliga rättigheter och de-\r\nmokratiutveckling i mottagarländerna. Trots att utri-\r\nkesutskottet redan i mars 1995 i sitt betänkande om\r\ninternationellt utvecklingssamarbete uttalade sig po-\r\nsitivt om vårt förslag till en sådan redovisning, har\r\nden redovisning som därefter skett till riksdagen varit\r\nmycket rudimentär. Den har snarast försämrats. Jäm-\r\nfört med den redovisning som infördes under de bor-\r\ngerliga regeringsåren är den minimal. Det finns därför\r\nanledning att rikta kritik mot regeringens bristande\r\nintresse för hanteringen i detta avseende. Denna vår\r\nkritik delas för övrigt också av Riksdagens revisorer.\r\nJag yrkar därför bifall till reservation 1.\r\nHerr talman! Ett viktigt led i svensk utrikespolitik\r\när att främja respekten för de grundläggande fri- och\r\nrättigheterna och att verka för ett starkt skydd av\r\ndessa.\r\nEn huvuduppgift är att få alltfler länder att inse att\r\ndet är inom ett demokratiskt styrelseskick som med-\r\nborgarna har de bästa möjligheterna att forma ett\r\nsamhälle som värnar om rättsstaten och där yttrande-\r\nfriheten, politisk pluralism och flerpartisystem kan\r\nutvecklas. Det handlar bl.a. om att människor runt om\r\ni världen skall få rösta på det parti de vill, fritt få säga\r\nsin mening, fritt få utöva sin religion, ha rätt till en\r\nadvokat när de står inför rätta och slippa alla former\r\nav övergrepp. Och om detta ändå sker skall de kunna\r\nvara säkra på att det åtgärdas.\r\nFör alltfler människor i alltfler länder håller detta\r\npå att bli verklighet, när nu demokratin etablerar sig i\r\nvärlden.\r\nI Central- och Östeuropa har demokratin gjort\r\nenorma framsteg, och även om situationen är bräcklig\r\npå många håll har den hårda, brutala diktaturen för-\r\nsvunnit nästan överallt. Mänskliga rättigheter respek-\r\nteras i mycket större omfattning än tidigare.\r\nI Latinamerika, som tidigare plågades av många\r\nmilitärdiktaturer är det enbart Kuba som inte har en\r\nfolkvald regering. Även där är åtskilliga demokratier\r\nbräckliga, och respekten för mänskliga rättigheter är\r\ninte tillfredsställande överallt. Fred och försoning i\r\nCentralamerika, nu senast i Guatemala, pekar dock i\r\nrätt riktning.\r\nI Asien är utvecklingen också på rätt väg. Det sto-\r\nra undantaget är de fem sex länderna i det socialistis-\r\nka blocket från Myanmar i väster till Nordkorea i\r\nöster. Här kan man inte se någon demokratisering,\r\noch läget för de mänskliga rättigheterna är dåligt.\r\nIndonesien är det stora undantaget från regeln att\r\nicke-socialistiska länder i denna del av världen är\r\ndemokratier. Även där saknas tyvärr tecken på en\r\nutveckling i demokratisk riktning.\r\nI ett bälte från Centralasien, Iran och arabvärlden\r\nner mot Central- och Västafrika är demokratin satt på\r\nundantag. Situationen för mänskliga rättigheter är inte\r\nbättre.\r\nI begränsad, men växande, omfattning finns en is-\r\nlamisk fundamentalism som förtrycker oliktroende\r\noch kvinnor. Sudan och Iran är upprörande exempel\r\npå detta. Det gäller i ett mindre antal av de islamiska\r\nländerna. Den afrikanska eller arabiska socialismen,\r\nliksom annat sekulärt maktbegär, som t.ex. i Irak och\r\nLibyen, är fortfarande en vanligare källa till diktatur\r\noch förtryck. Att Sverige kraftigt skall fördöma detta\r\när en självklarhet.\r\nI arabvärlden har demokratin svårt att få fotfäste.\r\nI syfte att främja mänskliga rättigheter och demo-\r\nkrati, liksom ekonomisk utveckling och miljösamarbe-\r\nte, har EU en Medelhavsstrategi som innebär att alla\r\nländer vid Medelhavets södra och östra kust, exklusi-\r\nve Libyen som är under FN-sanktioner, erbjuds s.k.\r\neuro-mediterrana avtal. Det är associationsavtal som\r\ninnebär att dessa Medelhavsländer och EU skall utgö-\r\nra ett frihandelsområde år 2010.\r\nI denna dialog med EU:s samarbetsländer i Me-\r\ndelhavsområdet är det viktigt att frågor om mänskliga\r\nrättigheter och demokrati betonas. Den hittillsvarande\r\nutvecklingen har visat att respekten för mänskliga\r\nrättigheter och utvecklingen mot demokrati inte har\r\nkommit så långt som det vore rimligt att kräva, trots\r\nett omfattande ekonomiskt tillflöde via oljeintäkter\r\neller bistånd. Sker inte en demokratisk utveckling och\r\nen kraftigt förbättrad respekt för mänskliga rättigheter\r\nkommer södra och östra delen av Medelhavsområdet\r\nfortsättningsvis att vara en mycket instabil region.\r\nSärskilt glädjande är det att demokratin inte bara\r\nfått fotfäste utan också spridning i Afrika. Mer än 30\r\nländer i Afrika har haft sina första demokratiska val,\r\noch i södra och östra Afrika är demokratier vanligare\r\nän diktaturer. Även om situationen är bräcklig har\r\nbetydande framsteg gjorts jämfört med hur situationen\r\nvar för bara några år sedan.\r\nFör att respekten för mänskliga rättigheter skall bli\r\nbestående är det viktigt att vi bygger upp strukturer\r\nsom främjar och kontrollerar att så också sker. Vi\r\nmoderater har därför föreslagit att Sverige bör betona\r\nvikten av att det skapas regionala strukturer för\r\nmänskliga rättigheter och demokrati i dialogen med\r\nländerna i södra Afrika. Europarådet kan här vara en\r\nförebild. Erfarenhet från Europa visar att integrations-\r\narbetet när Europarådet bildades för snart 50 år sedan\r\nstartade just med mänskliga rättigheter och demokrati.\r\nEn möjlighet som vi moderater pekat på vore att\r\nSADC-samarbetet fick mer fasta strukturer när det\r\ngäller att övervaka efterlevnaden av mänskliga rättig-\r\nheter och demokrati bland de tolv länder som är\r\nmedlemmar. Detta skulle kunna vara en naturlig följd\r\nav det framväxande parlamentariska samarbete som\r\nnu sker inom organisationens ram. Europarådets kon-\r\nventioner och mekanismer skulle kunna tjäna som\r\nförebild.\r\nEn sådan verksamhet skulle kunna finansieras ge-\r\nnom EU-biståndet, eftersom det handlar om regional\r\nintegration där erfarenheterna från det europeiska\r\nintegrationssamarbetet kan vara intressanta. Detta bör\r\nSverige agera för inom EU.\r\nHerr talman! Det internationella regelsystem som\r\nsyftar till att värna den enskilda människans rätt är\r\nrelativt väl utbyggt. Det stora problemet i dag är att\r\nländer inte ansluter sig till internationella konventio-\r\nner eller, vilket är vanligare, att förpliktelser inte\r\nuppfylls.\r\nDet finns en rad ideella organisationer som gör ett\r\nviktigt arbete för att övervaka situationen för mänsk-\r\nliga rättigheter och demokrati. Tiden borde nu vara\r\nmogen för att också FN:s generalförsamling får en\r\ndetaljerad rapport om läget beträffande efterlevnaden\r\nav de principer som själva organisationen är grundad\r\npå. Barnkonventionens uppföljningsmekanism kan\r\ntjäna som föredöme, men granskningen bör ske direkt\r\ni generalförsamlingen. En sådan årlig rapport borde\r\nbli föremål för en ingående och bred debatt mellan\r\nalla medlemsländer. Den 10 december 1998, nästa år\r\nalltså, är det 50 år sedan den universella deklarationen\r\nom de mänskliga rättigheterna antogs av FN:s gene-\r\nralförsamling. Denna dag kunde vara ett bra tillfälle\r\natt för första gången göra en sådan manifestation.\r\nDetta har vi föreslagit i reservation nr 2.\r\nI detta betänkande behandlas också Taiwans\r\nställning i internationella organisationer. Bertil Pers-\r\nson kommer något senare i debatten att redogöra för\r\nmoderaternas hållning i denna fråga.\r\nHerr talman! Sammanfattningsvis yrkar jag bifall\r\ntill reservation nr 1 men stöder naturligtvis de övriga\r\nmoderata reservationerna. I övrigt yrkar jag bifall till\r\nhemställan i utrikesutskottets betänkande.</pre><pre>Anf.  156  HELENA NILSSON (c):\r\nHerr talman! Att debattera mänskliga rättigheter i\r\nSveriges riksdag känns mycket angeläget men också\r\nuppfordrande, eftersom vi inte får förtröttas i denna\r\nvår diskussion.\r\nAtt mänskliga rättigheter kränks runt om i världen\r\nberor på att det finns rädda makthavare som är rädda\r\natt förlora sin maktposition. Det är makthavare som\r\nhar kontroll över aktörer som i sina befattningar kan\r\nkränka människor. Det allvarliga, upprörande och så\r\nsvåra är att det är människor - män, kvinnor, unga\r\noch gamla - som kränks, berövas sin frihet, fysiskt\r\noch psykiskt torteras och avrättas.\r\nVarför kränks människors mänskliga rättigheter?\r\nJo, för att de är politiskt aktiva inom en opposition\r\nsom en regim inte accepterar. Det är regimer som\r\noftast inte är demokratier, som i fallet Kina och Bur-\r\nma. I Kina finns inga framträdande och ledande op-\r\npositionella kvar i frihet. De sitter antingen i fängelse\r\neller har flyttat utomlands. Det har snart gått åtta år\r\nsedan regimen i Kina mötte demonstrationer av män-\r\nniskor som krävde demokrati på Himmelska fridens\r\ntorg med tankar.\r\nPå nyheterna i morse meddelades att dissidenten\r\nWang Dan skulle frisläppas. Det kan ett litet tecken\r\npå att Kina är känsligt för omvärldens kritik, men det\r\när inte tillräckligt. Det gäller att fortsätta att högljutt\r\nprotestera mot Kinas sätt att kränka de mänskliga\r\nrättigheterna.\r\nPolitiskt aktiva, t.o.m. förtroendevalda parlamen-\r\ntariker som i fallet sydöstra Turkiet, sitter fängslade\r\nför sina politiska åsikter framförda i tal och skrift.\r\nMänniskor i Turkiet kränks för att de tillhör en folk-\r\ngrupp - kurderna. De tillåts inte tala sitt eget språk, gå\r\ni egen skola eller utöva sin kultur. Så behandlas en\r\netnisk minoritet i ett land som betraktas som demo-\r\nkratiskt och som tillhör Europa.\r\nMänniskor kränks för att de bor i ett område som\r\när ockuperat när de demonstrerar mot denna ockupa-\r\ntion, i t.ex. Östra Timor och Västra Sahara.\r\nMänniskor kränks för att de med sin penna skriver\r\nskönlitteratur som rädda makthavare finner som ett\r\nhot mot sin egen maktposition. Många författare sitter\r\ni fängelse, finns bland rapporterade försvunna eller\r\nhar avrättats.\r\nMänniskor kränks för att deras religiösa uppfatt-\r\nning och utövning upplevs som ett hot.\r\nMänniskor kränks på grund av sin ras. Människor\r\nkränks för att de är kvinnor, för att de är handikappa-\r\nde och för att de är barn. Flickorna på barnhemmen i\r\nKina är bara ett exempel.\r\nVad kan vi då göra som riksdagsledamöter? Vi\r\nkan påverka vår regering att bilateralt eller i regionala\r\noch internationella forum driva olika frågor om de\r\nmänskliga rättigheterna. Möjligheten att bedriva detta\r\narbete har naturligtvis stärkts genom att Sverige blivit\r\nmedlem i FN:s säkerhetsråd och där driver frågor om\r\nde mänskliga rättigheterna.\r\nSverige har genom sitt medlemskap i EU sedan\r\ntvå år tillbaka stora möjligheter att där driva kraven\r\npå att länder som EU samarbetar med inte skall krän-\r\nka de mänskliga rättigheterna. Det gäller inte minst de\r\nassociationsavtal som EU sluter med olika länder. I\r\ndessa finns inskrivet att de mänskliga rättigheterna\r\nskall respekteras. Det finns också en mekanism i de\r\ns.k. associationsråden som innebär att man där kan ta\r\nupp frågor om något land som inte följer avtalen och\r\nförbättrar situationen för de mänskliga rättigheterna.\r\nGenom biståndet har Sverige också en möjlighet\r\natt stärka demokratin och folkrörelserna och påverka\r\nså att de mänskliga rättigheterna inte längre kränks.\r\nSom riksdagsledamöter har vi stora möjligheter att\r\ndiskutera med andra parlamentariker i olika interna-\r\ntionella och regionala sammanhang. Själv har jag\r\nerfarenhet av detta från OSSE:s parlamentariska för-\r\nsamling. Under mötena såväl 1995 som 1996 har vi\r\ndirekt med turkiska parlamentariker diskuterat hur de\r\nmänskliga rättigheterna bryts och kränks när det gäller\r\nkurderna. Vi har också Europarådet och IPU.\r\nNär jag läser betänkandet är jag i stort sett nöjd.\r\nDet är starkt präglat av de motioner som riksdagsle-\r\ndamöter skrivit under den allmänna motionstiden. Det\r\när inte heltäckande - det täcker inte alla kränkningar\r\nav situationen för mänskliga rättigheter över hela\r\nvärlden - och det är därför viktigt att vi i vårt arbete\r\nockså tänker på de länder och regioner som inte be-\r\nrörs i betänkandet.\r\nI samband med en radiointervju för två år sedan\r\nfrågade en reporter mig: Blir du aldrig trött på att\r\narbeta för de mänskliga rättigheterna när ingenting\r\nhänder? Mitt svar blev att vi aldrig någonsin får för-\r\ntröttas. Vi får inte ge upp i arbetet med att förbättra de\r\nmänskliga rättigheterna. Om vi någon gång skulle\r\nkänna trötthet får vi ge över stafettpinnen till någon\r\nsom känner sig litet starkare och litet piggare. Det är\r\nnämligen oerhört viktigt att vi, inte minst i våra egna\r\nparlament, har tid och känner engagemang att debatte-\r\nra de här frågorna. Ibland tänker jag på alla de männi-\r\nskor som kränks - bl.a. de parlamentariker i Turkiet\r\nsom sitter i fängelse just för att de är parlamentariker.\r\nVi måste känna styrka att fortsätta detta arbete.\r\nI betänkandet finns det några områden där vi i\r\nCenterpartiet vill gå något längre än utskottsmajorite-\r\nten. Det gäller Indonesien, som ockuperar Östra Ti-\r\nmor olagligt. I betänkandet skriver utskottsmajoriteten\r\natt man anser att en särskild MR-representant kan\r\nförena sitt uppdrag med att också vara representant\r\nför UNDP. Vi reservanter anser att det vore önskvärt\r\natt FN hade en egen representant för mänskliga rättig-\r\nheter som sysslade enbart med detta. Vi anser också\r\natt det är dags att bryta u-krediterna. Sverige skall\r\nsluta ge u-krediter till Indonesien för att markera att\r\nsituationen för de mänskliga rättigheterna har förvär-\r\nrats under de senaste åren. Vi anser också i reserva-\r\ntionen att de avtal som sluts med Indonesien inte skall\r\ngälla Östra Timor, eftersom det fortfarande är Portu-\r\ngal som har den administrativa makten över Östra\r\nTimor och att läget skall fortsätta att betraktas som\r\nsådant.\r\nInom Centerpartiet tycker vi också att det är vik-\r\ntigt att gå längre när det gäller Iran. Man bör övervä-\r\nga om inte sanktioner skall upprättas gentemot landet,\r\neftersom den kritiska dialog som nu har pågått under\r\nfyra år inte har lett till några resultat. Jag konstaterar\r\nockså att det i nyheterna i morse meddelades att Nor-\r\nge är berett att driva kraven på sanktioner under FN:s\r\nkonferens om mänskliga rättigheter. Vi skriver alltså\r\nom detta i reservationen.\r\nHerr talman! Med detta yrkar jag bifall till reser-\r\nvationerna 9 och 10. Jag står naturligtvis även bakom\r\nreservation 11.</pre><pre>Anf.  157  HÅKAN HOLMBERG (fp):\r\nHerr talman! Med jämna mellanrum hemsöks vår\r\nutrikesdebatt av ett slags värderelativism, som i olika\r\nideologisk tappning alltid går ut på samma sak -\r\nnämligen att demokrati och mänskliga rättigheter\r\nskulle vara speciellt västerländska idéer som noga\r\nbesett saknar relevans i andra kulturområden. Under\r\ndenna till synes mycket djupsinniga täckmantel har\r\ndiktaturer och ofrihet av olika slag alltid funnit villiga\r\nförsvarare.\r\nFör 20-25 år sedan var det alltjämt högsta mode i\r\ndelar av svensk debatt att förneka att mänskliga rät-\r\ntigheter och demokrati hade något större intresse i\r\nländer som styrdes av kommunistiska diktaturer. Ki-\r\nneser, ryssar eller polacker hade inte samma intresse\r\nav frihet och skydd för sina grundläggande rättigheter\r\nsom vi hade i den kapitalistiska västvärlden.\r\nEn annan version av samma tanke, populär på sina\r\nhåll också i Sverige, var att mänskliga rättigheter\r\nsaknade intresse i afrikanska länder, där kollektivet\r\nalltid antogs uppfattas som intressantare än individen.\r\nDetta fick bli en ursäkt för enpartisystem och allsköns\r\növergrepp. De som försökte se något försonande i\r\nSydafrikas apartheidsystem såg på ett liknande sätt\r\ninget behov av mänskliga rättigheter för svarta med-\r\nborgare i det landet. De hade inte samma behov av\r\nfrihet som den vita delen av befolkningen.\r\nNu är de gamla diktaturerna i Östeuropa borta,\r\nliksom apartheid och de flesta av de s.k. afrikanska\r\nsocialistiska regimerna. Överallt ser vi nu försök att\r\nbygga upp demokratiska flerpartisystem byggda just\r\npå respekt för grundläggande mänskliga rättigheter.\r\nNu är det i stället populärt att ursäkta bristen på\r\ndemokrati i olika länder i Asien - i Kina lika väl som\r\ni Singapore eller Indonesien. Indonesien är inte alls\r\ndet enda exemplet på länder i den delen av världen\r\nsom inte har någon officiell kommunistisk regim och\r\nsom är likgiltiga för demokratin. Man brukar ursäkta\r\ndetta genom att tala om asiatiska värden. Asiater\r\nskulle ha en annan syn på frågor kring lag och ord-\r\nning, stabilitet och auktoritet som innebär att demo-\r\nkrati i ordets normala mening skulle vara ett ointres-\r\nsant begrepp i dessa länder. Skillnaden skulle bestå i\r\nden konfucianska traditionens speciella inverkan,\r\nbrukar det heta.\r\nJag talade för någon månad sedan med Martin\r\nLee, ledare för det demokratiska partiet i Hongkong.\r\nHan är mer än någon annan en symbol för Hongkong-\r\nbornas önskan att få behålla sina demokratiska fri-\r\noch rättigheter också sedan staden övergått till Kina\r\nsenare i år. Hans kommentar till talet om asiatiska\r\nvärden och hänvisningarna till konfucianismens spe-\r\nciella inverkan var befriande i sin självklarhet: Kon-\r\nfucius levde när ni i Europa styrdes av enväldiga\r\nkungar och kejsare. Skulle ni i Europa med den sor-\r\ntens argument acceptera att i dag berövas era demo-\r\nkratiska friheter?\r\nTaiwan är ett annat land inom den konfucianska\r\ntraditionen - en demokrati med 22 miljoner invånare.\r\nHade Taiwan legat i Europa hade det varit ett av EU:s\r\ntyngre medlemsländer. Talar man med politiker från\r\ndet landet säger de i dag, oavsett parti, att demokrati\r\när ett asiatiskt värde.\r\nSkall man försöka tolka den form av värderelati-\r\nvism som gång på gång dyker upp i mer övergripande\r\nideologiska termer finns det två möjligheter. Antingen\r\nmenar de som driver resonemang av detta slag att\r\ndemokrati och mänskliga rättigheter egentligen inte är\r\nså viktiga i Europa heller. Det skulle nog inte vara så\r\ndumt med litet asiatiska värden också i vårt land. Men\r\nde vågar inte öppet stå för en sådan hållning. Eller\r\nockså, och det är det andra alternativet, omfattar man,\r\nutan att kanske reflektera över det, en form av rasism\r\neller åtminstone en inställning att det inte spelar så\r\nstor roll vad som händer med människor som inte är\r\nvita, rika och européer. Kineser skulle inte plågas av\r\ntortyr på samma sätt som européer gör. Afrikanska\r\nfamiljer som splittras när hemliga polisen griper en\r\npolitiskt aktiv medlem skulle inte fara lika illa som\r\nfamiljer i västvärlden. Muslimer skulle inte ha samma\r\nbehov av att fritt kunna uttala sin mening om saker\r\noch ting som kristna människor i Europa.\r\nDet vore, som sägs i reservation 1, av mycket stort\r\nvärde med en årlig redogörelse för utvecklingen vad\r\ngäller mänskliga rättigheter i de länder som tar emot\r\nsvenskt bistånd. Jag kan inte hjälpa att jag misstänker\r\natt majoritetens ovilja att bifalla detta enkla förslag\r\nhänger samman med det faktum att demokratimålet\r\nför svenskt bistånd så länge bara betraktats som ett\r\nmål bland flera och inte som ett mål som är överord-\r\nnat och troligen avgörande för att de andra målen\r\nskall kunna uppnås. Det krävs en bättre analys av\r\nsambanden mellan demokrati och utveckling än vad i\r\nsynnerhet socialdemokraterna har orkat med.\r\nI reservation 6 begärs ett klarare ställningstagande\r\nfrån riksdagens sida till hoten mot de demokratiska\r\nfriheterna i Hongkong. Utskottets majoritet, modera-\r\nter likaväl som socialdemokrater och några andra,\r\nnöjer sig med att säga att det är oacceptabelt om\r\növergången till kinesiskt styre i Hongkong innebär ett\r\nbakslag för den demokratiska utvecklingen. Men detta\r\nhar ju redan hänt. Den valda folkrepresentationen har\r\nredan ställts åt sidan. Detta måste vi kommentera och\r\ninte låtsas som om alltsammans bara skulle vara en\r\nhypotetisk utveckling i en osäker framtid.\r\nI reservation 8 begär vi att riksdagen skall ge re-\r\ngeringen ett tydligt mandat att inom FN stödja even-\r\ntuella initiativ som kan leda till att frågan om Taiwans\r\nrepresentation löses, t.ex. genom någon form av ob-\r\nservatörskap i FN:s olika underorganisationer. Den\r\ndoktrin om ett Kina som utskottet hänvisar till duger\r\ninte som argument emot den inställningen. Taiwan\r\nstyrs inte av Peking och har släppt den gamla regi-\r\nmens krav på att erkännas som representant också för\r\ndet kinesiska fastlandet. Taiwan är i dag en demokrati\r\nsom lever i skuggan av en totalitär diktatur. Taiwans\r\nrätt att leva vidare som ett demokratiskt samhälle,\r\noavsett framtida relationer mellan Taiwan och Kina,\r\nmåste stödjas internationellt också av andra demokra-\r\ntier, inräknat Sverige.\r\nHelena Nilsson har talat om Iran och Indonesien.\r\nDet räcker kanske för mig att här instämma i det som\r\nhon säger och när det gäller Iran och den muslimska\r\ndelen av världen poängtera att islam - och det kanske\r\när viktigt att säga det i vår tid när så många fundamen-\r\ntalistiska krafter gör sig gällande - också bär upp en\r\nannan tradition av tolerans och öppenhet som vi gi-\r\nvetvis, från våra värderingar i Sverige, skulle vilja se\r\ndominera det politiska livet också i dessa länder.\r\nI reservation 14 behandlas flyktingars rätt att åter-\r\nvända till Bosnien. Vi tycker att det är orimligt att,\r\nsom majoriteten har gjort, avfärda stora delar av pro-\r\nblematiken med att den allmänna situationen i Bosni-\r\nen-Hercegovina har förbättrats. Man säger inte något\r\nom att den politiska förbättring som skulle följa på\r\nDaytonavtalets militära del knappast har materialise-\r\nrats alls. Den etniska uppdelningen består. Inte heller\r\norkar majoriteten riktigt med att kommentera situatio-\r\nnen i resten av det f.d. Jugoslavien, dvs. de övergrepp\r\nsom vi vet äger rum i Serbien och Kroatien. Inte ens\r\nde ganska modesta synpunkter när det gäller Serbien\r\nsom utrikesministern lämnade i ett frågesvar före jul\r\nhar man klarat av att skriva in.\r\nUtskottet behandlar också utvecklingen i Mellersta\r\nÖstern med utgångspunkt från bl.a. en folkpartimo-\r\ntion. Här finns inga reservationer eftersom enigheten\r\nom vägen till en hållbar lösning glädjande nog är stor.\r\nJag vill bara här markera att motionen skrevs under\r\nintrycken av hoten mot fredsprocessen. Om den skulle\r\nbryta samman kvarstår ändå det grundläggande, näm-\r\nligen att det enda sättet att uppnå stabil fred i området\r\när att utgå från såväl Israels rätt att existera som pa-\r\nlestiniernas rätt att styra sig själva i en egen stat. Ho-\r\ntet mot fredsprocessen är just i dag Israels bosätt-\r\nningspolitik. I morgon kan det vara något annat. Men\r\nvarken israeler eller palestinier kan uppnå varaktig\r\nfred på bekostnad av alla motpartens vitala önskemål\r\noch intressen. I längden är det demokrati och mänsk-\r\nliga rättigheter som är den bästa garanten för en ut-\r\nveckling mot fred och gemensam utveckling också i\r\nMellanöstern.\r\nJag står naturligtvis bakom alla de reservationer\r\nsom Folkpartiet har anslutit sig till, men jag inskrän-\r\nker mig här till att yrka bifall till reservationerna 6\r\noch 8.</pre><pre>Anf.  158  EVA ZETTERBERG (v):\r\nHerr talman! Det betänkande från utrikesutskottet\r\nsom vi har framför oss innehåller 14 reservationer.\r\nMed anledning av att det är så många reservationer\r\nkan man lätt få det intrycket att utskottet är djupt\r\noenigt i större delen av frågan om de mänskliga rät-\r\ntigheterna och hur vi befrämjar dem världen över. Jag\r\nvill understryka att så inte är fallet. Utskottet är över-\r\nens i väldigt stora delar. Det är en gemensam fråga för\r\nriksdagens samtliga partier att driva dessa frågor\r\nframåt. Jag skall återkomma till de punkter där vi har\r\nolika åsikter om hur den här kampen skall drivas och\r\nvilka medel som skall användas.\r\nInledningsvis vill jag understryka hur väsentligt\r\ndet är att vi som reagerar, och vi är många i det här\r\nlandet som reagerar mot övergrepp mot de mänskliga\r\nrättigheterna runt om i världen, dagligen ställer oss\r\nfrågan hur vi bäst agerar och vad det finns för medel\r\nför att se till att människor har rätt att uttrycka sin\r\nåsikt och rätt att leva i fred.\r\nOm vi börjar uppifrån har vi FN, och via medlem-\r\nskapet i säkerhetsrådet är det ett ännu starkare medel.\r\nVi har regionala organ, som Helena Nilsson var inne\r\npå, t.ex. OSSE och Europarådet. Vi har EU, och jag\r\nvill gärna säga att det är ett EU som på olika plan kan\r\nspela en allt viktigare roll och gör det även på det här\r\nområdet. I Sverige har vi regeringens agerande och\r\nriksdagen. Inom riksdagen har vi den särskilda grupp\r\nför mänskliga rättigheter där samtliga partier är verk-\r\nsamma. Där agerar vi varje månad till förmån för\r\nenskilda personer som förtrycks i dag eller mot före-\r\nteelser i olika länder. Framför allt vill jag understryka\r\natt vi har starka folkrörelser i vårt land och vi har\r\nkyrkor. Utan det arbete som t.ex. Amnesty bedriver\r\npå det här området skulle vi inte alls ha kommit så\r\nlångt. De lämnar väsentlig information till oss som\r\npolitiker och enskilda som gör att vi kan agera efter\r\nförmåga.\r\nHerr talman! Jag vill också understryka att det är\r\nlätt att bli tjatig i den här debatten som vi har nästan\r\nvarje år - nu är det nästan två år sedan vi hade den\r\nsenast. Jag menar att det är flera viktiga ingredienser\r\nsom saknas när vi diskuterar dessa frågor. Vi har inte\r\nen sammanhållen diskussion om vapenexporten. Där\r\nspelar Sverige en mycket negativ roll. Det borde ses i\r\nförhållande till de mänskliga rättigheterna världen\r\növer.\r\nDet handlar också om hur vi bedriver flyktingpo-\r\nlitik. Den blir alltmer restriktiv i vårt land. Jag vill\r\nockså upprepa vad jag brukar säga i dessa debatter,\r\nnämligen att jag saknar en ansvarig minister. Det har\r\ntyvärr varit fallet under samtliga de debatter i det här\r\nämnet som jag har varit med om.\r\nNär vi diskuterar de mänskliga rättigheterna värl-\r\nden över är det lätt att vi bara tänker på yttrandefrihe-\r\nten, rätten till demokrati och rätten att uttrycka sina\r\npolitiska åsikter. Jag menar att begreppet måste vid-\r\ngas. Vi vet att det i vår värld finns en miljard männi-\r\nskor som inte har rätt till en fullgod föda. En miljard\r\nmänniskor har bara omkring en dollar om dagen att\r\nröra sig med. Ungefär 800 människor, framför allt\r\nbarn, dödas varje månad av minor. Miljoner barn\r\nvärlden över har inte fullgod hälsovård, skola osv. Jag\r\nmenar att vi måste ha med alla dessa grundläggande\r\nfrågor när vi diskuterar mänskliga rättigheter. Vi kan\r\ninte bara begränsa oss till yttrandefriheten.\r\nI det här betänkandet som utskottet har arbetat\r\nfram tar vi upp en rad väsentliga frågor. En sådan är\r\ndödsstraffet, som finns i väldigt många länder världen\r\növer. Där måste Sverige agera för att listan på länder\r\nmed dödsstraff inte utökas och påverka de länder som\r\nhar dödsstraff och har infört det nyligen att avskaffa\r\ndet.\r\nI betänkandet tas också upp den fråga som Inger\r\nKoch uppehöll sig mycket vid, nämligen att regering-\r\nen bör komma med en årlig rapport om situationen för\r\nmänskliga rättigheter i samband med att vi diskuterar\r\nbiståndet och koppla ihop det med Sveriges bistånds-\r\ngivning. Där vill jag understryka att vi i utskottet har\r\nvarit helt överens om att vi vill ha en sådan bilaga och\r\natt den bör vara återkommande. Moderaternas reser-\r\nvation är därför litet svår att förstå. Vi har krävt denna\r\nbilaga, och det är riktigt. Utskottet skall kräva den,\r\noch regeringen skall komma med den. Vi har haft\r\nfrågan uppe förr, och det är väldigt väsentligt att den\r\nkommer. Exakt när och hur den kommer kan man\r\ndäremot diskutera.\r\nMiljöfrågornas betydelse ökar runt om i världen.\r\nDär har utskottet lyft fram en rad väsentliga faktorer.\r\nMiljöpartiet har reservationer här, men jag menar att\r\ndet får en allt större betydelse att utskottet gemensamt\r\nvisar på detta. Det behöver inte innebära att man skall\r\ninföra en särskild miljödomstol eller de andra sakerna\r\nsom Miljöpartiet föreslår. Dessa förslag kan natur-\r\nligtvis diskuteras och vara värda att fundera över, men\r\nVänsterpartiet är åtminstone för dagen inte berett att\r\nskriva under på dem.\r\nVi tar också upp frågan om kvinnors rättigheter.\r\nVi vet att listan på kvinnor världen över som förnekas\r\nsina mänskliga rättigheter är omfattande. Det handlar\r\nbl.a. om kvinnor som har fängslats därför att de är\r\nförkämpar för demokrati. Vi har från Amnesty inför\r\nden 8 mars fått en lång lista med namn på kvinnor. De\r\nmest namnkunniga är Aung San Suu Kyi från Burma\r\noch den kurdiska parlamentarikern Leyla Zana, men\r\ndet finns också namn på kvinnor från en rad andra\r\nländer som har fängslats på grund av sin kamp.\r\nMen det finns också kvinnor runt om i världen\r\nsom fängslas utan att de kräver något speciellt, förut-\r\nom medborgerliga rättigheter, och som förvägras att\r\nleva sina liv. Det är väldigt väsentligt att de här frå-\r\ngorna lyfts upp.\r\nJag vill också peka på jämställdhetsarbetet inom\r\nFN, som går otroligt långsamt. Där har vi sagt att allt\r\narbete vi bedriver från svensk sida skall genomsyras\r\nav ett jämställdhetsperspektiv. Det är väldigt viktigt\r\nför FN att så sker. Vi menar att Sverige där måste ha\r\nen pådrivande roll. Vi har från Vänsterpartiet särskilt\r\nvelat lyfta fram att man måste se till att fler kvinnor\r\nhamnar på höga poster inom FN. Ett förslag har varit\r\natt utreda frågan om kvotering, men där har vi tyvärr\r\ninte fått någon majoritet med oss.\r\nAndra väsentliga frågor gäller urbefolkningarnas\r\nrättigheter. Vi vet att urbefolkningar skuffas undan på\r\nmånga håll i världen. Deras mark tas ifrån dem, och\r\nderas möjlighet till livsrum minskar.\r\nSlutligen vill jag som en viktig fråga nämna reli-\r\ngionsfriheten. Vi vet att människors rätt att utöva sin\r\nreligion inte tillgodoses i Iran, Turkiet m.fl. länder.\r\nDet finns många kanaler för detta. Jag inledde\r\nmed att tala om några av dem. Just nu, sedan den 10\r\nmars, pågår i Genève FN:s årliga konferens om\r\nmänskliga rättigheter. Där har vår utrikesminister\r\nhållit ett anförande där hon, efter vad jag har förstått,\r\nframför allt tog upp situationen i Kina och det för-\r\ntryck som råder där. Det var väldigt välkommet. And-\r\nra talare har varit inne på situationen för Hongkong\r\noch Taiwan, men jag vill också nämna Tibet. Vi är\r\nmånga som tycker att Sverige på ett kraftfullt sätt\r\nmåste reagera mot hur Kina förtrycker dem som lever\r\ni Tibet.\r\nMen frågan är hur långt man har drivit det här.\r\nKommer det att bli en resolution på MR-konferensen i\r\nGenève? Det är fortfarande osäkert. Där måste Sveri-\r\nge driva på.\r\nAndra frågor som tas upp på konferensen gäller\r\nbarnkonventionen och dess uppföljning samt den\r\nkongress vi hade om barnprostitution här i Sverige i\r\naugusti förra året. Barnsoldater är en annan angelägen\r\nfråga.\r\nAmnesty har inför den här MR-konferensen sär-\r\nskilt pekat på fem områden: Algeriet, Colombia, In-\r\ndonesien - särskilt östra Timor - Nigeria och Turkiet.\r\nJag tror att man har satt fingret på fem av de konflik-\r\ntområden i världen som är värst utsatta.\r\nHerr talman! Jag vill dock också peka på att det\r\nhär med mänskliga rättigheter inte bara är ett problem\r\ni den fattiga delen av världen, i u-länderna. Vi har\r\nfaktiskt - det är ingen som har nämnt det tidigare -\r\nfått rätt allvarlig kritik riktad mot vårt eget land, Sve-\r\nrige, i olika sammanhang. Jag vill peka på Human\r\nRights Watch, som i september 1996 har tagit upp\r\nasylprocessen och kritiserat den. Vidare har US State\r\nDepartment i januari 1997 pekat på att jämställdheten,\r\nsom vi är så stolta över, faktiskt har försämrats vad\r\ngäller lönevillkoren för män och kvinnor. Kvinnors\r\nlön i förhållande till män har minskat. Man nämner\r\nockså asylfrågan.\r\nDet finns åtskilligt mer av kritik mot Sverige. Så\r\nt.ex. har FN:s kommitté mot tortyr i maj 1996 tagit\r\nupp fallet med en zairisk kvinna som hade råkat ut för\r\ntortyr och som fick ett avvisningsbeslut. Likaså tog\r\nman i november 1996 upp hur en iransk medborgare\r\nsom utsatts för tortyr inte garanterades asyl i Sverige.\r\nJag tycker att den här kritiken är oerhört allvarlig\r\noch att Sverige inte har tagit den på tillräckligt stort\r\nallvar.\r\nHerr talman! Det finns några enskilda länder som\r\nvi bör diskutera mer. Kina har jag redan nämnt, och\r\ndär vill jag särskilt understryka hur Kina ökar sin\r\nmilitärbudget. Man säger att det under 1997 rör sig\r\nom nästan 13 % eller 72 miljarder. Det är oerhörda\r\nsummor, och det tycker jag tydligt visar på sambandet\r\nmellan vapenindustrin och förtrycket av mänskliga\r\nrättigheter.\r\nDet finns andra exempel i Asien. Vietnam har t.ex.\r\ninfört dödsstraff och utdömer faktiskt också sådana.\r\nVi har Korea och de fackliga rättigheterna, som nyli-\r\ngen var en stor fråga här i Sverige. Där ifrågasattes\r\nmänniskors rätt att agera fackligt i strejk med militärt\r\nvåld. Vi har Burma, och vi har Indonesien som Hele-\r\nna Nilsson var inne på. Jag skall bara understryka att\r\nvi är fem partier här som går emot vapenexport till\r\nIndonesien. Trots detta har regeringen inte ändrat\r\nuppfattning i frågan. Det tycker jag är direkt pinsamt\r\nför en socialdemokratisk regering.\r\nTurkiet skall jag inte gå in närmare på. Det kom-\r\nmer att Bengt Hurtig senare att göra.\r\nNigeria nämns också i betänkandet. I den frågan\r\nfinns en reservation från Miljöpartiet och Vänsterpar-\r\ntiet, där vi pekar på att Sverige visserligen agerade\r\nnär dödsdomen mot Ken Saro-Wiwa verkställdes för\r\nett år sedan men att det inte har lett till någonting.\r\nInom EU har man heller inte tagit upp frågan på nytt.\r\nDen bör dock vara aktuell nu i samband med döds-\r\ndomen mot Wole Soyinka.\r\nDet forna Jugoslavien och situationen där har Hå-\r\nkan Holmberg varit inne på. Jag vill hänvisa till den\r\nreservation vi står för tillsammans.\r\nJag vill framför allt hänvisa till den reservation\r\nsom finns om Iran och understryka att den kritiska\r\ndialogen har ifrågasatts av utrikesministern själv, i\r\nfrågesvar och i interpellationsdebatt här i riksdagen.\r\nUppenbarligen har den svenska regeringen insett att\r\nden politik man fört inte har lett till något. Man bör\r\nfortsätta dialogen, men det krävs andra metoder för att\r\nfå Iran att förstå att man menar allvar. Där är Norge\r\nett exempel, som också nämndes här tidigare.\r\nJag vill också informera om att vi just i dag har\r\nbildat en stödkommitté för mänskliga rättigheter i Iran\r\nhär i riksdagen, där samtliga partier ingår.\r\nHerr talman! Jag vill också särskilt nämna Västsa-\r\nhara, som är ett gammalt konfliktområde där många\r\nav oss har ett engagemang. Där kan jag till min stora\r\ntillfredsställelse konstatera att vi är helt eniga om att\r\nlyfta fram nödvändigheten av att FN agerar och får\r\nMarocko till förhandlingsbordet. FN:s generalsekrete-\r\nrare har också vidtagit åtgärder, och jag har stor för-\r\nhoppning om att det skall hända någonting där snart.\r\nNär det gäller Latinamerika var Inger Koch inne\r\npå att Kuba är den enda diktatur som är kvar. Väns-\r\nterpartiet är mycket kritiskt mot situationen för\r\nmänskliga rättigheter på Kuba. Samtidigt vill jag dock\r\nfråga: Vad är det för brott USA begår? Är inte det än\r\nvärre? Under många år har man bedrivit en blockad\r\nmot ett folk som inte har gjort annat än att kräva att få\r\nvälja sin egen väg. Det brottet väger betydligt tyngre.\r\nJag menar att om USA ändrade politik skulle förut-\r\nsättningarna för ett demokratiskt Kuba också kunna\r\nföreligga.\r\nMen det finns betydligt värre situationer i Latin-\r\namerika, trots formell demokrati. Colombia är ett land\r\nsom vi har diskuterat mycket i utskottet. Där måste\r\nSverige ta fler initiativ. Peru är ett annat konfliktom-\r\nråde, som nu har fått ökad uppmärksamhet med an-\r\nledning av ockupationen på japanska ambassaden i\r\nLima. Vänsterpartiet fördömer den typen av aktioner.\r\nMen man måste förstå de bakomliggande orsakerna.\r\nVarför tar människor till den typen av metoder? Jo,\r\ndärför att strukturen är våldsam i ett samhälle där\r\nmänskliga rättigheter förtrycks och barn lever i största\r\nfattigdom utan att någon bekymrar sig om det.\r\nHerr talman! Det finns mycket mer att säga, och\r\ndet finns många glädjande tecken i världen. Situatio-\r\nnen i Guatemala har nämnts. I Sydafrika finns en\r\nsanningskommission och demokrati har införts trots\r\nde svårigheter som ändå finns. Men jag vill hävda att\r\ndet är möjligt att göra väldigt mycket som individer,\r\nsom riksdag, som regering, som internationella organ.\r\nDe möjligheterna måste vi ta. De tas inte tillräckligt\r\npå allvar.\r\nDet vi kan börja med är att instämma i utskottets\r\nuttalanden i betänkandet i det stora hela, utom de\r\nreservationer där Vänsterpartiet finns med. Vi står\r\nbakom samtliga dessa reservationer. Men speciellt vill\r\njag yrka bifall till reservation 11, som gäller mänskli-\r\nga rättigheter i Iran.</pre><pre>Anf.  159  INGER KOCH (m) replik:\r\nHerr talman! Eva Zetterberg var förvånad över att\r\nvi inte nöjde oss med de skrivningar som finns i utri-\r\nkesutskottets betänkande när det gäller de årliga rap-\r\nporterna om hur våra biståndsländer efterlever\r\nmänskliga rättigheter och demokrati. Jag är litet för-\r\nvånad över att Eva Zetterberg inte instämde i vår\r\nreservation.\r\nFör två år sedan hade även Vänsterpartiet en mo-\r\ntion, underskriven av Eva Zetterberg, som begärde\r\njust det här. Den blev besvarad vid det tillfället. Det\r\nvar i 1995/96 års betänkande. Sedan dess har det inte\r\nhänt någonting. Vi har icke fått redovisningar. Vi har\r\nfått sämre rapporter. Därför tyckte vi att det var ange-\r\nläget att på detta sätt markera att vi faktiskt behöver\r\ndet här underlaget för att kunna bedöma hur vi skall\r\ngå vidare i de här länderna och med våra pengar un-\r\nderstödja mänskliga rättigheter och demokrati. Det är\r\nen viktig process och den måste fortgå.\r\nSedan vill jag instämma i en sak som Eva Zetter-\r\nberg sade. Det är att vi saknar regeringsföreträdare.\r\nVi har två stycken ministrar, både utrikesminister och\r\nbiståndsminister, som den här diskussionen berör.\r\nIngen av dem är här i kammaren. Jag tror att det hade\r\nvarit nyttigt för både oss och dem att få en dialog i\r\ndetta viktiga ämne. Men regeringen är ganska tyst här\r\ni dag.</pre><pre>Anf.  160  EVA ZETTERBERG (v) replik:\r\nHerr talman! Inger Koch och jag är rörande över-\r\nens om frånvaron av ministrar. Det bör riksdagen\r\npåtala. Det är anmärkningsvärt att regeringen inte\r\nanser det värt att vara med i den här typen av debatt.\r\nVi är helt överens om att en särskild MR-rapport\r\nbehövs. Det stämmer, Inger Koch, att vi också har\r\nmotionerat om det. Men jag tycker efter visst övervä-\r\ngande att det majoriteten kom fram till tillgodoser just\r\ndetta krav. Jag läser innantill: \"Utskottet förutsätter,\r\nvilket framfördes i ovan nämnda betänkande, att det\r\näven fortsättningsvis kommer att ges en samlad bild\r\nav läget beträffande respekten för de mänskliga rät-\r\ntigheterna och demokrati i mottagarländerna, lämpli-\r\ngen i likhet med tidigare modell då en sådan redogö-\r\nrelse utgjorde bilaga till budgetpropositionen.\"\r\nJag menar att det blir en lek med ord om man som\r\nInger Koch framhåller att det skall ske på ett exakt\r\nsätt. Jag tycker att detta tillgodoser de krav som vi\r\nhar. Jag är lika kritisk som Inger Koch till att rege-\r\nringen inte har kommit med de redogörelser som vi\r\nhar begärt. Det är regeringens skyldighet att göra det.\r\nJag utgår från att man kommer att följa den uppma-\r\nning som kommer från utskottet.\r\nJag vill också efterlysa en kommentar från Inger\r\nKoch om Kuba som diktatur. Hur väger USA:s brott i\r\nModeraternas sammanställning av brott mot mänskli-\r\nga rättigheter?</pre><pre>Anf.  161  INGER KOCH (m) replik:\r\nHerr talman! Vi har nöjt oss en gång med en pre-\r\ncis likadan skrivning när det gäller de här rapporterna.\r\nDet var två år sedan. Sedan dess har det kommit både\r\nett budgetbetänkande och en rapport om den effekt\r\nbiståndet i våra biståndsländer har. Men det finns\r\ningen redogörelse för demokratins och de mänskliga\r\nrättigheternas framgång eller tillbakagång i de här\r\nländerna. Det är för att vi redan har fått ett sådant här\r\nlöfte en gång, Eva Zetterberg, som vi har velat marke-\r\nra detta på ett så tydligt sätt. Vi har redan fått en så-\r\ndan här skrivning en gång. Men det har inte hänt\r\nnågonting. Det behöver inte ske på ett exakt sätt, men\r\nvi bör ha denna redogörelse.\r\nKuba och USA:s agerande har vi vid flera tillfäl-\r\nlen diskuterat här i riksdagen. Vi har fördömt USA:s\r\nsanktioner mot Kuba. Dem kan vi inte ställa upp på.</pre><pre>Anf.  162  BODIL FRANCKE\r\nOHLSSON (mp):\r\nHerr talman! Inger Koch nämnde FN:s allmänna\r\nförklaring om de mänskliga rättigheterna som kom ett\r\npar år efter det sista världskriget. Efter ytterligare 18\r\når kom de båda nu så väl kända FN-konventionerna.\r\nDen ena tar upp medborgerliga och politiska rättighe-\r\nter och den andra tar upp de ekonomiska och sociala\r\nrättigheterna. Förklaringen om mänskliga rättigheter\r\nhade och har givetvis inte samma tyngd som konven-\r\ntionerna, eftersom en FN-konvention i det närmaste\r\nfår betraktas som ett slags internationell lag, som de\r\nstater som ratificerat den har förbundit sig att följa.\r\nMiljöpartiet har väckt en motion, God miljö som\r\nen mänsklig rättighet. Enligt flera riskprognoser för\r\n2000-talet kommer problem och katastrofer som har\r\nmed miljön att göra att orsaka de flesta konflikterna\r\nbåde inom länder och länder emellan. Miljöflyktingar\r\nblir ett nytt begrepp.\r\nKonventionerna om de mänskliga rättigheterna in-\r\nnefattar bl.a. folkens självbestämmande och rätt att\r\nförfoga över sina naturtillgångar. Men när konventio-\r\nnerna skrevs på 60-talet utgjorde varken befolkning-\r\nsökningen, miljöförstöringen eller den numera fullt\r\nsynliga vattenbristen det hot mot den globala livsme-\r\ndelsförsörjningen eller människans överlevnad över\r\nhuvud taget som det gör i dag.\r\nRätten till likhet inför lagen, till åsikts- och yttran-\r\ndefrihet, till social trygghet och till utbildning, för att\r\nta några exempel ur konventionerna, är av noll och\r\nintet värde om jag har en dålig daglig miljö. Vad har\r\njag för glädje av en bra lön och en god levnadsstan-\r\ndard om luften jag andas gör mig sjuk och om vattnet\r\njag dricker inte är friskt? Vi menar i Miljöpartiet att\r\nrätten till en god miljö också är en förutsättning för att\r\nkommande generationer kan garanteras en acceptabel\r\növerlevnadsmiljö i framtiden.\r\nMotionen avstyrks med följande motivering:\r\n\"Sedan FN:s tillkomst har ett omfattande arbete\r\nlagts ned på att definiera begreppet mänskliga rättig-\r\nheter - - - och att verka för att staterna uppfyller sina\r\nåtaganden på det området. Utskottet anser att det är av\r\nvikt att begreppet mänskliga rättigheter inte görs\r\notydligt. Det går inte i dag att förutse hur ett interna-\r\ntionellt kodifieringsarbete rörande mänskliga 'miljö'-\r\nrättigheter skulle utvecklas och hur ett sådant arbete\r\nskulle påverka det arbete som redan bedrivs för att få\r\nstater att efterleva nu allmänt erkända mänskliga rät-\r\ntigheter. Utskottet finner därför i dagens läge inte skäl\r\natt i internationella sammanhang aktualisera denna\r\nfråga.\"\r\nMiljöpartiet anser tvärtom att såsom dagens läge\r\nser ut finns det alla skäl att aktualisera frågan. Från\r\nFN:s underkommission för förhindrande av diskrimi-\r\nnering och skydd för minoriteter kom det 1994 en\r\nrapport som dokumenterade vad man kan kalla mil-\r\njömässiga övergrepp i världen. Rapporten tog också\r\nupp vad man kan vinna med att sammanföra de nöd-\r\nvändiga miljöåtgärderna med mänskliga rättigheter.\r\nMiljöpartiet menar att det är viktigt att stödja alla\r\nförsök att få fram en officiell konvention om mänskli-\r\nga rättigheter på miljöns område, alltså att en god\r\nmiljö blir en mänsklig rättighet.\r\nEn annan miljöpartimotion som har med FN att\r\ngöra är motionen om inrättandet av en internationell\r\nmiljödomstol. Miljöpartiet anser att en internationell\r\nmiljödomstol behövs för att ta hand om de krav som\r\nen ökande miljöförstöring och därmed sammanhäng-\r\nande miljökonflikter ställer i dag. I de internationella\r\ndomstolar som finns nu kan bara stater agera klagan-\r\nde. Vi menar att också icke statliga organisationer,\r\nNGO:er, bör få talerätt i en internationell miljödom-\r\nstol. Fanns den möjligheten skulle en organisation\r\nkunna föra t.ex. ursprungsbefolkningens eller en regi-\r\nonal befolkningsgrupps talan.\r\nMinoriteter har ingen rättsinstans att vända sig till.\r\nEtt tydligt bevis på detta är ogonifolkets kamp mot\r\nden miljöförstöring som orsakades av läckage från\r\nShells oljeprojektering i Nigeria. Författaren Ken\r\nSaro-Wiwo, som talade för ogonifolket, krävde stopp\r\nför miljöförstöringen, sanering av marken och eko-\r\nnomisk kompensation för skadorna. Det är väl känt\r\nhur det gick. Nio företrädare för ogonifolket avrätta-\r\ndes, däribland Ken Saro-Wiwo själv.\r\nEn ursprungsbefolkning och en minoritetsbefolk-\r\nning kan vara helt rättslös i sitt eget land. Vart skall\r\ndessa människor vända sig när deras mänskliga rättig-\r\nheter kränks?\r\nMotionen om en miljödomstol lade Miljöpartiet\r\nfram första gången 1989 här i riksdagen och har sedan\r\ngjort det alla år vi har suttit här.\r\nI fjol hade FN:s kommission för brottsförebyg-\r\ngande åtgärder sammanträde i Wien. Man beslutade\r\nvid mötet att frågan om hur man kan skydda miljön\r\nmed lagens hjälp skulle prioriteras. Man kom där\r\nfram till en resolution om att undersöka möjligheterna\r\natt få till stånd en internationell miljödomstol efter ett\r\nförslag från Costa Rica.\r\nMiljöpartiet har också en speciell motion om boj-\r\nkott av nigeriansk olja. Wole Soyinka, Nigerias\r\nstörste författare som fick nobelpriset 1986 för sin\r\nlyrik, sina romaner och inte minst sitt dramatiska\r\nförfattarskap, anklagas i dag av militärregimen för\r\nförräderi, vilket straffas med döden. Han flydde från\r\nNigeria för tre år sedan och lever nu i exil, varifrån\r\nhan har uppmanat världen till sanktioner och oljeem-\r\nbargo mot Nigeria. Landet är helt beroende av sina\r\noljeinkomster, och Shell står för ungefär hälften av\r\nlandets råolja. Oljeembargo är enligt Wole Soyinka\r\ndet enda sättet att krossa regimen som så hänsynslöst\r\noch öppet kränker de mänskliga rättigheterna. Det\r\nräcker inte med det vapenembargo som redan finns.\r\nMen det är inte bara i Nigerdeltat som oroligheter\r\nhar uppstått. Man skall komma ihåg att ogonifolkets\r\nkamp var en ickevåldskamp och att det var regering-\r\nens trupper som stod för de väpnade insatserna där.\r\nNu jäser det i delstaten Kaduna i norra Nigeria, där\r\nden nye militäradministratören satt i den militärdom-\r\nstol som dömde Ken Saro-Wiwo och hans åtta an-\r\nhängare till döden. Många av våldsamheterna i Kadu-\r\nnaregionen har haft religiös anknytning, och ledaren\r\nför den muslimska oppositionen vill grunda en isla-\r\nmisk stat och återupprätta moralen i det som man\r\nkallar det korrumperade Nigeria. Det är ett budskap\r\nsom har lätt för att vinna gehör i ett land där opposi-\r\ntionen knappast hörs eftersom de flesta kritikerna och\r\nmotståndarna sitter i fängelse eller har mördats.\r\nMiljöpartiets motion om Kina tar upp en rad pro-\r\nblem som gäller mänskliga rättigheter. Det är egentli-\r\ngen bara att göra en lista: rekord i dödsstraff, tortyr\r\noch summariska rättegångar, inhuman familjepolitik,\r\ncensur för nyhetsbyråer och kärnvapensprängningar\r\nsom skapar tvivel om vad för slags kärnvapenpolitik\r\nKina egentligen för. Kinas snabba ekonomiska tillväxt\r\nmedför också stora interna problem för landet med\r\nsvår miljöförstörelse. Och vad som händer i Hong-\r\nkong nu vid övergången till kinesiskt styre innebär ett\r\nbakslag både för de demokratiska rättigheterna och\r\nför den demokratiska samhällsutvecklingen.\r\nVår utrikesminister har starkt kritiserat Kina, och\r\nockså Iran och Turkiet nyligen vid Genèvemötet med\r\nFN:s kommission för de mänskliga rättigheterna.\r\nFörhoppningsvis är detta inledningen till en multilate-\r\nral kraftfull kinapolitik, som vi önskar att Sverige\r\nskall gå i spetsen för. Men Kinas inställning är helt\r\nklar. Kinas utrikesminister varnade nyligen världen\r\nför att lägga sig i Hongkongs affärer, som tydligen är\r\nen intern angelägenhet, oavsett vad man har kommit\r\növerens med England om under förhandlingarna om\r\növerlämnandet av kronkolonin.\r\nMen regimens hårda styrning räcker inte alltid ut i\r\ngränsprovinserna i nordväst, och där sjuder missnöjet\r\nöppet och har tagit sig uttryck i häftiga upplopp. Det\r\när en minoritet där som börjar ställa krav på självsty-\r\nre. De senaste upploppen, den 6 februari i Sinkiang i\r\når, resulterade precis som övriga upplopp i en rad\r\nfängslanden och försvinnanden, och de fängslade\r\nanses ha avrättats. Den kinesiska televisionen talade\r\nom kriminella element som förfäktar muslimsk natio-\r\nnalism och uppmuntrar starka religiösa känslor i regi-\r\nonen. I vissa områden kräver nu de styrande att reli-\r\ngiösa medborgare, som de kallas, skall registrera sig.\r\nNu är jag framme vid Miljöpartiets längsta sär-\r\nskilda yttrande vid det här betänkandet, det som fått\r\nnamnet Religionsfriheten i fara. Vi menar att allt\r\noftare och tydligare förföljs och trakasseras männi-\r\nskor, inte bara för sina politiska åsikters skull, utan\r\nockså för sin tros och religions skull. Det märks en\r\nhårdnande attityd mot andras åsikter över huvud taget\r\ni många länder, och religionen är ofta en sammanhål-\r\nlande faktor för de oppositionella och därmed farlig.\r\nEnligt den officiella nyhetsbyrån Nya Kina har tibeta-\r\nnerna lovats religionsfrihet, men bara om de tar av-\r\nstånd från sin ledare. Detta är alltså ett slags utpress-\r\nning. Detta är tydliga synliga tecken på religiös förföl-\r\njelse, liksom det som händer i Afghanistan som eröv-\r\nrats av talibanerna.\r\nHuman Rights Watch anger i sina rapporter hur\r\nreligiösa utövare där diskrimineras. Många muslimska\r\ngrupper förföljs liksom konvertiter från islam till\r\nkristendomen. Förtryck av religiöst oliktänkande\r\nuppmärksammas till en början inte alltid på samma\r\nsätt som andra kränkningar av de mänskliga rättighe-\r\nterna eftersom de inte är lika tydliga och våldsamma\r\nnär de börjar, men det är en lika stark anledning till\r\nflykt från ett land som förföljelser och våldshandling-\r\nar för politiska åsikters skull. Och det kan vara lika\r\nomöjligt av säkerhetsskäl för båda slagen av flykting-\r\nar att återvända till sitt hem. Det vill vi betona från\r\nMiljöpartiet.\r\nTill sist vill jag kort beröra en annan fråga efter-\r\nsom den också på sätt och vis har med mänskliga\r\nrättigheter att göra. Den finns inte med i motionerna i\r\ndag som är från den allmänna motionstiden i höstas.\r\nEU:s medlemsländer har slutit flera avtal med\r\nicke-medlemsländer. Avtalen gäller i huvudsak handel\r\noch ekonomi men omfattar också samarbete i kulturel-\r\nla och sociala frågor. Man har upprättat associa-\r\ntionsavtal med olika länder i Östeuropa, t.ex. Lett-\r\nland, och med vissa Medelhavsländer, t.ex. Tunisien.\r\nI och med att man önskar knyta också OSS-länderna\r\nnärmare EU har s.k. partnerskapsavtal mellan EG och\r\nmedlemsstater upprättats. I alla avtal nämns de\r\nmänskliga rättigheterna i någon av de inledande artik-\r\nlarna.\r\nI oktober behandlades associationsavtalet mellan\r\nEuropeiska gemenskaperna och Marocko, och fyra\r\npartier röstade emot att Sverige skulle underteckna\r\navtalet. I EU:s eget utrikesutskott röstade en tredjedel\r\nav ledamöterna också emot avtalet. Skälet var det\r\nsamma i båda utskotten: Marockos ockupation sedan\r\n20 år tillbaka av Västsahara och bristande respekt för\r\nsåväl FN:s resolutioner som de mänskliga rättigheter-\r\nna.\r\nI avtalet med Marocko är artikeltexten svagare än\r\ni övriga avtal. Man nämner där mänskliga rättigheter\r\nsom en inspiration för gemenskapens och Marockos\r\ninrikes- och utrikespolitik och en väsentlig bestånds-\r\ndel i avtalet. I andra avtal talar man om de mänskliga\r\nrättigheterna som en bas och en grund för samarbetet.\r\nÄr det brist på kommunikation mellan avtalskonstruk-\r\ntörerna som gör att man inte har samma skrivningar\r\nom mänskliga rättigheter i avtalen?\r\nI avtalen med de fyra OSS-länderna Uzbekistan,\r\nArmenien, Azerbajdzjan och Georgien, som vi nyli-\r\ngen tagit upp i utskottet, poängteras de mänskliga\r\nrättigheterna tydligare. Med tanke på EU:s engage-\r\nmang i just frågor av detta slag, som resulterat i skar-\r\npa uttalanden mot vissa länders brist på respekt för de\r\nmänskliga rättigheterna, borde det ligga i unionens\r\nintresse att i sina avtal speciellt framhålla och betona\r\ndem med samma skrivning. EU:s uppfattning om vad\r\nrespekt för de mänskliga rättigheterna innebär måste\r\nju förutsättas vara konstant och inte skifta i takt med\r\nom det är ett associations- eller partnerskapsavtal som\r\ningås eller vilket land man skall samarbeta med.\r\nJag kommer att skriva en interpellation om detta.\r\nJag hade önskat, som de andra talarna, att någon av\r\nministrarna skulle ha varit närvarande här.\r\nTill sist vill jag säga att jag ger stöd till samtliga\r\nreservationer som Miljöpartiet är med om, men jag\r\nyrkar bifall till reservation 3, om god miljö som en\r\nmänsklig rättighet, och reservation 13, om embargo\r\navseende nigerianska oljeprodukter.</pre><pre>Anf.  163  INGRID NÄSLUND (kd):\r\nHerr talman! Vårt århundrade har sett mycket sto-\r\nra framsteg på de mänskliga rättigheternas område\r\nmen har också varit med om stora misslyckanden.\r\nVem hade kunnat ana det barbari som första världs-\r\nkriget förde med sig och att så många länder skulle bli\r\nindragna och så många enskilda människor skulle\r\nuppleva förtryck i krigets fasor? Efter detta krig bil-\r\ndades Nationernas förbund i den fasta föresatsen att vi\r\naldrig mer skulle ha ett krig.\r\nDet andra världskriget var ett fruktansvärt bakslag\r\nför alla dem som hade trott att ett krig mellan civilise-\r\nrade stater inte längre skulle vara möjligt. När det\r\nsedan uppenbarades att försök till utrotning av ett helt\r\nfolk satts i system och att man lyckats göra sig av med\r\n6 miljoner judar under fruktansvärd förnedring, stod\r\nvärlden svarslös inför hur all denna ondska kunnat\r\nutvecklas och ta form mitt i Europa. Hur var det möj-\r\nligt? Varför hade man inte lyckats stoppa vansinnet i\r\ntid?\r\nMer och mer växte övertygelsen fram att det fanns\r\nett starkt och oupplösligt samband mellan respekten\r\nför andra stater och respekten för den enskilda männi-\r\nskan. Ingen verklig och varaktig demokrati finns utan\r\nrespekt för den enskilda människans rättigheter.\r\nMänniskosynen om allas lika värde och värdighet är\r\ndemokratins själva grund och livsluft.\r\nOlika traditioner har gett viktiga bidrag under år-\r\ntusenden. Grekisk filosofi har bidragit med tankar om\r\ndemokrati, om än ofullständiga. Det var bara de fria\r\nmännen som räknades när besluten fattades. Både\r\nkvinnor och slavar stod utanför. Den romerska rätten\r\nhar varit grundläggande för vårt rättssystem. Den\r\njudisk-kristna traditionen har betytt mycket för for-\r\nmandet av vår människosyn. Livets okränkbarhet,\r\nallas lika värde oberoende av ras, kön, ställning, poli-\r\ntisk eller religiös övertygelse är den människosynens\r\nkännemärken.\r\nEtt av de namn som dyker upp i olika samman-\r\nhang där utvecklingsarbete, fred och rättvisa diskute-\r\nras och där institutioner som skall främja dessa före-\r\nteelser bildas är René Cassin. Han var fransk jurist\r\noch professor i internationell lag. Han var fransk\r\ndelegat till Nationernas förbund och medlem i general\r\nde Gaulles exilregering i London under andra världs-\r\nkriget. Så småningom blev han medlem av Europa-\r\ndomstolen. Han var verksam bakom bildandet av\r\nUnesco och fick så småningom Nobels fredspris\r\n1968.\r\nRené Cassin var huvudförfattare till den allmänna\r\nförklaringen om de mänskliga rättigheterna 1948, och\r\nhan anser själv att den har sin ideologiska grund i de\r\ntio budorden. Detta uttrycker han mycket klart i en\r\nfestskrift om Law and Man, dvs, Lagen och männi-\r\nskan. Förklaringen om de mänskliga rättigheterna har\r\ndock fått stå för sig själv, för att alla lättare skall kun-\r\nna omfatta den och göra den till sin egendom.\r\nJag tror, precis som Håkan Holmberg tidigare ut-\r\ntryckte det, att det absolut finns en grund hos alla\r\nmänniskor, från vilken kultur de än kommer, för att\r\nkunna acceptera och vilja efterleva denna förklaring\r\nom de mänskliga rättigheterna.\r\nVi befinner oss mitt i processen, och vi har alla\r\nmycket att lära, även om vi har kommit olika långt.\r\nInte minst gäller detta tillämpningen, där vi alla måste\r\ntillstå att vi brister. Det har tagit lång tid för kvinnor\r\natt få de rättigheter vi i dag har även i vårt land. I\r\ndagens Sverige undertrycks fortfarande många kvin-\r\nnors mänskliga rättigheter på det mest nedvärderande\r\nsätt. Enskilda kvinnor misshandlas varje dag, och en\r\nkvinna får varje vecka plikta med sitt liv i vårt land.\r\nDet kan vi aldrig acceptera.\r\nBarnen är en utsatt grupp. Det påminns vi ständigt\r\nom. Det är, enligt min mening, ovärdigt att ett rätts-\r\nsamhälle gör frågan om barnpornografi till en fråga\r\nom yttrandefrihet och tryckfrihet. I den utredning som\r\nnu kommit på vårt bord, Barnpornografifrågan, tar\r\nman inte tillräcklig hänsyn till barnets mänskliga\r\nrättigheter - rätten att inte förnedras, rätten att inte bli\r\nutsatt för våld och sexuella övergrepp. Den enes frihet\r\nfår aldrig bli den andres förtryck och förnedring, om\r\ndet än rör sig om en aldrig så grundläggande mänsklig\r\nrättighet som tryckfrihet och yttrandefrihet. Då har vi\r\nkommit snett. Var finns barnets frihet i sammanhang-\r\net? Var finns friheten att säga nej till övergreppet?\r\nOch barnet är inte bara genom yttre våld och rädsla\r\nförhindrat att säga nej till övergreppet utan står ofta\r\nhelt oförstående för hela situationen och saknar ord\r\natt uttrycka sin avsky och sitt avståndstagande. Om\r\nbarnet lyckas göra det respekteras ändå inte dess\r\nyttrande.\r\nFör mig och en mycket bred opinion är det full-\r\nkomligt omöjligt att förstå att det inte skall vara abso-\r\nlut förbjudet att inneha de alster som kommit till ge-\r\nnom ett så gravt undertryckande av ett barns rättighe-\r\nter.</pre><pre>Anf.  164  TREDJE VICE TALMANNEN:\r\nNu måste jag erinra Ingrid Näslund om att vi dis-\r\nkuterar utrikesutskottets betänkande nr 12. Jag har\r\nsvårt att se att detta hör hemma där.</pre><pre>Anf.  165  INGRID NÄSLUND (kd):\r\nHerr talman! Det jag har velat lyfta fram i sam-\r\nmanhanget är barns mänskliga rättigheter. Det har\r\nnämnts även av tidigare talare.\r\nHur är det möjligt att försvara att barns rättigheter\r\nundertrycks genom att peka på en annan av våra\r\ngrundläggande rättigheter, när det är genom en\r\nbrottslig handling som ett alster har kommit till?\r\nEtt annat område som inger oro är den hårdnande\r\nattityden mot flyktingar både i Sverige och i hela\r\nEuropa. Enligt de organisationer som arbetar nära\r\nflyktingar har attityderna förändrats till en mer re-\r\nstriktiv syn på flyktingars rättigheter och en hårdnan-\r\nde attityd från såväl politiker och myndigheter som\r\nallmänhet. Att söka asyl är en mänsklig rättighet.\r\nEnligt Amnesty International befinner sig det interna-\r\ntionella system som skall övervaka flyktingars rättig-\r\nheter i kris. I en världsomspännande kampanj talar\r\nman om att orsaken till att människor flyr är den\r\nbristande respekten för mänskliga rättigheter. Det\r\nbehöver vi påminnas om i Sverige.\r\nÄven om det finns en del allvarliga skönhetsfläck-\r\nar när det gäller tillämpningen av våra principer,\r\nmenar jag att västerlandet har ett viktigt arv att lämna\r\nvidare, både till våra barn och till de stater där flag-\r\nranta övergrepp mot mänskliga rättigheter dagligen\r\nsker. Samtidigt måste vi vara öppna att lära av andra\r\nkulturer. Det mest strålande exemplet på styrkan i\r\npassivt fredligt motstånd har Gandhi gett oss. Vi har\r\nmycket att lära av andra kulturer när det gäller respek-\r\nten för den äldre generationen och att ta vara på deras\r\nvisdom och kunskap. Det är också så att de mänskliga\r\nrättigheterna måste återerövras av varje generation.\r\nFör att vi då samtidigt skall inta ny mark måste vi\r\narbeta mycket hårt både med oss själva och med and-\r\nra om vi gemensamt skall kunna göra framsteg.\r\nJag vill också helt kort påminna om att det finns\r\nett starkt samband mellan internationellt utvecklings-\r\nsamarbete i bred mening och utveckling av demokrati\r\noch respekten för mänskliga rättigheter. De sociala\r\nrättigheterna har också lagts till de grundläggande\r\nrättigheter som man från början talade om.\r\nI det sammanhanget vill jag bara nämna den oer-\r\nhört svåra flyktingsituation som råder i Zaire och den\r\nskuld som vi från västvärldens och USA:s sida står för\r\nnär vi inte på ett effektivare sätt har kunnat ingripa.\r\nMänniskor och inte minst barn berövas livet, och de\r\nmänskliga rättigheterna förtrampas varje dag. Inget\r\neffektivt har gjorts för att förhindra detta.\r\nVi behöver en fördjupad debatt om mänskliga rät-\r\ntigheter i vårt land både när det gäller vårt eget age-\r\nrande i Sverige och när det gäller våra kontakter med\r\nandra länder. Jag vill ta några exempel på länder där\r\ngrava övertramp av mänskliga rättigheter kontinuer-\r\nligt återkommer.\r\nInnan jag kommer in på enskilda länder vill jag\r\nbara nämna det som har skett när det gäller Europarå-\r\ndets utveckling under senare tid. När man har behand-\r\nlat t.ex. Rysslands och Kroatiens ansökningar, kan\r\nkonstateras att kriterierna för upptagande av nya\r\nmedlemsländer har förskjutits från krav på en funge-\r\nrande demokrati till det mer modesta önskemålet att\r\nkandidatlandet skall utfästa sig att så snart som möj-\r\nligt uppfylla villkoren och visa prov på god vilja i den\r\nriktningen.\r\nSå säger man i den redogörelse för Europarådets\r\narbete som vi nyligen har fått från regeringen. Jag\r\ntycker ändå att det är någonting som man måste fun-\r\ndera över. Det är oerhört viktigt att man verkligen har\r\nkrav på att reglerna är uppfyllda.\r\nAmnesty International påpekar att man både i\r\nRyssland och i Ukraina utdömer dödsstraff trots att\r\nEuroparådet hävdar att så inte är fallet. Minst 140\r\nfångar avrättades i Ryssland under 1996, och 103 av\r\ndem efter det att Ryssland hade blivit medlem av\r\nEuroparådet. Det tycker jag vi måste protestera mot. I\r\nUkraina överstiger siffran 100 för 1996.\r\nSom flera andra talare gjort vill jag nämna Kina.\r\nVi har i vår motion om de mänskliga rättigheterna\r\nskrivit ganska mycket om tillståndet i Kina. Jag skall\r\ninte gå in på alla detaljer - flera talare har nämnt hur\r\ndet står till; människor med olika politiska åsikter\r\nförföljs, och kristna, muslimer och andra religiösa\r\nförföljs. Den kinesiska kyrkans medlemsantal har\r\nfaktiskt tiofaldigats sedan den kommunistiska folkre-\r\npubliken grundades, och den ökar i allt snabbare takt.\r\nDet kanske är en källa till oro för ett kommunistiskt\r\nsystem. 70 % av Kinas kristna är kvinnor, och fler och\r\nfler religiösa kristna förföljs mycket hårt av de kine-\r\nsiska myndigheterna. Detta tycker jag är någonting\r\nsom vi behöver protestera kraftigt mot i väst. Inte\r\nminst tibetanska munkar och muslimer i Xinjiang-\r\nprovinsen är utsatta för svår förföljelse.\r\nVi har i betänkandet också nämnt - precis som jag\r\nhar gjort i min motion - att den ettbarnspolitik som\r\nKina så hårt och hänsynslöst driver har gått snett på\r\nmånga sätt. En av följderna av ettbarnspolitiken är en\r\nsned befolkningsfördelning. Det går redan nu 118\r\npojkar på 100 flickor - 97 % av de aborter som före-\r\nkommer gäller flickor. Nu har man faktiskt börjat bli\r\nbekymrad över ettbarnspolitikens effekter från andra\r\nsynpunkter. Landets intellektuella elit föder allt färre\r\nbarn, men i fattiga landsändar föds fortfarande många\r\nbarn. I Shanghai har man fler dödsfall än födslar.\r\nNu vill man uppmuntra välutbildade storstadsbor\r\natt skaffa barn men ha en ännu hårdare födelsekon-\r\ntroll på landsbygden. Man säger rent ut att detta är för\r\natt få en högre kvalitet på kineser. Man menar att de\r\nsenaste årens utveckling har lett till en sämre sorts\r\nkineser. Tyvärr måste vi konstatera att vi känner igen\r\nen del av talesätten från Nazityskland, där man trodde\r\nsig ha vetenskapligt alibi för att sterilisera och mörda\r\ndem som man ansåg vara mindre önskvärda männi-\r\nskor. Här gör man det i stället genom begränsning av\r\nfödslarna.\r\nKinas förtryck i Tibet och farhågorna för vad som\r\nkommer att hända när det gäller Hongkong och\r\nTaiwan har redan nämnts utförligt och vältaligt av\r\nflera andra talare. Jag instämmer i det som har sagts i\r\ndet sammanhanget och vill inte ta upp mer tid med\r\ndet.\r\nJag vill också instämma i det som har nämnts om\r\nIndonesien, inte minst om förtrycket av Östtimor, som\r\nvi måste få ett slut på. Jag tror att vi både när det\r\ngäller Kina och när det gäller Indonesien behöver ha\r\nen dialog som är ännu kraftigare, men vi kanske också\r\nbehöver hitta andra medel för att nå fram med vårt\r\nbudskap.\r\nEtt annat land som har nämnts av många är Iran.\r\nDär vill jag speciellt tala om iranska konvertiter. Jag\r\nhar svårt att förstå den politik som man här bedriver,\r\nnär både regeringen och Utlänningsnämnden har\r\nbeslutat sig för att det inte finns någon risk att skicka\r\ntillbaka iranska konvertiter. Detta gör man samtidigt\r\nsom många andra länder anser att detta är ett fullgott\r\nasylskäl. Människorättsorganisationer, Amnesty In-\r\nternational, Iranian Christian International och Human\r\nRights Watch påpekar samfällt att det är stor risk för\r\ndem som har konverterat att återvända till Iran. 1994\r\ndödades tre kända kyrkoledare, 1996 ytterligare en.\r\nÄndå säger man att det inte är någon större risk att\r\nskicka tillbaka konvertiter.\r\nJag tycker att den bedömningen är mycket under-\r\nlig, och jag undrar vad man har grundat den på. Jag\r\nvet att det har förekommit besök från Utlännings-\r\nnämndens sida i Iran, men jag vet också att man bl.a.\r\nträffade en bror till en av de mördade kyrkoledarna.\r\nHan hade dagen innan hotats av myndigheterna med\r\natt han verkligen inte skulle gå säker om han sade\r\nnågot ofördelaktigt om regimens sätt att behandla\r\nkristna. Om han då inte uttalade sig klandrande mot\r\nregimen är det inte svårt att förstå.\r\nNär man talar med människor i en regim där sådan\r\nförföljelse, sådana trakasserier och även mördande\r\noch avrättningar förekommer är det oerhört viktigt att\r\nman håller i minnet att människor är rädda och inte\r\nalltid vågar säga som det är. Därför har vi krävt att\r\nman inte längre skall avvisa konvertiter till Iran, utan\r\natt man skall göra en ny bedömning av riskerna.\r\nJag vill till sist yrka bifall till reservation nr 12,\r\nsom handlar om iranska konvertiter. Jag vill också\r\ninstämma i yrkandena om bifall till reservationerna 6,\r\n8 och 9.</pre><pre>Anf.  166  EVA ZETTERBERG (v) replik:\r\nHerr talman! Först vill jag instämma i det Ingrid\r\nNäslund sade om att ta upp dödsstraffet och situatio-\r\nnen i Ryssland och Ukraina, där detta tillämpas med\r\nfull styrka även efter invalet i Europarådet. Det är\r\nviktigt att Sverige och andra europeiska stater tar upp\r\ndetta problem, att vi hårt och bestämt avvisar döds-\r\nstraffet som metod och att vi poängterar att medlem-\r\nmar i Europarådet och andra internationella organisa-\r\ntioner bör avskaffa dödsstraffet.\r\nMen sedan har jag en fråga när det gäller Iran -\r\njag tror att det kan uppstå en viss missuppfattning på\r\nden punkten när det gäller reservationen från Krist-\r\ndemokraterna. Jag och Vänsterpartiet håller helt och\r\nfullt med Ingrid Näslund om kritiken mot avvisningar\r\nav konvertiter till Iran. Påståendet att det skulle vara\r\nett säkert land att avvisa till ifrågasätter jag. Så är inte\r\nfallet. Den som avvisas som nybliven kristen tillbaka\r\ntill Iran löper mycket stor risk, för att inte tala om alla\r\ngrupper som har politiska skäl.\r\nMen majoriteten har ju inte uttalat det som Ingrid\r\nNäslund talar om, att man utan risk skulle kunna avvi-\r\nsa tillbaka till Iran. Det kan jag inte påminna mig att\r\nvi har skrivit eller att någon av oss har sagt. Där tyck-\r\ner jag att ni reservanter lägger ord i munnen på oss\r\nsom vi inte har uttalat. Däremot har Utlänningsnämn-\r\nden och regeringen sagt det vid andra tillfällen, men\r\ndet är en annan sak. Men menar Ingrid Näslund att en\r\nkonvertit skall ha rätt till asyl under alla omständighe-\r\nter? Jag vill inte ha ett sådant generellt tillstånd - jag\r\ntror att det kan öppna vägen för problem, om man\r\ngenerellt fastslår detta.</pre><pre>Anf.  167  INGRID NÄSLUND (kd) replik:\r\nHerr talman! För att först svara på den sista frågan\r\nvill jag säga att jag anser att man skall ha det under\r\nrådande omständigheter. Jag tvivlar på att bedöm-\r\nningarna har gjorts på rätt grunder eller att man har\r\nhaft tillräckligt med information. Jag tycker att utskot-\r\ntet behandlar detta väldigt knapphändigt.\r\nUtskottsmajoriteten uttrycker visserligen någon\r\noro för att sådana här avvisningar sker, men jag tycker\r\nändå inte att den tillräckligt starkt framhåller t.ex. att\r\ndet verkligen är en mänsklig rättighet att välja sin\r\negen religion. Det framgår på så många sätta att man\r\ninte får göra det i Iran. Jag tycker att det är nödvän-\r\ndigt att utskottet på något sätt klart uttrycker att det\r\nsom situationen nu är inte finns underlag för att skicka\r\ntillbaka konvertiter.\r\nÄven grupper som är kristna sedan gammalt - ar-\r\nmenier - hör till dem som har bragts om livet. De har\r\nspeciella rättigheter i lagen men har ändå bragts om\r\nlivet. Det gäller inte bara konvertiter. Detta visar att\r\nsituationen är väldigt besvärlig.\r\nJag skulle vilja passa på att fråga Eva Zetterberg\r\nom det ändå inte är så att Fidel Castro och den för-\r\ntryckarregim som funnits år ut och år in på Kuba bär\r\ndet största ansvaret för folkets tillstånd.</pre><pre>Anf.  168  EVA ZETTERBERG (v) replik:\r\nHerr talman! Det var en litet väl halsbrytande för-\r\nflyttning för min del. Kuba begår brott mot de\r\nmänskliga rättigheterna. Det har vi redan varit inne\r\npå. Det anser Vänsterpartiet. Men jag vill också un-\r\nderstryka att USA:s brott, blockaden, vida överstiger\r\ndet brott som Kubas regeringen har begått. Det står\r\njag fast vid.\r\nVad gäller Iran håller jag helt med Ingrid Näslund.\r\nVi bör inte avvisa några konvertiter till Iran. Vi bör\r\ninte heller göra den bedömning som Utlänningsnämn-\r\nden uppenbarligen har gjort. Vad jag vänder mig\r\nnågot emot är att Kristdemokraterna särskilt lyfter\r\nfram de kristna och de som har blivit kristna i Sveri-\r\nge. Varför har man inte tagit fram homosexuella? Det\r\när precis samma situation för homosexuella. Vi kan gå\r\nvidare. De som över huvud taget är emot regimen\r\nlöper denna risk. Vi vill värna om samtliga oppositio-\r\nnella som på demokratiskt sätt har protesterat i Iran.\r\nDe skall inte löpa risk att utvisas tillbaka. Där måste\r\nman vara väldigt bestämd. Men att just lyfta fram\r\nkonvertiter tycker inte jag är det bästa tänkbara i detta\r\nfall.</pre><pre>Anf.  169  INGRID NÄSLUND (kd) replik:\r\nHerr talman! Vi har också ställt oss bakom den\r\nandra reservationen som gäller Iran. Där finns inga\r\nskiljaktiga meningar. Jag tycker att avvisningen av\r\nkonvertiterna har varit så flagrant av det skälet att\r\nman kan studera vad sharialagen säger. Detta är\r\nmycket väl belagt från olika håll. Enligt en tidnings-\r\nuppgift kommer ambassaden i en rapport fram till att\r\nman faktiskt inte kan utesluta att risk föreligger för att\r\nmänniskor döms efter sharialagen. Detta tycker jag är\r\nett väldigt tydligt exempel på att det finns belägg för\r\natt risken är mycket stor för dessa människor.\r\nJag ställer helt och hållet upp också på den andra\r\nreservationen.\r\nSedan vill jag återkomma till Kuba. Sanktioner är\r\nalltid ett mycket tveeggat svärd. Vi vet att sanktioner\r\nanvändes i fallet Sydafrika. Vi var några av tillskyn-\r\ndarna. Men man måste ändå säga att det är regimen\r\noch inte minst Fidel Castro som har ansvaret för att\r\nmänniskor har varit förtryckta under så många år.\r\nTyvärr är detta någonting som har varit känneteck-\r\nnande för kommunismen över hela världen. Vi kan\r\nräkna upp det ena landet efter det andra. Man får\r\nverkligen vara tacksam att Östeuropa har sluppit un-\r\ndan detta gissel.</pre><pre>Anf.  170  TONE TINGSGÅRD (s):\r\nHerr talman! Låt mig börja med att yrka bifall till\r\nutrikesutskottets betänkande nr 12, som behandlar\r\nmänskliga rättigheter, och samtidigt yrka avslag på\r\nsamtliga reservationer och för säkerhets skull de 14\r\nmotionsyrkanden som föreslås avstyrkas i hemställan\r\noch i rättelsebladet.\r\nFör mig som relativt nybliven ledamot av utrikes-\r\nutskottet har det varit spännande att följa framväxten\r\nav detta betänkande. Jag kan väl få betyga min re-\r\nspekt för det engagemang och de kunskaper som lagts\r\ni dagen av både ledamöter och kansli vid behandling-\r\nen av de 43 motioner och 126 yrkanden som ligger till\r\ngrund för betänkandet. Den respekten sitter i inför\r\ndebatten i dag. Det kan jag försäkra.\r\nTrots de 14 reservationerna tror jag att man vågar\r\npåstå att det råder en hög grad av samstämmighet vad\r\ngäller värderingar i utskottet, och att det är det som\r\npräglar betänkandet. Jag tänker fortsättningsvis hålla\r\nmig ganska strikt till betänkandet.\r\nDess första avdelning tar upp övergripande teman,\r\nvarav det första handlar om att främja mänskliga\r\nrättigheter och demokrati. Vad mänskliga rättigheter\r\när finns fastlagt i internationella konventioner och\r\ndeklarationer. Hur de respekteras och hur man följer\r\nupp efterlevnaden skiljer sig från fall till fall och från\r\nkonvention till konvention. I detta betänkande, liksom\r\ni tidigare års, kan vi redovisa Sveriges mycket aktiva\r\nagerande i olika internationella sammanhang för att\r\nfrämja respekten för mänskliga rättigheter. Det är ett\r\ncentralt inslag i svensk utrikespolitik och biståndspo-\r\nlitik.\r\nRespekt för mänskliga rättigheter är ibland villkor\r\nför medlemskap i olika internationella organisationer.\r\nFastän mänskliga rättigheter är väl definierade kan\r\nman hamna i avvägningsproblem. Hur mycket brist på\r\nrespekt kan man godta utan att antingen vägra inträde\r\neller tillgripa uteslutning? Vilka sanktionsmöjligheter\r\nfinns? Kan avtal villkoras med mänskliga rättigheter?\r\nVilka möjligheter att påverka MR-situationen inne i\r\nlandet finns om en stat står isolerad?\r\nAtt dra upp generella riktlinjer för hur mänskliga\r\nrättigheters efterlevnad skall bedömas låter sig svårli-\r\ngen göras. Det visar sig också att nästan varje fråga\r\nsom behandlas i betänkandet har sin historia inte bara\r\ni det faktiska skeendet i världen utan också i utskottet.\r\nDet är det som leder fram till ställningstagandena.\r\nUnder denna första punkt återfinns den första re-\r\nservationen. Moderaterna, Folkpartiet och Kristde-\r\nmokraterna är inte nöjda trots en mycket tillmötesgå-\r\nende utskottsskrivning.\r\nNästa tema är FN. Om FN inför framtiden har\r\nriksdagen diskuterat senast med anledning av betän-\r\nkandet 1995/96:UU1. Där framkom flera förslag,\r\nmånga grundade på olika rapporter, bl.a. Det globala\r\ngrannskapet, när det gäller reformeringen av FN och\r\nutvidgningen av FN:s verksamhet. Sverige deltar\r\naktivt i de fem arbetsgrupper som generalförsamling-\r\nen har inrättat för att studera dessa frågor. I general-\r\nförsamlingens tredje utskott förs kontinuerligt debat-\r\nten om mänskliga rättigheter, vilken också har en\r\ncentral position i andra FN-organ, som t.ex. Världs-\r\nbanken, Unicef, UNDP, ILO och UNHCR. Utskottet\r\nser därför inte för dagen något behov av ytterligare\r\ndebattforum inom FN.\r\nNästa tema är jämställdhet. I regeringens skrivelse\r\ntill riksdagen om jämställdhet, 1996/97:41, har det\r\nåtminstone i korthet redogjorts för det internationella\r\njämställdhetsarbetet. Skrivelsen debatterades den 5\r\nmars i år. Det framgår hur regeringen följt upp åta-\r\nganden som Sverige gjort bl.a. på kvinnokonferensen\r\ni Peking 1995. Det utlovas också en rapportering till\r\nFN i början av detta år inför 1998 års kvinnokonfe-\r\nrens.\r\nSom framgår av detta betänkande har den höga\r\ntjänst med ansvar för jämställdhetsfrågor som Pe-\r\nkingkonferensen krävde tillsatts i FN-sekretariatet.\r\nSveriges medlemskap i säkerhetsrådet är vidare un-\r\nderlag för skrivelse till riksdagen om just FN-arbetet,\r\nvilken för övrigt är ett önskemål från debatten om FN\r\ninför framtiden. Att jämställdhetsfrågor då kommer\r\natt behandlas är en självklarhet.\r\nEn motion tar upp kravet att Sverige skall spela en\r\nmera aktiv och pådrivande roll internationellt för\r\ndödsstraffets avskaffande. Till vad som sagts i betän-\r\nkandet om Sveriges roll kan i dag läggas att utrikes-\r\nministern i sitt tal inför MR-kommissionen i Genève\r\nåter tog upp frågan om dödsstraffet med ett uttryckligt\r\nfördömande av de dödsstraff som utdöms och ome-\r\ndelbart sätts i verket i Kina och med en vädjan till\r\nregeringen i Iran om att avstyra avrättningen av två\r\nnamngivna Bahaianhängare.\r\nVad beträffar urbefolkningars rättigheter har en\r\nsvensk urbefolkningsdelegation tillsatts med anled-\r\nning av urbefolkningsårtiondet. Urbefolkningars rät-\r\ntigheter skall ses i ljuset av alla individers rättigheter.\r\nMen det kanske också är en fråga som hör hemma i en\r\növersyn av deklarationer och konventioner som har\r\navfattats i en tid när det vanligaste var att konflikter\r\nägde rum mellan stater.\r\nDen sista underrubriken i den första avdelningen\r\när Internationella miljöfrågor m.m. Här slås det fast\r\natt ett förbättrande av miljön är ett av målen för det\r\nsvenska utvecklingssamarbetet och samarbetet med\r\nCentral- och Östeuropa och att det är en central priori-\r\ntet i svensk politik.\r\nFörutom vad som sägs i betänkandet kan tilläggas\r\natt begreppet mainstreaming lanserades även för\r\nmiljöfrågornas del i en föredragning för utrikesutskot-\r\ntet om Världsbanken i går, tisdag; det var inte några\r\nnya deklarationer eller FN-institutioner. Utskottet\r\navstyrker reservation 3 och 4.\r\nBetänkandets avdelning två omfattar förhållanden\r\nsom avser stater, områden och enskilda folk. Först\r\ngäller det Kina, Tibet och Hongkong. Under denna\r\npunkt avstyrks ett motionsyrkande om att Kina skall\r\nnekas inträde i Världshandelsorganisationen på grund\r\nav brott mot frihandelsreglerna. Skälen för avstyrkan-\r\ndet är mycket pragmatiska. Möjligheten att påverka\r\nKinas tillämpning av reglerna försvinner i och med\r\nuteblivet medlemskap.\r\nUtskottet är i övrigt enigt i sin bedömning av det\r\nallvarliga läget i Kina när det gäller mänskliga rättig-\r\nheter. Vidare är utskottet överens om kraven på Kina\r\natt respektera mänskliga rättigheter i Tibet och utgår\r\nfrån att den svenska regeringen fortsätter att verka för\r\nett reellt självstyre i Tibet.\r\nVad beträffar Hongkong anser utskottet att det är\r\noacceptabelt att övergången till kinesiskt styre innebär\r\nett bakslag för den demokratiska utvecklingen och\r\nutgår från att regeringen fortsättningsvis påtalar att\r\nSverige fäster vikt vid att Kina uppfyller sina åtagan-\r\nden vad gäller Hongkongs självständighetsstatus. En\r\nreservation kräver ett tillkännagivande som i princip\r\nhar samma innebörd som betänkandetexten.\r\nNär det gäller Taiwan noterar utskottet med till-\r\nfredsställelse den förändring i demokratisk riktning\r\nsom har ägt rum i Taiwan de senaste åren liksom den\r\npositiva utvecklingen av kontakterna mellan Kina och\r\nTaiwan. Även utbytet mellan Sverige och Taiwan är\r\nbetydande. Det ser utskottet positivt på. Utskottsma-\r\njoriteten finner inte anledning att ändra Sveriges ett-\r\nKina-politik.\r\nVad gäller Indonesien är utskottet enigt i sin be-\r\ndömning av den allvarliga MR-situationen i landet\r\noch i fördömandet av ockupationen av Östtimor.\r\nSverige har tagit vara på alla möjligheter under senare\r\når att föra fram dessa uppfattningar. Jag vill under-\r\nstryka att utskottet har givit ett uttryckligt stöd till en\r\nfast FN-resurs i Jakarta som även skulle omfatta Öst-\r\ntimor. Detta har också utrikesministern sagt i nämnda\r\ntal inför MR-kommissionen i Genève. I och med att\r\nFN:s generalsekreterare har utnämnt en personlig\r\nrepresentant i Östtimorfrågan och dessutom tagit emot\r\nfredspristagaren Horta har betydelsefulla markeringar\r\ngjorts vad avser FN-förstärkningar i Indonesien.\r\nSverige skall givetvis fortsätta med sin kritik av\r\nIndonesien när det gäller MR och Östtimor men också\r\nta vara på de möjligheter till konstruktiv påverkan\r\nsom både biståndsarbete och tekniskt samarbete er-\r\nbjuder.\r\nNär det gäller kurderna och andra minoriteters\r\nproblem i Turkiet, Irak och flera andra stater råder\r\nstor enighet inom utskottet, liksom det gjorde i de två\r\nsenaste MR-betänkandena.\r\nUnder avsnittet om Iran finns reservationerna 11\r\noch 12. Den första gäller en utveckling av betänkan-\r\ndetexten som i sak inte går mycket längre. Den andra\r\nhandlar om asyllagstiftningen och dess tillämpning.\r\nDet ankommer inte på riksdagen att i detta samman-\r\nhang yttra sig om de reglerna.\r\nBeträffande Västra Sahara har utskottet varit över-\r\nens i sin bedömning. Nyheten om att USA:s förre\r\nutrikesminister har utnämnts till generalsekreterarens\r\npersonliga FN-sändebud i Västra Sahara inger för-\r\nhoppningar om en positiv utveckling.\r\nNär det gäller Nigeria står utskottet bakom en\r\nskrivning om ytterligare sanktioner mot Nigeria men\r\nutan precisering.\r\nSlutligen skall jag ta upp det forna Jugoslavien.\r\nDet finns en reservation som, liksom reservation 12,\r\nrör den svenska asyllagstiftningen, och den är inte\r\nföremål för dagens debatt.\r\nDenna genomgång visar på en stor bredd i betän-\r\nkandet. Motionerna är många, välskrivna, faktaspäck-\r\nade, kunskapsrika och omfattande. Ändå blir ett be-\r\ntänkande som detta självfallet inte heltäckande när det\r\ngäller mänskliga rättigheter.\r\nStora förändringar har ägt rum och äger rum i vår\r\nomvärld. Uppkomsten av nya mer eller mindre demo-\r\nkratiska stater och det faktum att de väpnade konflik-\r\nterna i dag till överväldigande del är interna ställer på\r\nsikt krav på anpassning av de internationella deklara-\r\ntionerna och konventionerna, som tillkommit i en\r\nannan tid.\r\nNästa år fyller FN:s deklaration om mänskliga\r\nrättigheter 50 år. Låt oss hoppas att det kan firas med\r\nden världskonferens om FN:s reformering som utskot-\r\ntet uttalat sig för och att den konferensen kommer en\r\nbra bit på väg.\r\nHerr talman! Med detta vill jag än en gång yrka\r\nbifall till hemställan i utskottets betänkande.</pre><pre>Anf.  171  INGER KOCH (m) replik:\r\nHerr talman! Tone Tingsgård tyckte att vi borde\r\nha nöjt oss med den mycket tillmötesgående skrivning\r\nsom utskottet har åstadkommit. Det har vi alltså inte\r\ngjort. Jag har redan i diskussionen med Eva Zetter-\r\nberg förklarat varför vi inte har gjort det och varför vi\r\nnu på ett mer påtagligt sätt vill tala om för regeringen\r\natt vi faktiskt inte har gjort det.\r\nUtskottet har tidigare uttalat precis samma önskan,\r\noch regeringen har inte uppfyllt den önskan. Det står i\r\nbetänkandet att det pågår en utvärdering av den nya\r\nbudgetprocessen och det beslutsunderlag som före-\r\nläggs riksdagen inför budgetbehandlingen. Vi tycker\r\ninte att det har någonting med det här att göra. Därför\r\nhar vi velat markera detta.\r\nNär det gäller FN vill jag säga att det är alldeles\r\nriktigt att man diskuterar mänskliga rättigheter. I det\r\ntredje utskottet diskuterar man de resolutioner som\r\nsedan antas i generalförsamlingen. Högkommissarien\r\nrapporterar enbart till det tredje utskottet.\r\nVi tror faktiskt att en särskild debatt i FN:s gene-\r\nralförsamling på ett nyttigt sätt skulle fokusera på hur\r\nFN:s medlemsländer lever upp till sina åtaganden när\r\ndet gäller antagna konventioner. Vi tror också att en\r\nsådan debatt skulle stärka ländernas vilja till efterlev-\r\nnad och också vilja att underteckna de MR-\r\nresolutioner som man inte har undertecknat. Vi skall\r\naldrig säga: Det här har vi aldrig gjort förut. Man\r\nmåste faktiskt pröva nya sätt att få världens länder att\r\nleva upp till sina åtaganden.</pre><pre>Anf.  172  TONE TINGSGÅRD (s) replik:\r\nHerr talman! Det här är ett betänkande som är helt\r\nmotionsbaserat, och utskottet har varit överens när\r\nman har konstaterat att regeringen har gjort väldigt\r\nmycket i förhållande till de krav som ställs i motio-\r\nnerna. Det är litet märkligt att Moderaterna då väljer\r\natt göra ett så stort nummer av det som man kallar en\r\nbudgetbilaga.\r\nVi skall naturligtvis ha en ordentlig redovisning av\r\ndet svenska biståndet. Naturligtvis skall den även\r\ninnehålla uppgifter om de mänskliga rättigheterna.\r\nMen just när det gäller det här betänkandet är den\r\nbilagan kanske inte så relevant. Bl.a. är det ju väldigt\r\nfå av de landområden som har tagits upp här som\r\nåterfinns i budgetbilagan.</pre><pre>Anf.  173  INGER KOCH (m) replik:\r\nHerr talman! Vi har faktiskt sagt att vi vill ha den\r\nhär rapporten i samband med budgetbetänkandet. Den\r\nrapporten ligger sedan till grund för en diskussion när\r\ndet gäller mänskliga rättigheter. Om brotten sker i\r\nvåra programländer eller i övriga länder är egentligen\r\nganska ointressant - brotten begås. Men det som är\r\nsärskilt intressant för oss är att se hur våra mottagar-\r\nländer - de som mottar svenskt bistånd - lever upp till\r\nsina åtaganden.\r\nOm det kommer en rapport är det i så fall bra. Den\r\nskall vara detaljerad. Vi får se hur den ser ut när den\r\nkommer, om den kommer. Vi har fått löfte om den\r\ntidigare, och vi har som sagt inte sett den än. Men vi\r\nhoppas att regeringen den här gången läser vad utskot-\r\ntet säger. Det är nämligen viktigt att utskottet skickar\r\nordentliga signaler till regeringen. Vårt sätt att reser-\r\nvera oss har varit en sådan signal.</pre><pre>Anf.  174  TONE TINGSGÅRD (s) replik:\r\nHerr talman! Utskottet har inte bara skickat signa-\r\nler, utan en beställning i det här betänkandet. Den har\r\nvi har varit överens om. Sedan har inte alla tyckt att\r\njust tidpunkten för denna redovisning har varit så\r\nviktig. Så är det bara, helt enkelt.</pre><pre>Anf.  175  EVA ZETTERBERG (v) replik:\r\nHerr talman! Först vill jag instämma i det Tone\r\nTingsgård säger om vilket stimulerande arbete det\r\nfaktiskt har varit att i utskottet ta fram det här betän-\r\nkandet. Det är många både faktaspäckade och med\r\nengagemang späckade motioner som ligger till grund\r\nför betänkandet. Det är också en av förklaringarna till\r\natt det inte täcker hela världen. Det är ett motionsbe-\r\ntänkande, och därmed har motionerna kommit till\r\nutifrån enskilda ledamöters synpunkter eller partiers\r\nsynpunkter. Det är det vi behandlar.\r\nJag är litet förvånad över en sak som jag saknade i\r\nTone Tingsgårds anförande. Borde inte socialdemo-\r\nkraterna glädja sig åt att ha en minister från samma\r\nparti här i kammaren - liksom vi andra, som så gärna\r\nönskar en sådan närvaro? Är inte det ett önskemål\r\näven från socialdemokraterna i utskottet? Det vore\r\nnaturligt, tycker jag, att önska sig det. Men det hörde\r\njag ingenting om.\r\nJag vill också fråga Tone Tingsgård om några av\r\nde sakfrågor vi diskuterar. Det gäller Indonesien.\r\nAnser verkligen Tone Tingsgård att regeringen har\r\ngjort allt? Varför inte, som Helena Nilsson, jag och\r\nflera andra var inne på, ha en speciell MR-rapportör,\r\nen person som finns direkt närvarande på ön? Varför\r\ninte kräva det? Och i den mån det inte går att uppnå\r\ndet - varför inte anta det förslag som också har disku-\r\nterats i den allmänna debatten, förslaget om folkrörel-\r\nserepresentanter? De skulle kunna finnas på ön som\r\nett steg innan man kan få en FN-närvaro.\r\nSå till Iran. Det är sant att även utskottets majori-\r\ntet har kritiserat den kritiska dialogen och sett att man\r\ninte har kommit så långt. Men det är inte tillräckligt\r\nför att ifrågasätta det, med den text som vi har i reser-\r\nvationen. Jag tycker faktiskt att utrikesministern själv\r\nhar gett underlag för att ifrågasätta om kritisk dialog\r\nräcker. Man måste gå längre, med dagens situation.</pre><pre>Anf.  176  TONE TINGSGÅRD (s) replik:\r\nFru talman! Vad gäller frågan om ministern är\r\nnärvarande eller inte i kammaren i den här debatten,\r\nkan man möjligen förstå om han inte känner sig så där\r\nväldigt tvingad att gå hit. Han har ju inte något under-\r\nlag som diskuteras. Det här är ju ett motionsbaserat\r\nbetänkande.\r\nDet är värre än så: Det är bara en socialdemokrat\r\nsom är anmäld på talarlistan, och det är jag. Det är\r\nbara att beklaga. Men det har också sin förklaring.\r\nNästan alla motioner är skrivna av icke-\r\nsocialdemokrater. Det finns två från socialdemokra-\r\nter, tror jag. Så det finns väl kanske något samband\r\ndär.\r\nVad gäller Indonesien vill jag bara säga att vi\r\ntycker att man ändå kan ett steg i taget. Nu är man på\r\nväg att kanske få en fast resurs i Jakarta. Det finns\r\nmarkeringar gjorda. Låt oss avvakta de resultaten.</pre><pre>Anf.  177  EVA ZETTERBERG (v) replik:\r\nFru talman! Jag är övertygad om att vi från riks-\r\ndagens sida skulle ge en minister, oavsett om det vore\r\nutrikesministern eller biträdande utrikesministern,\r\navsevärd tid för att kommentera och ta upp de frågor\r\nsom berörs här, även om de utgår från motioner. Jag\r\nsjälv, och jag tror många andra, skulle också välkom-\r\nna fler socialdemokratiska både motioner och inlägg i\r\nde här debatterna. Det skulle vara bra.\r\nVad gäller Indonesien tycker jag inte att man har\r\ngjort tillräckligt. Det har tagits viktiga steg i den här\r\nfrågan, och naturligtvis hoppas vi alla att det skall\r\nleda någon vart. Det som vi har krävt i två reservatio-\r\nner, FN-närvaro i Östtimor för MR-frågor och frågan\r\nom krediter, är två viktiga frågor.\r\nJag vill också kasta in ytterligare en fråga. Tone\r\nTingsgård ville inte ta upp frågan om avvisning från\r\nSverige av flyktingar från Bosnien och f.d. Jugoslavi-\r\nen. Men frågan finns med i motioner, och därför har\r\nutskottet behandlat detta. Därför finns det en reserva-\r\ntion. Vi är många som anser att flyktingar skall få all\r\nhjälp i världen för att återvända till sitt hemland. Men\r\ndet skall inte tvingas fram. Det måste ske i den ord-\r\nning människorna själva avgör att de kan återvända.\r\nDet är det som vi har invänt mot i den reservation\r\nsom finns i frågan.</pre><pre>Anf.  178  TONE TINGSGÅRD (s) replik:\r\nFru talman! Av alla de motionsyrkanden som rör\r\nIndonesien är vi oense på två punkter. Den ena har jag\r\nberört ganska utförligt. Den andra gäller tekniskt\r\nsamarbete och krediter. På den punken anser vi - där\r\nskiljer vi oss kanske åt - att det är värdefullt att ha\r\nalla de möjligheter till påverkan som både biståndsar-\r\nbete och tekniskt samarbete innebär. Det är ett ganska\r\nblygsamt samarbete vi har. Sedan 1987 uppgår det till\r\nungefär 5 miljoner, allt som allt. Men det är inriktat\r\npå sådana områden där man faktiskt kan tänka sig att\r\ndet blir ett konstruktivt bidrag även till MR-\r\nutvecklingen i Indonesien, och det är inte försumbart.\r\nNågra krediter har inte beviljats, helt enkelt därför\r\natt man inte har kunnat komma överens om villkoren.\r\nDet är därför inte heller så mycket, tycker jag, att orda\r\nom.\r\nDet är riktigt att avvisningsfrågorna förekommer i\r\nmotionerna. Men för den sakens skull är det ju inte\r\ndet här utskottets sak att i det här sammanhanget ha\r\nsynpunkter på tillämpningen av asyllagstiftningen.\r\nDet får komma i andra sammanhang. Är man kritisk\r\nmot tillämpningen får man ta upp det när det diskute-\r\nras. Nu hanteras de här frågorna av Utlänningsnämn-\r\nden. Utrikesutskottet har ingen överprövningsrätt.</pre><pre>Anf.  179  HELENA NILSSON (c) replik:\r\nFru talman! Många av de frågor om Indonesien\r\nsom jag tänkte ställa har nu berörts, så jag skall inte\r\nförlänga den diskussionen. Jag kan bara konstatera att\r\nreservanterna och socialdemokraterna har litet olika\r\ntempo och tålamod. Jag blir litet frustrerad över att\r\nunder tiden som socialdemokraterna tvekar när det\r\ngäller Indonesien kränks ju de mänskliga rättigheterna\r\ni Indonesien. Människor lider.\r\nJag tänkte ställa en fråga om Iran. Som jag sade i\r\nmitt anförande har Norge bestämt sig för att föra fram\r\noch driva kravet om sanktioner gentemot Iran på FN-\r\nkonferensen om mänskliga rättigheter. Varför är inte\r\nsocialdemokraterna i utskottet beredda att också\r\nstödja detta krav på sanktioner, eftersom den kritiska\r\ndialogen inte har lett till någonting under de här fyra\r\nåren?</pre><pre>Anf.  180  TONE TINGSGÅRD (s) replik:\r\nFru talman! Jag tror egentligen inte att vi är så\r\nväldigt långt ifrån varandra i frågan om Iran heller.\r\nReservationstexten lyder så här: \"Om nya diplo-\r\nmatiska påtryckningar mot landet åter skulle visa sig\r\nvara resultatlösa bör någon form av sanktionsåtgärder\r\növervägas.\"\r\nDet är egentligen den punkt som vi skiljer oss på:\r\n\"Om nya diplomatiska påtryckningar.-.-.\". Det är ju\r\ndet som regeringen faktisk har utlovat i flera uttalan-\r\nden.</pre><pre>Anf.  181  HELENA NILSSON (c) replik:\r\nFru talman! Jag är väl medveten om att sanktioner\r\när ett känsligt vapen i sådana här diskussioner. Jag\r\ntycker ändå att vi i reservationen har öppnat för att\r\nganska snabbt kunna tillgripa detta om det visar sig\r\natt situationen inte förbättras. Det finns händelser\r\nunder de senaste månaderna - inte minst de två förfat-\r\ntare som är försvunna - som är exempel på att de\r\nmänskliga rättigheterna kränks just på grund av ytt-\r\nrandefriheten.\r\nJag hoppas att det inte skall ske något attentat i\r\nSverige, som det gjorde i Norge, för att vi skall till-\r\ngripa sanktioner som ett instrument för att kritisera\r\nIran.</pre><pre>Anf.  182  TONE TINGSGÅRD (s) replik:\r\nFru talman! Det är möjligen inte bara tålamodet\r\nsom skiljer oss åt utan också tveksamheten, i det här\r\nfallet inför sanktionerna. Vi menar att de är ett trub-\r\nbigt instrument. Vi drar oss i det längsta för det. Det\r\nhar varit en genomgående socialdemokratisk hållning\r\ni många frågor.</pre><pre>Anf.  183  INGRID NÄSLUND (kd) replik:\r\nFru talman! Jag vill påpeka att det inte är asylreg-\r\nlerna som diskuteras här, vilket Tone Tingsgård sade i\r\nsitt anförande när det gällde iranska konvertiter.\r\nDet vi har kritiserat är den avvisning som rege-\r\nringen beslutade om hösten 1995. Det gällde en per-\r\nson från Iran som hade konverterat från islam till\r\nkristendomen. Detta kom sedan, enligt de uppgifter\r\njag har fått från Invandrarverket och Utlännings-\r\nnämnden, att betraktas som ett pilotfall. Jag vet att har\r\nförnekats att det var ett pilotfall, men man har betrak-\r\ntat det så. Den praxis som tidigare fanns ändrades på\r\ngrund av detta. Den 11 januari 1996 utvisades fem\r\nkonvertiter till Iran.\r\nDet finns, som vi alla vet, en flyktingkonvention.\r\nDen säger faktiskt att om människor känner välgrun-\r\ndad fruktan har de rätt att få asyl. Asyl är en mänsklig\r\nrättighet, som bl.a. Amnesty International har påpe-\r\nkat.\r\nVi anser att man kan diskutera även detta i ett be-\r\ntänkande om mänskliga rättigheter. Vi har därför\r\nreserverat oss. Vi anser att man har grundat sina be-\r\nslut på fel beslutsunderlag. Man har inte tagit till sig\r\nall den internationella kritik som finns i de här fallen\r\noch de slutsatser som de flesta andra länder har\r\nkommit fram till. Detta finner vi underligt, och på den\r\npunkten kritiserar vi regeringen.</pre><pre>Anf.  184  TONE TINGSGÅRD (s) replik:\r\nFru talman! Jag är medveten om att reservationen i\r\ndet här fallet är lång, men det yrkande som den inne-\r\nhåller är hämtat från en folkpartimotion, där det krävs\r\natt iranska flyktingar som har fått fristad i Sverige rakt\r\nupp och ned bereds skydd. Det är på den punkten som\r\nvi har invändningar. Vi menar att yrkandet handlar\r\nasyllagstiftningen och dess tillämpning och inte hör\r\nhemma i den här diskussionen, även om mycket av\r\ndet som står i reservationen i övrigt är relevant både\r\nför Iran och för flyktingar i Sverige.</pre><pre>Anf.  185  INGRID NÄSLUND (kd) replik:\r\nFru talman! Vi talar här om reservation nr 12, som\r\nberör motion U636 yrkande 2, där vi menar att irans-\r\nka konvertiter inte bör återförvisas till Iran. Den\r\nhandlar just om detta. Det som vi i reservationen\r\nförklarar är grunderna till att vi anser att man inte bör\r\ngöra detta.</pre><pre>Anf.  186  TONE TINGSGÅRD (s) replik:\r\nFru talman! Jag behöver egentligen bara hänvisa\r\ntill det som jag sade nyss: Det tar sikte på asyllag-\r\nstiftningen.</pre><pre>Anf.  187  BERTIL PERSSON (m):\r\nFru talman! För oss är det viktigt att svenskt bi-\r\nstånd medverkar till utveckling av respekten för de\r\nmänskliga rättigheterna, alldeles speciellt i de länder\r\nsom vi har utvecklingssamarbete med. Vi bör därför\r\nnaturligtvis också ha aktuell information när vi beslu-\r\ntar om hur det svenska biståndet skall utformas under\r\ndet kommande året. Det är därför som vi envisas med\r\natt kräva den här rapporten. Kanske kan den medver-\r\nka till att, som Tone Tingsgård sade, ge ett bra under-\r\nlag som gör att ministrarna vågar sig hit och delta i\r\ndebatten om de mänskliga rättigheterna.\r\nFru talman! Jag vill framför allt ta upp frågan om\r\nTaiwan. Taiwan är ett av världens mest framgångsrika\r\nexempel på betydelsen av respekt för mänskliga rät-\r\ntigheter, demokrati och marknadsekonomi. Man har\r\npå mycket kort tid gått från fattigdom till ett relativt\r\nvälstånd. Man har haft ekonomiska framgångar, man\r\nhar genomfört demokratiska val och man har utveck-\r\nlat respekt för de mänskliga rättigheterna.\r\nDäremot kan Folkrepubliken Kina visserligen till-\r\nskrivas en betydande stabilitet, men där har man ett\r\nenpartisystem med förakt för de mänskliga rättighe-\r\nterna, förtryck av oliktänkande och begränsade eko-\r\nnomiska framsteg. Folkrepubliken Kina övertog 1971\r\nFN-platsen från Republiken Kina på Taiwan. Båda\r\nhävdar liksom Sverige ett-Kina-politiken men funge-\r\nrar i realiteten som två länder.\r\nVi är i utskottet alla överens om att den återför-\r\nening som vi så småningom förväntar oss måste vara\r\nett led i en demokratisk process under respekt för\r\nbåde demokrati och mänskliga rättigheter.\r\nSverige har ett omfattande utbyte med Taiwan.\r\nDet är en viktig handelspartner för oss, och vi har\r\nockså en rad inofficiella kontakter från både svensk\r\noch europeisk sida. I en rapport från Europaparlamen-\r\ntet framhåller man att Taiwan behöver en bättre repre-\r\nsentation i de internationella organisationer som han-\r\nterar ekonomi, miljö och utvecklingssamarbete. Man\r\nanser det också viktigt att Taiwan ges möjligheter att\r\ndelta i organ under FN:s generalförsamling.\r\nKina och Taiwan kommer under lång tid att leva\r\nbredvid varandra, och det är därför angeläget för oss\r\natt finna vägar att låta bådas röster höras i det inter-\r\nnationella samtalet och för att låta båda medverka i\r\ninternationella organisationer. I varje fall i APAC har\r\nvi en situation där båda är med och arbetar.\r\nJag tror att det är viktigt att Sverige och dess re-\r\ngering arbetar för att Taiwan får representation i flera\r\norgan. Det är viktigt att Taiwans åsikter kommer\r\nfram, bl.a. därför att dess representanter är demokra-\r\ntiskt valda men också därför att det ökar kontakterna\r\nmellan Kina och Taiwan och skapar bättre möjlighe-\r\nter för en fredlig samverkan och samlevnad mellan de\r\nbåda länderna.\r\nJag tror att Sverige har en viktig uppgift när det\r\ngäller att skapa en ökad representation för Taiwan i\r\ninternationella organisationer, både för Taiwans och\r\nför Kinas skull.</pre><pre>Anf.  188  MARIANNE ANDERSSON (c):\r\nFru talman! Mänskliga rättigheter kränks i många\r\nländer i världen. Yttrandefriheten är inskränkt, mi-\r\nnoriteter förtrycks, godtyckliga fängslanden och tortyr\r\nförekommer. Mänskliga rättigheter och demokrati är\r\nvarandras förutsättningar. Utan demokrati inga verk-\r\nliga mänskliga rättigheter, och utan mänskliga rättig-\r\nheter ingen fungerande demokrati. Även om vi också i\r\nSverige har problem, har Sverige som ett demokra-\r\ntiskt land ett stort ansvar för att verka för att stärka\r\nmänskliga rättigheter i hela världen, inte minst nu som\r\nmedlem av FN:s säkerhetsråd.\r\nDetta utförliga betänkande handlar om en lång rad\r\nländer. Tyvärr finns det ännu fler länder där mänskli-\r\nga rättigheter kränks och där människor förtrycks. Att\r\ninte alla dessa länder finns med i det här betänkandet\r\ninnebär inte att vi här i riksdagen inte bryr oss om\r\ndem. Jag kan som exempel nämna arbetet i riksdagens\r\nMR-grupp, som tar upp situationen på väldigt många\r\nhåll.\r\nJag vill till att börja med säga att jag står bakom\r\nalla de reservationer där Centern finns med och dess-\r\nutom också reservation nr 8 om Taiwans medlemskap\r\ni FN m.m. I övrigt yrkar jag naturligtvis bifall till\r\nbetänkandet.\r\nUtöver det som Helena Nilsson sagt här tidigare\r\nskall jag ta upp några frågor och även stryka under en\r\ndel.\r\nFör det första vill jag instämma i det som Helena\r\nNilsson och flera andra här har sagt om Iran. Jag\r\ntycker att det är viktigt att vi lyfter fram den frågan.\r\nJag är mycket glad för att det har bildats en MR-\r\ngrupp för Iran här i riksdagen. Jag kände inte till det\r\ntidigare, men det är mycket bra och positivt att så har\r\nskett.\r\nFör det andra vill jag uppehålla mig en stund vid\r\nTurkiet. Jag vågar säga att Turkiet är ett av de värsta\r\nländerna när det gäller kränkningar av de mänskliga\r\nrättigheterna. Det avspeglas i den långa rad av debat-\r\nter som har hållits här i riksdagen, senast en interpel-\r\nlationsdebatt den 28 januari. Interpellationen ställdes\r\nmot bakgrund av att det förflutit ett år sedan Turkiet\r\nkom med i EU:s tullunion och att ingen av utfästel-\r\nserna om förbättring hade infriats.\r\nUtskottet har nu behandlat flera motioner som be-\r\nskriver situationen och tar upp en lång rad krav på hur\r\nSverige kan agera nationellt och internationellt för att\r\nförmå Turkiet att leva upp till alla de utfästelser som\r\nlandet självt har gjort och alla de konventioner som\r\nbehandlar mänskliga rättigheter som man därifrån har\r\nskrivit på utan att följa dem.\r\nAllt detta finns mycket väl beskrivet i betänkan-\r\ndet. Det finns också en bra redogörelse för Sveriges\r\narbete både bilateralt och internationellt för att utöva\r\npåtryckningar på Turkiet. Det finns egentligen inga\r\ndelade meningar när det gäller synen på förtrycket av\r\nmänskliga rättigheter, särskilt för kurderna och andra\r\nminoriteter i Turkiet.\r\nDet är lätt att känna stor vanmakt inför det faktum,\r\nsom också konstaterats i betänkandet, att utvecklingen\r\ngår i fel riktning. Ändå får vi inte ge upp utan i stället\r\noförtröttligt fortsätta att sätta press på regeringen i\r\nTurkiet. Regeringen måste ändra sina lagar, som man\r\nlovade inför inträdet i tullunionen - och man måste\r\nleva upp till dem. Det handlar om yttrandefrihet,\r\norganisations- och demonstrationsfrihet. Antiterrorla-\r\ngarna måste förändras.\r\nDet är oacceptabelt med en lagstiftning som i\r\npraktiken ger polis och säkerhetsstyrkor oinskränkt\r\nmakt. Det är också oacceptabelt att ett land för krig\r\nmot sin egen befolkning, vilket sker och har skett\r\nlänge i sydöstra Turkiet. Det kriget har bara förlorare,\r\noch fred kan bara skapas med hjälp av dialog. Vi i\r\nSverige måste med alla till buds stående medel försö-\r\nka finna kanaler för att få till stånd en sådan dialog,\r\ndvs. någon form av medling och nedtrappning av\r\nkonflikten. Det är den största och allt övergripande\r\nfrågan.\r\nDet är också oerhört viktigt att inte frysa kontakter\r\noch stänga ute Turkiet från olika internationella fora,\r\nutan att fortsätta ha en dialog med den turkiska rege-\r\nringen.\r\nSamtidigt måste de demokratiska krafter som ändå\r\nfinns i Turkiet stödjas. Det är oerhört viktigt. Vi\r\nmåste fortsätta att stödja de frivilligorganisationer\r\nsom arbetar för mänskliga rättigheter, för yttrandefri-\r\nhet och för föreningsfrihet i landet. Det är oaccepta-\r\nbelt att ett land fängslar sina författare och parlamen-\r\ntariker, att tortyr och godtyckliga arresteringar fort-\r\ngår, att högt uppsatta tjänstemän är inblandade i ter-\r\nrorhandlingar.\r\nSverige måste nu fortsätta att med full kraft agera\r\npå alla nivåer, bilateralt och i alla internationella fora,\r\nför att få till stånd en ändring när det gäller situatio-\r\nnen i Turkiet.\r\nJag vet att en delegation från OSSE inom kort\r\nkommer att åka dit. Grupper från riksdagen har flera\r\ngånger besökt landet för att studera förhållandena och\r\nför att föra en dialog med regeringen. Vi måste fort-\r\nsätta med detta. Vi får inte låta någonting slå sig till\r\nro.\r\nSå vill jag säga några ord om Kashmir. Kashmirs\r\ntillhörighet har varit en stridsfråga mellan Indien och\r\nPakistan ända sedan 1947, och det har tagit sig ut-\r\ntryck i flera krig och däremellan pågående strider med\r\nbåde ord och vapen. Det är också en konflikt mellan\r\nolika religiösa grupper med flera blodiga upplopp.\r\nIndien använder våld och förtryck mot folket i\r\nKashmir. Utvecklingen i Pakistan och Indien i fråga\r\nom denna konflikt är oroande. Det finns flera tecken\r\npå att temperaturen höjs i konflikten. Jag menar att\r\ndet är oerhört viktigt att Sverige aktivt arbetar för att\r\npåverka parterna till en dialog för att kunna lösa\r\nkonflikten. Vi bör agera för att FN:s generalsekretera-\r\nre tar initiativ för en permanent lösning på konflikten\r\nså att befolkningen kan utöva sin rätt till självbe-\r\nstämmande. Detta är ett krav som finns med i en av\r\nmotionerna som Centern står bakom. Ingbritt Irham-\r\nmar har skrivit under motionen.\r\nSå till Kosova. Så sent som förra veckan hade vi\r\nen interpellationsdebatt i kammaren om det skärpta\r\nläget i provinsen Kosova - med tanke på de flyktingar\r\ndärifrån som riskerar att utvisas från Sverige. Grova\r\növergrepp och våldshandlingar rapporteras ständigt.\r\nMotsättningarna mellan befolkningsgrupperna har\r\nökat. Beslutet om att åter öppna albanskspråkiga\r\nskolor i Kosovo har inte genomförts. Våldet har trap-\r\npats upp. Det finns inte mycket som pekar på att\r\nmänskliga rättigheter i Kosovo kommer att vara en\r\nprioriterad fråga för den opposition som med en viss\r\nframgång har kämpat mot den nuvarande regimen i\r\nFörbundsrepubliken Jugoslavien.\r\nVi har från Centerpartiets sida påpekat att det är\r\noerhört angeläget att inte glömma Kosovo med tanke\r\npå allt annat som händer i detta område. På något sätt\r\nhar Kosovo sjunkit tillbaka, och det är Bosnien som\r\nhar fått den stora uppmärksamheten - med all rätt i\r\noch för sig. Men vi får inte glömma Kosovo.\r\nI den flerpartimotion som behandlas i betänkandet\r\nkrävs att Sverige skall agera för att återge Kosovo den\r\nautonomi som landet berövades 1989 och för att få till\r\nstånd en dialog mellan Serbien och kosovoalbanerna.\r\nHela området befinner sig i ett känsligt läge, och det\r\när oerhört viktigt att Sverige agerar med full kraft i\r\nOSSE, EU och FN för att ge människorna i provinsen\r\nKosovo möjlighet att leva i fred, att få tala sitt språk\r\noch att återfå den autonomi man hade tidigare.\r\nTill slut vill jag säga någonting om barns mänskli-\r\nga rättigheter. Jag vill vända mig till Ingrid Näslund.\r\nJag rekommenderar henne att läsa betänkandet från\r\nBarnpornografiutredningen. Det finns absolut ingen\r\ngrund för de påståenden hon framförde här nyss.\r\nTvärtom! Jag deltog i utredningen, och vi föreslog\r\nförbud mot all befattning med barnpornografi och\r\nagerade för metoder för effektiv bekämpning av den\r\nfruktansvärda företeelse som pornografi är.</pre><pre>Anf.  189  ANDRE VICE TALMANNEN:\r\nDen tidigare talaren har blivit avklubbad på den\r\ndelen.</pre><pre>Anf.  190  MARIANNE ANDERSSON (c):\r\nFru talman! Det var ändå sagt i kammaren.\r\nFru talman! Kampen för mänskliga rättigheter\r\nskall naturligtvis föras mellan länder på olika sätt.\r\nMen den måste också föras av alla personligen i vår\r\nnärmaste omgivning. Den gyllene regeln finns i de\r\nflesta religioner, och den är en mycket god levnadsre-\r\ngel.\r\nMänskliga rättigheter handlar ytterst om hur vi\r\nsom människor bemöter varandra.</pre><pre>Anf.  191  LENNART ROHDIN (fp):\r\nFru talman! Respekten och värnet för mänskliga\r\nrättigheter och demokrati måste vara den främsta\r\nprioriteten i svensk utrikespolitik. Det brukar vi åt-\r\nminstone verbalt vara överens om i Sveriges riksdag.\r\nDet ämne vi behandlar i dag är vad jag tidigare\r\nhar kallat det årliga uppsamlingsheatet, då man med\r\nlitet hjälp av ett skohorn pressar in en lång rad frågor\r\nsom har litet med varandra att göra - i en del fall inte\r\nens har med mänskliga rättigheter att göra. Men det är\r\nväl för att de inte passar in någon annanstans i utskot-\r\ntets hantering.\r\nI och för sig skulle betänkandet lika gärna kunna\r\nheta Demokrati m.m. Men när man sedan följer upp\r\nvad utskottsmajoriteten skriver förstår man ju att den\r\ntiteln skulle vara ännu mera missvisande.\r\nVi hade en debatt för några veckor sedan där vi\r\nbl.a. från Folkpartiets sida argumenterade för ett\r\nsjälvständigt demokratirekvisit när det gäller vape-\r\nnexport. Det hävdades då från utskottsmajoritetens\r\nsida att det behövs inte. För detta skall vägas mot en\r\nlång rad andra aspekter. Det är väl det som utskotts-\r\nmajoritetens betänkande ger uttryck för nu. Det är en\r\nlång rad andra aspekter som också skall vägas in. Jag\r\ntror att det var utskottsmajoritetens talesman som\r\nanvände ordet pragmatisk tidigare i debatten.\r\nFru talman! I debatten för en månad sedan var det fem\r\npartier som mycket klart uttalade att utvecklingen när\r\ndet gäller mänskliga rättigheter och demokrati i Indo-\r\nnesien går åt fel håll i förhållande till den kritik som\r\nutskottet många gånger tidigare har uttalat. Då sade\r\nden socialdemokratiske talesmannen för utskottsma-\r\njoriteten Nils T Svensson att vi skulle vänta med\r\ndenna fråga tills MR-betänkandet skulle behandlas.\r\nDet gör vi i dag. Nu är betänkandet här. Vad säger\r\nutskottsmajoriteten? Vad säger Socialdemokraterna?\r\nVad säger man om det alltmer ökande förtrycket och\r\növergreppen mot oppositionen inför de kommande\r\nparlamentsvalen i maj? Ingenting. Vad säger Tone\r\nTingsgård? Vad säger Inger Koch? Nu är vi där. Det\r\när nu vi skall diskutera detta. Finns det någon anled-\r\nning till att Clintonadministrationen den senaste tiden\r\ni praktiken har infört ett vapenembargo mot Indonesi-\r\nen? Manar det till någon slags eftertanke?\r\nFru talman! Nu skall jag tala litet om det forna Ju-\r\ngoslavien. Under hösten har en rad övergrepp mot\r\noberoende medier ägt rum i Kroatien. Så har också\r\nskett i Serbien. Kommunalvalen i Zagreb i oktober\r\n1995 fick aldrig slå igenom demokratiskt på grund av\r\npresident Tudjmans obstruktioner. I flera månader\r\nförsökte president Milosevic göra samma sak efter\r\nkommunalvalen i november i Belgrad och 14 andra\r\nstadsfullmäktige där den serbiska oppositionen vann.\r\nTill slut blev det ändå en välkommen seger för demo-\r\nkratin.\r\nI Mostar har bosnienkroater stängt staden för åter-\r\nvändande, slängt ut dem som försökt ta sig in och\r\nslängt ut dem som försökt hålla sig kvar. Vi vet alla\r\natt detta sker med Zagrebs goda minne. Inte ett ord\r\nom detta sägs i utskottets betänkande. Utrikesutskottet\r\nsäger ingenting. Vad är det för hänsyn man tar? Är\r\ndet hänsyn till tidigare tystnad inför folkmordet i\r\nBosnien? Är det hänsyn till Carl Bildts uppdrag?\r\nAnsträngningarna är stora i många av Västeuropas\r\nflyktingmottagarländer för att få de bosniska flykting-\r\narna att återvända. Men de står inte i någon som helst\r\nproportion till bristen på kraftfullt agerande i Bosnien\r\nför att göra det möjligt för flyktingar att återvända.\r\nJag yrkar i det sammanhanget bifall till reservation 14\r\ni betänkandet.\r\nSå vill jag , fru talman, gå över till den kinesiska\r\ndelen av världen. Jag hade inte tänkt lägga till någon-\r\nting utöver det som Håkan Holmberg sade tidigare om\r\nHongkong, men eftersom Tone Tingsgård hänvisade\r\ntill vad utskottsmajoriteten säger i betänkandet, att\r\nman förutsätter att Kina respekterar sina åtaganden,\r\nmåste jag ta upp det här. Det är ju precis det som är\r\nproblemet. Kinas åtaganden är den överenskommelse\r\nman slöt med Storbritannien 1984. Det är med hän-\r\nvisning till den som Kina, formellt ganska logiskt,\r\nanser sig ha rätt att rulla tillbaka 13 års demokratisk\r\nutveckling i Hongkong. Man lever upp till sina åta-\r\nganden, förvisso. Men det kan väl aldrig vara accep-\r\ntabelt för ett demokratiskt parlament någon annan-\r\nstans i världen? Vad säger utskottsmajoritetens före-\r\nträdare? Är detta rimligt? Vad säger Tone Tingsgård?\r\nBertil Persson är inte här, så jag ställer samma fråga\r\ntill Inger Koch. Jag ställer den också till Helena Nils-\r\nson och Eva Zetterberg.\r\nSlutligen, fru talman, vill jag ta upp Taiwan. Ge-\r\nnom resolutionen 27:58 1971 ersattes Taiwan av\r\nFolkrepubliken Kina som medlem i FN och som per-\r\nmanent medlem i FN:s säkerhetsråd. Under de 52 år\r\nsom FN har funnits, har Kina i 26 år representerats av\r\nregimen i Taipei. I 26 år därefter har Kina represente-\r\nrats av regimen i Peking. Jag kan hålla med om att det\r\nförvisso var en anakronism att det kinesiska folket\r\n1971 representerades av Chiang Kai-sheks regim på\r\nTaipei. Men att det demokratiska Taiwan, ett land\r\nmed över 20 miljoner människor, inte är representerat\r\ni FN 1997, är ett övergrepp.\r\nUtskottsmajoriteten säger, liksom den moderata\r\nmotionen 7, att ett-Kina-politiken består. Vad är inne-\r\nbörden av det? Det kinesiska folket har givetvis rätt\r\natt återförenas närhelst det så önskar i demokratiska\r\noch fria former. Men att respektera den rätten kan väl\r\ninte vara något skäl att stänga det demokratiska\r\nTaiwan ute från internationell representation? Presi-\r\ndentvalen i Taiwan i mars 1996, för ett år sedan, var\r\nden slutliga bekräftelsen på att Taiwan är en av de få\r\nfullvärdiga demokratierna i Asien. Det är ett nytt läge\r\njämfört med 1971.\r\nVad innebär ett-Kina-politiken? Tyskland var de-\r\nlat. Korea är delat. Men inte har det inneburit någon\r\nett-Tyskland-politik eller ett-Korea-politik med inne-\r\nbörden att bara en av de två delarna haft rätt till inter-\r\nnationell representation? Varför en ett-Kina-politik\r\nsom utestänger den demokratiska delen av Kina? Är\r\ndet bara styrkeförhållandet mellan de två delarna som\r\navgör?\r\nUnder apartheidregimens tid i Sydafrika, fanns det\r\nmånga som kritiserade att apartheidregimen fick vara\r\nkvar i FN. Många av oss, både i Sverige och ute i\r\nvärlden, hävdade dock universalitetsprincipen. Länder\r\nskall vara representerade i FN. Därför menar jag att\r\nSverige inte bara bör konstatera att andra länder har\r\ntagit initiativ som misslyckats i FN för att föra upp\r\nfrågan om Taiwans ställning på generalförsamlingens\r\ndagordning. Sverige bör i stället aktivt medverka i\r\narbetet.\r\nÄr det, Tone Tingsgård och Inger Koch, jag ställer\r\nfrågan till henne eftersom jag fortfarande inte ser\r\nBertil Persson här i kammaren, bara hänsyn till att det\r\nhär rör sig om en av världens stormakter och en av de\r\nmest blomstrande exportmarknaderna för svensk\r\nexportindustri, som gör att vi ställer en löftesrik de-\r\nmokrati utanför världssamfundet? Det kan väl inte\r\nvara så att man tolkar vårt deltagande i EU:s gemen-\r\nsamma utrikes- och säkerhetspolitik som ett krav på\r\natt ligga lågt bara för att det kanske finns andra upp-\r\nfattningar i de här frågorna inom EU? Det har i alla\r\nfall aldrig varit Folkpartiets politik när det gäller vår\r\nmedverkan i EU.\r\nVilka är de folkrättsliga följderna av den ett-Kina-\r\npolitik som utskottsmajoriteten och den moderata\r\nreservationen hänger fast sitt resonemang kring? Kan\r\nföreträdarna för de här partierna svara på det?</pre><pre>Anf.  192  TONE TINGSGÅRD (s) replik:\r\nFru talman! Först vill jag ta upp Indonesien. Där\r\nvill jag hänvisa till utskottsbetänkandets s. 39 och de\r\nmycket kritiska synpunkter där som ett enigt utskott\r\nstår bakom. Lennart Rohdin talade om att det i debat-\r\nten för en månad sedan var fem partier som var över-\r\nens om den kritiska synen på Indonesien. Då kan jag\r\nglädja Lennart Rohdin med att det här är sju partier\r\nsom är överens. Att vi sedan har olika uppfattningar i\r\nett par av de yrkanden som förts fram, minskar inte på\r\nnågot sätt kritiken.\r\nLennart Rohdin uppehöll sig sedan vid Taiwan\r\noch den s.k. ett-Kina-politiken. I det här betänkandet\r\nyttrar sig utskottet mycket kritiskt om Kina och\r\nmycket positivt om Taiwan. Då hamnar vi på nytt i en\r\nsådan där situation där man faktiskt måste väga litet\r\ngrand. Det är ju inte alltid säkert att man skall företa\r\nen aktion. Man kanske måste överväga vilka utsikter\r\nden har att lyckas. Det är inte givet att ytterligare ett\r\nmisslyckande att föra upp Taiwan på dagordningen\r\nskulle gynna Taiwan. Där står utskottsmajoriteten i\r\ndag, tror jag.</pre><pre>Anf.  193  LENNART ROHDIN (fp) replik:\r\nFru talman! Utrikesutskottet har under många år\r\nvarit överens om kritiken av situationen i Indonesien\r\noch på Östra Timor. Vad utskottet konstaterade för en\r\nmånad sedan när det gäller vapenexporten, är att\r\nutvecklingen det senaste året påtagligt har gått åt fel\r\nhåll. Av det drog vi slutsatsen att man inte bara kan\r\nfortsätta att vara lika kritisk som tidigare, utan att man\r\ndå också måste dra konsekvenser av detta, exempelvis\r\nnär det gäller svensk vapenexport till Indonesien.\r\nDetta var inte utskottsmajoriteten överens om, efter-\r\nsom man uppenbarligen inte var beredd att tillstå att\r\nutvecklingen har förvärrats. Det har man inte kunnat\r\nsträcka sig till i det här betänkandet heller. Då hänvi-\r\nsade man ju till att det var nu vi mer utförligt skulle\r\nkoncentrera oss på situationen i Indonesien.\r\nNär det gäller Taiwan undrar jag fortfarande. Jag\r\nförväntar mig inte att det skall komma något svar på\r\nfrågan om de folkrättsliga konsekvenserna av att\r\nhänvisa till en ett-Kina-politik, för det finns det natur-\r\nligtvis inte rent folkrättsligt. Det är en hemmagjord\r\nuppfinning - låt var att många andra länder också\r\nanvänder sig av den för att ta sig ur en krånglig situa-\r\ntion. Om man jämför med situationen i det delade\r\nTyskland och det delade Korea, ser man att vi hante-\r\nrar Kinafrågan annorlunda. Det finns ingen annan\r\nförklaring än att det rör sig om två olika storheter rent\r\nstyrkemässigt. Det är det som ligger bakom agerandet\r\nhär.</pre><pre>Anf.  194  TONE TINGSGÅRD (s) replik:\r\nFru talman! Om Lennart Rohdin hade förhopp-\r\nningar om att utskottsmajoriteten i det här betänkan-\r\ndet skulle ta upp och diskutera frågan om vapenex-\r\nport, förstår jag att han blir besviken. Det har aldrig\r\nvarit avsikten att göra det. Däremot är det naturligtvis\r\navsikten att genom det betänkande vi diskuterar i dag\r\nge viktiga signaler till de organ som beslutar om va-\r\npenexporten, och som dessutom har att ta hänsyn till\r\nkriteriet mänskliga rättigheter.\r\nJag förstår att Lennart Rohdin inte riktigt vill ta till\r\nsig det här med Taiwan. Men jag tycker kanske ändå\r\natt det han hävdar här är exempel på oppositionell\r\növerbudspolitik, där man inte alls behöver väga in det\r\nmöjliga resultatet av sitt agerande. Det har vi gjort.\r\nDet finns än så länge bara ett tjugotal länder som har\r\nerkänt Taiwan, och det är enligt vår bedömning inte\r\nläge att göra ytterligare ansträngningar i det fallet.</pre><pre>Anf.  195  LENNART ROHDIN (fp) replik:\r\nFru talman! Det är förvisso så att vi inte diskuterar\r\nvapenexport den här gången. Men när vi diskuterade\r\nvapenexporten menade vi från de fem partierna - mot\r\nbakgrund av att Sverige, även ganska nyligen, har\r\nexporterat vapen till Indonesien - att man borde påta-\r\nla att situationen nu har förvärrats och att det därför\r\nfinns anledning att ompröva frågan. Då menade ut-\r\nskottsmajoriteten: Vi skall inte konstatera att situatio-\r\nnen har förvärrats när vi diskuterar vapenexporten.\r\nDet skall vi göra när vi diskuterar mänskliga rättighe-\r\nter.\r\nMen när vi nu läser utskottsmajoritetens betän-\r\nkandetext ser vi att majoriteten inte kan förmå sig att\r\nkonstatera att situationen har blivit värre. Därmed ger\r\nvi inga nya signaler till de myndigheter som Tone\r\nTingsgård hänvisar till.\r\nI mitt anförande uppehöll jag mig vid att situatio-\r\nnen successivt har förändrats när det gäller ett-Kina-\r\npolitiken. Kina är fortsatt en diktatur. Jag gläder mig\r\nmycket åt den kritik som utrikesministern drog på sig\r\nnere i Genève för sin kritik av situationen i Kina. Men\r\nTaiwan, som var en diktatur och vars regim i många\r\navseenden var en ockupationsmakt fortfarande 1971,\r\när i dag en demokrati med förankring i hela folket på\r\nTaiwan. Det kan inte vara rimligt att landet stängs ute\r\nmed hänvisning till en ett-Kina-politik eller, som\r\nTone Tingsgård antyder, för att man faller till föga för\r\ndet maktspråk som regimen i Peking talar.\r\nAtt vara FN-observatör i olika sammanhang har\r\ntill och med varit möjligt för organisationer och rörel-\r\nser som inte ens är stater eller som inte ens är erkän-\r\nda. Jag tänker på den palestinska rörelsen och på\r\nANC. Taiwan är en demokratisk stat med över 20\r\nmiljoner invånare.</pre><pre>Anf.  196  INGER KOCH (m) replik:\r\nFru talman! Lennart Rohdin frågade vad vi mena-\r\nde med ett-Kina-politiken, och det skall jag gärna\r\nförklara.\r\nDe kontakter vi har och sedan länge har haft bland\r\nregeringsföreträdarna i Taiwan hävdar att de inte vill\r\nbli ett självständigt land. De tillhör fortfarande Kina\r\npå ett sätt, och man hoppas få en återförening med\r\nKina. Men då skall det vara två demokratiska parter\r\nsom återförenas. Till dess vill man bara separera. Att\r\nbli en egen nation har man faktiskt inte talat om, och\r\ndet har man poängterat vid många olika tillfällen.\r\nJag gläder mig åt den utveckling vi har sett på\r\nTaiwan, det vet Lennart Rohdin sedan tidigare. Sedan\r\nönskar jag att Lennart Rohdin läste vidare i vår reser-\r\nvation. Där står det tydligt att vi tycker att det är vik-\r\ntigt att Taiwan får en bättre representation i alla inter-\r\nnationella organisationer. Vi skriver också att FN bör\r\nutreda möjligheterna att tillsätta en arbetsgrupp för att\r\nstudera hur Taiwan skall kunna delta i aktiviteter\r\ngenomförda av organ som lyder under FN:s general-\r\nförsamling. Vi vill inte alls utesluta dem från någon\r\ngemenskap. Tvärtom pekar vi på många möjligheter\r\natt få med dem i ett internationellt samarbete.</pre><pre>Anf.  197  LENNART ROHDIN (fp) replik:\r\nFru talman! Vid ett besök på Taiwan för ett par\r\nveckor sedan hade jag tillfälle att tala med en lång rad\r\nofficiella företrädare för Taiwan, inklusive dess utri-\r\nkesminister. Det är riktigt att den nuvarande demo-\r\nkratiska regeringen förespråkar ett demokratiskt, fritt,\r\nåterförenat Kina. Men samma regering förespråkar att\r\nTaiwan får internationell representation i internatio-\r\nnella sammanhang, i avvaktan på att det tillfället infal-\r\nler någon gång när det är möjligt för Kinas folk att\r\nunder demokratiska fria former återförenas.\r\nDet är inte konstigt, eftersom det är precis så det\r\nvar med Tyskland. Förbundsrepubliken Tyskland\r\nhävdade under alla år att Tyskland skulle återförenas.\r\nDDR var inte en legitim företrädare för det tyska\r\nfolket ens i Östtyskland, men man motsatte sig inte\r\ntanken på representation för landets två delar i FN, i\r\navvaktan på att den tiden kom då det var möjligt att\r\nåterförenas under demokratiska och fria former.\r\nDet är därför jag ställde frågan: Varför hänvisar\r\nbåde utskottsmajoriteten och moderaterna i sin reser-\r\nvation till ett-Kina-politiken som ett hinder för att gå\r\ntillräckligt långt just i det här fallet? Det motsvarar\r\ninte den taiwanesiska regeringens uppfattning om\r\nvilka begränsningar ett-Kina-politiken innebär när det\r\ngäller internationell representation.\r\nDen andra frågan, Inger Koch: Har läget på Indo-\r\nnesien förvärrats det senaste året?</pre><pre>Anf.  198  INGER KOCH (m) replik:\r\nFru talman! Jag tycker inte att vi skall strida mer\r\nom ordet ett-Kina. Lennart Rohdin har ju precis talat\r\nom hur man från de styrandes sida ser på den här\r\nfrågan i Taiwan. Vi har också studerat det här. Vi har\r\nsedan länge goda förbindelser där. Och vi föreslår ju\r\nprecis det Lennart Rohdin säger, nämligen att de skall\r\nfå en representation i internationella organ! Hur det\r\nskall ske föreslår vi att FN skall utreda. Man har det\r\nredan i t.ex. Apac, där både Kina och Taiwan finns\r\nrepresenterade.\r\nVi föreslår ungefär samma saker - det är bara det\r\natt Folkpartiet som ett första steg vill ha Taiwan som\r\nen observatör i FN. Vi är rädda för att det stannar där,\r\nom man tar det steget. Vi vill har en bredare och mer\r\nallsidig representation i olika organ.\r\nUtvecklingen i Indonesien kan vi beklaga. Det är\r\ninte en bra utveckling. Mänskliga rättigheter kränks\r\noch läget förvärras. Det är vi helt eniga om. Detta är\r\nju också under behandling i FN:s kommission för\r\nmänskliga rättigheter. Indonesien har sedan många år\r\ntillbaka varit en fråga som behandlats där.\r\nVapenexporten är det andra som hanterar, så jag\r\ndiskuterar inte den här nu. Det är andra organ som tar\r\nställning till vapenexporten. Men visst har läget för-\r\nändrats och förvärrats i Indonesien.</pre><pre>Anf.  199  LENNART ROHDIN (fp) replik:\r\nFru talman! Jag tackar Inger Koch för det senare\r\nuttalandet, att läget har förvärrats. Nu är det bara\r\nregeringspartiet som inte vill uttrycka de orden.\r\nJag tycker det som Inger Koch utvecklar här är\r\nbra, eftersom det visar på att vi har en något mer\r\ngemensam syn i dessa frågor än man kanske kan få\r\nintryck av när man läser den moderata reservationen.\r\nDär hänvisar man till principen om ett Kina. Detta\r\nmåste respekteras, skriver man, och Sverige följer\r\ndärför i olika sammanhang den s.k. ett-Kina-politiken.\r\nDet man har gjort är att man inte medverkat till att ge\r\nTaiwan möjlighet till internationell representation ens\r\nmed observatörsstatus.</pre><pre>Anf.  200  BENGT HURTIG (v):\r\nFru talman! På s. 48 i betänkande, under avsnittet\r\nom Turkiet, står det att utskottet noterar att korruption\r\noch rättsröta har fortsatt att prägla det politiska livet.\r\nDet är så sant som det är sagt. I betänkandet finns en\r\nstor enighet mellan alla partier i beskrivningen av\r\nTurkiet. Det finns små skillnader, som bl.a. från vårt\r\npartis sida uttryckts i en särskild meningsyttring. Det\r\ngäller synen på den väpnade konflikten i Turkiet.\r\nJag skall bara fylla på litet grand, och exemplifiera\r\ndet som sägs i betänkandet om rättsröta och korrup-\r\ntion för att ge kammaren ytterligare kött på benen i de\r\nhär sammanhangen.\r\nDen 3 november 1996 inträffade en allvarlig bil-\r\nolycka i en liten by där tre personer omkom och en\r\nblev svårt skadad. Han som körde bilen var rektor för\r\nIstanbuls polisskola - en man som varit en av idégi-\r\nvarna bakom den specialpolisstyrka som särskilt inrik-\r\ntat sig på att bekämpa kurdiska separatister. Han var\r\nockså en nära medarbetare till inrikesminister Agar. I\r\nbilen satt också en kurdisk klanledare som även sitter\r\ni parlamentet för Tansu Cillers parti. I bilen satt också\r\nen turkisk före detta skönhetsdrottning. Det märkliga\r\nvar att i bilen också satt en känd yrkesmördare som i\r\n18 år varit efterlyst av Interpol. På 70-talet var han\r\nordförande i fascistpartiets ungdomsrörelse, och an-\r\nsvarig för tortyr, mord och knarkhandel. Han har bl.a.\r\nvarit inblandad i förberedelserna för mordförsöket på\r\npåven. Denne yrkesmördare hade ett diplomatpass\r\nmed falskt namn på sig som var utfärdat av inrikes-\r\nminister Agar. Han hade också, i falskt namn, en\r\nvapenlicens som också var underskriven av inrikes-\r\nministern.\r\nDetta exempel har lett till en omfattande debatt i\r\nturkiska massmedier, där man kan läsa mycket starka\r\nbeskrivningar av den egna staten. Det kan t.ex. stå att\r\nden turkiska staten stinker och är rutten, att det är en\r\nkriminell stat, att man står upp till halsen i smuts osv.\r\nDet är alltså en mycket omfattande självkritik som\r\npågår i massmedierna och som också utlöst aktioner\r\noch demonstrationer av olika slag bland befolkningen.\r\nDetta kanske kan medföra att vi kan se hoppfullt på\r\nutvecklingen, och att regeringen steg för steg tvingas\r\natt införa åtgärder.\r\nInrikesminister Agar hade också ett ansvar för åt-\r\ngärder när det gäller situationen i fängelserna i fjol\r\nvåras. Dessa ledde till att fångar i hundratal inledde\r\nprotester, som sedan övergick i hungerstrejker och\r\ns.k. dödsfasta, där 13 personer så småningom dog i\r\nsomras. De svälte sig helt enkelt till döds i protest. De\r\nnya reglerna skulle innebära att fångarna skulle få\r\nsvårigheter att försvara sig i domstolarna - de flesta\r\nfångarna var häktade.\r\nDe här spända förhållandena i fängelserna ledde\r\nockså till en incident i fängelset i Diyarbakir, som är\r\ntotalt överbefolkat. Fängelsevakterna och polisen gick\r\ni slutet av september till attack och bearbetade, eller\r\nhelt enkelt slog ihjäl, ett tiotal fångar samt gav totalt\r\nett trettiotal ordentligt med stryk. Även detta har na-\r\nturligtvis väckt stor uppmärksamhet, som har lett till\r\natt regeringen måste försöka ta itu med rötan inom\r\nfängelseväsendet.\r\nUnder 1996 spred sig en pessimism, vars konsek-\r\nvenser ändå har blivit att man kan känna en viss op-\r\ntimism. Vi i Vänsterpartiet avvisade tullunionen med\r\nEU med hänvisning till just bristen på mänskliga\r\nrättigheter. Mycket av argumentationen har visat att vi\r\nfick rätt - det blev inte bättre, utan sämre. Men nu är\r\nvi där, och vi i Vänsterpartiet menar att dialogen med\r\nTurkiet måste fortsätta. Den är ett stöd för den in-\r\nhemska opinionen och för dem som agerar för demo-\r\nkrati och mänskliga rättigheter. Unionen har faktiskt\r\nförbundit sig att uppta förhandlingar om medlemskap\r\nmed Turkiet. Detta skall användas som ett tryck på\r\nregeringen att införa en normal demokrati och\r\nmänskliga rättigheter. Vi menar inte att man kan avvi-\r\nsa ansökan om medlemskap på grund av att Turkiet\r\ninte i sin helhet är ett europeiskt land. En del av lan-\r\ndet tillhör faktiskt Europa. Ett nära samarbete i fram-\r\ntiden har ju också förordats. Men trycket på landet\r\noch stödet till den inhemska opinionen måste öka.\r\nJag vill varna för den tanke som förts fram från\r\nturkisk sida att om man bara kan ta knäcken på PKK\r\nkommer man att kunna lösa problemen med de\r\nmänskliga rättigheterna. Men det var faktiskt under\r\njuntaperioden, dvs. innan PKK tog upp den väpnade\r\nkampen i Turkiet 1984, som de mest omfattande\r\nbrotten mot mänskliga rättigheter förekom. 100 000-\r\ntals människor torterades i fängelserna och förföljel-\r\nserna nådde ofattbara nivåer. Det var detta som var\r\norsaken till att man en gång i världen fattade beslutet\r\natt inleda det väpnade uppror som nu har lett till så\r\nmycket lidande och förtryck i Turkiet.\r\nJag yrkar bifall till utskottets hemställan i betän-\r\nkandet när det gäller avsnittet om Turkiet, och jag står\r\ngivetvis bakom Vänsterpartiets reservationer i övriga\r\navsnitt.</pre><pre>Anf.  201  RAGNHILD POHANKA (mp):\r\nFru talman! Jag skulle ha yrkat bifall till reserva-\r\ntion 12, men det är redan gjort av Ingrid Näslund. Vi\r\nkommer att stödja den vid en eventuell votering.\r\nFru talman! Jag skall börja mitt anförande med ett\r\ncitat av Dalai lama:\r\n\"För att möta vår tids utmaningar anser jag att\r\nmänniskor måste utveckla en större känsla av univer-\r\nsellt ansvar. Var och en av oss måste lära sig att inte\r\nenbart arbeta för sitt eget, familjens eller nationens\r\nbästa utan för hela mänsklighetens bästa. Universellt\r\nansvar är den verkliga nyckeln till mänsklig överlev-\r\nnad. Det är den bästa grunden för världsfred, för den\r\nrättvisa användningen av naturresurserna och genom\r\nomtanke om framtidens generationer - en omvårdnad\r\nom alla aspekter av vår miljö.\"\r\nDen här debatten handlar just om universellt an-\r\nsvar och ansvar för framtiden. Först när människor\r\nhar sina basbehov tryggade och åtnjuter mänskliga\r\nrättigheter kan de verkligen sätta in sin kraft på rättvi-\r\nsa och för framtidens generationer. Vi ser hur för-\r\ntryckta folk inte klarat av sin nya frihet - i alla fall\r\ninte till en början - och hur de vänder sig mot varand-\r\nra i inbördeskrig och våldshandlingar.\r\nJag skall bara tala om ett fåtal länder, då Bodil\r\nFrancke Ohlsson talat övergripande om MR för Mil-\r\njöpartiets räkning. Jag skall börja med Tibet.\r\nInvasionen och annekteringen av Tibet 1949-1951\r\noch den icke-våldsprincip som tibetanerna har fört sin\r\nkamp mot övermakten med står i särklass. Den kine-\r\nsiska regeringen hävdar att det s.k. sjuttonpunktsavta-\r\nlet för Tibets fredliga befrielse - vilket underteckna-\r\ndes 1951 efter den lilla tibetanska arméns nederlag -\r\nvisar att tibetanerna inte bara gick med på att invade-\r\nras av Kina utan att de t.o.m. inbjudit Kinas kommu-\r\nnistiska trupper att befria Tibet. Fakta visar dock att\r\nden tibetanska regeringen tvingats att godkänna detta\r\ndokument som formulerats av Kina och som påtving-\r\nats de tibetanska förhandlarna under hot om total\r\nmilitär erövring.\r\nSvält och hunger var okända fenomen fram till in-\r\nvasionen 1949-1951 men bl.a. därför att så många\r\nkineser nu bor i Tibet har svälten gjort sitt insteg.\r\nTibet har naturligtvis sina begränsningar när det gäller\r\natt föda en växande befolkning, därför är svälten nu\r\nen del av livet i den tibetanska vardagen. När jag var i\r\nLhasa och vi åt ute stod magra och smutsiga små\r\ntibetanska barn och tiggde om resterna.\r\nFörtrycket i Tibet har gått i vågor. Minst 1,2 mil-\r\njoner människor av inalles 6 beräknas ha dött på\r\ngrund av ockupationen, förtryck, svält, våld och direk-\r\nta massakrer under åren 1951-1979. Kolonialismen i\r\nalla dess former måste stoppas vare sig de skyldiga är\r\nländer i eller utanför Europa. Det påpekas också av ett\r\nflertal länder, bl.a. Malaysia och Irland, i samband\r\nmed FN:s generalförsamlings debatter rörande Tibet-\r\nfrågan.\r\nTibet är i dag, trots över 40 års kinesisk ockupa-\r\ntion, fortfarande en självständig stat som blivit utsatt\r\nför illegal ockupation. Detta har erkänts av ett flertal\r\nländer, bl.a. av USA och Australien så sent som 1992.\r\nDet tibetanska folket är i dag ett mycket bra exempel\r\npå ett folk med rätt till självbestämmande. Det har en\r\nexilregering. Det har hela tiden gjort motstånd. Det\r\nhade några internationella förbindelser före ockupa-\r\ntionen, men det förde en isolationistisk politik, och\r\ndet behöver vi ju inte försvara.\r\nDalai Lama har uppmanat Kina att gå med på att\r\nen internationellt övervakad folkomröstning hålls i\r\nTibet. Det skulle ge tibetanerna möjlighet att i enlig-\r\nhet med sina rättigheter uttrycka sina önskemål med\r\nhjälp av demokratiska medel. Detta har Kina hittills\r\nvägrat att gå med på.\r\nÅr 1991 antog FN:s underkommission för före-\r\nbyggande av diskriminering och skydd av minoriteter\r\nen resolution om situationen i Tibet. Den riktade\r\nuppmärksamheten mot de brott mot de mänskliga\r\nrättigheterna och den fundamentala friheten i Tibet\r\nsom hotar det tibetanska folkets utpräglade kulturella,\r\nreligiösa och nationella identitet. Mänskliga rättighe-\r\nter existerar knappt för tibetanerna.\r\nHär i Sverige anser Miljöpartiet att ett seminarium\r\nom Tibetfrågan skulle anordnas med en inbjudan till\r\nDalai Lama att delta i eller leda seminariet.\r\nFru talman! Buddismen är långt mer än en religiös\r\ntro för tibetanerna. Den omsluter hela deras kultur och\r\ncivilisation och utgör själva kärnan i deras existens.\r\nAv alla band som förenar tibetanerna som ett folk och\r\nen nation är religionen utan tvivel det starkaste. Tibets\r\nreligion och nationella identitet är helt enkelt en och\r\nsamma sak.\r\nKloster, tempel och eremitboningar stod att finna i\r\nvarje stad och by över hela Tibet. År 1959 fanns det\r\ntotalt 6 259 kloster och tempel vilka beboddes av över\r\nen halv miljon munkar och nunnor. Sedan raserades\r\neller skadades alla utom sju stycken. Förtrycket är\r\nofattbart med tvångssteriliseringar, husrannsakningar,\r\nfängslanden och direkta konfiskationer av tibetaner-\r\nnas egendom, rivningar av hus m.m. Tibetfrågan bör\r\nåterigen komma upp på FN:s bord trots Kinas protes-\r\nter.\r\nDet är allmänt känt vad som hände Panchen Lama\r\nsom Dalai Lama utsåg. Han kidnappades med sin\r\nfamilj av kineserna som själva utsåg en tibetansk\r\nefterföljare från en mot överheten lydig tibetansk\r\nfamilj. Detta är mycket allvarligt. Det hotar också\r\nframtiden för sammanhållningen i Tibet.\r\nSedan pågår det en hjärntvätt i Tibet. I tre timmar\r\nom dagen under flera månader får man en information\r\noch upplysning om Kina i olika kloster. Efter den\r\nskall man skriva under att man bl.a. tar avstånd från\r\nDalai Lama. Detta har orsakat en ny flyktvåg av mun-\r\nkar och nunnor över bergen ned till Indien. Ibland\r\nlyckas de, ibland inte. De som inte lyckas hamnar i\r\nfängelse som samvetsfångar med allt vad det innebär.\r\nJag skall nu övergå till att tala litet om Iran. Am-\r\nnesty säger att dödsstraffen fördubblats i Iran, och det\r\nkan vara mycket högre siffror än så eftersom många\r\ndödsstraff aldrig rapporteras. Ofta döms de också utan\r\nriktiga rättegångar. Hedayatollah Zendehdel och\r\nAbolghasem Majd Abkahi är två män som satt fängs-\r\nlade sju år innan de dömdes och straffades med dö-\r\nden, huvudsakligen av politiska orsaker. Det är alltså\r\nmycket långa fängelsestraff innan domen kommer.\r\nDen kritiska dialogen med Iran har kollapsat. Att\r\nha dialoger med en diktaturregim är nog tyvärr dömt\r\natt misslyckas. Men det är viktigt att pröva alla för-\r\nhandlingsmetoder. USA bojkottar landet, och i Tysk-\r\nland uppmanar nio CDU-parlamentariker landets\r\nledning att likt England och Danmark upphöra med\r\nden s.k. kritiska dialogen. Den blir utan mening när\r\noppositionella och religiösa minoriteter mördas och\r\ntorteras.\r\nNu är det dags att överväga nya former för att på-\r\nverka Iran. Fem partier har också i reservation 11\r\nunder mom. 38 uttryckt att om nya politiska påtryck-\r\nningar förblir utan resultat bör någon form av sank-\r\ntioner övervägas.\r\nReservation 12 behandlar asyl för iranska kon-\r\nvertiter. Där instämmer Miljöpartiet till fullo med\r\nIngrid Näslunds inlägg.\r\nEuropaparlamentet fördömer Irans systematiska\r\nbrott mot MR i Iran och också deras terrorism mot\r\noppositionella och deras familjer i exil och noterar att\r\nsituationen för de mänskliga rättigheterna ytterligare\r\nhar förvärrats de senaste åren. Vi bör här i parlamen-\r\ntet fördöma den fortsatta diskrimineringen av kvinnor\r\noch deras rättigheter. Vi bör också fördöma arreste-\r\nringar och tortyr av samvetsfångar.\r\nDå den iranska regimen inte tycks förstå det språk\r\nEU och Sverige talar, får vi tala ett språk som de\r\nförstår. Miljöpartiet vill att Sverige inte skall inleda\r\nstörre handelsförbindelser med den iranska islamiska\r\nrepubliken.\r\nI Nigeria har staten och ett multinationellt bolag,\r\nShell, i största samförstånd exploaterat oljetillgångar-\r\nna i Ogoniland med en oerhörd naturförstöring som\r\nföljd. Detta bör fördömas. Där har vi också varit akti-\r\nva. Detta är kolonialisering när den är som värst med\r\nvapen i hand och utarmning av folkets överlev-\r\nnadsmöjligheter av fiske och jord. Ken Saro Wiva\r\nfick det alternativa nobelpriset The Right Livelihood\r\nAward. Jag tror att han fick det mycket för att kanske\r\nrädda hans liv och hans idéer. Han mördades ju som\r\nbekant tillsammans med åtta andra.\r\nFängslande, tortyr och dödsstraff förekommer\r\nockså mycket här. Detta gäller ju urbefolkningarnas\r\nrättigheter i hela världen. På liknande sätt kränks\r\nurbefolkningarnas rättigheter. Det är 250 miljoner\r\nmänniskor som tillhör urbefolkningar. Det är stora\r\ngrupper av människor. Den största är kurderna med\r\n25 miljoner, och sedan är folken mindre.\r\nKurderna i Turkiet talar Per Lager om, och förföl-\r\njelserna i Iran har jag talat om. De träffar kurderna om\r\nmöjligt än hårdare än den övriga befolkningen. I norra\r\nIrak, där kurderna har eget parlament har det länge\r\npågått en väpnad kamp mellan de två största partierna\r\nPUK och KDP. De hotas från tre håll. Från norr av\r\nTurkiet, från söder av Saddam Hussein och från mul-\r\nlornas regim i Irak. Här behövs en medling mellan\r\npartierna av utomstående och en fortsatt närvaro av\r\nFN för en fredlig samexistens.</pre><pre>Anf.  202  GUSTAF VON ESSEN (m):\r\nFru talman! Jag har några kommentarer kring kur-\r\ndernas situation och situationen i Turkiet och Irak. Jag\r\ntycker att utskottets ställningstaganden och skrivning-\r\nar är väl balanserade. Man har hittat bra formulering-\r\nar. Så har man också tränat sig på detta, år efter år,\r\nunder en lång tid. Det här är en fråga som återkommit\r\nåtminstone så länge som jag har varit här i riksdagen\r\n- sedan 1991 - men givetvis även tidigare.\r\nJag tycker också att Bengt Hurtigs inlägg var väl-\r\nbalanserat. Jag har inte så mycket att invända mot det.\r\nTvärtom gör jag ungefär samma analys.\r\nVästvärlden har ett ambivalent förhållandet till\r\nTurkiet. Till en del ses Turkiet som en allierad, och\r\nlandet var också ett värn mot den sovjetiska imperia-\r\nlismen på sin tid. Nu är situationen något annorlunda,\r\nmen fortfarande ses Turkiet som en allierad. Demo-\r\nkratin i Turkiet är också väsentligen, och jag menar\r\njust väsentligen, bättre än styrena i alla de stater som\r\nfinns runt omkring, i arabvärlden och på andra håll -\r\nIran, Irak, Syrien m.m. I Turkiet förs, som Hurtig\r\nsjälv sade, en frisk debatt om timade händelser, och\r\nden tror jag också gör att situationen kan komma att\r\nförändras successivt.\r\nNär det gäller tullunionen var det faktiskt de\r\nvästorienterade krafterna i Turkiet som ville ha in\r\nlandet i tullunionen - inte minst de upplysta vänster-\r\nkrafterna. Dessa vädjade om att vi skulle låta Turkiet\r\nkomma in i tullunionen. Det är alltså litet konstigt att\r\nmotsvarande vänsterkrafter här i Sverige ville ute-\r\nstänga Turkiet när deras kolleger där närmast önskade\r\natt man skulle ta in Turkiet i tullunionen.\r\nNu är Turkiet inne, och därmed kan också en dia-\r\nlog hela tiden föras med den turkiska regeringen om\r\nmänskliga rättigheter, om demokrati och om över-\r\ntramp av olika slag.\r\nJust nu är Turkiet inne i en dramatisk period, där\r\ndet regerande islamistiska partiet har kommit i kon-\r\nflikt med militären och det nationella säkerhetsrådet.\r\nDet är en balansakt som pågår. Samtidigt fattade det\r\nturkiska parlamentet häromdagen beslut om att för-\r\nbättra och förändra regelsystemet när det gäller häkt-\r\nningstider och liknande, så det tas ändå vissa steg i\r\nrätt riktning.\r\nDet är viktigt att vi i Sverige, liksom givetvis\r\nVästeuropa över huvud taget, ställer tydliga krav på\r\nTurkiet. Mänskliga rättigheter är ingen relativ fråga\r\nutan en absolut fråga. Det måste vi vara överens om,\r\noch det är vi också. Vi måste markera mot övergrepp.\r\nDet är ytterst fråga om mänsklig värdighet, en grund-\r\nbult i varje mänsklig samvaro.\r\nMen vi kan inte vänta oss och räkna med att all-\r\nting sker på en gång. Otåligheten i den här salen är\r\noch har alltid varit stor när det gäller de här frågorna,\r\nmen jag tror att man måste räkna med pragmatiska\r\nlösningar och framsteg som sker steg för steg. Det är\r\nden enda metoden. Men vi måste se till att färdrikt-\r\nningen är den rätta och riktiga, annars går det inte.\r\nDet finns i Sverige, som i väst i övrigt, en bristan-\r\nde förståelse för och insikt i Turkiets politiska kultur\r\noch dess samhällsstruktur, vilken har byggts upp\r\nunder från oss i väst skilda historiska och religiösa\r\nbetingelser. Vi måste visa respekt för det. Vi måste\r\nförstå att de har en annan historia och en annan bak-\r\ngrund. Men vi måste också stödja de västorienterade\r\nkrafterna - de som vill ha mänskliga rättigheter, de\r\nsom vill modernisera landet.\r\nPKK är en utmaning mot det turkiska samhället.\r\nJag vet också hur det var innan - jag har följt med det\r\noch läst om det - så jag kan konstatera att Hurtigs\r\ninlägg därvidlag var riktigt. Men ändå: PKK är en\r\nmarxist-leninistisk organisation som med våld vill\r\nupprätta en separat stat i Turkiet, och Turkiet har\r\nlegitim rätt att försvara sig mot detta.\r\nJag tycker att det är tragiskt att Turkiet inte steg\r\nför steg, tillsammans med demokratiska krafter bland\r\nkurderna, löser upp konflikten och tillgodoser kurder-\r\nnas vilja till regionalt självstyre och kulturella rättig-\r\nheter. Det är i en dialog med de demokratiska krafter-\r\nna som man kan åstadkomma någonting - inte genom\r\natt försöka bomba ihjäl PKK.\r\nVi hade i dag, både fru talmannen och jag, besök i\r\nolika sammanhang av en representant för den kurdis-\r\nka stiftelse som nu är erkänd av Turkiet och som skall\r\npremiera just insatser för mänskliga rättigheter samt\r\ninsatser för barn, kvinnor och andra. Det är en sådan\r\nsak som vi skall stödja, liksom vi stöder andra MR-\r\norganisationer i Turkiet.\r\nFru talman! Kurdfrågan är geopolitiskt mycket\r\nkomplicerad. Vad som sker i norra Irak har bäring på\r\nhelheten. I Irak råder ju, som har sagts här, en komp-\r\nlicerad situation med ett inbördeskrig, även om det\r\njust nu är stilla, mellan de två partierna. Jag tycker att\r\ndet ligger i Turkiets intresse att NGO:er får verka i\r\nområdet och komma in där. Jag ser deras insatser som\r\nflyktingförebyggande insatser. Om alla dessa lämnar\r\nområdet släcks hoppet för många. Flyktingströmmar\r\nkan uppstå, och det blir då Turkiet som främst får ta\r\nstöten. Jag tycker det är minst sagt oförståeligt att\r\nTurkiet inte låter NGO:er passera gränsen till Irak och\r\nverka där inne. Det är kontraproduktivt för Turkiets\r\nintressen.\r\nSlutligen finns det trots allt anledning att från\r\nsvensk sida noga följa de ansträngningar som görs för\r\natt medla i den interna konflikten mellan de kurdiska\r\npartierna och, om förutsättningar föreligger, aktivt\r\nbidra till att en förtroendeskapande process kan kom-\r\nma i gång som gör att det dagliga livet för de 3,5\r\nmiljoner kurderna i Irak blir rimligt och uthärdligt.</pre><pre>Anf.  203  BENGT HURTIG (v) replik:\r\nFru talman! Gustaf von Essen nämnde att vänstern\r\ni Turkiet vädjade om att vi skulle låta Turkiet gå med\r\ni tullunionen. Det är riktigt att en stor del av vänstern i\r\nTurkiet gjorde det. När jag satt i Europaparlamentet\r\nhade vi flitiga kontakter med vänstern i Turkiet, och\r\ndet fanns också de som delade vår synpunkt att man\r\nännu en tid skulle försöka använda det här som en\r\npress på Turkiet. Det var också vänstern i Europapar-\r\nlamentet som hade ansvaret för den rapport som låg\r\ntill grund för det första beslutet, dvs. att säga nej till\r\nunionen. Det skedde, kan man säga, också i samråd\r\nmed vissa vänsterkrafter i Turkiet.\r\nSedan fanns det andra vänsterkrafter som sade att\r\ndet här över huvud taget inte skulle kopplas ihop.\r\nMan menade att mänskliga rättigheter skall införas\r\noch bli verklighet i Turkiet på grund av det turkiska\r\nfolkets behov, inte på grund av behovet av en tulluni-\r\non. Det fanns alltså många olika åsikter i det här\r\nspektrumet.</pre><pre>Anf.  204  GUSTAF VON ESSEN (m) re-\r\nplik:\r\nFru talman! Jag är väl medveten om detta. Jag\r\ntycker nog att det är synd att Hurtig, som många\r\ngånger är en väldigt klok person, inte inser att en\r\ntullunion ändå innebär en viss hållhake på Turkiet på\r\nsikt. Det blir en dialog som pågår hela tiden, år efter\r\når, där man varje år kan träffas och gå igenom situa-\r\ntionen med utgångspunkt i de avtal man har. Men det\r\nkan tänkas att Hurtig inte är så intresserad av att Tur-\r\nkiet kommer in i det systemet. Han tycks ju inte vara\r\nintresserad av att Sverige heller är med där, så det kan\r\nkanske vara parallellt.</pre><pre>Anf.  205  BENGT HURTIG (v) replik:\r\nFru talman! Vi hade nog föredragit att man väntat\r\nnågra år och nöjt sig med EES-avtalet. Den uppfatt-\r\nningen delar vi nog numera med en majoritet av\r\nsvenska folket, att döma av de erfarenheter vi har.\r\nSedan anser vi också att varje land självt bestäm-\r\nmer över sin suveränitet och sitt oberoende och självt\r\nfattar beslut om vilka organisationer det vill tillhöra.\r\nVi har uppfattat att Turkiet vill tillhöra den här unio-\r\nnen, och då bör man också naturligtvis ha rätt att, när\r\nomständigheterna är lämpliga och demokrati och\r\nmänskliga rättigheter respekteras, få komma i gång\r\nmed förhandlingar om de framtida relationerna med\r\nEuropeiska unionen.</pre><pre>Anf.  206  GUSTAF VON ESSEN (m) re-\r\nplik:\r\nFru talman! Jag vill bara tillföra att EU ju har för-\r\ndelen av att vara en stormakt på det här området. Med\r\nhjälp av alla dessa Europaavtal och andra avtal, ex-\r\nempelvis tullunioner, har man möjlighet att varje år\r\nföra en dialog om utvecklingen av demokrati och\r\nmänskliga rättigheter. Det är faktiskt EU:s stora styr-\r\nka, och EU är mycket angeläget om att ha den här\r\nmöjligheten. Då kan man, tycker jag, koppla insatser\r\npå biståndets och handelns område till utvecklingen\r\nav demokrati och mänskliga rättigheter i en rad olika\r\nländer runt Medelhavet och på andra håll.\r\nSärskilt tror jag att Turkiet är mycket lyhört för de\r\nolika ståndpunkter och den kritik som kommer häri-\r\nfrån. Det finns många starka, västorienterade krafter\r\nsom man skall stödja. Mobbar man ut Turkiet, säger\r\nnej till det, säger att det inte sköter sig utan bara\r\ngnäller, klagar och hackar tror jag att det kan bli litet\r\nkontraproduktivt. Det kanske sluter sig inne eller\r\nvänder sig mer österut för att finna sin marknad där.\r\nJag menar att vi på alla sätt skall försöka ha Turkiet\r\nmed oss och vandra hand i hand nedför den här\r\nknaggliga vägen, som vi nu försöker göra.</pre><pre>Anf.  207  RAGNHILD POHANKA (mp) re-\r\nplik:\r\nFru talman! Det är väl inte Turkiet jag främst vill\r\ngå hand i hand med genom livet, om man inte ändrar\r\nsig. Jag menar att vi skulle ha krävt någonting. De\r\nville gärna in i tullunionen, och vi kunde ha krävt en\r\nhel del saker, men vi gjorde inte det. Det tycker jag\r\nvar fel.\r\nFörlåt mig, fru talman, men accepterade Gustaf\r\nvon Essen att den turkiska staten har sin legitima rätt\r\ntill det förtryck och mördande av kurderna som utövas\r\ni östra Turkiet?</pre><pre>Anf.  208  GUSTAF VON ESSEN (m) re-\r\nplik:\r\nFru talman! Jag började med att säga att jag tycker\r\natt utskottets text i hela det avsnitt som berör Turkiet,\r\nIrak och Syrien var välskriven och klargörande, även\r\npå den punkt som Ragnhild Pohanka efterlyser. Där-\r\nför brydde jag mig inte om att på min korta tid ta upp\r\nalla de saker som jag kanske skulle ha velat ta upp.\r\nJag tycker givetvis inte på något sätt att det är för-\r\nsvarbart. Jag tror att Ragnhild Pohanka och jag på det\r\nhär området, liksom kanske på en del andra områden,\r\nhar gemensamma ståndpunkter.</pre><pre>Anf.  209  RAGNHILD POHANKA (mp) re-\r\nplik:\r\nFru talman! Jag blev litet lugnad av Gustaf von\r\nEssens uttalande. Men jag är litet tveksam ändå.</pre><pre>Anf.  210  GUSTAF VON ESSEN (m) re-\r\nplik:\r\nFru talman! Jag får ha ett personligt samtal med\r\nRagnhild Pohanka om detta. Det har jag haft många\r\ngånger förut, och det har inte varit så stora kontrover-\r\nser vid sådana samtal.</pre><pre>Anf.  211  PER LAGER (mp):\r\nFru talman! Problemen i Turkiet när det gäller\r\nmänskliga rättigheter är akuta. Efter en resa tillsam-\r\nmans med andra riksdagsledamöter till Ankara och\r\nIstanbul med den svenska stödkommittén för mänsk-\r\nliga rättigheter i Turkiet i januari blev jag förvissad\r\nom att vägen är lång till målet, rättigheter för var och\r\nen, åtminstone till det vi innefattar i begreppet\r\nmänskliga rättigheter. Det verifierades vid våra möten\r\nmed turkiska MR-organisationer, med läkarna, jour-\r\nnalisterna, advokaterna och fackföreningsledarna, alla\r\nmed stort engagemang, flera med stora personliga\r\nuppoffringar i kampen för de mänskliga rättigheterna.\r\nDet viktiga är att vi inte vänder Turkiet ryggen.\r\nDet är visst och sant. Men lika viktigt är att vi inte\r\ntummar på kraven när det gäller respekt för männi-\r\nskans grundläggande rättigheter. Jag och även andra i\r\nden här kammaren har tidigare, bl.a. i en interpella-\r\ntionsdebatt med utrikesministern, begärt ett ännu mer\r\naktivt svenskt-nordiskt engagemang i den kurdiska\r\nfrågan, t.ex. som ett fredsmäklarinitiativ från de nor-\r\ndiska regeringarna. Men jag ser också möjligheten,\r\nenligt det särskilda yttrandet nr 5 av Vänstern och\r\nMiljöpartiet, att man inom OSSE föreslår en perma-\r\nnent kommitté för att lösa den väpnade konflikten.\r\nExemplen på brott mot de mänskliga rättigheterna\r\ni Turkiet är otaliga, och nästan uteslutande har det\r\nhandlat om minoriteter. Framför allt gäller det den\r\nkurdiska befolkningsgruppen, som drivs på flykten,\r\nnekas sitt språk, sin kultur och varje form av själv-\r\nständighet. I de nio provinser i sydöstra Turkiet som\r\nfortfarande har undantagslagar beskrivs situationen av\r\nmånga som ett regelrätt inbördeskrig. Värst utsatt,\r\nsom vid alla väpnade konflikter, är civilbefolkningen.\r\nFramför allt gäller det barnen. Jag vill här ge ett er-\r\nkännande åt utrikesministern, som vid mötet med\r\nFN:s kommission för de mänskliga rättigheterna i\r\nGenève häromdagen bl.a. gjorde kritiska uttalanden\r\nom Turkiet.\r\nDet finns också ljusglimtar i mörkret, även om\r\nskenet ibland kan bedra, och det finns skäl att vara på\r\nsin vakt. Jag fick i dag, liksom säkert flera andra, ett\r\nbrev från den turkiska ambassaden. Från officiellt\r\nturkiskt håll gäller, enligt brevet, att målsättningen till\r\nårets slut är att MR-frågan skall vara överflödig på\r\ndagordningen och i relationen till EU. Den 6 mars\r\nantog den turkiska nationalförsamlingen ett nytt lag-\r\nförslag som inkluderar något som kan likna en reform\r\npå området mänskliga rättigheter. Vice premiärminis-\r\ntern, tillika utrikesminister, Tansu Çiller har sedan i\r\nhöstas talat om förbättringar vad gäller häktningstider,\r\nmöjligheter till advokat, inskränkningar i säkerhets-\r\ndomstolarnas kompetens m.m. Nu meddelar hon om-\r\nvärlden att hon har hållit vad hon lovat. Om lagen,\r\nsom såvitt jag förstår trädde i kraft den 12 mars,\r\nverkligen ger de enskilda och utsatta en rättvis och\r\nhuman behandling eller om det bara handlar om kos-\r\nmetika lär vi snart bli varse.\r\nUnder bildande är också en officiell koordina-\r\ntionskommitté för mänskliga rättigheter, som skall ha\r\ntill uppgift att bl.a. genast ta itu med frågor som tor-\r\ntyr, försvunna människor, reformering och moderni-\r\nsering av polisen, m.m. Om detta kommer att ge\r\nverkliga och positiva resultat eller om också detta är\r\nett försök att maskera verkligheten kommer inte att\r\nkunna undanhållas omvärlden. Till nästa möte med\r\ndenna kommitté på högsta nivå kommer ordförandena\r\ni organisationerna för mänskliga rättigheter och Stif-\r\ntelsen för mänskliga rättigheter i Turkiet att bjudas in\r\nmed tanke på att just dessa organisationer har ankla-\r\ngat myndigheterna för brott mot mänskliga rättigheter.\r\nJag ser fram emot rapporten från det mötet.\r\nFru talman! Antingen är detta som sagt en början\r\ntill något positivt i allt elände eller också är det bara\r\nännu en tom gest för att försöka blidka EU och öka\r\nintegrationsmöjligheterna.\r\nEn annan allvarlig bild av Turkiet i dag är ett land\r\ni utförsbacke, både vad gäller demokrati och ekono-\r\nmi, utan bromsar och med en maktlös förare. Huvud-\r\ndelen av 1997 års budget går till militären och till att\r\nbetala skulder.\r\nEtt fortsatt starkare engagemang från vår regering,\r\nfrån oss riksdagsledamöter, från frivilligorganisatio-\r\nner, andra nationer, EU, Europarådet och FN tror jag\r\när mycket betydelsefullt för en positiv utveckling vad\r\ngäller mänskliga rättigheter och den kurdiska frågans\r\nlösning i Turkiet.\r\nMin motion U604 tillgodoses i huvudsak genom\r\nbetänkandetexten. Därför finns ingen miljöpartireser-\r\nvation med anledning av just den.\r\nTack för ordet!</pre><pre>Anf.  212  INGRID NÄSLUND (kd) replik:\r\nFru talman! Jag vill bara göra ett litet påpekande.\r\nMycket av det som Per Lager har sagt om att den\r\nkurdiska frågan måste få en lösning håller jag natur-\r\nligtvis med om. Men jag vill påpeka att genom den\r\nturkiska regeringens sätt att handskas med minoriteter\r\när det inte bara kurderna som har råkat illa ut. I syd-\r\nöstra Turkiet har assyrierna/syrianerna, vilket vi också\r\nhar behandlat i betänkandet, råkat mycket illa ut. Den\r\nbefolkningen bestod år 1960 av ungefär 70 000 män-\r\nniskor. Nu är det en liten spillra kvar på kanske drygt\r\n2 000 människor. Man kan alltså tala om en etnisk\r\nrensning från det här området.\r\nTyvärr har den gruppen också blivit klämd mellan\r\nturkar och kurder, därför att den har vägrat att delta\r\npå den ena eller den andra partens sida. Många av\r\ndem som sett sig tvingade att fly lever i vårt land, ca\r\n40 000 människor.</pre><pre>Anf.  213  PER LAGER (mp) replik:\r\nFru talman! Jag nämnde att det gällde minoriteter,\r\ni huvudsak den kurdiska befolkningen, Ingrid Näs-\r\nlund. Jag känner mycket väl till assyrier-\r\nnas/syrianernas situation, framför allt att de varken\r\nbetecknas som det ena eller det andra. De är ingenting\r\ni Turkiet. Det är en mycket liten grupp på ca 10 000\r\nmänniskor. I förhållande till kurderna som är 13-15\r\nmiljoner är det en liten grupp. Icke desto mindre är\r\nden lika utsatt.</pre><pre>Anf.  214  INGRID NÄSLUND (kd) replik:\r\nFru talman! Jag vill bara tillägga att jag, just för\r\natt det är en liten grupp, anser att det är ännu mer\r\nangeläget att vi försvarar dessa människors rättigheter\r\neftersom de är ännu mer försvarslösa. Naturligtvis blir\r\ndet fler enskilda kurder som råkar illa ut, men för\r\nvarje enskild människa vars rättigheter förtrycks är\r\nkatastrofen lika stor.</pre><pre>Anf.  215  EVA GOËS (mp):\r\nFru talman! Det är inte de onda människornas\r\nondska utan de goda människornas passivitet som\r\nskrämmer mig, sade Martin Luther King. Jag tänker\r\nfaktiskt ta upp frågor som inte varit uppe till debatt i\r\ndag. Jag hade tänkt ställa en hel massa frågor till\r\nsocialdemokraterna i regeringspartiet, men jag vet\r\ninte vem jag skall ställa dem till här, för jag hittar inga\r\nsom kan företräda partiet i de här frågorna.\r\nJag vill börja med Alexander Nikitin, som är f.d.\r\nmarinofficer och som jag kämpade för hela förra året,\r\nsom den 6 februari blev tagen i sitt hem och beskylld\r\nför att vara landsförrädare. Han hade givit ut en rap-\r\nport som hette Norra flottan - potentiell risk för ra-\r\ndioaktiv nedsmutsning i regionen. Den gällde alltså\r\nKolahalvön. På de frågor jag ställde under året svara-\r\nde utrikesministern till en början att detta var en inre\r\nangelägenhet och att vi inte skulle lägga oss i det hela.\r\nNär jag pressade på ännu mera och Amnesty hade lagt\r\nsig i det hela började man tycka att detta var en ytt-\r\nrandefrihetsfråga.\r\nMan kan fråga sig: Hur är läget i dag? Alexander\r\nNikitin blev släppt den 15 december, och det står i\r\nbetänkandet att man i utskottet tror att man i Ryssland\r\nskall leva upp till sina åtaganden och att ryssarna skall\r\nfölja europeiska MR-konventioner och andra MR-\r\ninstrument som Ryssland tillträtt, därför att Jeltsin i\r\nmars har lovat att man skulle följa sina utfästelser.\r\nMen jag kan tala om att Alexander Nikitin inte får\r\nlämna sitt land utan har fått skriva på en skriftlig\r\nförbindelse att stanna inom landet. Bellona, som är\r\nden miljörörelse av samma typ som Greenpeace som\r\nhar agerat uppe på norra halvön, har inte en chans att\r\nkomma tillbaka. Här råder alltså ingen yttrandefrihet,\r\noch det är ett hot mot mänskliga rättigheter eftersom\r\ndet är ett globalt hot som man har att göra med.\r\nJag har ju tidigare ganska mycket tagit upp frågor\r\nom Östtimor och Kosova. Jag rekommenderar er att\r\nantingen gå med i Östtimorkommittén eller läsa en\r\ntidning som heter Merdeka  &amp;  Östtimorinformation,\r\nsom innehåller nyheter från Östtimor, Västpapua och\r\nIndonesien. Jag vet att man har yrkat bifall till reser-\r\nvationerna 9 och 10 om ständig närvaro i Östtimor\r\noch om att man inte skall ge u-krediter till Indonesien.\r\nHistorien bakom kan väl nästan alla här nu, men man\r\nfår ju komma ihåg att det inte bara är Östtimor som\r\ndemokrati nu inte råder i, utan hela Indonesien.\r\nDen 27 juli hade man tränat upp arbetslösa ung-\r\ndomar som fick bra betalt för att ta sig in på PDI:s,\r\ndvs. det demokratiska partiets, högkvarter. De lyck-\r\nades inte ta sig in trots att de hade järnstänger och\r\nspetsade bambukäppar, utan till slut var soldaterna i\r\nelitförbanden själva tvungna att ta sig in på högkvar-\r\nteret. Man dödade fem personer, 149 blev skadade\r\noch 23 saknas än i dag. Det här är ingenting som är\r\nkoncentrerat till bara Östtimor, utan det är övergrepp\r\nsom sker i Indonesien. Muchtar Pakpahan, som är en\r\noberoende fackföreningskämpe, sitter i fängelse, och\r\nman har försökt hitta en massa anklagelser mot ho-\r\nnom. Nu säger man att han står inför rätta för s.k.\r\nsubversiv verksamhet, vad nu det är för någonting.\r\nDe kanoner vi har skickat talar Dag Törnblom på\r\nFörsvarsindustriföreningen om skall användas mot\r\nsjörövare i Indonesiens sjöterritorium. Tro't den som\r\nvill! Det finns ju de som flyr från Östtimor och Indo-\r\nnesien, och de känner nog till vad de här kanonerna\r\nanvänds till. De sätts på båtar, nämligen.\r\nDet fördes en förtalskampanj från Suharto innan\r\nfredspriset delades ut till José Ramos Horta och Car-\r\nlos Felipe de Ximenes Belo 1995, i vilken man sade\r\natt det andra partiet, UDP, inte gillar att man ger\r\nfredspriset till den här organisationen. Men det är\r\nfaktiskt så att de två falangerna, UDP och Fretilin,\r\ngick ihop i en paraplyorganisation redan 1986, och de\r\nstår bakom fredspriset. Jag menar att det är hög tid att\r\nman får den ständiga närvaron på Östtimor. Man har\r\nbett oss att agera nu i år efter att detta fredspris dela-\r\ndes ut.\r\nJag skulle också vilja ta upp Burma. Man har inte\r\ntalat så mycket om Burma, och det finns ingen reser-\r\nvation här. Men EU-parlamentet har krävt att unionen\r\nskall upphäva de tullförmåner som Burma har med\r\nEU-länderna. Några länder som tydligen inte vill\r\nupphäva dessa förmåner är Storbritannien, Frankrike\r\noch Tyskland, för de tycker att det är viktigare med\r\nhandelsförbindelser. Men alla som sitter här vet att\r\ndet i Burma absolut inte finns någon demokrati. Aung\r\nSan Suu Kyi sitter så att säga i kommunarrest. Tidiga-\r\nre satt hon i arrest i sex år, och nu får hon inte lämna\r\ndet område där hon bor. Man får inte heller komma\r\ndit och demonstrera där utanför, och hon får inte hålla\r\ntal. Då frågar man sig: Kommer vår utrikesminister att\r\nagera nu i EU den 24 mars i den här frågan?\r\nKashmir skulle väl ha kommit upp här i dag om\r\nIngbritt Irhammar hade varit här, men ingen har\r\nnämnt detta område heller, och där råder det också\r\noroligheter. Ett TT-telegram säger att turister varnas\r\nför Kashmir.\r\nDet finns så många områden som man i det här\r\nbetänkandet bara har lagt undan. Man säger att man\r\nskall agera, men man säger inte hur man skall agera,\r\noch det var det jag hade velat ha reda på här. Man\r\nskickar inte några observatörer och man har inga MR-\r\nkommissarier närvarande, men man skall ändå agera.\r\nJag hade velat få svar på hur!\r\nVad gäller Kosova säger den tyske utrikesminis-\r\ntern Kinckel i en intervju i Die Welt att Kosova lätt\r\nkan explodera i ett Bosnienliknande krig om inte det\r\ninternationella samfundet gör koncentrerade ansatser\r\natt stoppa en ny tragedi på Illyriska halvön. Han skall\r\nockså ha sagt att det är i Kosova som upplösningen av\r\nföre detta Jugoslavien började 1981, att det sedan\r\ndess har rått frontalkrock mellan den serbiska repres-\r\nsionen och albanernas vilja att trygga sin nationella\r\nidentitet och att utvecklingen i Kosova har en direkt\r\npåverkan på Tyskland.\r\nMen tycks inte Sverige påverkas av den här situa-\r\ntionen? Är vi för långt ifrån Kosova? Det är vi ju\r\negentligen inte. Vi har kosovaalbaner här i vårt land\r\noch är beredda att skicka tillbaka dem. Det här har jag\r\nockså tagit upp i debatter. Jag hade velat fråga Tone\r\nTingsgård om vi skall fortsätta med detta med tanke\r\npå det läge som råder.\r\nSenast i mars var det en grupp ledamöter i det eu-\r\nropeiska parlamentet som ville ha en resolution om\r\nKosova och ta till konkreta initiativ för att öppna en\r\ndialog mellan Belgrad och Prishtina. Resolutionsför-\r\ndraget på nio punkter säger bl.a. att det europeiska\r\nparlamentet fördömer de kontinuerliga serbiska för-\r\nföljelserna i Kosova och uppmanar de serbiska myn-\r\ndigheterna att frige alla politiska fångar. Motionen\r\nkräver att EU och FN får öppna sina kontor i Kosova\r\nför att öka den internationella närvaron i regionen. Är\r\ndetta någonting som regeringspartiet kommer att\r\ndriva? Jag bara frågar.\r\nJag har stått här och varnat för att det kan bli ett\r\nblodbad i Kosova lika väl som det har blivit på andra\r\nhåll i världen. Gör man ingenting utan bara säger att\r\nvi skall avvakta kommer det att bli en mycket olycklig\r\nlösning eller ett mycket olyckligt fall i Kosova.\r\nJag skall väl säga något positivt i alla fall. Gene-\r\nralsekreteraren har utsett en emissarie som heter Mar-\r\nker och är från Pakistan, och han skall få komma till\r\nIndonesien och besöka Östtimor för att se hurdant\r\nläget är. Men det är inte tillräckligt. Han kommer att\r\nfå komma in, titta och sedan återvända. Jag menar att\r\ndet behövs en ständig närvaro på Östtimor för att man\r\nskall kunna se med egna ögon vad som döljer sig\r\nunder ytan och komma till rätta med det. Det gäller\r\nockså många andra länder i världen, men nu har jag\r\ntagit upp några fall.</pre><pre>Överläggningen var härmed avslutad.\r\n(Beslut skulle fattas den 20 mars.)</pre><pre>16 §  Vissa socialförsäkringsfrågor</pre><pre>Föredrogs\r\nSocialförsäkringsutskottets betänkande 1996/97:SfU8\r\nVissa socialförsäkringsfrågor (prop. 1996/97:69)</pre><pre>Andre vice talmannen konstaterade att ingen talare\r\nvar anmäld.\r\n(Beslut skulle fattas den 20 mars.)</pre><pre>17 §  Ändring i sjuklönelagen m.m.</pre><pre>Föredrogs\r\nSocialförsäkringsutskottets betänkande 1996/97:SfU9\r\nÄndring i sjuklönelagen m.m. (prop. 1996/97:73)</pre><pre>Anf.  216  GULLAN LINDBLAD (m):\r\nFru talman! Det betänkande som vi nu skall disku-\r\ntera handlar dels om en ändring i sjuklönelagen så att\r\ngällande avtal om tillägg till sjuklön inte skall gälla\r\nunder den förlängda delen av sjuklönen, dvs. dag 15-\r\n28, dels om en utökning av lokal försöksverksamhet\r\nmed finansiell samordning mellan socialförsäkring,\r\nhälso- och sjukvård och socialtjänst.\r\nVi moderater har i en motion framfört att vi anser\r\natt den fria gruppsjukförsäkringen, AGS, som handlar\r\nom ca 10 % utöver sjuklönen inte skall utgå under den\r\ntid som sjuklön utgår.\r\nVi anser, till skillnad från regeringen och ut-\r\nskottsmajoriteten, att det inte finns någon anledning\r\natt ändra lagen, eftersom parterna i kollektivavtal\r\nkommit överens om när den fria gruppsjukförsäkring-\r\nen skall betalas ut, nämligen när sjuklönen upphör.\r\nVill den ena parten omförhandla avtalet bör det, enligt\r\nvår uppfattning, ske inom ramen för sedvanliga för-\r\nhandlingar och inte genom lagstiftning.\r\nVi vet att det pågår en tvist mellan arbetsmarkna-\r\ndens parter i denna fråga. Ärendet har förts till ge-\r\nmensam skiljenämnd. Vi moderater finner det an-\r\nmärkningsvärt att regeringen och utskottsmajoriteten\r\ntar ställning för den ena av två parter i en arbetstvist,\r\nsom nu sker. Man kör helt enkelt över avtal genom att\r\nstifta lag.\r\nUnder utskottsbehandlingen av ärendet uppvakta-\r\ndes utskottet av representanter för den samlade fack-\r\nliga rörelsen, vilket var ganska anmärkningsvärt under\r\nen pågående arbetstvist. Ännu mer anmärkningsvärt\r\nvar det att utskottsmajoriteten ordagrant antog det\r\nförslag till skrivning som fackorganisationerna över-\r\nlämnade. Man blir lätt skrämd över det beställnings-\r\narbete som vi befarade i vår motion och som vi nu har\r\nkunnat bli vittnen till.\r\nFru talman! I ett särskilt yttrande tillsammans med\r\nFolkpartiet och Kristdemokraterna har vi återigen sagt\r\natt det var en helt felaktig åtgärd att besluta om den\r\nförlängda sjuklöneperioden. Om vi hade kunnat skulle\r\nvi ha yrkat bifall till ett avskaffande av denna lag,\r\nmen det har inte låtit sig göras i samband med den nu\r\naktuella propositionen. Inte heller har förslaget till det\r\nutskottsinitiativ som togs av Folkpartiet fått någon\r\nmajoritet, vilket är att djupt beklaga.\r\nNu har näringsministern visserligen i en interpel-\r\nlationsdebatt den 30 januari lovat att systemet skall\r\nses över och att han är medveten om att \"det finns\r\nbrister i förslaget\", men ett ändringsförslag måste\r\nkomma snart. Det kommer ideliga rapporter om att\r\nföretag inte vågar anställa på grund av sjuklönen -\r\noch detta i en tid när regeringen säger sig värna sär-\r\nskilt om småföretagen.\r\nSAF och LO är visserligen ofta oeniga, men i ett\r\nbrev till regeringen i början av året har de krävt: Upp-\r\nhäv beslutet! De har också nyligen tillsammans upp-\r\nvaktat statsrådet Klingvall i frågan.\r\nKanske kan vi av Ronny Olander få något besked\r\nom vad som händer i ärendet? Det skulle vara mycket\r\nintressant för landets alla småföretagare att få reda på.\r\nDe klarar i dag helt enkelt inte av att betala lön två\r\ngånger, vilket kan bli fallet om en nyligen anställd\r\ninsjuknar.\r\nTill sist vill jag säga några ord om det särskilda\r\nyttrande där vi tillsammans med Folkpartiet, Miljö-\r\npartiet, Kristdemokraterna och Centern åter påtalar\r\ndet uttalade behovet av en ökad samverkan och fi-\r\nnansiell samordning mellan försäkringskassa, social-\r\ntjänst, hälso- och sjukvård och gärna även arbetsför-\r\nmedling.\r\n\"Försök sparade 154 miljoner i sjukförsäkringen\",\r\nstod det i ett pressmeddelande från Socialstyrelsen\r\nden 3 mars. Där berättade man att finansiellt samarbe-\r\nte - FINSAM, som vi brukar säga i dagligt tal -\r\nmellan sjukvården och försäkringskassor i tolv kom-\r\nmuner har gett detta positiva resultat. Och detta är\r\nenbart en ekonomisk redovisning! Hur mycket bety-\r\nder det inte för den enskilda sjuka människan att kän-\r\nna att olika myndigheter drar åt samma håll för hen-\r\nnes rehabilitering! Vi vill se mer av sådana försök.\r\nNu ger regeringen klarsignal för tio ytterligare för-\r\nsök mellan socialförsäkring, hälso- och sjukvård och\r\nsocialtjänst. Jag vill gärna säga att utskottsskrivningen\r\när ett steg i rätt riktning och ganska positiv. Men\r\nnågra av oss är litet otåliga, och vi är oroliga för de\r\nmänniskor som är i \"gråzonen\", dvs. de som inte är\r\ntillräckligt sjuka för att få sjukpenning eller pension\r\nmen inte heller är tillräckligt friska för att kunna ta ett\r\narbete eller helt enkelt inte kan få ett arbete i dagens\r\narbetsmarknadssituation.\r\nVi anser att verksamheterna gärna kunde ha blivit\r\nfler än tio. Man kunde ha tagit vara på alla de idéer\r\nsom finns och initiativ som tas. Vi är otåliga, som sagt\r\nvar. Vi anser att en sådan här verksamhet bör bli\r\npermanent och att regeringen snarast bör förelägga\r\nriksdagen ett principbeslut i frågan.\r\nFru talman! Därmed ber jag att få yrka bifall till\r\nden moderata reservationen i ärendet.</pre><pre>Anf.  217  RONNY OLANDER (s):\r\nFru talman! Socialförsäkringsutskottets betänkan-\r\nde 1996/97:SfU9 handlar om ändringar i sjuklönela-\r\ngen samt att riksdagen skall godkänna en utökning av\r\nlokala försöksverksamheter med finansiell samord-\r\nning mellan socialförsäkringen, hälso- och sjukvård\r\noch socialtjänst.\r\nJag yrkar bifall till hemställan i socialförsäkrings-\r\nutskottets betänkande SfU9 samt avstyrker bifall till\r\nmotionerna och reservationerna.\r\nFörst avser jag att kommentera förslaget om sjuk-\r\nlönen och den tillämpning som den fått på arbets-\r\nmarknaden, och därefter kommer jag att ta upp\r\nSOCSAM-projekten.\r\nFru talman! När riksdagen diskuterade och beslöt\r\natt förlänga arbetsgivaransvaret angående den för-\r\nlängda sjuklöneperioden att även omfatta dag 15-28\r\nvar det varken regeringens eller utskottets mening att\r\ndet skulle få som konsekvens att arbetsgivarna skulle\r\nuppfatta och tolka lagförslaget så att det minskar de\r\nanställdas sjukersättningar enligt kollektivavtal.\r\nVid riksdagsbehandlingen av regeringens förslag\r\nom förlängningen av sjuklöneperioden framhöll soci-\r\nalförsäkringsutskottet att det förhållandet att sjuklö-\r\nneperioden förlängs inte hindrar tillämpningen av nu\r\ngällande avtal om kompletterande sjukersättningar för\r\nsamma tid. Detta framgår av betänkande\r\n1996/97:SfU4 och riksdagsskrivelse 1996/97:22.\r\nSocialförsäkringsutskottet konstaterar i sitt betän-\r\nkande SfU9 att avsikten med förlängningen av sjuklö-\r\nneperioden till 28 dagar inte var att minska den ytter-\r\nligare ersättning, utöver ersättningsnivån om 75 %\r\nenligt AFL, som i förekommande fall utgår enligt\r\nkollektivavtal mellan arbetsmarknadens parter.\r\nDen praktiska tillämpningen på arbetsmarknaden\r\nhar fått som konsekvens att arbetsgivare ej utbetalt\r\nAGS-ersättningen eller därmed jämförbar ersättning.\r\nJag vill poängtera att detta förslag som nu före-\r\nläggs riksdagen för beslut inte skall uppfattas som om\r\natt det tas ställning för den ena parten på arbetsmark-\r\nnaden framför den andra.\r\nDet handlar om ett förtydligande, och det är bara\r\natt beklaga att det fanns ett utrymme för annan tolk-\r\nning än vad som avsågs med lagförslaget med ikraft-\r\nträdande den 1 januari 1997. Detta tillrättaläggs nu\r\nmed dagens behandling. Ändringen föreslås träda i\r\nkraft den 1 maj 1997.\r\nJag tycker att det är trist att Moderaterna försöker\r\ngöra frågan till något annat än vad den är. Därmed har\r\njag också kommenterat Moderaternas reservation och\r\nandra partiers särskilda yttranden.\r\nFolkpartiets krav om ett utskottsinitiativ förvånar\r\nmig något. Jag tolkar det faktiskt så, att det handlar\r\nom att ta några politiska poäng med tanke på debatten\r\ni höstas.\r\nVi socialdemokrater tycker att det är viktigt att vi\r\nhar fasta, långsiktiga spelregler på arbetsmarknaden.\r\nDärför kan vi inte ändra reglerna från den ena dagen\r\ntill den andra. Hur skall arbetsgivarna kunna få en\r\nmöjlighet att planera sin produktionsapparat och även\r\nta sitt ansvar ur arbetsmiljö- och rehabiliteringssyn-\r\npunkt om vi inte har fasta regler? Det är lindrigt sagt\r\nett haltande resonemang.\r\nEtt av många skäl för den förlängda arbetsgivar-\r\nperioden var att den skulle ge en besparing på 1,1\r\nmiljarder kronor till statskassan. Detta berörs inte i de\r\nsärskilda yttrandena. Varför? Denna fråga måste varje\r\nansvarskännande politiker ställa sig. Var skall dessa\r\npengar då sparas in?\r\nI denna debatt finns det anledning att påminna sig\r\natt sjuktalet har sjunkit och fortfarande sjunker. Sedan\r\n1992 har sjuktalet sjunkit mycket kraftigare än vad\r\nsom kalkylerades i början av 90-talet. Arbetsgivarkol-\r\nlektivet torde ha tillgodogjort sig en minskning av\r\nsjuklönekostnaden i storleksordningen 3 miljarder\r\nkronor mer än vad som förutsågs vid införandet av\r\nsjuklöneperioden 1992.\r\nVi socialdemokrater vill i dagens debatt också\r\npåminna om två förhållanden som vi alla har ett an-\r\nsvar för att lyfta fram.\r\nFör det första: För en anställd som på grund av\r\nsjukdom antas komma att vara borta från arbetet i\r\nsärskilt stor omfattning kan försäkringskassan i dag\r\nbesluta om s.k. särskilt högriskskydd. I dag finns det\r\n6 940 personer som omfattas av detta enligt beslut av\r\nförsäkringskassorna. Kassans bifall av en ansökan\r\ninnebär dels att den anställde har rätt till sjuklön efter\r\nen kompensationsnivå på 75 % för den första dagen i\r\nvarje sjuklöneperiod, dels att ersättning utbetalas till\r\narbetsgivaren för kostnaden för sjuklön till den an-\r\nställde.\r\nFör det andra: Företag med en viss högsta löne-\r\nkostnad på 130 basbelopp har enligt sjuklönelagen\r\nmöjlighet att försäkra sig hos försäkringskassan mot\r\nsjuklönekostnader avseende tid fr.o.m. den tredje\r\nersättningsdagen. I dag har 7 653 arbetsgivare tecknat\r\ndenna försäkring för en kostnad av 2,5 % på löne-\r\nsumman, och under 1996 har det utbetalats 78 miljo-\r\nner till arbetsgivarna. Rätt att teckna en sådan försäk-\r\nring har arbetsgivare vars sammanlagda lönekostnader\r\nunder ett kalenderår exklusive sociala avgifter och\r\nsärskild löneskatt inte beräknas överstiga 130 basbe-\r\nlopp. Det är företag i storleksordningen ca 20 anställ-\r\nda.\r\nKring dessa två förhållanden kanske det behövs\r\nmer information. Riksförsäkringsverket har upplyst\r\n200 000 arbetsgivare om denna möjlighet. Det fortlö-\r\npande informationsansvaret har försäkringskassorna.\r\nHärtill kommer att man inom Socialdepartementet\r\nbereder ett utredningsuppdrag till Riksförsäkringsver-\r\nket om småföretagarförsäkringen.\r\nFru talman! När det gäller den andra delen av vårt\r\nbetänkande, som handlar om SOCSAM-projekten och\r\nriksdagens godkännande av utökningen från fem till\r\ntio olika försöksområden, tycker jag att det är gläd-\r\njande med ambitionerna från olika partier i utskottet,\r\näven om vi har något olika uppfattning om hur fort vi\r\nskall gå fram. Inom området pågår en försöksverk-\r\nsamhet med finansiell samverkan mellan försäkrings-\r\nkassan och hälso- och sjukvården, det s.k. FINSAM-\r\nprojektet. Denna försöksverksamhet är i slutskedet\r\noch har just utvärderats med mycket gott resultat.\r\nFINSAM har därför förlängts t.o.m. 1997 och\r\nSOCSAM t.o.m. år 2000 av riksdagen så sent som i\r\ndecember 1996. Det skedde genom betänkandet\r\n1996/97SfU:1.\r\nNär det gäller SOCSAM-projekten skall uppfölj-\r\nning och utvärdering ske på både lokal och central\r\nnivå. Socialstyrelsen och Riksförsäkringsverket har\r\nsärskilt ansvar för detta. Uppföljningen skall ske\r\nfortlöpande och redovisas senast den 1 juni år 2000.\r\nVåren 1996 hade endast ett försök kommit i gång\r\n- Stenungsundsprojektet. Under hösten 1995 hade ett\r\nstort antal intresseanmälningar inkommit. Dessa har\r\növerlämnats till Riksförsäkringsverket och Socialsty-\r\nrelsen för beredning. För ytterligare tre områden har\r\nbesluten fattats och försöksverksamhet kommer att\r\nstartas, nämligen Göteborg, Grästorp och Gotland.\r\nDärutöver finns fyra ansökningar som kan förväntas\r\nresultera i att försöksverksamhet kommer i gång un-\r\nder året.\r\nErfarenheterna hittills visar att det tar lång tid att\r\nkomma i gång med försöksverksamhet. Försöket\r\nmåste förankras inom de olika organisationerna, både\r\nbland politiker och tjänstemän. Det är rimligt att en\r\nförsöksperiod omfattar flera år, för att den skall kunna\r\nge ett tillfredsställande underlag för en utvärdering.\r\nMed denna rimlighetsbedömning kan det vara klokt\r\natt skynda fram i lagom takt och inte förhasta sig även\r\nom det har ett vällovligt syfte.\r\nDet finns en förnuftig uppfattning i utskottet om\r\natt denna verksamhet på sikt skall permanentas. Om\r\ndetta är vi eniga. Men majoriteten av oss anser att vi\r\nbör ha en stabilare grund med konsekvensanalyser att\r\nstå på. Denna uppfattning delar vi med regeringen.\r\nNoterbart är också i socialförsäkringsutskottet att\r\nrehabiliteringen är en viktig fråga som ofta debatteras\r\noch som det finns ett stort engagemang i. Jag vill även\r\nnämna det sätt att arbeta med och se på rehabilitering\r\nsom varit aktuellt i flera utredningar.\r\nBl.a. har Sjuk- och arbetsskadekommittén i sitt\r\nslutbetänkande, SOU 1996:113, behandlat frågor om\r\nsamordnad rehabilitering för utsatta grupper. Kommit-\r\ntén, som har betonat vikten av att anlägga en helhets-\r\nsyn på den enskilde och dennes behov, har i samråd\r\nmed Arbetsmarknadspolitiska kommittén föreslagit att\r\nförsäkringskassan, arbetsförmedlingen och kommu-\r\nnen skall utveckla en finansiell samverkan på lokal\r\nnivå för planering och genomförande av rehabilite-\r\nringsinsatser och andra arbetsförberedande åtgärder.\r\nI betänkandet Egon Jönsson - en kartläggning av\r\nlokala samverkansprojekt inom rehabiliteringsområ-\r\ndet, SOU 1996:85, riktas stark kritik mot dagens\r\nsektoriserade organisation och dess bristande förmåga\r\natt tillgodose svaga gruppers behov av försörjning och\r\nstöd. Kartläggningen visar bl.a. dels att det förekom-\r\nmer en rad samverkansprojekt runt om i landet, dels\r\natt antalet svaga och utsatta tenderar att både bli fler\r\noch ha alltmer komplexa problem, vilket gör att be-\r\nhovet av samverkan ökar. De förslag utredningen\r\nlämnar förutsätter vare sig en ny organisation eller\r\nfinansiell sammanläggning utan bygger snarast på ett\r\nalternativt synsätt. Kartläggningen visar att mycket\r\ngår att göra inom de ramar som finns.\r\nDessa båda betänkanden är under beredning i Re-\r\ngeringskansliet, och en proposition är aviserad till\r\nmitten av april i år.\r\nFru talman! Jag vill avslutningsvis än en gång be-\r\ntona vikten av rehabiliteringsområdet och ett förstärkt\r\nsamarbete inom det finansiella området myndigheter\r\nemellan, där människan sätts i centrum för våra olika\r\nåtgärder och där helhetsperspektivet är honnörsordet.\r\nDetta arbetssätt och möjligheten att diskutera försöks-\r\nverksamhet, att noggrant utvärdera, att söka flexibla\r\nlösningar och att förbättra tillämpningen ute i försäk-\r\nringskassorna med samverkansintressenterna ger oss\r\nsocialförsäkringspolitiker en möjlighet att forma en\r\nsocialförsäkring som motsvarar såväl den enskildes\r\nsom bl.a. arbetsmarknadens parters krav. Vi blir med\r\ndetta möjligheternas ambassadörer i stället för svårig-\r\nheternas konsulter.\r\nMed detta vill jag tacka för ordet. Jag ser fram\r\nmot en konstruktiv debatt som kan föra frågan framåt\r\ntill gagn för de berörda människorna.</pre><pre>Anf.  218  GULLAN LINDBLAD (m) replik:\r\nFru talman! När det gäller själva huvudfrågan i\r\ndetta ärende kan jag säga att vi inte har försökt göra\r\nnågonting annat av ärendet än vad som är fallet, Ron-\r\nny Olander. Utskottet tar härmed nu faktiskt direkt\r\nställning för en av två tvistande parter, vilket jag anser\r\när olämpligt. Jag konstaterar också att utskottet där-\r\nmed går emot intentionerna i sjuklönelagen. I propo-\r\nsitionen, 1990/91:181, betonade socialminister Ingela\r\nThalén vikten av att de avsedda kompensationsnivå-\r\nerna i sjuklönelagen slog igenom på ett likartat sätt på\r\nhela arbetsmarknaden. Hon menade att detta var vä-\r\nsentligt, för annars skulle vissa grupper kunna få\r\nhögre ersättning än andra. Det är precis den huggsexa\r\nsom vi nu riskerar att få.\r\nNär det gäller sjuklönen säger Ronny Olander att\r\narbetsgivarna vill ha fasta spelregler. Det var ett bra\r\nbeslut vi fattade om sjuklöneperioden förra gången,\r\nmen detta beslut orkar företagen inte med. Allt vad\r\nRonny Olander har sagt - de regler som är uppställda\r\n- kan vi mycket väl, men hur ser det ut i verkligheten?\r\nJag har läst en insändare i Göteborgs-Posten, men jag\r\nskall läsa den högt vid nästa replikskifte i stället.</pre><pre>Anf.  219  RONNY OLANDER (s) replik:\r\nFru talman! I mitt anförande gjorde jag mycket\r\nklart att dagens debatt handlar om ett förtydligande.\r\nDet fanns tydligen ett utrymme som varken regering-\r\nen eller utskottet kände till när vi diskuterade den\r\nförlängda arbetsgivarperioden. Sådana är förhållan-\r\ndena. Det är det som gäller.\r\nJag kan inte med den bästa vilja i världen utläsa\r\natt vi med dagens förslag skulle gå emot några inten-\r\ntioner i sjuklönelagen. Det handlar nog mera om hu-\r\nruvida man accepterar resonemanget om att vi gör ett\r\nförtydligande, Gullan Lindblad.\r\nGullan Lindblad sade i sitt anförande att det sked-\r\nde uppvaktningar i vårt utskott. Det är inget ovanligt,\r\nGullan Lindblad. Vi får ett flertal uppvaktningar från\r\nmängder av intresseorganisationer. Att landets samtli-\r\nga löntagarrepresentanter genom sina organisationer\r\nuppvaktar oss i en sådan angelägen och viktig fråga\r\nser jag absolut inte som något märkvärdigt. Jag kan\r\ninte heller förstå Gullan Lindblads resonemang om att\r\nvi tar ställning för en part när det handlar om ett för-\r\ntydligande.</pre><pre>Anf.  220  GULLAN LINDBLAD (m) replik:\r\nFru talman! Om detta kan vi tvista länge. Vi har\r\nhelt olika uppfattningar i den frågan.\r\nJag tycker inte heller att det är märkvärdigt att\r\nmänniskor uppvaktar oss och framför sina synpunkter,\r\nmen jag tycker att det är ganska opassande just när en\r\narbetstvist pågår och då en skiljenämnd skall avgöra\r\nom det avtal som gäller skall följas eller ej. Mera\r\nanmärkningsvärt ändå var att utskottet tog fackorgani-\r\nsationernas uttalande alldeles ordagrant och gjorde\r\ndet till sitt eget. Men nog om detta - vi har olika upp-\r\nfattningar.\r\nJag vill nämna något kort om sjuklönen. En insän-\r\ndarskribent i Göteborg skriver så här: Jag är en s.k.\r\nsmåföretagare som driver en taxirörelse med tre bilar\r\noch fem heltidsanställda plus jag själv. I januari var\r\njag tvungen att teckna en försäkring för dessas sjuklö-\r\nner för 22 000 kr om året. Skulle jag inte haft den,\r\noch någon anställd hade blivit sjuk, hade det knäckt\r\nmig och min firma direkt.\r\nMen han klarar inte detta, säger han: Vinsterna i\r\nmin bransch är inte stora. Jag får ett överskott på ca\r\n500 000 kr innan avskrivningarna är gjorda. På detta\r\nskall jag också ta ut min lön.\r\nHan har nu tröttnat på alla dessa pålagor, säger\r\nhan. Han har sagt upp sina anställda. Två slutar den 1\r\nmars och tre till hösten. Då kör han en enda bil.\r\nDetta sker i ett sammanhang när vi alla önskar att\r\ndet skall komma fler och icke färre arbetstillfällen till\r\nstånd, Ronny Olander!\r\nVi kan säga mycket om försöksverksamheten. Jag\r\nundrar hur stort engagemanget från socialdemokratins\r\nsida egentligen är när det gäller försöksverksamheten\r\n- FINSAM, SOCSAM och allt vad det heter. De\r\nborgerliga partierna har hela tiden fått vara pådrivan-\r\nde i denna fråga. Det vill jag betona.</pre><pre>Anf.  221  RONNY OLANDER (s) replik:\r\nFru talman! Vad gäller eventuella tvistigheter ute i\r\nsamhället inom arbetsrättens område eller inom något\r\nannat område vill jag säga att det vore märkvärdigt\r\nom inte landets högsta beslutande församling, riksda-\r\ngen, skulle kunna göra ett förtydligande. Det är det\r\nsom det handlar om. Det vore märkvärdigt om vi i\r\nriksdagen skulle sitta och vänta på ett skiljenämnds-\r\nförfarande som kan ta alltifrån kort tid till åratal. Då\r\nskulle vi i den lagstiftande församlingen vara förhind-\r\nrade att agera. Jag ser det som mycket märkvärdigt.\r\nVad gäller småföretagarförsäkringen, som Gullan\r\nLindblad tar upp, kan jag säga att man i dag får betala\r\n2,5 % på lönesumman. 1992 sänktes arbetsgivaravgif-\r\nten med 2,3 %. Man säger att man inte har fått kom-\r\npensation, men vi fick bistå med 1,1 miljarder. Den\r\ntotala vinsten beräknades till 3 miljarder. Om vi tar\r\n1,1 miljarder återstår 1,9 miljarder, så man är väl\r\nkompenserad.\r\nDen andra delen i vårt betänkande gäller\r\nSOCSAM-projekten. Vi har i utskottet fått beskriv-\r\nningar både av FINSAM-projekten och SOCSAM-\r\nprojekten. Det framgår mycket klart att projekten tar\r\nrätt så lång tid. Det är det som både Riksförsäkrings-\r\nverket och Socialstyrelsen har påpekat.</pre><pre>Anf.  222  SIGGE GODIN (fp):\r\nFru talman! Om inte kvällen var så sen skulle vi\r\nkunna ägna oss åt denna intressanta debatt en längre\r\ntid. Då hade vi framför allt för Ronny Olander, som är\r\nrelativt ny i utskottet, kunnat berätta litet historia osv.\r\nMen jag skall hålla mig ganska kort.\r\nBetänkandet handlar, som Gullan Lindblad har\r\nsagt, om de ändringar som är föranledda av en utökad\r\nsjuklöneperiod - från två till fyra veckor - samt om\r\nförsöksverksamheten med finansiell samordning\r\nmellan socialförsäkring, hälso- och sjukvård och\r\nsocialtjänst.\r\nJag vill börja med Folkpartiets synpunkter på en\r\nförlängning av sjuklöneperioden. Från Folkpartiets\r\nsida deltog vi i den utredning som lade fast två veck-\r\nors sjuklön. Då var, som i flera fall tidigare, samtliga\r\npartier överens om att systemet med sjuklön skulle ge\r\narbetsgivarna incitament att ta tag i  dåliga arbetsmil-\r\njöer och dålig arbetsorganisation.\r\nGenomförandet av sjuklönesystemet innebar att\r\nomläggningen skulle vara kostnadsneutral. Det har vi\r\ndiskuterat många gånger. De arbetsgivare som gjorde\r\nförbättringar i arbetsmiljön och arbetsorganisationen\r\nfick därmed ned sjukfrånvaron. Naturligtvis tjänade\r\nde pengar på det. Jag, som tillsammans med Gullan\r\nLindblad och flera har suttit i utredningen, bedömer\r\natt det är på det sättet det skall fungera.\r\nNär regeringen nu återkom med förslag om en\r\nförlängning var argumentet att sjuklönen verkade\r\növerkompenserande. Därför skulle vecka tre och fyra\r\nbara kompenseras till hälften. Jag menar att regering-\r\nen har frångått sin tidigare inställning att omläggning-\r\nen skulle vara kostnadsneutral.\r\nÄven om det går väldigt bra nu och man får ned\r\narbetslösheten och människor är mera på jobbet, om\r\nman förbättrar arbetsmiljö och arbetsorganisation och\r\ndet ger en vinst för småföretagaren eller för storföre-\r\ntagaren, för den delen, kan inte regeringen i nästa\r\nandetag säga att den skall ha pengarna därför att den\r\ntycker att systemet inte blev bra.\r\nRonny Olander, som är gammal facklig förtroen-\r\ndeman, vet ju hur det här går till. Man förhandlar, gör\r\nklart ett förslag och konstaterar att man skall ha det på\r\nett visst sätt. Sedan kan man inte ändra på förutsätt-\r\nningarna. Det är barockt.\r\nJag vill fråga Ronny Olander vilka incitament man\r\nskall ge företagare så att arbetsmiljön och arbetsor-\r\nganisationen förbättras och sjukfrånvaron minskas,\r\nom man rycker undan den här mattan. Vi tycker väl\r\nbåda två att de anställda skall ha en så god miljö och\r\narbetsorganisation som möjligt och trivas så bra som\r\nmöjligt på jobbet och göra ett bra arbete? Då blir det\r\nett stabilt och bra företag, en trygg anställning osv.\r\nDet borde vi rimligen vara överens om.\r\nRonny Olander ägnar sig åt att dribbla med ett\r\nantal siffror som han förmodligen har fått från Riks-\r\nförsäkringsverket. Han säger att si och så är det och\r\natt det därför blir så här. Det är fullständigt ointres-\r\nsant. Det intressanta är vilka premisser man gick med\r\npå när man lade fast sjuklönen och hur det hela funge-\r\nrar.\r\nFru talman! Det har också rått en tveksamhet om\r\nhur den här sjuklönen påverkar kroniker och handi-\r\nkappade. Kan de behålla ett arbete, eller kan de över\r\nhuvud taget få ett arbete? Vi har många gånger funde-\r\nrat över om det inte borde göras en utvärdering av\r\ndetta innan man gör något annat. Men som vanligt kör\r\nregeringen bara på utan att göra några som helst kon-\r\nsekvensanalyser. Man ångar bara på. Det gäller att\r\nspara pengar.\r\nRonny Olander! Jag undrar vad sjukförsäkring är\r\nför någonting. Min åsikt är att det är en försäkring där\r\navgifter och ersättningar skall harmoniera med var-\r\nandra. På Ronny Olander låter det som att man skall\r\nfå in ett överskott som skall pumpas in i något svart\r\nhål i regeringens budget. Det är detta som människor\r\nute i samhället reagerar mot. Man kan inte skicka\r\nstora dryga egenavgifter varje månad till staten för att\r\nstaten sedan skall använda pengarna till någonting\r\nhelt annat än vad människorna ute i samhället har\r\ntänkt sig. Om det är ett sådant försäkringssystem som\r\nvi skall bygga upp kan jag förstå att Socialdemokra-\r\nterna tycker att det är helt okej att göra på det här\r\nsättet.\r\nJag vill återkomma litet till hur Folkpartiet har\r\nagerat. Enligt riksdagsordningen fick vi, som ni har\r\ninsett, inte framställa något yrkande om en återgång\r\ntill en sjuklöneperiod på två veckor. Vi träffade de\r\nfackliga organisationerna i utskottet. De sade att de\r\nvar överens med arbetsgivarna på marknaden om att\r\nvi bör återgå till två veckor. Då ansåg jag och Folk-\r\npartiet att det var viktigt att begära ett utskottsinitia-\r\ntiv. Det är väl ändå rimligt, Ronny Olander, att man\r\nlyssnar till parterna på arbetsmarknaden. Men så\r\ntyckte man inte från majoritetens sida. Man skulle nu\r\nköra över alla facken, inklusive LO, och arbetsgivar-\r\nna.\r\nLåt mig då komma fram till Ronny Olanders på-\r\nstående att jag ville plocka politiska poäng. Vill Ron-\r\nny Olander förklara för kammarens ledamöter och för\r\ntalmannen vilka politiska poäng näringsministern vill\r\nplocka när han säger att det här nog inte är riktigt bra\r\noch att det borde ses över. Det vore intressant att veta,\r\näven om kvällen är sen. Vad tänker sig näringsminis-\r\ntern? Ni kan väl inte tycka att han skall plocka poli-\r\ntiska poäng? Det skulle vara väldigt allvarligt, om jag\r\ntolkar Ronny Olander rätt. Dessutom undrar jag om\r\nRonny Olander tror att beslutet om en sjuklöneperiod\r\npå fyra veckor skapar fler jobb. Jag har mött företaga-\r\nre som t.o.m. har lagt ned sina företag. De avstår från\r\natt anställa människor. Hur skall ni få bukt med den\r\nöppna arbetslösheten om småföretagarna känner sig\r\nkränkta och trängs in i ett hörn på det här sättet.\r\nMin tolkning är att den arbetarregering som Ron-\r\nny Olander företräder är en arbetslöshetsregering och\r\ningenting annat. Det var väl inte det budskapet som ni\r\ngick ut med i valrörelsen?\r\nFru talman! I konsekvens med vad jag nu har sagt\r\nkommer Folkpartiet när det gäller sjuklönefrågan att\r\navstå från omröstningen, som skall ske i morgon.\r\nFru talman! Sjuk- och arbetsskadekommittén be-\r\ntonade mycket starkt vikten av att anlägga en helhets-\r\nsyn på den enskilde och dennes behov och att de olika\r\ndelarna av kommitténs förslag därför måste hållas\r\nsamman och bilda en helhet.\r\nKommittén gick så långt att den i total enighet\r\nskrev i sitt delbetänkande att det finns grupper av\r\nindivider som riskerar att befinna sig i gränslandet\r\nmellan olika myndigheter och ersättningssystem.\r\nDetta problem måste lösas innan regeringen lägger\r\nfram förslag om en ny sjukförsäkring.\r\nRegeringen har i och för sig inte lagt fram något\r\nförslag till en ny sjukförsäkring. Men man har som\r\nvanligt plockat bit för bit. Man gör sina besparingar\r\nutan hänsyn till vad det blir för resultat. Vi kan kon-\r\nstatera att det återigen är de svagaste människorna i\r\nvårt samhälle som kläms åt.\r\nI vårt särskilda yttrande har vi mycket klart påpe-\r\nkat att detta får fullt genomslag inte minst när det\r\ngäller de ändrade kriterierna för rätt till sjukpenning\r\noch förtidspension. Trots den partipolitiska enigheten\r\nhar förändringar genomförts utan att den s.k. gråzons-\r\nproblematiken har fått sin lösning.\r\nFru talman! Sjuk- och arbetsskadekommittén fö-\r\nreslog en samverkan mellan försäkringskassan, soci-\r\naltjänsten och arbetsförmedlingen för att man skall\r\nkunna utveckla den här samordningen och för att man\r\nskall kunna genomföra bättre rehabiliteringsinsatser\r\noch andra förberedande åtgärder.\r\nI dag finns det en stor oro ute på försäkringskas-\r\nsorna över vad som kommer att ske med dem som inte\r\nlängre kan få sjukpenning på grund av dessa nya\r\nkriterier. Samma oro finns på arbetsförmedlingarna\r\növer vad som skall ske med dem som har blivit utför-\r\nsäkrade från a-kassan eller KAS. Regeringens sen-\r\nfärdighet eller bristande insikt i hur de nya reglerna\r\nslår borde betyda att utskottet skulle ha tagit tag i\r\nfrågan. Men majoriteten fann att man inte skulle gör\r\nnågonting åt det här. Det skulle återigen ske en utökad\r\nförsöksverksamhet, trots att försöksverksamheten har\r\npågått i flera år.\r\nJag beklagar att majoriteten inte ens finner det\r\nmödan värt att tillstyrka en rejäl utvärdering för att\r\nklarlägga när verksamheten kan permanentas i hela i\r\nlandet.\r\nFru talman! Utskottet uppvaktades av Söderman-\r\nlandskassan, och på en direkt fråga svarade man där\r\natt man förutsätter att det kommer ett förslag i vår om\r\nen permanentning av den försöksverksamhet som\r\nupplevs som mycket positiv såväl från landstingets\r\nsida som från försäkringskassans sida. Någon ytterli-\r\ngare förlängning och utökning fann man inga som\r\nhelst skäl till. Man visste att det här gav ett bra resul-\r\ntat. Vi vet dessutom att man har gjort 154 miljoner\r\nkronor i vinst i tolv kommuner. När alla parter tycker\r\natt det är positivt finns det anledning att permanenta\r\nverksamheten.\r\nAvslutningsvis vill jag fråga Ronny Olander: Vad\r\nsäger ni i majoriteten till de människor som kastas ut i\r\nsocialbidragsberoende utan att de får någon kvalifice-\r\nrad hjälp med att komma tillbaka till arbetsmarkna-\r\nden? Vad är egentligen skälet till att ni är motståndare\r\ntill en permanentning? De som sitter mitt i verksamhe-\r\nten tycker ju att det finns skäl att göra en permanent-\r\nning nu. Varför inser ni inte det orimliga i att plocka\r\nbit för bit av ett sammanhängande förslag till en ny\r\nsjukförsäkring? Om Ronny Olander nu vet någonting\r\nom fortsättningen undrar jag när regeringen kommer\r\nmed ett förslag om en permanentning? Det är nöd-\r\nvändigt att det sker en sådan här samordnad verksam-\r\nhet inte bara i några få kommuner utan i hela Sverige.\r\nFrågan är faktiskt akut.</pre><pre>Anf.  223  RONNY OLANDER (s) replik:\r\nFru talman! När Sigge Godin höll sitt anförande\r\nställde han väldigt många frågor. Tiden är alldeles för\r\nkort i ett replikskifte för att jag skall hinna göra någon\r\ndjupdykning inom varje område.\r\nGränsen för mig är nådd när Sigge Godin använ-\r\nder skällsord, som jag uppfattar det. Han säger att\r\nSocialdemokratiska arbetarpartiet skulle vara något\r\nslags arbetslöshetsregering och också eftersträva\r\ndetta.\r\nJag vill påminna Sigge Godin om något. Han sade\r\nvad vi sade i valrörelsen 1994. Men vad sade man i\r\nflera borgerliga partier i valrörelsen 1991, när den\r\ntotala arbetslösheten i Sverige var 4,7 %? Vad sade\r\nman när delegationer från utlandet reste hit till Sveri-\r\nge och frågade: Hur klarar ni av detta? I borgerliga\r\npartier sade man att vi behöver en högre arbetslöshet\r\nför att få en flexiblare arbetsmarknad och indirekt\r\nockså för att tygla fackföreningsrörelsen. Det tycker\r\njag skall finnas med i denna kammares slutprotokoll,\r\neftersom Sigge Godin också önskade att det skulle\r\nfinnas med.\r\nDet stämmer att jag är ny i utskottet. Jag lyssnar\r\ngärna på er som har suttit längre i utskottet och på er\r\nerfarenhet. Det har jag gjort när vi har diskuterat\r\nexempelvis Sjuk- och arbetsskadekommittén eller det\r\nsom nu också kommer fram om Egon Jönssons\r\nkommittéarbete. Det stämmer att det återkommer. Det\r\när under beredning i Socialdepartementet, och det\r\ndyker upp under mitten av april i en proposition.</pre><pre>Anf.  224  SIGGE GODIN (fp) replik:\r\nFru talman! Låt mig berätta för Ronny Olander att\r\njag beklagar att kammarens ordning är sådan att jag\r\nkom efter Ronny Olander i debatten. Flera som hade\r\nvelat vara före honom hade naturligtvis tyckt att det\r\nhade varit bättre. Men sådan är ordningen, och det\r\nfinner vi oss i. Ronny Olander hade ju 15 minuter på\r\nsig att besvara alla våra frågor.\r\nDe är många, därför att socialdemokratins historia\r\ni den här frågan, när det gäller både sjuklön och sam-\r\nordning av försök, inte stämmer. Jag kan räkna upp\r\nmånga socialdemokrater, framför allt från den tid då\r\ntalmannen var ordförande i vårt utskott, som var en-\r\ngagerade i detta att ta hand om människorna i gråzo-\r\nnen, att försöka göra allt för dem. I samverkan har vi\r\nsuttit i utredningar och varit totalt eniga, Ronny Olan-\r\nder, om hur detta skall hanteras.\r\nSedan rinner det hela ut i sanden och de stackars\r\nmänniskorna finns ute i samhället. Jag möter dem\r\nofta, framför allt i min verksamhet i försäkringskas-\r\nsan. Träffar man försäkringskassefolk - t.o.m. par-\r\ntifränder till Ronny Olander, som ledde den delega-\r\ntion som var i utskottet - säger de att vi förväntar oss\r\nett förslag i vår, så att detta blir permanent. Jag träffar\r\nmänniskor från min tidigare gärning på länsarbets-\r\nnämnd och arbetsförmedling som säger: Låt oss jobba\r\nmed det här. Det kan bli bra för människor. Det finns\r\nju väldigt många i gråzonen.\r\nDet som ni tyckte för något år sedan och som vi\r\nhar varit helt överens om tidigare - det är det märkli-\r\nga, fru talman - skall vi här i den sena kvällen vara\r\noense om. Jag kan inte förstå hur det kommer sig.\r\nKanske kan Ronny Olander berätta för mig i vilket\r\nhål det överskott som han är ute efter skall stoppas.</pre><pre>Anf.  225  RONNY OLANDER (s) replik:\r\nFru talman! Visst har det varit tungt många gånger\r\natt diskutera budgetunderskott och annat. Men jag\r\nskall inte ge mig in på det, för tiden är alldeles för\r\nkort.\r\nSmåföretagarförsäkringen håller man på att sär-\r\nskilt titta på. Den är viktig, och den återkommer man\r\ntill.\r\nGråzonen diskuterade vi intensivt. Det finns all\r\nanledning. Vi är helt överens. I Socialförsäkringsut-\r\nskottet har vi verkligen uppskattat alla goda resone-\r\nmang som vi har haft just om att människor inte skall\r\nhamna i gråzonen. Uppdrag har gått till Riksförsäk-\r\nringsverket, Socialstyrelsen och Arbetsmarknadssty-\r\nrelsen, just för att detta inte skall ske. Det pågår också\r\növerläggningar och diskussioner.\r\nDet är en sak som också är viktig, som Sigge Go-\r\ndin tog upp, när man diskuterar arbetsmiljöorganisa-\r\ntionen. Tänk vad bra det hade varit, Sigge Godin, om\r\nvi hade kunnat ha företagshälsovården kvar. Den\r\nförsvann i förra mandatperioden. Man kan diskutera\r\nde tekniska, medicinska och psykosociala förutsätt-\r\nningarna för att människor inte skall komma till ska-\r\nda. I dag handlar det mycket om att vi diskuterar\r\nbakvänt när det gäller rehabilitering. Jag skulle önska\r\natt vi kunde få ett välkommet resonemang.\r\nJag tycker också att det är viktiga sammanfattande\r\nbedömningar vi har fått i utskottet vad gäller\r\nSOCSAM-projektet. Man säger: Projekt 4S - sam-\r\nordning, samverkan, samarbete mellan socialtjänst,\r\nhälso- och sjukvård och socialförsäkring - startade i\r\njuni 1994 i Stenungsunds kommun. Syftet med denna\r\nlägesrapport är att bedöma läget i försöksverksamhe-\r\nten. Man bör givetvis hålla i minnet att det ännu så\r\nlänge inte förflutit särskilt lång tid sedan försöket\r\npåbörjades och att de mera långsiktiga verkningarna\r\nknappast hunnit göra sig gällande. Rapporten fokuse-\r\nrar därför på utfallet av de förändringsprocesser som\r\npågår i projektet, snarare än försökets effekter hos\r\nutvalda målgrupper.</pre><pre>Anf.  226  SIGGE GODIN (fp) replik:\r\nFru talman! Låt mig säga till Ronny Olander att\r\nsmåföretagen tycker att småföretagarförsäkringen är\r\nför dyr. De klarar inte av att teckna de försäkringarna.\r\nDärför är det så få försäkringar. På Riksförsäkrings-\r\nverket säger man: Försäkringen går inte ihop. Vi kan\r\ninte sänka avgifterna eftersom vi inte har pengar att\r\ngöra det.\r\nDet är upp till Ronny Olander och regeringen att\r\nskjuta till pengar om ni tycker att det är den bästa\r\nförutsättningen. Det rimliga är ändå att företagshälso-\r\nvården bedriver en sådan verksamhet att företagen\r\noch de anställda tycker att det är en bra verksamhet\r\noch att de gärna vill anlita deras tjänster. Jag tror att\r\nde i många fall gör ett jättebra jobb, och då är de\r\nockså välkomna att jobba i företagen.\r\nRonny Olander säger att jag ställer många frågor\r\ntill honom. Låt oss då ta en enda fråga. Hur är det\r\nmed överskottet? Skall det vara kvar i sjukförsäkring-\r\nen? Skall vi kunna sänka avgifterna, i första hand\r\negenavgifterna som är väldigt tunga för människor?\r\nEller skall överskotten pytsas in i något svart hål i\r\nregeringens budget? Jag är rädd för att det fortfarande\r\nfinns sådana hål. Den frågan vill svenska folket ha\r\nbesked om. Det kanske vi kan ordna åt dem i kväll.\r\nVad säger Ronny Olander?</pre><pre>Anf.  227  MARIE ENGSTRÖM (v):\r\nFru talman! Betänkandet handlar om förändring av\r\nsjuklönelagen och om en utökning av den lokala verk-\r\nsamheten, med finansiell samordning mellan social-\r\nförsäkring, hälso- och sjukvård och socialtjänst. Jag\r\nskall framföra några av Vänsterpartiets synpunkter\r\nkring detta.\r\nMen först till sjuklöneperioden. Den förlängda\r\nsjuklöneperioden har tydligen blivit ett hett debattäm-\r\nne. Detta omskrivs också i flera särskilda yttranden.\r\nVi från Vänsterpartiet redovisar därför här vänsterns\r\nförslag om att undanta de allra minsta företagen från\r\nregeln att betala sjuklön till sina anställda.\r\nVi trodde i höstas i samband med att beslutet fat-\r\ntades, och vi tror fortfarande, att omställningen får\r\nmest negativa effekter just för de små företagen. När\r\njag lyssnar på debatten är det just de små företagen\r\nsom de flesta företrädare också pratar om.\r\nI dag finns det ett visst skydd för människor med\r\nåterkommande sjukdomsperioder. Det är det s.k.\r\nsärskilda högriskskyddet. Ronny Olander var förut\r\ninne på detta och berättade att det i dag är över 6 000\r\npersoner som har skyddet.\r\nDetta omnämns också i betänkandet. Om någon på\r\ngrund av sjukdom tvingas vara borta från arbetet kan\r\nden enskilde efter ett beslut från försäkringskassan få\r\nsjuklön från den första sjukdagen. Det handlar alltså\r\ninte om någon karensdag. Beslutet kan också innebära\r\natt arbetsgivaren får ersättning från sjukförsäkringen\r\nför den sjuklön som betalas till den anställde.\r\nProblemet som jag ser det i dag är att denna regel i\r\nsin utformning mer är anpassad till en sjuklöneperiod\r\npå 14 dagar än till dagens 28 dagar. Med ett särskilt\r\nhögriskskydd som är omarbetat och mer anpassat till\r\nnu rådande sjuklöneperiod tror jag att vi skulle kunna\r\nerbjuda människor med många sjukdomsperioder ett\r\nbättre skydd. Man skulle också kunna se över möjlig-\r\nheten att till konstruktionen ytterligare förbättra skyd-\r\ndet och på så sätt bygga ut det till att omfatta ännu fler\r\nmänniskor.\r\nVi har från Vänsterns sida inte lagt fram några\r\nkonkreta förslag i den här frågan, och jag tror att vi\r\nskall återkomma i ärendet. Jag vet också att det i\r\nsamband med beslutet i höstas om förlängningen av\r\nsjuklöneperioden skrevs om just detta i betänkandet.\r\nJag tycker att det är bra att försöksverksamheten\r\nmed finansiell samordning mellan socialförsäkring,\r\nhälso- och sjukvård och socialtjänst utökas. Jag tror\r\natt vi egentligen är tämligen överens om hur viktig\r\nden här verksamheten är och framför allt om hur\r\nviktig den kommer att bli i framtiden.\r\nVi har i utskottet fört en del diskussioner om be-\r\nhovet av utvärdering och om huruvida vi kanske re-\r\ndan nu skall överge försöksstadiet och fastställa det\r\nframtida samordningsarbetet. Det framhålls i betän-\r\nkandet att regeringen kommer att lägga fram förslag\r\nunder 1997, och vi får väl då återkomma till diskus-\r\nsionen om hur förslagen till riktlinjer för samverkan\r\nskall se ut. Jag utgår från att detta så småningom\r\nkommer att leda till en permanent samverkan.\r\nFru talman! Det fattades före jul ett beslut, som\r\nSocialdemokraterna och Centern stod bakom, avseen-\r\nde ändrade kriterier för rätt till sjukpenning och för-\r\ntidspension. Vi i Vänsterpartiet motsatte oss förslaget\r\noch framförde en viss kritik. Vår kritik handlar om de\r\nmänniskor som kommer att falla mellan systemen och\r\nsom inte platsar någonstans. Att man genom en steg-\r\nvis bedömning av en sjuk människas arbetsförmåga\r\nkan hitta på någon typ av arbete som individen be-\r\ndöms klara är inte bara kränkande utan skickar också\r\nmånga gånger ut den enskilde personen till en säker\r\narbetslöshet.\r\nMålet är naturligtvis att kunna återrehabilitera\r\nmänniskor till arbetsmarknaden, men jag tror att vi\r\nhar gjort detta arbete på helt fel sätt. Den stegvisa\r\nbedömningen byggde på Sjuk- och arbetsskade-\r\nkommitténs idéer, men i dess betänkande räknades det\r\nupp en lång rad åtgärder som skulle vara ett måste\r\ninnan man kunde ändra de medicinska kriterierna. Det\r\nhandlar om socialtjänstens, sjukvårdshuvudmännens,\r\narbetsförmedlingens och försäkringskassornas möj-\r\nligheter att ta ansvar för att människor inte skall ham-\r\nna utanför.\r\nDet handlar också om att satsa på rehabilitering. I\r\nstället gjordes i samband med budgetbesluten i slutet\r\nav förra året besparingar på det området.\r\nFru talman! Mycket av det som jag här har sagt\r\nfinns delvis beskrivet i ett särskilt yttrande, som jag\r\ninte själv står som undertecknare av men som kamma-\r\nrens ledamöter nu förstår att jag till stora delar stöd-\r\njer.\r\nSlutligen skulle jag vilja ställa en fråga till Ronny\r\nOlander. Den gäller småföretagen och den förlängda\r\nsjuklöneperioden. Ronny Olander sade i sitt anföran-\r\nde att Riksförsäkringsverket hade fått i uppgift att se\r\növer och utreda småföretagarförsäkringen. Jag måste\r\nfråga Ronny Olander om det som näringsministern nu\r\nhar sagt, att man måste tillskapa ytterligare åtgärder\r\nför småföretagen i och med den förlängda sjuklöne-\r\nperioden, bara innebär en utvidgad försäkring. Ligger\r\ndet inte någonting mer i detta löfte?</pre><pre>Anf.  228  RONNY OLANDER  (s) replik:\r\nFru talman! Jag tycker att det ligger mycket i den\r\noro som Marie Engström ger uttryck för och som även\r\nhar kommit fram tidigare när vi fört resonemang om\r\nrehabilitering och om gråzon. Vad också gäller den\r\nförlängda sjuklöneperioden vill jag ändock påminna\r\nom det uppdrag som Riksförsäkringsverket, Socialsty-\r\nrelsen och AMS har fått att mycket nogsamt följa vad\r\nsom sker på detta område, liksom om den goda tanke\r\noch de goda intentioner som finns bakom resone-\r\nmanget om den förlängda sjuklöneperioden.\r\nVad beträffar småföretagarförsäkringen vill jag\r\nsäga att vi lade fram ett eget förslag, som också blev\r\nriksdagens beslut. Försäkringen omfattar ända upp till\r\n130 basbelopp och ett tjugotal anställda. På Marie\r\nEngströms direkta fråga till mig beträffande närings-\r\nministern vill jag säga att jag inte vågar gå in på hur\r\ndenne har tänkt och tyckt. Det är nog bättre att ställa\r\nfrågan direkt till honom i något forum här i riksdagen.\r\nVi är på sikt helt ense om SOCSAM-projekten. Vi\r\nskall ha ett stabilt underlag, så att vi vet hur vi skall\r\ngå till väga med försöksverksamheten. Jag har läst\r\nupp ett kort avsnitt där det understryks att försöks-\r\nverksamheten tar tid.</pre><pre>Anf.  229  MARIE ENGSTRÖM (v) replik:\r\nFru talman! Det är naturligtvis bra, som Ronny\r\nOlander säger, att vi noga följer vad som sker i och\r\nmed den förlängda sjuklöneperioden och att småföre-\r\ntagarförsäkringen ses över, men jag menar att detta\r\ninte är tillräckligt. Jag tycker att småföretagen helt\r\nenkelt bör befrias från denna avgift. Det är nog egent-\r\nligen det enda som i dagens läge kan stärka småföre-\r\ntagens möjligheter att skapa nya jobb. Jag tror egent-\r\nligen inte att en utökning av försäkringen är det bästa\r\nsättet. Vi har tidigare också fått höra att småföretagen\r\nmånga gånger redan i dag upplever att en försäkring\r\när väldigt dyr.</pre><pre>Anf.  230  RONNY OLANDER (s) replik:\r\nFru talman! Kostnaden uppgår, som sagt, till mel-\r\nlan 2 % och 2 ½ % av lönesumman, och förra gången\r\nuppgick den till 2,3 %. Jag nämnde i mitt anförande\r\natt det inom Socialdepartementet finns ett utrednings-\r\nuppdrag till Riksförsäkringsverket angående småföre-\r\ntagarförsäkringen. Om man nu är beredd att gå så\r\nlångt som Marie Engström säger och helt vill slopa\r\ndenna kostnad, kommer det att medföra kostnader på\r\nnågot annat ställe.\r\nVi har under de senaste åren fått lära oss att vi när\r\nvi lägger fram ett förslag som kostar något skall fråga\r\noss var någonstans vi då skall spara in i stället. Jag\r\nsaknar detta litet grand när vi diskuterar den förlängda\r\narbetsgivarperioden. Vi har genom den fått in 1,1\r\nmiljarder till statskassan. Detta är bara en del i det\r\nhela, men var någonstans skall de här medlen sparas\r\nin?\r\nAndra minst lika viktiga faktorer är rehabilite-\r\nringsarbetet och arbetsmiljöorganisationen.</pre><pre>Anf.  231  MARIE ENGSTRÖM (v) replik:\r\nFru talman! Vi har från Vänsterpartiet angivit hur\r\nvi vill finansiera ett borttagande av småföretagens\r\nkostnad för sjuklöneperioden. Vi föreslår att den\r\nminskning av arbetsgivaravgiften som beslutades i\r\nhöstas inte skall omfatta företag med mer än 20 an-\r\nställda. Vi vill på det sättet finansiera sänkningen av\r\nsjuklöneperioden för småföretagen.</pre><pre>Anf.  232  RAGNHILD POHANKA (mp):\r\nFru talman! Miljöpartiet står med på det särskilda\r\nyttrandet nr 4. Vi anser att det är dags att utöka och\r\npermanenta samordningen mellan försäkringskassan,\r\narbetsförmedlingen och kommunen. Den enskilda\r\nmänniskan blir en Svarte Petter, som ingen vill ha.\r\nHar vederbörande otur, kan han eller hon få två till\r\nfyra olika handläggare.\r\nDet går kanske bra att berätta om sitt liv och sin\r\nperson person en gång, men sedan börjar det med all\r\nsäkerhet kännas obehagligt. Detta skulle kunna und-\r\nvikas genom att samarbetet permanentades. Jag har\r\ntittat litet närmare på försäkringskassan, och man\r\nsäger där att ohälsotalet sjunker. En del av sänkningen\r\nbestår dock av att människor hänförts till kategorin\r\nmänniskor som kan stå till arbetsmarknadens förfo-\r\ngande i något på marknaden vanligt förekommande\r\narbete, dock ej sitt eget.\r\nDessa personer hamnar mellan stolarna på det all-\r\nra sämsta sättet. Deras arbetsförmåga kan vara or-\r\ndentligt nedsatt. Det kan vara antecknat att de kan\r\njobba men att de har dålig rygg - varken lyft eller\r\nlångt sittande är lämpligt. Det kan också vara så att de\r\ninte är så stresståliga.\r\nVar i dag anställer man människor med nedsatt\r\narbetsförmåga, när fullt friska står i kö får att få ett\r\narbete? Det sker sällan, särskilt med tanke på den fyra\r\nveckor långa sjukskrivningsperiod som arbetsgivarna\r\nskall betala för. Miljöpartiet har ett förslag, nämligen\r\natt det när människor har varit sjuka länge eller har\r\nblivit utstämplade från arbetsförmedlingen skall fin-\r\nnas en grundtrygghet att falla tillbaka på, så att det\r\ninte blir kommunerna som får ta över när staten spa-\r\nrar.\r\nStaten har i dag sparat mycket pengar, och stats-\r\nministern talar stolt om att man har sanerat ekonomin.\r\nMan har dock lastat över stora delar av kostnaderna\r\npå kommunerna, genom att många behöver söka so-\r\ncialbidrag.\r\nDet som knäcker kommunerna i dag är de social-\r\nbidrag som betalas ut till svenskar och invandrare.\r\nHär tycker Miljöpartiet att staten måste ta ett större\r\nansvar för sina medborgare så att inte kommunerna\r\nknäcks. Vilket land är betjänt av att kommunerna inte\r\nklarar ekonomin men i stället säger att det har skett\r\nbesparingar i statskassan? Här vill vi att denna fråga\r\nskall ses över och att kommunerna inte skall straffbe-\r\nläggas här. Kommunerna har också svårt att klara sin\r\nekonomi i dag.\r\nOm inte försöken permanentas, är det mycket\r\nmöjligt att man får börja från början igen. Då avbryts\r\nju försöken. Man får börja om igen. Det kommer att\r\nkännas meningslöst för de olika inblandade parterna\r\natt behöva starta om igen efter flera års uppehåll.\r\nGrannkommunerna kan stå i startgroparna och vilja gå\r\nin i samarbetet.</pre><pre>Anf.  233  ROSE-MARIE FREBRAN (kd):\r\nFru talman! Vi kristdemokrater motsätter oss inte\r\nden ändring i sjuklönelagen som föreslås i propositio-\r\nnen och betänkandet. Däremot har vi starka åsikter\r\nom det som propositionen och betänkandet inte be-\r\nhandlar när det gäller sjuklönelagen. Jag tror att det är\r\nganska väl känt, nämligen sjuklöneperiodens längd.\r\nVi har hela tiden hävdat, och fortsätter att hävda, att\r\ndet borde röra sig om 14 dagar - inte 28 dagar.\r\nVi välkomnade Folkpartiets begäran om ett ut-\r\nskottsinitiativ. Vi tyckte att det var mycket bra. Ut-\r\nskottet borde begära av regeringen ett förslag om en\r\nåtergång till 14 dagar. Utskottsmajoriteten förtjänar\r\nkritik för sitt oresonliga fasthållande vid ett olyckligt\r\nbeslut, som riksdagen tidigare har fattat.\r\nArgumenten mot förlängning som gavs då är lika\r\nrelevanta i dag. De argumenten har inte på något sätt\r\nförlorat i kraft. Vi ser fortfarande hur den förlängda\r\nsjuklöneperioden gör att anställningar försvåras, att\r\narbetsgivare är mindre benägna att anställa. Tröskeln\r\när för hög. Vi ser att det drabbar svaga grupper på\r\narbetsmarknaden eller sådana som inte har kommit in\r\npå den.\r\nSedan var det den översyn som har utlovats. Jag är\r\nförvånad över att Anders Sundström stod den 30\r\njanuari i kammaren och utlovade att ett utrednings-\r\nuppdrag skulle överlämnas inom kort. Där skulle\r\neffekterna för småföretagen följas upp och även för-\r\nsäkringens utformning. Så står vi här den 13 mars och\r\nfår höra av Ronny Olander att ett utredningsuppdrag\r\ntill Riksförsäkringsverket bereds angående denna\r\nfråga.\r\n\"Inom kort\" är tydligen mer än ett par månaders\r\ntid. Det är konstigt att uppdraget inte har givits. Var-\r\nför har det inte det, Ronny Olander?\r\nNu är det inte Anders Sundström som är ansvarig.\r\nMen han förmedlade löftet i interpellationssvaret från\r\nsocialförsäkringsministern. Socialdemokratiska grup-\r\npen i utskottet bör väl ha många kontakter med just\r\nden ministern och kanske kan förklara varför det har\r\ngått så långsamt. Detta brådskar ju.\r\nVi försöker att hålla frågan levande. Jag uppfatta-\r\nde att Ronny Olander inte tycker om det. Men vi vet\r\natt det ligger sanning i det gamla ordspråket att drop-\r\npen urholkar stenen. Vi kommer att fortsätta att driva\r\nfrågan. Jag är övertygad om att det är inte bara fråga\r\nom oss kristdemokrater utan att flera andra partier\r\nkommer att göra detta.\r\nFru talman! Sedan har vi den andra delen av be-\r\ntänkandet som behandlar försöksverksamheten med\r\nden finansiella samordningen. Vår kritik gäller på\r\nsamma sätt det som propositionen inte behandlar, det\r\nden inte tar upp, det den inte ägnar tanke och omsorg.\r\nPropositionen behandlar en liten formell fråga om att\r\nändra en siffra från fem till tio. Det vore inte mycket\r\natt stå här och bråka om. Nej! Men det vi är kritiska\r\ntill är det som inte tas upp i propositionen.\r\nDen stora och viktiga frågan är hur vi bör driva\r\narbetet framåt med samordning och samverkan. Var-\r\nför är då behovet skriande stort på området? En orsak\r\när kriteriepropositionen. Vi kristdemokrater ställde\r\noss rent principiellt bakom förändrade kriterier för\r\nrätten till ersättning. Men vi hade tre hemstäl-\r\nlanspunkter i vår motion som inte blev tillräckligt\r\ntillgodosedda. Vi hade reservationer till betänkandet.\r\nRonny Olander sade att utskottet är överens i fråga\r\nom gråzonen. Vi är rätt så överens när det gäller or-\r\nden - att prata om detta. Men när det gäller att kräva\r\nhandling och att föra frågan framåt, är vi inte överens.\r\nVi var tvungna att reservera oss i utskottet. Kraven\r\nblev inte tillgodosedda. De gällde samordning, sam-\r\nverkan. De gällde kompetensförstärkning på försäk-\r\nringskassorna, och de gällde uppföljningen.\r\nEn orsak har vi alltså i att det var inte tillräckligt\r\nbra behandling från utskottets sida när det gäller kri-\r\nteriepropositionen. Därför är detta fortfarande så\r\nviktigt. En annan orsak är budgetpropositionen, dvs.\r\nvårt utgiftsområde 10. Utskottsmajoriteten tillstyrkte\r\nregeringens förslag på att minska resurserna till re-\r\nhabiliteringen till 200 miljoner kronor i år och kom-\r\nmande år.\r\nVi har senare i utskottet kunnat ta del av regle-\r\nringsbrevet. Där har vi sett att regeringen trots mins-\r\nkade resurser ställer högre krav. Fler skall rehabilite-\r\nras och gå tillbaka till arbete, fast med hjälp av mind-\r\nre resurser.\r\nRegeringen står alltså inte med fötterna på jorden.\r\nRegeringen är blåögd i denna fråga. Alltså är behovet\r\nskriande stort när det gäller samordning och att utnytt-\r\nja de små resurser som finns på allra bästa sätt. Det är\r\nnu läge att gå vidare. Det är därför vi har avgivit det\r\nsärskilda yttrandet och inte är helt nöjda med den\r\nskrivning som utskottsmajoriteten står bakom. Den\r\nhade inte ens varit så bra som den är om inte vi hade\r\nhärjat som vi har gjort i utskottet. Det finns ingenting\r\ntill grund i propositionen för det anförande som Ron-\r\nny Olander har hållit här tidigare. I utskottsbehand-\r\nlingen har oppositionen utgjort en blåslampa, och det\r\nhar drivit behandlingen några steg framåt. Det är bra.\r\nMen hela riksdagen skulle behöva utgöra en blåslam-\r\npa mot regeringen för att föra samverkansfrågorna\r\nframåt.\r\nUtskottet förväntar sig riktlinjer. Vi som står bak-\r\nom det särskilda yttrandet förväntar oss verkliga\r\növerväganden och principförslag om hur vi skall\r\njobba vidare.</pre><pre>Anf.  234  RONNY OLANDER (s):\r\nFru talman! Jag har inget emot att Rose-Marie\r\nFrebran vill uppträda som blåslampa. Jag vill bara\r\nerinra Rose-Marie Frebran om att jag inte känner igen\r\nde resonemang som framfördes från talarstolen. Jag\r\nuppfattar att alla är lika behjärtade och besjälade av\r\natt vi på alla sätt försöker få alla aktörer att verka för\r\nen bra rehabiliteringsverksamhet. Detta gäller också\r\nden finansiella samordningen och samverkan av\r\nFINSAM-projektet och SOCSAM-projektet. Det är\r\nklart, Rose-Marie Frebran, att man i oppositionsställ-\r\nning gärna vill säga: Det är vi som har drivit fram\r\ndetta. Det är tack vare att vi är blåslampa som det här\r\nblir av. Jag bara konstaterar att man använder det\r\nuttrycket.\r\nLikadant är det när Rose-Marie Frebran pratar om\r\natt hålla frågan om den förlängda arbetsgivarperioden\r\nlevande. Det har inte heller vi något emot. Men i\r\nmånga andra sammanhang pratar vi om fasta spelreg-\r\nler. Man skall veta vad som gäller på arbetsmarkna-\r\nden. Man skall ha långsiktiga resonemang. Om vi från\r\nden 23 oktober fram till i dag, sedan det har trätt i\r\nkraft vid årsskiftet, hela tiden skall skifta runt mellan\r\nolika regler, hur skall arbetsgivarna då kunna planera\r\nsin verksamhet? Det gäller dels produktionen, dels\r\nrehabiliterings- och arbetsmiljöverksamheten, som är\r\nså otroligt viktig.</pre><pre>Anf.  235  ROSE-MARIE FREBRAN (kd):\r\nFru talman! Jag gläder mig över omsorgen om ar-\r\nbetsgivarna, att det inte vore bra för dem att få en\r\nförändring nu. För hur skall de då kunna veta vad som\r\ngäller?\r\nDe förstår tydligen inte sitt eget bästa. De skulle ju\r\ngärna vilja ha en förändring. Fasta spelregler skall\r\nvara bra. Vi skall inte ha fasta spelregler som är dåli-\r\nga. Vi skall se till att regelverket blir bra. Sedan skall\r\nvi hålla fast vid det. Här kommer vi att jobba vidare\r\nför att få en förbättring till stånd. Jag hoppas att den\r\nhär översynen skall innebära någon förbättring när\r\nden väl kommer till stånd. Jag undrar fortfarande\r\nvarför den inte har kommit har till stånd och varför\r\nuppdraget ännu inte har givits.\r\nNär det gäller frågan om samverkan och samord-\r\nning, gråzonsproblematiken, tycker jag att det är jät-\r\ntebra med all den goda vilja som Ronny Olander ger\r\nuttryck för här i debatten. Den fanns inte i handling\r\nnär vi behandlade kriteriepropositionen. Det gjorde\r\nden tyvärr inte. Jag säger, och jag har i mitt anförande\r\nockså givit det erkännandet, att vi i utskottet även har\r\nsett majoriteten ta några steg framåt. Till dels har den\r\ni alla fall varit med i detta blåslampegäng. Det är bra,\r\nmen det behövs mer. Vi är inte riktigt nöjda.</pre><pre>Anf.  236  RONNY OLANDER (s):\r\nFru talman! Vi är helt överens om att vi skall ha\r\ntrygga socialförsäkringssystem. Vi skall ha det, och\r\ndet har vi haft i Sverige. Det skall vara bra, rejäla\r\ntrygghetssystem. Där finns det absolut ingen annan\r\nmening att över huvud taget fundera över.\r\nLåt oss också ta möjligheten att nogsamt följa\r\nFINSAM-försöken och ta del av utvärderingen. Låt\r\noss följa SOCSAM-försöken och ha en positiv in-\r\nställning. Låt oss också vara medvetna om de be-\r\nskrivningar som vi har fått från Socialstyrelsen och\r\nRiksförsäkringsverket. Det är ändå dem vi måste ha\r\nförtroende för, det tycker i alla fall jag. De säger  att\r\ndet tar tid. I andra sammanhang är vi i vårt utskott\r\nmycket noga med att prata om att vi måste ha kon-\r\nsekvensanalyser. Låt oss ha ett rejält, bra underlag när\r\nvi sedan, förhoppningsvis om inte alltför många år,\r\nkan permanenta en bra verksamhet som står på en bra,\r\nstabil grund.\r\nSedan till detta med de människor som skulle\r\nkunna riskera att hamna i en gråzon. Inte någonstans i\r\nvårt betänkande eller i propositionen finns det över\r\nhuvud taget en tanke på att människor skall hamna i\r\nen gråzon. Tvärtom har både regeringen i sitt propo-\r\nsitionsskrivande och vi i vårt utskottsskrivande givit i\r\nuppdrag åt myndigheter att nogsamt följa detta, just\r\nför att inte människor skall hamna i någon typ av\r\ngråzon. Låt oss tillsammans vara möjligheternas am-\r\nbassadörer och inte svårigheternas konsulter. Jag\r\nmenade faktiskt mycket väl med de sista meningarna.\r\nLåt oss, i stället för att söka svårigheterna, med ett\r\nöppet sinnelag tillsammans söka de positiva möjlighe-\r\nterna, och på det viset också värna om våra social-\r\ntrygghetsförsäkringssystem och om den generella\r\nvälfärden.</pre><pre>Anf.  237  ROSE-MARIE FREBRAN (kd):\r\nFru talman! Nej, jag hoppas verkligen, Ronny\r\nOlander, att ingen uttrycker någonting i några pro-\r\npositioner eller betänkanden som visar på att man\r\nskulle önska att människor hamnar mellan stolarna.\r\nJag tror ingen om något så illa, det gör jag faktiskt\r\ninte. Men det som krävs är ju något mer. Det är att ta\r\nitu med den problematik som gör att människor ham-\r\nnar där.\r\nMed en renodling av trygghetssystemen, något\r\nsom i princip är positivt, krävs ju att man gör sam-\r\nordningar, så att man fångar upp dem som faktiskt\r\nramlar mellan stolarna. Det är det som inte är löst.\r\nDet hjälper inte hur god vilja Ronny Olander än visar\r\nhär i kammaren. Det löser inte problemet. Det fångar\r\ninte upp de människor som ramlar mellan stolarna,\r\noch de som redan har gjort det och som finns i det\r\nläget redan i dag.\r\nNär det gäller den samordningsverksamhet som\r\npågår på försöksnivå, hoppas jag att jag inte hörde\r\nrätt. Jag tyckte jag hörde att det skulle kunna ta år\r\ninnan vi kommer vidare. När det gäller FINSAM\r\nsäger ju både Socialstyrelsen och Riksförsäkringsver-\r\nket att det är dags att överväga fortsättningen av sam-\r\narbetet, och att alltså inte bara låta det rulla på. Man\r\nhar redan sett tillräckligt mycket. Vi har fått en\r\nslutrapport. Nu behöver vi komma in i ett övervägan-\r\ndestadium.</pre><pre>Överläggningen var härmed avslutad.\r\n(Beslut skulle fattas den 20 mars.)</pre><pre>18 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 19 mars</pre><pre>1996/97:399 av Åke Carnerö (kd) till försvarsminis-\r\ntern\r\nFörarlösa fjärrstyrda flygplan\r\n1996/97:400 av Åke Carnerö (kd) till utrikesministern\r\nFormaliserad dialog med NATO</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 8 april.</pre><pre>19 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit\r\nden 19 mars</pre><pre>1996/97:351 av Ann-Kristine Johansson (s) till ar-\r\nbetsmarknadsministern Sysselsättningsskapande åt-\r\ngärder\r\n1996/97:352 av Christin Nilsson (s) till försvarsminis-\r\ntern\r\nFörsvarets policy vid värvning av medlemmar till\r\nhemvärnet\r\n1996/97:355 av Annika Nordgren (mp) till utbild-\r\nningsministern\r\nDjurförsök i utbildningen\r\n1996/97:357 av Åke Carnerö (kd) till försvarsminis-\r\ntern\r\nTotalförsvarspliktigas personalskadeskydd\r\n1996/97:366 av Kia Andreasson (mp) till arbets-\r\nmarknadsministern\r\nÖresundsregionen\r\n1996/97:368 av Ulla Hoffmann (v) till statsrådet Maj-\r\nInger Klingvall\r\nBesparingarna och underhållsstödet\r\n1996/97:369 av Ulla Hoffmann (v) till statsrådet Maj-\r\nInger Klingvall\r\nFörsörjningsplikten och utbetalandet av underhålls-\r\nstödet\r\n1996/97:370 av Ulla Hoffmann (v) till statsrådet Maj-\r\nInger Klingvall\r\nDet förlängda underhållsstödet\r\n1996/97:371 av Ulla Hoffmann (v) till kommunika-\r\ntionsministern\r\nNedläggningar av postkontor\r\n1996/97:372 av Göthe Knutson (m) till finansminis-\r\ntern\r\nSkattereduktion för arbeten på privatbostad\r\n1996/97:373 av Anna Åkerhielm (m) till arbetsmark-\r\nnadsministern\r\nStöd till orter där militärförband läggs ned\r\n1996/97:375 av Elver Jonsson (fp) till kommunika-\r\ntionsministern\r\nKostnaderna för distribution av tidningar\r\n1996/97:376 av Marietta de Pourbaix-Lundin (m) till\r\nstatsrådet Thomas Östros\r\nAvdrag för förlust vid rån och stöld\r\n1996/97:377 av Eva Goës (mp) till socialministern\r\nDrogen GHB\r\n1996/97:380 av Agne Hansson (c) till näringsminis-\r\ntern\r\nÖkat regionalt utvecklingsstöd till Kalmar län\r\n1996/97:381 av Sonja Fransson (s) till försvarsminis-\r\ntern\r\nEn brandvarnare i varje bostad\r\n1996/97:382 av Göran Hägglund (kd) till statsrådet\r\nMaj-Inger Klingvall\r\nIndividuella välfärdskonton\r\n1996/97:383 av Dan Ericsson (kd) till miljöministern\r\nSkyddet av älvarna\r\n1996/97:387 av Dan Ericsson (kd) till försvarsminis-\r\ntern\r\nVerksamheten på Malmen, Linköping\r\n1996/97:388 av Lena Klevenås (s) till utbildningsmi-\r\nnistern\r\nPlanering av högskoleutbildning\r\n1996/97:391 av Ulla Hoffmann (v) till statsrådet Maj-\r\nInger Klingvall\r\nRäntevinster på pensionspengar\r\n1996/97:392 av Maggi Mikaelsson (v) till miljöminis-\r\ntern\r\nKärnkraftsavfall</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 8 april.</pre><pre>20 §  Kammaren åtskildes kl. 21.59.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 7 § anf. 35 (delvis),\r\nav talmannen därefter t.o.m.10 § anf. 69 (delvis),\r\nav tredje vice talmannen därefter t.o.m. voteringen\r\nkl. 14.54,\r\nav andre vice talmannen därefter t.o.m. voteringen\r\nkl. 17.05,\r\nav tredje vice talmannen därefter t.o.m.17 § anf. 218\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}