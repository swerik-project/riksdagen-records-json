{"dokumentstatus":{"dokument":{"hangar_id":"2349103","dok_id":"GJ0974","rm":"1995/96","beteckning":"74","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"74","slutnummer":"0","datum":"1996-03-22 00:00:00","systemdatum":"2005-10-27 13:40:18","publicerad":"1996-03-22 00:00:00","titel":"Riksdagens snabbprotokoll 1995/96:74 Fredagen den 22 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{845CC79A-68E2-433E-9945-0CCBF10DBBE3}","dokument_url_text":"http://data.riksdagen.se/dokument/GJ0974/text","dokument_url_html":"http://data.riksdagen.se/dokument/GJ0974","dokumentstatus_url_xml":"http://data.riksdagen.se/dokumentstatus/GJ0974","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:74</div>\r\n<div class=\"sidhuvud_datum\">Fredagen den 22 mars</div>\r\n<div class=\"sidhuvud_klockslag\">Kl. 9.00 9.18</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n____________________________________________________________________</pre><pre>\r\n1 §   Regeringsförklaring</pre><pre>Anf.  1  Statsminister  GÖRAN\r\nPERSSON (s)</pre><pre>Fru talman, ärade ledamöter av Sveriges riksdag!\r\nAtt minska arbetslösheten är den främsta och allt\r\nannat överskuggande uppgiften för min regering.\r\nMålet är att Sverige år 2000 skall ha halverat den\r\nöppna arbetslösheten till 4 %.</pre><pre>Fundamenten för ett gott samhälle undergrävs av\r\ndagens höga arbetslöshet. Såväl samhällsekonomi\r\nsom moral och vilja försvagas. Ytterst handlar kam-\r\npen för arbete om att hålla samman Sverige.</pre><pre>Regeringens politik mot arbetslösheten skall byg-\r\nga på fyra hörnstenar:</pre><pre>Den första hörnstenen är stabila och uthålliga fi-\r\nnanser.</pre><pre>Goda statsfinanser är grunden för alla politiska\r\nambitioner. Saneringen av de offentliga finanserna\r\nskall fortsätta. Målet är att 1997 begränsa underskot-\r\ntet till mindre än 3 % av BNP och att Sverige år 1998\r\nskall ha de offentliga finanserna i balans. En ny bud-\r\ngetprocess med en starkare budgetuppföljning och\r\nnominella utgiftstak skapar goda förutsättningar att\r\npåbörja den nödvändiga minskningen av den offentli-\r\nga skuldbördan. Prisökningarna har pressats ned till\r\nunder 2 %. Inflationen skall bibehållas på en låg nivå.\r\nDärmed skapas utrymme för fortsatta räntenedgångar.</pre><pre>Regeringen kan under inga omständigheter accep-\r\ntera att välfärdssamhället återigen undermineras av\r\nstora underskott och en skenande statsskuld.</pre><pre>Den andra hörnstenen är goda villkor för företag\r\noch företagande.</pre><pre>Sverige är ett bra land för företagsamhet. Här\r\nfinns en flexibel ekonomi, ett konstruktivt samar-\r\nbetsklimat och en kunnig och välutbildad arbetskraft.\r\nRegeringen kommer att ytterligare förbättra företa-\r\ngandets villkor.</pre><pre>Antalet nya arbeten i små och medelstora företag\r\nhar ökat kraftigt. Det är en sund utveckling som skall\r\nstärkas genom kompetensutveckling, innovationsstöd,\r\nkapitalförsörjning och företagsstöd. Regeringens\r\nsamlade politik skall ge förbättrade möjligheter till\r\nnystartande, utveckling och expansion.</pre><pre>Näringspolitikens lokala och regionala roll skall\r\nframhävas. Därigenom kan den regionala utveckling-\r\nen stärkas, EU:s strukturfonder utnyttjas bättre och\r\nnäringslivet främjas.</pre><pre>Kommunernas roll i arbetsmarknadspolitiken ut-\r\nvecklas. Det är kommunerna som har kunskaperna om\r\nde lokala förutsättningarna och lösningarna.</pre><pre>Ekonomisk brottslighet skall bekämpas - både för\r\natt hävda samhällsmoralen och för att tillse att heder-\r\nliga företagare inte drabbas av osund konkurrens.</pre><pre>Kapitalförsörjningen skall förbättras genom infö-\r\nrandet av en sjätte AP-fond med stora möjligheter att\r\nplacera sina tillgångar i små och medelstora företag.</pre><pre>Regeringen eftersträvar en stabilare och mer förut-\r\nsägbar politik för att förbättra företagens investe-\r\nringsmöjligheter och stärka den inhemska efterfrågan.</pre><pre>Den tredje hörnstenen är det livslånga lärandet.</pre><pre>Sverige skall konkurrera med hög kompetens, inte\r\nmed låga löner. Idén om det livslånga lärandet skall\r\nförverkligas.</pre><pre>Skolan, förskolan och skolbarnomsorgen skall in-\r\ntegreras för att förbättra grundskolans första viktiga\r\når. Gymnasieskolans kvalitet skall höjas och den\r\neftergymnasiala utbildningen byggas ut.</pre><pre>Ytterligare 100 000 personer skall få möjlighet till\r\nreguljär utbildning, varav 70 000 i vuxenutbildning.\r\nDe som hittills har fått minst del av samhällets ut-\r\nbildningsresurser skall prioriteras. Arbetslösa skall få\r\nmöjlighet att skaffa sig en gymnasieutbildning.</pre><pre>Den svenska högre utbildningen och forskningen\r\nskall även fortsättningsvis hålla världsklass. Den\r\ntvärvetenskapliga och den tillämpade forskningen\r\nskall stärkas och forskningssamarbetet mellan EU-\r\nländerna utnyttjas fullt ut. Genom att bygga ut hög-\r\nskolan över hela landet ges ett kraftfullt stöd för regi-\r\nonal utveckling. Det ger framtidshopp, det stimulerar\r\nnäringslivet, och det skapar nya jobb.</pre><pre>Den fjärde hörnstenen är ett nytt kontrakt för sam-\r\nverkan.</pre><pre>Samförstånd har varit basen för den stabilitet och\r\nframtidstro som så länge har präglat det svenska sam-\r\nhället. Samarbete är nyckeln i kampen för full syssel-\r\nsättning.</pre><pre>En minskad arbetslöshet måste kombineras med\r\nen inflation på god europeisk nivå. Det kräver att\r\nbåde de fackliga organisationerna och arbetsgivarna\r\ntar ett unikt ansvar för förändringar i förhandlings-\r\noch lönebildningssystemet samt för arbetsrätten. I\r\nsista hand har regering och riksdag ansvaret för sta-\r\nbiliteten på arbetsmarknaden.</pre><pre>Lika lön för lika arbete är en grundläggande strä-\r\nvan. Kvinnor och män skall ha samma möjligheter att\r\nförsörja sig själva och kombinera ett utvecklande\r\nyrkesliv med ett aktivt föräldraskap.</pre><pre>Invandrarnas särskilda kompetens skall tas bättre\r\ntill vara. Därmed stärks Sveriges möjligheter i den\r\nökande internationaliseringen.</pre><pre>Inom Europeiska unionen sluter nu allt fler länder\r\nupp bakom tanken att utarbeta gemensamma ambitio-\r\nner för kampen mot arbetslöshet. Det är en framgång.\r\nFör att intensifiera detta arbete är det av stor vikt att\r\nett särskilt kapitel om sysselsättning skrivs in i EU:s\r\nfördrag.</pre><pre>Uthålliga statsfinanser, goda villkor för företagan-\r\nde, ett livslångt lärande och ett kontrakt för samver-\r\nkan är de fyra hörnstenarna. På denna grund bjuder\r\nregeringen in de politiska partierna, arbetsmarknadens\r\nparter och hela svenska folket att gemensamt betvinga\r\narbetslösheten. Endast så kan vi förverkliga våra bästa\r\ndrömmars Sverige.</pre><pre>* * *</pre><pre>Globaliseringen och internationaliseringen har\r\ndramatiskt förändrat politikens möjligheter och män-\r\nniskors liv. Trygghet är inte längre bara en nationell\r\nangelägenhet. För att lösa de stora och långsiktiga\r\nfrågorna om fred, demokrati, trygghet och miljö krävs\r\nett aktivt internationellt samarbete. Därför koncentre-\r\nras politiken till fyra områden.</pre><pre>1. EU-samarbetet skall bättre tas till vara.</pre><pre>Sveriges medlemskap i Europeiska unionen byg-\r\nger på en lång tradition av internationellt engage-\r\nmang, solidaritet och samarbete. Regeringen kommer\r\naktivt att utnyttja de möjligheter som Sveriges med-\r\nlemskap ger att skapa välfärd och gemensam säkerhet\r\ni vår del av världen. EU-frågorna skall ges en ökad\r\ntyngd i den inrikespolitiska processen.</pre><pre>Den regeringskonferens om EU:s framtid som in-\r\nleds om några dagar bör bana väg för EU:s utvidg-\r\nning. Därtill skall Sverige aktivt driva frågorna om\r\nminskad arbetslöshet, ökad öppenhet och god miljö.</pre><pre>2. Fred, demokrati och social rättvisa skall säkras i\r\nhela världen.</pre><pre>Sveriges engagemang och ansvar stannar inte vid\r\nEuropas gränser. Förenta nationerna utgör det vikti-\r\ngaste redskapet för internationell fred och säkerhet\r\noch för att hantera de globala hoten mot människans\r\növerlevnad. Därför engagerar sig regeringen med\r\nkraft i FN:s akuta svårigheter och i behovet av refor-\r\nmer. Sveriges kandidatur till FN:s säkerhetsråd är ett\r\nuttryck för vårt orubbliga stöd för ett effektivt inter-\r\nnationellt samarbete. Vi vill föra kampen vidare för\r\nsocial rättvisa, mänskliga rättigheter och en fortsatt\r\nnedrustning i världen.</pre><pre>En värld i djup obalans, ekonomiskt och socialt,\r\nblir aldrig säker. Därför fullföljer regeringen traditio-\r\nnen av ett aktivt engagemang för folken i Mellanös-\r\ntern, Afrika, Asien och Latinamerika.</pre><pre>Sveriges militära alliansfrihet, syftande till att vårt\r\nland skall kunna var neutralt i händelse av krig i vårt\r\nnärområde, består. Alliansfriheten kombineras med ett\r\naktivt ansvarstagande för säkerheten också i vår om-\r\nvärld.</pre><pre>Svensk frivillig personal utför en viktig och risk-\r\nfylld uppgift i Bosnien. Genom vårt deltagande i\r\nfredsstyrkan IFOR ger Sverige ett konkret bidrag till\r\nde internationella ansträngningarna att bistå parterna i\r\ndet sargade landet att uppnå en varaktig fred.</pre><pre>De nya demokratierna är bräckliga och utsatta för\r\nsvåra påfrestningar. De behöver vårt stöd i arbetet\r\nmed att åter bygga upp sina samhällen och sina eko-\r\nnomier. Vi stärker Sverige genom att hjälpa andra.</pre><pre>Östersjökonferensen i Visby i maj blir ett viktigt\r\nstartskott för en bred offensiv för utveckling och\r\nförnyelse runt Östersjön. Östersjön skall åter göras till\r\nett hav som förenar, utvecklar och berikar människor.\r\nDärigenom kan en trygg grundval för demokrati och\r\nfred skapas.</pre><pre>3. Miljön skall bli en tydlig och långsiktig priori-\r\ntering.</pre><pre>Hotet mot miljön är ett hot mot livet självt. Rege-\r\nringens ambition är att Sverige skall vara en pådri-\r\nvande internationell kraft och ett föregångsland i\r\nsträvan att skapa ett hållbart samhälle. De ekologiska\r\nkraven kan leda till nästa stora språng i tillväxten. Det\r\nkrävs aktiva medborgare, men också en tydlig politik,\r\nför att befrämja ett ökat kretsloppstänkande.</pre><pre>Ett nytt energisystem skall utvecklas. Avveckling-\r\nen av kärnkraften bör inledas under mandatsperioden\r\noch därefter fortsätta i jämn takt. Den skall ske på ett\r\nsådant sätt att den elintensiva industrins konkurrens-\r\nläge inte äventyras. På grundval av 1991 års ener-\r\ngiöverenskommelse, Energikommissionens betänkan-\r\nde och remissvaren på detta inbjuds samtliga riks-\r\ndagspartier till överläggningar om energipolitiken.</pre><pre>4. Trygghet och ansvar skall prägla samhället.</pre><pre>Den svenska välfärden skall omfatta alla. Den ge-\r\nnerella välfärden är effektiv och oöverträffad i sin\r\nförmåga att skapa rättvisa och trygghet för var och en.\r\nDen möjliggör för människan att fullt ut använda sin\r\nvilja och sin kapacitet.</pre><pre>Socialförsäkringarna och bidragssystemen skall ge\r\ntrygghet i en föränderlig vardag. Bidrag och försäk-\r\nringar skall anpassas till det förhållandet att byten av\r\nyrken, liksom byten mellan arbete, studier och egen-\r\nföretagande, har blivit vanligare. Fusk och överutnytt-\r\njande av systemen kan aldrig tolereras och skall be-\r\nkämpas.</pre><pre>Välfärd förutsätter en rättvis fördelning. I hela\r\nvärlden ser vi att orättvisor och ofärd leder till ökad\r\nkriminalitet. Brottslighet hotar människors trygghet\r\noch även demokratin. Vi kan aldrig tolerera ett sam-\r\nhälle där rädslan breder ut sig.</pre><pre>Kulturen och medierna skall bidra till att klyftor\r\nkan överbryggas och till att respekten och förståelsen\r\nmellan människor kan öka. Mångfald och mångsidig-\r\nhet är nödvändigt för demokratin. Kulturarvet måste\r\nvårdas, liksom de värden som det mångkulturella\r\nSverige skapar. En radio och TV i allmänhetens tjänst\r\ngaranterar ett programutbud som når alla.</pre><pre>Arbetslösheten, segregationen och rasismen är de\r\nmest oroande problemen i dagens samhälle. Om vi\r\ninte lyckas befästa idén om alla människors lika värde\r\nriskerar samhället att brytas sönder av inre motsätt-\r\nningar. Därför måste hela Sverige mobiliseras för att\r\nmedverka till en ökad integration. Det är av särskild\r\nvikt att kampen mot arbetslösheten bland invandrare\r\nges förtur.</pre><pre>Arbetet för ett jämställt samhälle fortsätter. Ett\r\njämställdhetsperspektiv skall genomsyra alla delar av\r\nregeringens politik.</pre><pre>En hög kvalitet i den kommunala verksamheten är\r\ngrunden för den svenska välfärden och avgörande för\r\njämställdheten och för att motverka segregation. Även\r\ni fortsättningen kommer den kommunala verksamhe-\r\nten i vård, omsorg och skola att prioriteras framför\r\nstatliga bidrag och transfereringar.</pre><pre>För att utbudet av kommunala tjänster skall förde-\r\nlas jämnt har ett nytt system för utjämning av kostna-\r\nder och inkomster mellan kommunerna införts. Det\r\nskall noga följas upp och utvärderas.</pre><pre>Den uppgörelse som har slutits mellan staten,\r\nLandstingsförbundet och Kommunförbundet skapar\r\ngoda förutsättningar för kommunernas verksamhet\r\noch för samhällsekonomin. Kommunerna får stabila\r\nspelregler. Kommunala uppsägningar och skattehöj-\r\nningar motverkas. Därigenom förbättras möjligheten\r\natt bekämpa arbetslösheten.</pre><pre>* * *</pre><pre>Sverige är ett rikt land. Vi har en god miljö, en\r\nhög kunskapsnivå, en utpräglad jämlikhet och en stor\r\nöppenhet. Dessa värden skall värnas och vidgas.</pre><pre>Människovärdet är alltid större än marknadsvär-\r\ndet.</pre><pre>Regeringens mål är ett samhälle där alla männi-\r\nskor har arbete, känner trygghet, delaktighet och an-\r\nsvar, och där var och en får del av utvecklingens\r\nframsteg.</pre><pre>Så kan vi, fru talman, hålla samman Sverige.</pre><pre>(Applåder)</pre><pre>2 §  Anmälan om utsedda statsråd</pre><pre>Anf.  2  Statsminister  GÖRAN\r\nPERSSON (s)</pre><pre>Fru talman! Jag vill anmäla att följande statsråd\r\ntillsammans med mig kommer att ingå i regeringen.</pre><pre>Statsråd och chef för Justitiedepartementet är\r\nLaila Freivalds.</pre><pre>Statsråd och chef för Utrikesdepartementet är Le-\r\nna Hjelm-Wallén.</pre><pre>Statsråd och chef för Försvarsdepartementet är\r\nThage G Peterson.</pre><pre>Statsråd och chef för Socialdepartementet är Mar-\r\ngot Wallström.</pre><pre>Statsråd och chef för Kommunikationsdeparte-\r\nmentet är Ines Uusmann.</pre><pre>Statsråd och chef för Finansdepartementet är Erik\r\nÅsbrink.</pre><pre>Statsråd och chef för Utbildningsdepartementet är\r\nCarl Tham.</pre><pre>Statsråd och chef för Jordbruksdepartementet är\r\nAnnika Åhnberg.</pre><pre>Statsråd och chef för Arbetsmarknadsdepartemen-\r\ntet är Margareta Winberg.</pre><pre>Statsråd och chef för Kulturdepartementet är Mari-\r\nta Ulvskog.</pre><pre>Statsråd och chef för Näringsdepartementet är\r\nAnders Sundström.</pre><pre>Statsråd och chef för Inrikesdepartementet är Jör-\r\ngen Andersson.</pre><pre>Statsråd och chef för Miljödepartementet är Anna\r\nLindh.</pre><pre>Statsråd är:</pre><pre>Pierre Schori,</pre><pre>Leif Blomberg,</pre><pre>Maj-Inger Klingvall,</pre><pre>Björn von Sydow,</pre><pre>Leif Pagrotsky,</pre><pre>Ylva Johansson,</pre><pre>Thomas Östros och</pre><pre>Ulrica Messing.</pre><pre>3 §  Avsägelse</pre><pre>Talmannen meddelade att Ingvar Carlsson (s) an-\r\nhållit om att bli entledligad från uppdraget som leda-\r\nmot av riksdagen fr.o.m. den 23 mars.</pre><pre>Kammaren biföll denna avsägelse.</pre><pre>4 §  Bordläggning</pre><pre>Anmäldes och bordlades</pre><pre>Proposition</pre><pre>1995/96:188 Avgifter enligt lagen om allmänna vat-\r\nten- och avloppsanläggningar</pre><pre>Redogörelse</pre><pre>1995/96:ER2 Från Sveriges delegation vid Europarå-\r\ndets parlamentariska församling</pre><pre>Konstitutionsutskottets betänkande</pre><pre>1995/96:KU26 Nya bestämmelser för traktaments-och\r\nreseersättning m.m. till riksdagens ledamöter</pre><pre>Finansutskottets betänkanden</pre><pre>1995/96:FiU7 Information och resultatstyrning</pre><pre>1995/96:FiU11 Kredit knuten till det statliga riskfi-\r\nnansieringssystemet</pre><pre>Justitieutskottets betänkanden</pre><pre>1995/96:JuU15 Vissa processrättsliga frågor</pre><pre>1995/96:JuU17 En ny lag om domstolsärenden</pre><pre>Lagutskottets betänkanden</pre><pre>1995/96:LU18 Familjerättsliga frågor</pre><pre>1995/96:LU19 Franchising och rättsligt fel vid köp</pre><pre>1995/96:LU20 Ersättningsrättsliga frågor</pre><pre>Socialförsäkringsutskottets betänkande</pre><pre>1995/96:SfU6 Tvåpartsprocess</pre><pre>Kulturutskottets betänkande</pre><pre>1995/96:KrU11 Jämställd idrott, m.m.</pre><pre>Utbildningsutskottets betänkande</pre><pre>1995/96:UbU7 Tilläggsbudget m.m.</pre><pre>Trafikutskottets betänkande</pre><pre>1995/96:TU14 Ändringar i körkortslagen</pre><pre>Jordbruksutskottets betänkande</pre><pre>1995/96:JoU17 Vår miljö - Miljöarbetet under året</pre><pre>Näringsutskottets betänkande</pre><pre>1995/96:NU18 Tilläggsbudget1</pre><pre>5 §  Kammaren åtskildes kl. 9.18.</pre><pre></pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}