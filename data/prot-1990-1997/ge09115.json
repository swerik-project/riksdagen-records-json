{"dokumentstatus":{"dokument":{"hangar_id":"2439001","dok_id":"GE09115","rm":"1990/91","beteckning":"115","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"115","slutnummer":"0","datum":"1991-05-21 00:00:00","systemdatum":"2010-02-17 00:00:00","publicerad":"1991-05-21 00:00:00","titel":"Riksdagens snabbprotokoll 1990/91:115 Tisdagen den 21 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{EFE7B570-1E69-4AC0-ADCF-7734D8869662}","dokument_url_text":"http://data.riksdagen.se/dokument/GE09115/text","dokument_url_html":"http://data.riksdagen.se/dokument/GE09115","dokumentstatus_url_xml":"http://data.riksdagen.se/dokumentstatus/GE09115","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:115</div>\r\n<div class=\"sidhuvud_datum\">Tisdagen den 21 maj</div>\r\n<div class=\"sidhuvud_klockslag\">Kl. 14.30-- .</div>\r\n<hr class=\"sidhuvud_linje\">\r\n<pre>Meddelande om muntliga frågor till statsråd den\r\n23 maj</pre><pre>Anf. 1 ANDRE VICE TALMANNEN:</pre><pre>Vid frågestunden torsdagen den 23 maj kl. 14.30\r\nkommer följande statsråd att närvara:</pre><pre>Statsminister Ingvar Carlsson, utbildningsminister\r\nBengt Göransson, bostadsminister Ulf Lönnqvist,\r\nsocialminister Ingela Thalén och justitieminister\r\nLaila Freivalds.</pre><pre>Statsministern besvarar övergripande och\r\nallmänpolitiska frågor. Frågorna till övriga statsråd\r\nförutsätts beröra deras ansvarsområden inom\r\nregeringen.</pre><pre>1 § Justering av protokoll</pre><pre>Justerades protokollen för den 13 och 14 maj.</pre><pre>2 § Svar på fråga  1990/91:592 om\r\nmomsbeläggning av transaktioner inom\r\nallemansfonderna m.m.</pre><pre>Anf. 2 Statsrådet ERIK ÅSBRINK (s):</pre><pre>Herr talman! Margit Gennser har frågat mig om\r\njag är beredd att avvisa riksskatteverkets krav vad\r\ngäller momsbeläggning av aktiefonder,\r\nallemansfonder m.m. Frågan har ställts mot\r\nbakgrund av ett brevsvar från riksskatteverket till\r\nFondbolagens förening om mervärdebeskattningen\r\nav tjänster som tillhandahålls i samband med\r\nfondbolagens förvaltning av värdepappersfonder.</pre><pre>Riksskatteverket har i brevsvaret till Fondbolagens\r\nförening gett uttryck för sin uppfattning om\r\ninnebörden av gällande bestämmelser i lagen om\r\nmervärdeskatt. Enligt riksskatteverket omfattas de\r\ntjänster som ingår i ett fondbolags förvaltning av en\r\nvärdepappersfond av skatteplikt till mervärdeskatt.\r\nDet är alltså inte så att riksskatteverket har\r\nframställt några krav om att denna verksamhet\r\nskall momsbeläggas.</pre><pre>Om man inte delar riksskatteverkets uppfattning i\r\nen beskattningsfråga, får man föra den till en\r\nrättslig prövning, antingen i form av\r\nförhandsbesked eller inom ramen för en normal\r\nskatteprocess. Frågan om skatteplikt för\r\nfondbolagens tjänster i samband med förvaltning\r\nav värdepappersfonder har ännu inte varit föremål\r\nför någon sådan prövning. Enligt uppgift har ett\r\nfondbolag nu ansökt om förhandsbesked i frågan\r\nhos riksskatteverkets nämnd för rättsärenden.</pre><pre>Regeringen eller ett enskilt statsråd kan som\r\nbekant inte göra några bedömningar eller\r\nuttalanden om tolkningen och tillämpningen av\r\nlagen. Jag avser därför inte att vidta några åtgärder\r\nmed anledning av riksskatteverkets brevsvar.</pre><pre>Anf. 3 MARGIT GENNSER (m):</pre><pre>Herr talman! Enligt kutymen tackar jag för svaret,\r\näven om jag tycker att det lämnar mycket övrigt att\r\nönska. Ingen skugga skall dock falla över\r\nriksskatteverket -- den skall falla över\r\nfinansdepartementet och vår skatteminister, som\r\nhar åstadkommit en otydlig lagstiftning.</pre><pre>I svaret hänvisas till förhandsbeskedsinstitutet. Det\r\nhar ju vi två diskuterat under många år, och\r\ndessförinnan har jag diskuterat det med förre\r\nfinansministern Feldt. Jag har därvid konstaterat\r\natt det tar så lång tid att få sådana besked att\r\ninstitutet inte fungerar.</pre><pre>Är det acceptabelt att alla våra småsparare skall\r\nvänta så länge på besked? Kom ihåg att de går in\r\noch ut ur fonderna. Antingen får fondbolagen ta ut\r\nmoms och så skall de på något sätt betala tillbaka\r\nden om de får rätt. Det blir minst lika dyrbart som\r\natt betala tillbaka tvångssparandet. Eller också tar\r\nde inte ut moms och så säger våra domstolar något\r\nannat. Det är därför jag har frågat: Kan man inte\r\ngöra någonting?</pre><pre>Jo, visst kan man göra någonting. Fondbolagens\r\nförening, Svenska bankföreningen, har föreslagit\r\natt man skall ändra lagen; man kan föra in en\r\nmening med följande lydelse: Med sådan\r\nverksamhet förstås också ett fondbolags\r\nfondverksamhet enligt 1 § första stycket i lagen\r\n1990-11-14 om värdepappersfonder. Jag vill fråga\r\nstatsrådet: Skulle det inte vara bra att ta ett initiativ\r\npå finansdepartementet till att föra in en mening av\r\nsådan lydelse i lagen?</pre><pre>Anf. 4 Statsrådet ERIK ÅSBRINK (s):</pre><pre>Herr talman! Som Margit Gennser väl vet har vi\r\nför inte så länge sedan föreslagit förändringar som\r\ngäller rättsnämndens verksamhet och som med all\r\nsäkerhet kommer att leda till en snabbare\r\närendebehandling. Men i övrigt får även Margit\r\nGennser acceptera den ordning som vi har fastställt\r\nhär i landet för att hantera den typen av frågor.</pre><pre>När det sedan gäller sakfrågan vill jag säga att man\r\nnaturligtvis kan kräva ändrad lagstiftning. Från\r\nregeringens sida avser vi inte att ta några sådana\r\ninitiativ.</pre><pre>En omständighet som har betydelse i\r\nsammanhanget är det inkomstbortfall som det\r\nskulle innebära. Här har förekommit uppgifter om\r\natt det skulle kosta 300 milj.kr. i skattebortfall. Jag\r\nkan nu inte gå i god för att den uppgiften är riktig --\r\ndet är möjligt att det är högt räknat. Det innebär\r\natt värdepappersfonderna skulle ta ut 1,2 miljarder\r\nkronor i ersättning för förvaltning av\r\nvärdepappersfonderna.</pre><pre>Oavsett hur stort beloppet är handlar det om ett\r\nskattebortfall. Jag har inte för vana att kräva\r\nallsköns ofinansierade skattesänkningar lika\r\nlättvindigt som Margit Gennser. Vi har ett ansvar\r\nför att föra en stram finanspolitik och den typen av\r\nständiga försvagningar av statsfinanserna som\r\nförordas från olika håll vill jag inte medverka till,\r\nmed alla de negativa konsekvenser som det skulle\r\nfå.</pre><pre>Anf. 5 MARGIT GENNSER (m):</pre><pre>Herr talman! Jag har nu i tre -- möjligen t.o.m.\r\nfyra -- år fått löfte om att förhandsinstitutet skall\r\nfungera. Det fungerar fortfarande inte, och man\r\nräknar inte med att få svar i första instans förrän\r\nårsskiftet 1991/92; sedan kan ärendet också gå till\r\nregeringsrätten.</pre><pre>Så till frågan om man inte borde ändra\r\nlagstiftningen här. För det första skall man alltid ha\r\ntydlig lagstiftning -- det har vi inte, men det tycker\r\nErik Åsbrink tydligen inte spelar så stor roll.</pre><pre>För det andra: Är det då bättre att våra sparare\r\nantingen konsumerar sina pengar eller att de lånar\r\nut dem till utlandet? Då får vi inte in några skatter\r\nalls. Man måste se det ur den dynamiska aspekten --\r\njag tänker på alternativen -- också.</pre><pre>Anf. 6 Statsrådet ERIK ÅSBRINK (s):</pre><pre>Herr talman! Jag nöjer mig med att konstatera att\r\nhushållssparandet har ökat kraftigt under senare\r\ntid. Det är glädjande att vi har denna vändning\r\nuppåt. En lika positiv utveckling kunde vi inte\r\nkonstatera under den tid då Margit Gennsers\r\npartivänner satt i regeringen.</pre><pre>Jag är övertygad om att denna förbättring beror till\r\nstor del på just skattereformen, som är gynnsam för\r\nsparande. Jag tror att den utvecklingen kommer att\r\nfortsätta framöver.</pre><pre>Anf. 7 MARGIT GENNSER (m):</pre><pre>Herr talman! Det beror alldeles på vilken\r\nreferenspunkt man har. Vårt hushållssparande har\r\nnär det har förts socialistisk politik under lång tid\r\ngått nedåt. Det var katastrofalt negativt, och det är\r\nklart att det inte kan förbli så under en längre tid.\r\nVi börjar nu få till stånd en normalisering, en\r\nstabilisering på en något mer positiv nivå. En del\r\nhar väl skattereformen gjort -- hushållsupplåningen\r\navspeglade väl en del skatteplanering också. Men\r\ndet långsiktiga, stabila hushållssparandet, där alla\r\nmänniskor sparar i företag, vilket är så viktigt för\r\nvår lönebildningsprocess -- det är nämligen en\r\npedagogisk uppgift att få folk att förstå hur företag\r\nfungerar -- vill man inte främja, och det beklagar\r\njag. Men här är det ett svalg mellan oss, mellan\r\nsocialistens och marknadsekonomens syn; de är\r\nhelt olika.</pre><pre>Anf. 8 Statsrådet ERIK ÅSBRINK (s):</pre><pre>Herr talman! Det var en intressant upplysning att\r\nMargit Gennser anser att Gösta Bohman förde en\r\nsocialistisk sparpolitik. Oavsett vilka förtecken\r\nhans sparpolitik hade kan vi konstatera att\r\nsparandet då gick ned. Nu går sparandet upp, och\r\ndet tycker jag är glädjande.</pre><pre>Anf. 9 MARGIT GENNSER (m):</pre><pre>Herr talman! Vi skall komma ihåg att världen såg\r\nannorlunda ut under den tid som Gösta Bohman\r\nvar finansminister. Vidare hade han definitivt inte\r\nmajoritet, inte ens i regeringen, så nog var den\r\npolitiken något präglad av ett mycket långvarigt\r\nsocialdemokratiskt maktinnehav.</pre><pre>För övrigt är jag förvånad över att herr Åsbrink\r\nändå inte har läst så mycket av Kjell-Olof Feldts\r\nbok att vi kan vara överens om att vi måste främja\r\nbl.a. hushållssparandet. Vi måste skapa förståelse\r\nför näringslivets villkor. Och det gör man bäst\r\ngenom att folk blir ägare till företag, aktier, men\r\nhelst svenska företag. Det är inte så bra att vi sätter\r\nvåra pengar i Luxemburgs fonder och investerar i\r\nTyskland, i England, i USA, i Medelhavsregionen,\r\nosv.</pre><pre>Överläggningen var härmed avslutad.</pre><pre>3 § Svar på fråga  1990/91:594 om effekterna av\r\nmåltidsbeskattningen</pre><pre>Anf. 10 Statsrådet ERIK ÅSBRINK (s):</pre><pre>Herr talman! Görel Thurdin har frågat mig om jag\r\när beredd att vidta åtgärder som mildrar de\r\nnegativa effekterna av beskattningen av\r\nmåltidssubventionerna för anställda i offentlig och\r\nprivat verksamhet.</pre><pre>Ett viktigt mål för skattereformen är att\r\nåstadkomma en likformig beskattning av olika\r\ntyper av löneförmåner. Naturaförmåner skall\r\nsåledes inte behandlas gynnsammare skattemässigt\r\nän kontantlön. En av de förändringar som gjorts för\r\natt uppnå detta syfte är att förmånsvärdet av en fri\r\nmåltid per dag (lunch eller middag), numera\r\nvärderas till genomsnittspriset i riket för en\r\nlunchmåltid av normal beskaffenhet mot tidigare\r\n60 % av genomsnittspriset.</pre><pre>De nya reglerna började tillämpas den 1 januari\r\n1991 och har således gällt bara en kort tid. Det är\r\ndärför enligt min mening för tidigt att redan nu\r\nbedöma reglernas effekter. Av vad som hittills\r\nframkommit ser jag dock ingen anledning att på\r\ndetta område frångå de nya\r\nbeskattningsprinciperna. Jag är således för\r\nnärvarande inte beredd att initiera någon översyn\r\nav reglerna rörande värdering av kostförmån.</pre><pre>Jag vill i sammanhanget framhålla att jag har\r\nförståelse för den betydelse en god kosthållning kan\r\nha för de anställdas allmänna hälsotillstånd och\r\narbetsprestationer. Detta är enligt min mening\r\nemellertid i grunden inte en fråga för\r\nskattesystemet.</pre><pre>Slutligen vill jag också påpeka att omfattningen av\r\narbetsgivarnas måltidssubventioner hör till de\r\nfrågor som avtalsvis får regleras mellan anställda\r\noch arbetsgivare.</pre><pre>Anf. 11 GÖREL THURDIN (c):</pre><pre>Herr talman! Jag vill tacka statsrådet Åsbrink för\r\nsvaret. Vi har i dag även haft några skattedebatter\r\ni första kammaren -- om skattesystemet, om\r\nlikformigheter, osv.</pre><pre>För det första har vi från centern hävdat att sociala\r\navgifter inte borde utgå, eftersom man inte har den\r\nhär kostnaden när man är sjuk men man får alltså\r\nsjuklön, som skall täcka den kostnaden, om man\r\nhar en subvention.</pre><pre>För det andra har man höjt kostadsnivån. Förut\r\nkunde måltidspriserna ligga vid 25--26 kr. Helt\r\nplötsligt skall måltiderna kosta 44:20, vare sig man\r\näter mycket eller litet, om inte arbetsgivaren skall\r\nbetala sociala avgifter på mellanskillnaden.</pre><pre>Sedan har det visat sig att företag kan lämna\r\nsubventioner med 25--30 kr. utöver detta utan att\r\nskattekonsekvenser inträder. Det betyder att man i\r\nvissa fall har höjt kostnadsnivån från 25--26 kr. till\r\n69--70 kr. Då frågar jag mig: På vilket sätt har i så\r\nfall det inslaget i skattereformen lett till ett dämpat\r\nkostnadsläge -- det var ju ett av skälen för\r\nskattereformen? Och på vilket sätt kan man hävda\r\natt likformigheten har blivit mer utbredd och att\r\nrättvisan är större, med hänsyn till just det jag nyss\r\nnämnde?</pre><pre>Därtill kommer att det inom offentlig sektor finns\r\nmånga kvinnor och många deltidsarbetande\r\nkvinnor. För en som har en deltidsarbetandes lön\r\nbetyder de här förändringarna oerhört mycket mer\r\nän för en som jobbar heltid. Det har visat sig att det\r\nhär har slagit väldigt hårt mot kvinnorna i offentlig\r\nsektor -- i vården, i kommuner och landsting.</pre><pre>Anf. 12 Statsrådet ERIK ÅSBRINK (s):</pre><pre>Herr talman! Görel Thurdin tar upp en rad frågor\r\nsom egentligen ligger utanför skattepolitiken. Dit\r\nhör de allmäna hälsopolitiska synpunkterna. De\r\nproblemen skall, anser jag, inte lösas via\r\nskattesystemet; det är inget bra instrument. Dit hör\r\nvidare sådana frågor som lönesättningen för\r\nlågavlönade. Det är naturligtvis en lönepolitisk\r\nfråga om man vill förbättra villkoren för dem.\r\nSamma sak är det med frågan om i vilken\r\nomfattning man subventionerar måltider i offentlig\r\nresp. privat tjänst. Den möjligheten finns i dag, och\r\nman kan om man så vill ställa krav på ökade sådana\r\ninsatser från arbetsgivarna, men det är inte en fråga\r\nför skattesystemet, utan det ligger utanför det\r\nområdet.</pre><pre>Anf. 13 GÖREL THURDIN (c):</pre><pre>Herr talman! Inte en fråga för skattesystemet --\r\nnja. Det är klart att hälsoskälen och frågan om\r\nkvaliteten i arbetsmiljön berör även andra områden\r\nän skatteområdet. Men om nu beslut på\r\nskatteområdet som sådant påverkar arbetsmiljön --\r\ndet här får väl anses vara en arbetsmiljöfråga -- och\r\näven kostnadssituationen är det klart att man måste\r\nanknyta det också till beslut som vi har fattat när\r\ndet gäller skattesystemet. Jag vill bara fråga: Varför\r\nkan man inte ta bort de sociala avgifterna på den\r\nhär delen? Ersättning för kostnader som man inte\r\nhar när man inte är på jobbet borde ju ändå inte\r\ningå i sjuklönen.</pre><pre>Anf. 14 Statsrådet ERIK ÅSBRINK (s):</pre><pre>Herr talman! Det finns starka skäl att ha en\r\nlikformig beskattning av all den ersättning som går\r\nfrån arbetsgivaren till de anställda, oavsett i vilken\r\nform denna ersättning utbetalas. Det var en viktig\r\nprincip i skattereformen och är det alltjämt. Till\r\ndetta kommer att en ändring av detta skulle\r\ninnebära ett skattebortfall -- det gäller här liksom i\r\nden föregående frågan. Det är lätt att framföra\r\nlånga önskelistor om skattelättnader -- det görs\r\nockså från många håll. Det brukar vara svårare att\r\nge besked om hur de försvagningarna skall\r\nbekostas.</pre><pre>Låt mig säga att för att hålla nere matkostnaderna\r\nkrävs det framför allt en ekonomisk politik som\r\nförmår nedbringa pris- och kostnadsökningarna. Vi\r\när på god väg att åstadkomma detta. Vi diskuterar\r\nnu frågan om momsen på maten -- Görel Thurdin\r\nfår avvakta ställningstagandet i den frågan. Men\r\ndet finns ett område där man kan sänka\r\nmatkostnaderna -- jag hoppas att Görel Thurdin\r\ndär ställer sig bakom regeringens förslag -- utan att\r\ndet får några som helst negativa statsfinansiella\r\nkonsekvenser. Jag tänker då på vårt förslag att\r\nminska gränsskyddet på matområdet. På det sättet\r\nkan vi direkt få lägre matpriser för konsumenterna.</pre><pre>Anf. 15 GÖREL THURDIN (c):</pre><pre>Herr talman! Nu är vi inne på ett helt annat ämne.\r\nDet brukar vara vi frågeställare som får tillsägelse\r\natt vi skall hålla oss till det som frågan handlar om.</pre><pre>Jag har talat om de anställdas förhållanden. Talar vi\r\nom matmoms gäller det de priser som\r\nkonsumenterna möter. Det är inte alldeles säkert --\r\ndet är inte riktigt utrett -- hur det sänkta gränsskydd\r\nsom ni har föreslagit kommer att slå. Det kan få\r\näven andra effekter, som inte har lyfts fram, som är\r\nklart negativa och som kommer att verka\r\nfördyrande i samhället.</pre><pre>Men jag vill ändå fråga: Av vilken anledning måste\r\nman ha sociala avgifter? Jag vill ha svar på den\r\nfrågan -- jag tycker inte att det är nödvändigt att ha\r\nsociala avgifter på kostnadsförmåner eller hur jag\r\nnu skall uttrycka det. Det höjer sjuklönen utöver\r\nden nivå som den egentligen borde ligga på.</pre><pre>Anf. 16 Statsrådet ERIK ÅSBRINK (s):</pre><pre>Herr talman! Jag har redan svarat på den frågan.\r\nAv likformighetsskäl och på grund av behovet av\r\nintäkter. Att ta bort de sociala avgifterna innebär\r\natt man bryter sönder likformigheten och att man\r\nminskar inkomsterna, och Görel Thurdin har inte\r\ntalat om hur vi skall ersätta det inkomstbortfallet.</pre><pre>Jag hävdar att borttagandet av gränsskyddet och\r\nmöjligheterna att därigenom få lägre matpriser,\r\noavsett om maten äts i personalrestauranger eller\r\npå annat håll, i hög grad har relevans för den här\r\ndiskussionen. Det här är en åtgärd som direkt får\r\npositiva effekter för landets alla konsumenter\r\nredan den 1 juli. Jag hoppas att Görel Thurdin\r\nstöder det förslaget. Det kommer att visa sig också\r\ni personalmatsalarna, när det här genomförs.</pre><pre>Anf. 17 GÖREL THURDIN (c):</pre><pre>Herr talman! Statsrådet kan verkligen förenkla\r\nproblematiken och försöka komma lättvindigt\r\nundan den.</pre><pre>Likformigheten är, visar det sig, egentligen inte alls\r\nnågon likformighet. Här har vi genom ett beslut\r\nskapat mycket stora olikformigheter bland de\r\nanställda i företagen, där bl.a. kvinnorna och\r\ndeltidsanställda har drabbats hårdare än andra,\r\ndärför att de också har lägre löner. Det visar sig att\r\ndet där finns lyxsubventioner som har tillkommit\r\njust med utgångspunkt i det här beslutet. Hur kan\r\nstatsrådet påstå att det skulle vara likformighet man\r\nhar åsyftat, när man egentligen åstadkommit mer\r\noch mer av olikformighet och ökade kostnader för\r\nföretagen?</pre><pre>Anf. 18 Statsrådet ERIK ÅSBRINK (s):</pre><pre>Herr talman! Jag vidhåller att vi har skapat en\r\nlikformighet i beskattningsreglerna. Att det sedan\r\nfinns arbetsgivare som hanterar sin personal på\r\nolika sätt -- vissa vill ge lunchsubventioner och\r\nandra vill inte göra det -- må det vara hänt. Det är\r\ninte en fråga för skattepolitiken.</pre><pre>Vi kan knappast förhindra den olikformigheten,\r\nsåvida vi inte inför en mycket hård centralstyrning i\r\ndetta land när det gäller personalvård och\r\npersonalförmåner på landets alla arbetsplatser. Jag\r\ntror väl ändå inte att det är Görel Thurdins avsikt\r\natt föreslå något sådant.</pre><pre>Anf. 19 GÖREL THURDIN (c):</pre><pre>Herr talman! Någon hård centralstyrning har jag\r\nverkligen inte föreslagit utan snarare det omvända.</pre><pre>Jag kan däremot konstatera att vi nästan till leda\r\nhar hört om detta med likformigheten när det gäller\r\nmervärdeskatten. Nu handlar det här inte om detta.\r\nMen det har visat sig att inte heller det har hållit i\r\nlånga loppet. Det finns ingen klar likformighet eller\r\nenhetlighet, eftersom gränsdragningar alltid måste\r\nske. Denna skattereform är mer till för att skapa en\r\nlikformighet för byråkratin men inte alls till för den\r\nolikformade verklighet som vi politiker har att\r\nmöta.</pre><pre>Överläggningen var härmed avslutad.</pre><pre>4 § Svar på fråga  1990/91:608 om\r\nskattepolitiken och miljön</pre><pre>Anf. 20 Statsrådet ERIK ÅSBRINK (s):</pre><pre>Herr talman! Lars Norberg har frågat mig på vilket\r\nsätt regeringen avser att genom skattepolitiken visa\r\nsin miljövänlighet när det gäller trafiken.</pre><pre>Strävan efter en bättre miljö har under senare år i\r\nallt högre grad kommit att påverka skattepolitiken.\r\nSkatternas utformning har därmed blivit ett viktigt\r\ninstrument i miljöpolitiken. Under det senaste året\r\nhar denna utveckling förstärkts, inte minst vad\r\ngäller trafiken.</pre><pre>Genom skattereformen skedde en kraftig\r\nomfördelning av skatteuttaget, så att skatten på\r\narbete och sparande sänktes och i stället skärptes\r\npå konsumtion, energi och miljöskadliga ämnen.</pre><pre>För trafiken innebar reformen att bensinpriset\r\nhöjdes kraftigt, med ca 35 %, medan kostnaden för\r\nkollektivtrafiken höjdes med endast 6--8 %.\r\nDärmed stärktes kollektivtrafikens\r\nkonkurrenskraft väsentligt, vilket också har\r\nbidragit till att kollektivresandet ökar och\r\nbilåkandet minskar för första gången på många år.\r\nÄven tågets konkurrenskraft har stärkts gentemot\r\nflyget och bilen.</pre><pre>I miljöpropositionen i februari föreslog regeringen\r\nen rad ytterligare skattepolitiska åtgärder för att\r\nskapa en miljövänligare trafik.</pre><pre>Miljöklasser och förändringar av\r\nförsäljningsskatten (accisen) införs för nya\r\npersonbilar, lastbilar och bussar. Accisen blir lägre\r\nför särskilt miljövänliga fordon och högre för\r\nsådana fordon som enbart uppfyller lagens\r\nminimikrav. Skatteskillnaden mellan blyad och\r\noblyad bensin ökar så att försäljningen av blyad\r\nbensin och därmed utsläppen av bly kan nedbringas\r\nytterligare. Miljöklasserna för dieseloljor skärps\r\nytterligare för att påskynda övergången till renare\r\nbränslen för bussar och lastbilar, inte minst i\r\nstorstäderna.</pre><pre>Som framgått av min redogörelse används skatter\r\nför att åstadkomma en mer miljövänlig trafik i\r\nbetydande och ökande utsträckning. Lars Norbergs\r\npåstående om motsatsen saknar grund.</pre><pre>Andre vice talmannen konstaterade att\r\nfrågeställaren inte var närvarande i kammaren och\r\nförklarade överläggningen avslutad.</pre><pre>5 § Svar på fråga  1990/91:630 om\r\nreavinstbeskattningen för bostäder</pre><pre>Anf. 21 Statsrådet ERIK ÅSBRINK (s):</pre><pre>Herr talman! Bertil Danielsson har frågat\r\nbostadsministern när regeringen avser att\r\neffektuera en av riksdagen gjord beställning\r\navseende justeringar i reavinstreglerna för bostäder\r\nmed anledning av det nya\r\nbostadsfinansieringssystemet.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Inom finansdepartementet pågår för närvarande ett\r\narbete med de skattefrågor -- däribland den som\r\nBertil Danielsson tar upp -- som föranleds av det\r\nnya bostadsfinansieringssystemet. Den lagstiftning\r\nsom krävs är av den karaktären att ett\r\nregeringsförslag måste föregås av\r\nremissbehandling. Arbetet bedrivs därför med den\r\ninriktningen att förslag till ändrade skatteregler\r\ninom kort skall redovisas i en\r\ndepartementspromemoria. Avsikten är att ett\r\nregeringsförslag i ämnet skall lämnas till riksdagen\r\ni höst.</pre><pre></pre><pre>Anf. 22 BERTIL DANIELSSON (m):</pre><pre>Herr talman! Jag tackar statsrådet för svaret.</pre><pre>Det främsta skälet till min fråga är att de redan\r\norimliga reavinstbeskattningsreglerna för bostäder\r\nfår en alltmer förödande effekt med de räntelån\r\nsom kommer att tillämpas med det nya\r\nbostadsfinansieringssystemet. Denna insikt har\r\nefter hand kommit att delas av samtliga\r\nbostadsutskottets ledamöter, alltså även de\r\nsocialdemokratiska. Med anledning härav har\r\nriksdagen gjort ett tillkännagivande. Denna skatt\r\nbör omedelbart rättas till.</pre><pre>Men det är inte enbart med anledning av räntelånen\r\nsom denna skatt är olycklig och oriktig. Det är\r\nockså i övrigt av flera skäl oriktigt att ha den kvar.</pre><pre>För det första blir det en inlåsningseffekt.\r\nMänniskor kommer inte att byta bostad i den\r\nutsträckning som vore möjlig och rimlig.</pre><pre>För det andra drabbar beskattningen dem som\r\nmåste byta sin bostad, flytta och ta ett nytt jobb. De\r\nkan drabbas mycket hårt av denna\r\nreavinstbeskattning.</pre><pre>För det tredje kommer man i vårt land att bygga fler\r\nlägenheter än vad man annars skulle göra, eftersom\r\nrörligheten minskar.</pre><pre>I andra länder har man ganska liberala regler när\r\ndet gäller reavinstbeskattningen eller flyttskatten\r\nsom den egentligen kan kallas. I åtskilliga länder\r\nhar man ingen skatt alls, och i andra länder skall\r\nskatt betalas vid innehav under mycket korta\r\nperioder.</pre><pre>Jag vill tacka för svaret så till vida att vi kan\r\nförvänta oss ett förslag i höst, men jag anser att det\r\när för sent. Det måste finnas en viss\r\nframförhållning. Jag vill fråga statsrådet: Kommer\r\ndenna översyn att begränsa sig enbart till\r\nräntelånesystemet, eller kommer det att ske en\r\növersyn av flyttskatten i allmänhet? Jag anser att\r\ndet finns motiv till att göra en allmän översyn och\r\nminska flyttskatten eller helt ta bort den.</pre><pre>Anf. 23 Statsrådet ERIK ÅSBRINK (s):</pre><pre>Herr talman! Jag vill inte föregripa det kommande\r\nförslag som jag har aviserat men som vi inte är\r\nfärdiga med. Bertil Danielsson får ge sig till tåls tills\r\ndet är färdigt.</pre><pre>Jag delar inte den beskrivning som Bertil\r\nDanielsson ger av beskattningen på detta område.\r\nFör att upprätthålla principen om lika behandling\r\nav skatt på arbete och skatt på kapital är det viktigt\r\natt vi också har en fungerande beskattning av\r\nrealisationsvinster på bostäder. Att slopa den eller\r\ninföra en sådan ordning att den i praktiken inte\r\nfungerar skulle vara, menar jag, att bryta mot\r\ndenna viktiga princip.</pre><pre>Jag kan hålla med om att det system som vi nu har\r\nkan skapa vissa olägenheter i kombination med\r\nräntelånesystemet och att det över huvud taget i\r\nvissa delar är en svår pedagogisk uppgift att\r\nförklara hur systemet fungerar. Däremot anser jag\r\natt systemet i grunden är riktigt. Jag kan alltså inte\r\nhålla med om att det skulle vara felaktigt att ta ut\r\nskatt på det sätt som görs.</pre><pre>Anf. 24 BERTIL DANIELSSON (m):</pre><pre>Herr talman! Statsrådet vill inte jämställa bostäder\r\noch kapital i beskattningshänseende. Men det finns\r\ntrots allt en avgörande skillnad, nämligen att\r\nmänniskor har bostäder för att bo i och inte för att\r\nspekulera eller göra sig förtjänster.</pre><pre>Det helt övervägande antalet människor har eller\r\nskaffar sig en bostad för att bo i. Det är orimligt att\r\nden som tvingas flytta skall betala stora skatter bara\r\nför att man flyttar från en bostad till en annan som\r\nkan vara likvärdig. Det finns skrämmande exempel\r\ndär handikappade har flyttat ett våningsplan ner i\r\nett hus och därmed fått betala reavinstskatt. Så kan\r\ndet inte få vara.</pre><pre>Statsrådet säger att det är en pedagogisk uppgift att\r\nförklara detta. Jag tror att det är mer än så. Detta\r\när en skatt som egentligen är felaktig, och i ett\r\nsådant läge hjälper det nog inte med en god\r\npedagogik.</pre><pre>Anf. 25 Statsrådet ERIK ÅSBRINK (s):</pre><pre>Herr talman! Jag tror inte att man skall använda\r\nuttryck som ''riktig'' eller ''felaktig''. Här handlar\r\ndet ytterst om vilka värderingar man har. Bertil\r\nDanielsson har uppenbarligen den värderingen att\r\nkapitalvinster skall vara skattefria eller i varje fall\r\nha en väsentligt lägre skatt än arbetsinkomster. Jag\r\ndelar inte den uppfattningen.</pre><pre>Det exempel som Bertil Danielsson anförde om\r\nden handikappade som flyttar en våning, är det\r\nexempel som man brukar ta fram när man vill ha\r\nbort denna skatt. Men man skall ha klart för sig, att\r\nom skatten tas bort kommer en ytterst liten del av\r\nfördelarna att tillfalla de handikappade. De stora\r\nfördelarna tillfaller förmögna människor som kan\r\ngöra miljonvinster utan att betala en krona i skatt.\r\nDet är jag inte beredd att medverka till.</pre><pre>Anf. 26 BERTIL DANIELSSON (m):</pre><pre>Herr talman! Om jag tolkar statsrådet rätt, skall de\r\nhandikappade få betala priset för att någon\r\neventuellt kan göra sig en liten förtjänst. Det\r\nsynsättet kan i varje fall inte jag dela.</pre><pre>Hur kommer det sig att länder som Belgien,\r\nFrankrike, Nederländerna och Storbritannien inte\r\nhar någon flyttskatt alls? Norge har en gräns på ett\r\når, Finland två år liksom Danmark och Tyskland. I\r\nvår omvärld är det endast Österrike som har en\r\nskatt på innehav som varat under fem års tid. Hur\r\nkommer det sig? Har de helt missat detta? Vilka\r\nmotiv kan de ha för att göra på detta sätt?</pre><pre>Anf. 27 Statsrådet ERIK ÅSBRINK (s):</pre><pre>Herr talman! Om man skall bedriva en effektiv\r\npolitik till förmån för de handikappade, finns det\r\ninstrument som är oerhört överlägsna de vi talar om\r\ni dag. En sådan politik bedrivs också, och det\r\nkommer vi att göra även i framtiden.</pre><pre>Den åtgärd som Bertil Danielsson föreslår, slopad\r\neller lindrad skatt på reavinster, kommer till helt\r\növervägande del att vara till förmån för människor\r\nmed höga inkomster och stora förmögenheter. Det\r\när ingen god fördelningspolitik.</pre><pre>Jag anser inte att vi till varje pris behöver efterlikna\r\nförhållanden i andra länder i den mån man där för\r\nen politik som inte överensstämmer med våra\r\nvärderingar om en rättvis fördelningspolitik.</pre><pre>Anf. 28 BERTIL DANIELSSON (m):</pre><pre>Herr talman! När det gäller synsättet har vi\r\ntydligen helt olika utgångspunkter. Jag utgår från\r\natt bostäder är till för att bo i och inte i främsta\r\nrummet, som statsrådet tycks utgå från, för att\r\nspekulera i och göra sig förtjänst av. Det är faktiskt\r\ninte på det sättet.</pre><pre>Nästan samtliga familjer i vårt land skaffar sig en\r\nbostad för att bo i den och inte i syfte att spekulera\r\neller göra sig förtjänst. Vi måste ändra på den\r\ninställningen. Där har vi kanske en pedagogisk\r\nuppgift att fylla, nämligen att förklara de rätta\r\nförhållandena.</pre><pre>Anf. 29 Statsrådet ERIK ÅSBRINK (s):</pre><pre>Herr talman! Jag har precis samma utgångspunkt,\r\nnämligen att de flesta människor skaffar sig\r\nbostäder för att bo i. Men genomför man den\r\nordning som Bertil Danielsson föreslår, kommer\r\ndet mycket snabbt att visa sig att en ganska liten\r\nmen desto mer aktiv grupp använder detta hål i\r\nskattesystemet för att göra jättelika vinster utan att\r\nbetala en krona i skatt. Jag är inte beredd att\r\nmedverka till detta.</pre><pre>Jag konstaterar för övrigt att detta är ytterligare en\r\nfråga där det ställs krav på skattelättnader utan att\r\ndet finns en tillstymmelse till anvisningar hur detta\r\nskall betalas. Det är ingen konst att sätta upp långa\r\nönskelistor och dela ut gåvor till höger och vänster,\r\nmen det vore bra om man någon gång kunde få ett\r\nbesked om hur detta skall betalas. Vi kan inte\r\nplocka pengar ur tomma intet.</pre><pre>Anf. 30 BERTIL DANIELSSON (m):</pre><pre>Herr talman! Moderata samlingspartiets samlade\r\nskatteförslag är finansierat. När det gäller just\r\nflyttskatten inbringar den ganska litet. Det är inte\r\nfråga om särskilt stora belopp, och i detta\r\nhänseende kommer de inte att kullkasta någons\r\nbudget.</pre><pre>Vad jag är ute efter är att skapa en rättvisa och en\r\nbostadsmarknad som fungerar. Det kan inte vara\r\nrimligt att man tvingas bygga fler bostäder i vårt\r\nland därför att inlåsningseffekterna blir så påtagliga\r\nså att människor inte kan, vågar eller vill flytta\r\neftersom de drabbas av en skatt, och t.o.m. en skatt\r\npå en förlustförsäljning. Så kan vi ändå inte ha det.</pre><pre>Anf. 31 Statsrådet ERIK ÅSBRINK (s):</pre><pre>Herr talman! Jag konstaterar att Bertil Danielsson\r\nuppenbarligen tycker att det byggs för mycket\r\nbostäder i detta land. Jag delar inte den\r\nuppfattningen. Jag tycker det är bra att vi bygger så\r\npass många bostäder som vi gör. De behövs.</pre><pre>Vidare föreslår bl.a. moderaterna att man skall dra\r\nner på bostadsbidrag och andra\r\nbostadssubventioner som i första hand går till\r\nmänniskor med låga inkomster. Det är\r\nuppenbarligen den typen av försämringar för\r\nlåginkomsttagare och barnfamiljer som skall betala\r\nde skattelättnader som Bertil Danielsson vill ge för\r\nspekulanter och miljonärer.</pre><pre>Anf. 32 BERTIL DANIELSSON (m):</pre><pre>Herr talman! I andra sammanhang kritiserar\r\nregeringen och socialdemokraterna det\r\nförhållandet att det finns lägenheter som inte bebos\r\nvarje dag under årets alla dagar. Men i detta\r\nsammanhang hälsar statsrådet uppenbarligen detta\r\nfaktum med tillfredsställelse. Det finns ungefär\r\n200 000 fler lägenheter än hushåll i vårt land. Detta\r\nvill statsrådet underblåsa genom att skrämma\r\nmänniskor att inte flytta när de egentligen skulle\r\nvilja det.</pre><pre>Anf. 33 Statsrådet ERIK ÅSBRINK (s):</pre><pre>Herr talman! Jag kan bara konstatera att detta var\r\nen intressant information till alla de ungdomar i\r\nstorstäderna som har svårt att skaffa sig en bostad\r\neftersom det råder bostadsbrist: Moderaterna avser\r\natt dra ner bostadsbyggandet och anser att det finns\r\nför många bostäder i detta land.</pre><pre>Anf. 34 BERTIL DANIELSSON (m):</pre><pre>Herr talman! Om vi nu skall gå in på en annan\r\nfråga, som statsrådet uppenbarligen är intresserad\r\nav, kan vi nog konstatera att det nya lånesystemet\r\nmed räntelån kommer att förhindra att bostäder\r\növer huvud taget byggs på landsbygden. Vem vågar\r\nikläda sig en skuld på 1 milj.kr. som efter några år\r\nkryper upp till 1,5 milj.kr. och mer? Detta\r\nförhållande tror jag inte är möjligt att förklara ens\r\nmed den bästa pedagogik.</pre><pre>Överläggningen var härmed avslutad.</pre><pre>6 § Svar på frågorna 1990/91:575 och 577 om\r\nrättsläget i visst slags brottmål</pre><pre>Anf. 35 Justitieminister LAILA FREIVALDS\r\n(s):</pre><pre>Herr talman! Knut Wachtmeister och Bengt\r\nHarding Olson har med anledning av utgången i en\r\naktuell rättegång frågat mig om jag är beredd att\r\nföreslå någon ändrad lagstiftning resp. ''göra en\r\növersyn av rättsläget'' för vissa speciella brottmål.\r\nJag besvarar frågorna i ett sammanhang.</pre><pre>Huvudfrågan i rättegången var att det inte gick att\r\nklargöra vem av två möjliga gärningsmän som hade\r\ntagit livet av en äldre man. Att båda de tilltalade\r\nblev frikända har upprört många. Det är självfallet\r\nalltid ett nederlag för rättssamhället när det vid\r\nallvarliga brott inte går att fastställa vem som är\r\ngärningsman och ge denne ett straff.</pre><pre>För den som är insatt i de regler som gäller för\r\nbrottmål står det emellertid klart att sådant här i\r\nsällsynta fall kan inträffa. Det hänger samman med\r\nde stränga beviskrav som gäller i brottmål. För att\r\nnågon skall kunna dömas för ett brott krävs det att\r\nåklagaren inför domstolen kan prestera sådan\r\nbevisning att det är ställt utom rimligt tvivel att den\r\nmisstänkte, och just den misstänkte, har begått\r\ngärningen. Skulle man sänka detta beviskrav,\r\nskulle det innebära att risken för misstänkta att bli\r\noskyldigt dömda skulle öka. Varje avvikelse från\r\nprincipen att bara den kan dömas som har bevisats\r\nvara skyldig är också ett nederlag för\r\nrättssamhället. Vi måste alltid försvara oss mot\r\nangrepp på denna princip. Detta blir särskilt\r\nangeläget när angreppen kommer från personer\r\nsom i egenskap av företrädare för rättsväsendet\r\nborde veta bättre.</pre><pre>En fråga som har ställts i sammanhanget gäller\r\nmöjligheterna att döma för medhjälp. Reglerna om\r\nmedverkan i brott ger utrymme för att döma en\r\nperson i förhållande till hur mycket det kan visas att\r\nhan eller hon har medverkat i brottet. Det krävs här\r\ninte heller att någon annan döms som gärningsman.\r\nExempelvis skulle vid en gärning som objektivt sett\r\nutgör mord en medverkande kunna dömas för\r\nanstiftan till mord, en annan för medhjälp till\r\nvållande till annans död och en tredje för medhjälp\r\ntill misshandel. Frågan om det straffrättsliga\r\nansvaret är alltså helt beroende av vilka\r\nomständigheter i objektivt och subjektivt\r\nhänseende som kan läggas var och en medverkande\r\ntill last.</pre><pre>Situationer av det slag som frågorna hänvisar till är\r\nlyckligtvis mycket sällsynta. Vanligtvis brukar det\r\nutöver de misstänktas egna utsagor finnas annan\r\nbevisning som pekar i den ena eller andra\r\nriktningen. Det är förstås viktigt att polisen i\r\nsituationer av den här typen ser till att säkra så\r\nmycket teknisk bevisning som möjligt.</pre><pre>Det kan finnas skäl för polis och åklagare att i sitt\r\nfortsatta arbete dra slutsatser av det inträffade.\r\nKanske kunde man vidareutveckla den\r\nkursverksamhet om förundersökningsfrågor som\r\nnu bedrivs i riksåklagarens och rikspolisstyrelsens\r\nregi så att man t.ex. anordnar pedagogiska\r\nseminarier som belyser vilka problem som kan\r\nuppkomma. Jag hoppas att Bengt Harding Olson i\r\nså fall har tillfälle att delta.</pre><pre>Anf. 36 KNUT WACHTMEISTER (m):</pre><pre>Herr talman! Jag tackar justitieministern för\r\nsvaret. Jag hade knappast väntat något annat svar\r\näven om jag hoppats på en mer förstående\r\ninställning.</pre><pre>Jag delar självfallet uppfattningen att man absolut\r\nmåste undvika att någon som kan vara oskyldig\r\ndöms. Det är också betydelsefullt och riktigt att\r\nbevisbördan ligger på åklagaren. Detta var också\r\nbakgrunden till hovrättens friande dom, som dock\r\nvåldsamt upprört anhöriga och en förvånad\r\nallmänhet. Jag har fullförståelse för människors\r\nupprördhet när banemännen till en bestialiskt\r\nmördad åldring går helt fria från mordet, eftersom\r\nde skyller på varandra och skuldförhållandena inte\r\nhundraprocentigt har kunnat fastställas. Det är inte\r\ndomen utan lagstiftningen som kan ifrågasättas.</pre><pre>I det aktuella fallet föregicks det dödande slaget av\r\nen omfattande misshandel. Det är knappast troligt\r\natt den ene av inbrottstjuvarna utförde allt våldet\r\noch den andre blott var passiv åskådare. Även om\r\ndet inte finns några lagliga skyldigheter att i detta\r\nläge försöka förhindra brott, hade jag hoppats att\r\njustitieministern hade velat föranstalta om en\r\növersyn av lagregleringen rörande denna typ av\r\n''brott i samverkan'', så att brott liknande det brott\r\ndet här är fråga om i framtiden kan få en mer\r\nrättvisande påföljd än vad ett inbrott resulterar i.\r\nMin följdfråga blir om justitieministern är villig att\r\nutreda frågan.</pre><pre>Anf. 37 BENGT HARDING OLSON (fp):</pre><pre>Herr talman! Jag får tacka justitieministern för\r\nsvaret oavsett dess innehåll. Lindomefallet har\r\naktualiserat en principfråga. Två brottslingar\r\nskyller på varandra, och båda blir frikända. Den\r\nallmänna reaktionen blir naturligtvis hård.\r\nOtroligt, obegripligt, orimligt och oacceptabelt\r\ntycker vanliga hederliga människor. Vi kan nog\r\ntacka massmedia för att vi har fått även den här\r\nfrågan uppmärksammad. Min egen reaktion är\r\ndensamma.</pre><pre>Som jurist, åklagare och riksdagsledamot finner jag\r\natt det här är ett allvarligt glapp mellan det\r\nallmänna rättsmedvetandet och det gällande\r\nrättssystemet. Detta utgör ytterst ett hot mot\r\nrättssamhället. Målet för ett rättssamhälle måste ju\r\nvara att det finns en rimlig harmoni mellan vad\r\nmänniskor tycker och hur rätten fungerar.</pre><pre>Justitieministerns reaktion är väl närmast\r\noförstående. Den är förvånansvärt passiv skulle jag\r\nvilja säga. Den uppfattas som ett accepterande av\r\nrättsläget. Nu får vi en formell reaktion här i dag.\r\nDagens svar, som jag har fått på papper här, är\r\nminsann inte lättolkat bortsett från vissa\r\ninsinuationer som jag skall återkomma till sedan.</pre><pre>Den troliga innebörden är väl ungefär denna: Ja,\r\ndet behövs inga särskilda åtgärder från\r\njustitieministerns sida. Det är så få fall, och det är\r\ninte så mycket som vi kan göra åt detta.</pre><pre>Tycker verkligen justitieministern detta? Finns det\r\ninte ett behov av ett förtydligande eller ser man så\r\nlegärt på de här s.k. udda fallen?</pre><pre>Anf. 38 Justitieminister LAILA FREIVALDS\r\n(s):</pre><pre>Herr talman! Knut Wachtmeister hade hoppats på\r\nen mer förstående inställning. Jag vet inte vad det\r\när jag skulle ha varit förstående inför. Jag har den\r\nstörsta förståelse för upprördheten över att man\r\ninte kan få fast den som gör ett grovt brott och\r\nbestraffa den.</pre><pre>Jag har i mitt svar försökt att redogöra för den\r\nlagstiftning vi har, för de krav på bevisning vi har\r\noch att det finns mycket vida möjligheter med vår\r\nlagstiftning att fälla var och en till ansvar för\r\nmedverkan till brott. Det behöver inte finnas bevis\r\nför vem som har varit gärningsman. Det räcker med\r\natt man finner bevis för vars och ens medverkan.\r\nVår lagstiftning ger dessutom möjlighet att se\r\nmycket allvarligt på varje medverkan. Man kan\r\ndöma en medhjälpare till ett lika strängt straff som\r\nhan hade fått om han själv hade varit den som utfört\r\nhuvudbrottet.</pre><pre>Knut Wachtmeister ställer ändå frågan till mig om\r\natt det måste vara en mer rättvisande påföljd. Då\r\nfrågar jag: På vad? Vilken fråga är det Knut\r\nWachtmeister vill att jag skall utreda?</pre><pre>Bengt Harding Olson säger att han har en\r\nprincipfråga och han formulerar den på det viset,\r\nom jag förstått saken rätt, att det finns ett allvarligt\r\nglapp mellan rättsmedvetandet och den lagstiftning\r\nvi har. Han är upprörd över att jag accepterar\r\nrättsläget. Han vill ha ändringar till stånd.</pre><pre>Bengt Harding Olson är utbildad jurist. Jag skulle\r\ntacksamt ta emot någon anvisning om i vilken\r\nriktning Bengt Harding Olson anser att den\r\nlagstiftning vi har behöver ändras för att säkerställa\r\natt den här typen av situationer inte uppstår, där de\r\nrättsbildande myndigheterna -- polisen och\r\nåklagaren -- inte lyckas att säkerställa tillräcklig\r\nbevisning för att fälla en gärningsman till ansvar.\r\nVilka brister i lagstiftningen är det Bengt Harding\r\nOlson vill åtgärda för att polis och åklagare skall ha\r\nbättre möjligheter att säkra bevisning? Bengt\r\nHarding Olson menar väl ändå inte att vi skall\r\nminska på kraven på bevisning?</pre><pre>Anf. 39 KNUT WACHTMEISTER (m):</pre><pre>Herr talman! Justitieministern sade att jag\r\nefterlyser en mer förstående inställning från\r\njustitieministerns sida. Ja, det gjorde jag därför att\r\njag inte tycker att det som har skett är acceptabelt.\r\nEn tidning skrev: ''Skall du ha ihjäl någon, ta med\r\nen kompis så går du fri.''</pre><pre>Detta måste ju medföra att det blir ett incitament\r\nför andra skumma figurer att komma undan\r\nansvaret för ett begånget brott på det här viset.</pre><pre>Justitieministern sade att hon har redogjort för den\r\nlagstiftning vi har, men det var inte det jag\r\nefterlyste. Jag efterlyste ett försök till ändring och\r\natt den rättvisande påföljden skulle vara, som jag\r\nsade inledningsvis, att ett brott i samverkan skall\r\nkunna få ett visst resultat i strafflagstiftningen.</pre><pre>Dessa två män har uppenbarligen bägge två gjort\r\nsig skyldiga till ett allvarligt brott, även om den ene\r\nstod stilla och tittade på när kompisen slog ihjäl en\r\nåldring med en stekpanna efter att först ha brutit\r\nfingrarna på honom och misshandlat honom i\r\növrigt.</pre><pre></pre><pre>Anf. 40 BENGT HARDING OLSON (fp):</pre><pre>Herr talman! Jag utgår ifrån att jag i fortsättningen\r\nskall slippa få höra att justitieministern tror att vi\r\ndiskuterar att riksdagsmän vill att man skall fälla\r\noskyldiga människor. Det tror jag att vi kan lämna\r\ndärhän. Det är naturligtvis inte det frågan gäller,\r\näven om svaret till 50 % handlar om det.</pre><pre>Det finns fler fall än vad justitieministern tror.\r\nDet handlar inte bara om Lindome. Det handlar\r\nockså om Sundsvall, Kalmar och Kristianstad. Jag\r\nkan presentera de här fallen vid ett senare tillfälle\r\nnär jag har bättre om tid. Man skall inte\r\nunderskatta de här frågorna. Man måste ju i varje\r\nfall som justitieminister ställa sig frågan: ''Är inte\r\nrättsläget otydligt?'' I så fall kanske man skall skapa\r\nklarhet. Det brukar man göra ibland.</pre><pre>Justitieministern hade ett seminarium på Rosenbad\r\nnär det gällde frågan om tolkning av ohörsamhet\r\nmot ordningsmakt. Där var många närvarande.\r\nDet kanske är ett uppslag att ha en sådan\r\nsammankomst igen.</pre><pre>Anf. 41 Justitieminister LAILA FREIVALDS\r\n(s):</pre><pre>Herr talman! Till Knut Wachtmeister vill jag säga\r\natt den uppgift som jag också har sett i massmedia,\r\nnär det gäller det här fallet och andra liknande, att\r\nman kan ta med sig en kompis och därigenom gå fri\r\när en mycket grov och vilseledande beskrivning av\r\nbåde rättsläget och praxisen i domstolarna. Det är\r\ngivetvis inte så att det räcker med att skylla på\r\nvarandra för att man skall klara sig undan straff för\r\nde brott man har begått.</pre><pre>I de allra flesta fall finns det bevisning som gör det\r\nmöjligt att styrka vad var och en har gjort sig\r\nskyldig till. Jag kan visa på många svåra brottmål\r\nsom domstolarna har haft att hantera där\r\nutgångsläget har varit att det finns flera personer\r\nsom skyller på varandra. Jag skulle t.o.m. vilja\r\npåstå att man alltid skyller på varandra i de fall där\r\ndet finns flera medverkande och där det inte är\r\nfrågan om erkännande. Detta hindrar givetvis inte\r\natt man kan klarlägga vad som har hänt. Jag\r\nunderstryker i mitt svar att det viktiga är att våra\r\nmyndigheter har möjlighet att säkerställa den\r\nbevisning som behövs.</pre><pre>Bengt Harding Olson, jag har inte fått svar på min\r\nfråga: Vad är det för brister i vår lagstiftning som\r\nBengt Harding Olson efterlyser att vi närmare skall\r\ngranska.</pre><pre>Anf. 42 KNUT WACHTMEISTER (m):</pre><pre>Herr talman! Det är riktigt det som har sagts i\r\ntidningarna och som jag sade nyss. Om man tar\r\nmed sig en kompis och är mycket försiktig och\r\nundviker att lämna fingeravtryck och att ha vapen\r\nmed sig, kan man gå fri. Jag tror att om bägge två\r\nhade varit beväpnade med t.ex. knivar och mordet\r\nutförts med en kniv hade de kunnat fällas i likhet\r\nmed utländsk lagstiftning. Så var inte fallet.</pre><pre>Jag skulle vilja fråga justitieministern: Tror inte\r\njustitieministern att det förhållandet att man så\r\nlättvindigt kan komma undan genom att skylla på\r\nvarandra, lockar folk att begå sådana brott som de\r\nannars inte skulle ha vågat göra om de hade varit\r\nensamma och bevisbördan helt säkert hade kunnat\r\nfastställas?</pre><pre>Anf. 43 BENGT HARDING OLSON (fp):</pre><pre>Herr talman! Man behöver inte ens vara jurist för\r\natt inse att lagstiftningen, om den inte är fel, i varje\r\nfall är oklar.</pre><pre>Det är klart att jag känner mig något smickrad över\r\natt justitieministern tror att jag kan stå här och\r\nförklara och ge ett förslag på hur detta exakt kan\r\nlösas. Det kan jag inte. Men jag är tillräckligt\r\nödmjuk inför det rättsläge som vi har för att vara\r\nberedd att dels klarlägga praxis, dels fundera över\r\nhur lagstiftningen fungerar i anslutning till det. Det\r\ngäller bl.a. bevisproblemet. Jag tycker att man\r\nborde göra det och inte bara säga att man skall dra\r\nslutsatser av det här fallet. Man hänvisar till nästan\r\nalla myndigheter utom justitiedepartementet. Jag\r\ntycker att man skulle ta ett initiativ därifrån. Det\r\nskulle vara klädsamt. Det understryker jag, och jag\r\nvill gärna understödja ett sådant initiativ.</pre><pre>Anf. 44 Justitieminister LAILA FREIVALDS\r\n(s):</pre><pre>Herr talman! Jag måste upprepa, Knut\r\nWachtmeister, att det inte går så lätt att komma\r\nundan sitt ansvar genom att ta med sig en kompis\r\noch sedan skylla på varandra. Om man granskar\r\nrättshistorien och de fall vi har från våra domstolar,\r\nvisar det sig att det inte duger i de allra flesta fall.\r\nVi har redan en lagstiftning som uppfyller precis de\r\nkrav som Knut Wachtmeister efterlyser, nämligen\r\natt människor som gör saker och ting i samverkan\r\nkan bli straffade trots att de inte själva har varit den\r\nsom utförde huvudgärningen utan bara funnits med\r\npå ett eller annat sätt, t.ex. hållit vakt eller på något\r\nannat passivt sätt främjat brottet. Vi kan fälla dem\r\ntill ansvar, men vad som krävs är bevisning.</pre><pre>Jag kräver självfallet inte några exakta förslag,\r\nBengt Harding Olson. Men jag tycker att man kan\r\nbegära av en chefsåklagare att han åtminstone kan\r\nange om det är de processuella reglerna som\r\nförefaller vara oklara -- det påstås att de är oklara --\r\neller om det är de straffrättsliga bestämmelserna\r\nsom är oklara. Var finns oklarheten egentligen?</pre><pre>Anf. 45 KNUT WACHTMEISTER (m):</pre><pre>Herr talman! Det går tydligen inte att komma\r\nvidare när det gäller det här fallet,\r\njustitieministern. Då finns det en möjlighet att\r\nskärpa lagstiftningen när det gäller kravet på att\r\nförhindra brott.</pre><pre>Med den nuvarande lagstiftningen kunde inte den\r\nena gärningsmannen fällas för att han inte ingrep\r\noch förhindrade ett brott. Det finns andra sådana\r\nfall. Även om liknelsen haltar kan jag säga att om\r\nen värd bjuder en gäst på sprit och sedan inte\r\nförsöker hindra denne att köra bil därifrån kan\r\nvärden, efter vad jag förstår, också bli delaktig i det\r\nbrottet. Skulle man inte kunna skärpa\r\nlagstiftningen eller åtminstone undersöka om det\r\ngår att få ett annat krav när det gäller att förhindra\r\nbrott än vad som nu råder?</pre><pre>Anf. 46 BENGT HARDING OLSON (fp):</pre><pre>Herr talman! Justitieministern accepterar tydligen\r\nrättsläget som det är och tänker inte göra någonting\r\nutom möjligen att be andra om råd hur man skall\r\nlösa detta. Då vill jag säga: Lämna ingen möda\r\nospard. Titta på straffrätten, processrätten och\r\nfundera särskilt över de bevisteoretiska punkterna,\r\nnämligen, om vi skall ta upp detta nu, alternativa\r\nhändelseförlopp. Den delen är oklar för de\r\nrättstillämpande myndigheterna.</pre><pre>Slutligen vill jag säga beträffande kursverksamhet\r\natt jag tackar justitieministern för inbjudan till\r\nkurs. Det gällde närmast pedagogik tyckte jag. Jag\r\nantog att justitieministern menade hur man skall\r\nhantera de här frågorna. Då vill jag bara i all\r\nödmjukhet säga att jag har 20 års erfarenhet från\r\nåklagarverksamhet och har levt länge med de här\r\nfrågorna. I den delen är min kompetens icke lägre\r\nän justitieministerns.</pre><pre>Anf. 47 Justitieminister LAILA FREIVALDS\r\n(s):</pre><pre>Herr talman! Jag tackar för det förtydligande\r\nBengt Harding Olson gjorde. Det är alltså\r\nbevisreglerna som är oklara för de rättstillämpande\r\nmyndigheterna. Jag skall överväga vad vi kan göra\r\ni den delen. Under tiden tror jag fortfarande att det\r\nviktiga i det här sammanhanget är att göra det\r\nmöjligt för polis och åklagare att säkerställa att det\r\nfinns bevisning för att fälla människor som begår\r\ngrova brott till ansvar. Så tror jag att vi kan komma\r\ntill rätta med den här typen av situationer.</pre><pre>Vad gäller Bengt Harding Olsons kompetens vill\r\njag bara erinra om att Bengt Harding Olson i\r\nRapport för en tid sedan sade att han som\r\nchefsåklagare inte kände till huruvida det krävdes\r\natt det fanns en gärningsman för att man skulle\r\nkunna bli dömd som medbrottsling.</pre><pre>Anf. 48 KNUT WACHTMEISTER (m):</pre><pre>Herr talman! Jag upprepar min fråga om\r\njustititeministern kan tänka sig att se över de\r\nbestämmelser som gäller när det är fråga om att\r\nförhindra brott. Hade vi haft en sådan bestämmelse\r\nnär det gäller just det här fallet hade den ene av\r\ngärningsmännen varit skyldig att försöka förhindra\r\natt mordet begicks.</pre><pre>Anf. 49 BENGT HARDING OLSON (fp):</pre><pre>Herr talman! När det gäller rättsläget är det\r\nkomplicerade saker, men jag tycker att man skall\r\nförsöka titta på dem. Här finns domarna från\r\nGöteborg, och här finns genomgångar av de\r\nrättsfall som gäller. Jag hoppas att justitieministern\r\ni varje fall har tittat på dem. Av detta kan man få\r\nfram att det är möjligt att man skall gå på\r\nutbildningslinjen, men då får faktiskt\r\njustitiedepartementet också ta ett ansvar och göra\r\ndetta. Jag tror att det är litet för enkelt att bara vifta\r\nbort detta att allmänheten tycker att det inte\r\nstämmer med allmänt rättsmedvetande. Att det är\r\nfå fall det handlar om gör inte saken mindre\r\nangelägen. Jag understryker det än en gång. Ett\r\nrättssamhälle kan inte fungera om människor allt\r\noftare börjar att ifrågasätta dess existens.</pre><pre>Överläggningen var härmed avslutad.</pre><pre>7 § Svar på fråga  1990/91:583 om utbildningen\r\nför fastighetsmäklare</pre><pre>Anf. 50 Justitieminister LAILA FREIVALDS\r\n(s):</pre><pre>Herr talman! Sigrid Bolkéus har frågat mig vad jag\r\ntänker göra för att råda bot på den\r\notillfredsställande utbildningsnivån bland\r\nfastighetsmäklare.</pre><pre>Inom justitiedepartementet pågår en översyn av\r\nfastighetsmäklarlagen. Resultatet av det arbetet\r\nkommer att redovisas inom kort.</pre><pre>Riksdagen har helt nyligen, den 15 maj, tagit\r\nställning till fem motioner om skärpning av\r\nutbildningskraven för fastighetsmäklare och om\r\nkompetenskrav för fastighetsvärderingsmän.\r\nMotionerna avslogs. I sitt av kammaren godkända\r\nbetänkande påpekade lagutskottet att de\r\nmissförhållanden inom mäklarbranschen som i\r\nolika sammanhang påtalats inte synes ha sin orsak\r\nfrämst i att mäklarnas utbildning är otillräcklig.\r\nUtskottet framhöll att de uppkomna problemen i\r\nstället kunde hänföras till att kontrollen över\r\nmäklarna varit bristfällig, vilket medfört att mindre\r\nseriösa mäklare kunnat agera utan större risker för\r\ningripanden. Utskottet konstaterade därför att en\r\neffektiv tillsyn över mäklarna är minst lika viktig\r\nsom utbildningskraven.</pre><pre>Jag vill inte här föregripa resultatet av den\r\npågående översynen. Men jag kan säga att jag\r\ninstämmer i riksdagens bedömning att\r\ntillsynsfrågorna är de mest angelägna. Genom\r\nmassmedia har vi den senaste tiden fått del av\r\nalltför många exempel där mäklare på rent\r\nupprörande sätt har åsidosatt rimliga krav. För att\r\nkomma till rätta med dessa avarter krävs klarare\r\nregler för hur mäklare skall sköta sina uppdrag\r\noch -- kanske viktigast -- att länsstyrelserna kan\r\nbedriva en aktiv tillsyn som gör det möjligt att\r\ningripa mot de mindre seriösa mäklarna. Det\r\npågående arbetet har en sådan inriktning. Men när\r\ndet gäller mer precisa besked om det kommande\r\nförslaget får jag be Sigrid Bolkéus att avvakta\r\nredovisningen av det.</pre><pre>Anf. 51 SIGRID BOLKÉUS (s):</pre><pre>Herr talman! Jag tackar justitieministern för\r\nsvaret. Jag är naturligtvis inte nöjd med att inte få\r\nannat besked än att jag skall invänta redovisningen.\r\nSkall jag tolka svaret så att justitieministern inte\r\nanser att mäklarutbildningen behöver förbättras?\r\nFör den långsiktiga utbildningsplaneringen behövs\r\nbesked, åtminstone i översynen som skall\r\npresenteras snart.</pre><pre>Vi socialdemokrater som har motionerat angående\r\nfastighetsmäklarutbildningen har satt stort hopp till\r\növersynen av fastighetsmäklarlagen. Nio veckors\r\nutbildning motsvarande 12 poäng, som de flesta\r\nmäklare har, är otillräckligt. Det är stora värden\r\nsom står på spel för oss konsumenter. Handeln blir\r\nalltmer komplicerad. Finansbolagskrascherna har\r\nvisat att fastighetsbranschen är i behov av högre\r\nutbildning och en effektivare tillsyn.</pre><pre>Den 4 september 1990 hölls en hearing i ämnet på\r\nRosenbad. Där framkom bl.a. att två års\r\nhögskoleutbildning motsvarande 80 poäng bör vara\r\nett minimum för att kunna ge oss konsumenter den\r\nservice vi har rätt att begära till det priset. Detta\r\nkrav kan ju bara gälla de nya som söker sig till\r\nyrket, inte dem som redan nu är verksamma.</pre><pre>Herr talman! Jag har ytterligare en fråga att ställa\r\ntill justitieministern. Skolöverstyrelsen har haft\r\növerinseende över examina för\r\nmäklarutbildningen. Den upphörde i mars. Vem\r\növertar nu ansvaret? Där vill jag slå ett slag för\r\nhögskolan i Gävle/Sandviken. De har lämnat in ett\r\npreciserat förslag angående mäklarutbildning och\r\näskat anslag. De är även beredda att ansvara för\r\nexaminationen. Högskolan Gävle/Sandviken har\r\nhög kompetens och samarbetar med de statliga\r\nverken, centralnämnden för fastighetsdata och\r\nlantmäteriverket. Vid K-Konsult i Gävle finns\r\nkunskap i byggteknik.</pre><pre>Anf. 52 Justitieminister LAILA FREIVALDS\r\n(s):</pre><pre>Herr talman! Utbildningen av mäklarna är givetvis\r\nen angelägen fråga, och det pågår också\r\ndiskussioner om hur examinationen i framtiden\r\nskall vara ordnad. Det har förts diskussioner med\r\nde närmast berörda mäklarorganisationerna om\r\nbildandet av en fristående organisation, som skulle\r\nkunna ta hand om examinationen.</pre><pre>Det är riktigt att högskolan i Gävle/Sandviken har\r\ngjort vissa förberedelser för att kunna erbjuda mer\r\navancerad utbildning. Det är fråga om en\r\npåbyggnadsutbildning, vilken skulle kunna knytas\r\ntill den fastighetsutbildning som redan bedrivs vid\r\nhögskolan. Om högskolan har möjligheter att\r\ngenomföra den typen av utbildning är det givetvis\r\nmycket värdefullt.</pre><pre>Anf. 53 SIGRID BOLKÉUS (s):</pre><pre>Herr talman! Jag vet inte om jag fattade\r\njustitieministern rätt när det gäller\r\nexaminationerna. Kan justitieministern upprepa\r\nvad hon sade om en fristående organisation?</pre><pre>Anf. 54 Justitieminister LAILA FREIVALDS\r\n(s):</pre><pre>Herr talman! Saken är alltså den, att vi med de\r\nstora mäklarorganisationerna diskuterar bildandet\r\nav en fristående organisation, som skulle kunna ta\r\nansvar för examinationen.</pre><pre>Anf. 55 SIGRID BOLKÉUS (s):</pre><pre>Herr talman! Om det skall vara fråga om riktig\r\nforskning och utveckling, tror jag mer på\r\nhögskolorna än på privata organisationer, t.ex.\r\nMäklarsamfundet. Anser inte justitieministern att\r\nutbildningen bör ske under samhällsinflytande?</pre><pre>Anf. 56 Justitieminister LAILA FREIVALDS\r\n(s):</pre><pre>Herr talman! Vi har ett samhällsinflytande i den\r\nmeningen att vi ställer vissa krav på utbildningen av\r\nmäklare. För att bli registrerad mäklare hos\r\nlänsstyrelsen måste man uppfylla vissa krav på\r\nutbildning. På det sättet har vi alltså ett\r\nsamhällsinflytande, och det är också därför vi ägnar\r\nså stor uppmärksamhet åt att säkerställa att det\r\nfinns utbildning att tillgå och att det finns en\r\nexamination för utbildningen. Därutöver ställer jag\r\nmig positiv till de strävanden som kan finnas hos\r\nhögskolorna att utveckla särskilda\r\npåbyggnadsutbildningar.</pre><pre>Överläggningen var härmed avslutad.</pre><pre>8 § Svar på frågorna 1990/91:587 och 593 om\r\nutformningen av valsedlar i allmäna val</pre><pre>Anf. 57 Justitieminister LAILA FREIVALDS\r\n(s):</pre><pre>Herr talman! Margit Gennser har mot bakgrund av\r\nett politiskt partis agerande med andra partiers\r\nvalsedlar frågat mig om jag avser att vidta åtgärder\r\nför att om möjligt hindra missbruk av vallagen i det\r\nnämnda hänsendet.</pre><pre>Sten Andersson i Malmö har mot bakgrund av\r\nsamma händelse frågat mig om jag är beredd att\r\nföreslå ändring i lagstiftningen så att agerande av\r\nden beskrivna arten omöjliggörs.</pre><pre>Jag besvarar frågorna i ett sammanhang.</pre><pre>Jag vill först slå fast att jag helt delar frågeställarnas\r\nupprördhet över det missbruk av den fria\r\nnomineringsrätten som beskrivits i frågorna.</pre><pre>Den fria nomineringsrätten innebär bl.a. att\r\nväljaren har möjlighet att på valsedeln ta upp vilka\r\nkandidater han eller hon vill. Något samtycke från\r\nparti eller kandidat behövs inte. Denna rätt kan i\r\nförstone te sig underlig men hör ihop med en\r\ngrundläggande princip i det svenska valsystemet.\r\nDet har ansetts väsentligt att det inte ställs upp\r\nnågra regler för partiernas organisation och\r\nverksamhet.</pre><pre>De olägenheter i valsystemet som den fria\r\nnomineringsrätten kan medföra och som\r\nfrågeställarna nu påtalar är dess värre inte något\r\nnytt. Frågan har tidigare aktualiserats i\r\nriksdagsmotioner och andra framställningar och\r\nhar utretts av bl.a. 1978 års vallagskommitté (SOU\r\n1980:45) och folkstyrelsekommittén (SOU 1987:6).\r\nTyvärr har man kommit fram till att det -- om man\r\nskall behålla väljarnas fria nomineringsrätt -- inte\r\ngår att komma åt denna form av illojalt utnyttjande\r\nav andra partiers beteckning och andra kandidaters\r\nnamn (prop. 1987/88:22). Vad partierna kan göra är\r\natt söka uppmärksamma sina väljare på att det\r\ncirkulerar sådana valsedlar.</pre><pre>Jag har nyligen tillkallat en särskild utredare för att\r\nse över valförfarandet från administrativ och\r\nteknisk synpunkt; utredningsarbetet kommer\r\nsenare att bedrivas med parlamentarisk\r\nmedverkan. Jag är inte främmande för att -- trots\r\natt tidigare försök misslyckats -- låta denna\r\nutredning titta på de problem som är förknippade\r\nmed den fria nomineringsrätten.</pre><pre></pre><pre>Anf. 58 MARGIT GENNSER (m):</pre><pre>Herr talman! Jag tackar för svaret.</pre><pre>Vi är alla tre lika upprörda över missbruket i\r\nMalmö av vallagen och av den fria\r\nnomineringsrätten. Vi är ense om att det är bra att\r\nlagen är utformad som den är -- dvs. det var bra\r\nända tills någon började fuska med reglerna, men i\r\noch med att detta har hänt måste vi tänka om. Detta\r\när en form av syndafallet. Vi måste ha lagregler som\r\nskyddar oss mot den typen av hantering.</pre><pre>Allmänheten har varit väldigt undrande och frågat\r\nsig hur vi kan ha lagar som gör det möjligt för en\r\nperson eller ett parti att använda ett annat partis\r\nbeteckning och andra personers namn utan\r\nerkännande. Skånepartiet har alltså iscensatt ett så\r\nflagrant missbruk att det är nödvändigt att göra om\r\nlagstiftningen -- även om det är svårt.</pre><pre>Det var därför med tillfredsställelse jag såg det sista\r\nstycket i statsrådets svar, även om jag tyckte att\r\nhennes markering hade kunnat vara litet starkare.\r\nSkulle man inte kunna tänka sig exempelvis att den\r\nsom felaktigt har satts upp på en lista inom viss tid\r\nskulle ha rätt att stryka sitt namn? Ett mycket mer\r\nlångtgående förslag är naturligtvis att införa ett\r\nstörre inslag av personval i valsystemet. I så fall\r\nvore inte den fria nomineringsrätten så väsentlig,\r\neftersom man på så sätt ändå hade sluppit ifrån en\r\nsituation med alltför mycket partibyråkrati och\r\nalltför mycket maktfullkomlighet, vilket kan finnas\r\nhos partierna. Detta är ju anledningen till att vi har\r\ndessa regler.</pre><pre>Jag vore mycket tacksam över att få litet mer\r\npreciserade synpunkter från statsrådet. Detta är\r\nnämligen en viktig fråga, och det är viktigt att\r\nkunna svara väljarna på hur vi kan ha en\r\nlagstiftning som bryter mot allt vad de har lärt sig\r\nom hur man använder andra människors namn.</pre><pre>Anf. 59 STEN ANDERSSON i Malmö (m):</pre><pre>Herr talman! Även jag tackar för svaret på frågan.</pre><pre>Bakgrunden till min fråga är att ett litet, lokalt parti\r\ni Malmö, som inte har någon som helst chans att\r\nkomma in i riksdagen, har stulit andra partiers\r\nvalsedlar och fört upp kandidater som aldrig har\r\nvarit tillfrågade och som, om de hade blivit\r\ntillfrågade, definitivt hade sagt nej. Men\r\nkandidaterna fick besked om att de blivit uppsatta\r\npå listan så sent att de inte hade en sportslig chans\r\natt avstå.</pre><pre>Även jag är positiv framför allt till den sista delen\r\nav statsrådets svar. Jag skulle dock vilja ställa en\r\nfråga. Det sägs i svaret att det har ansetts väsentligt\r\natt det inte ställs upp några regler för partiernas\r\norganisation och verksamhet. Men det är ju inte\r\npartierna det handlar om, utan det är fråga om att\r\nandra partier går in i vissa partier och stjäl,\r\nfördärvar och ställer sig i vägen för partiets\r\nverksamhet.</pre><pre>Jag håller med om att den fria nomineringsrätten\r\nkan vara viktig, men det minsta man kan begära,\r\nfru statsråd, är väl att den som blir nominerad också\r\nskall bli tillfrågad. På den punkten är vi säkert\r\növerens. Jag tror också att en övervägande del av\r\nsvenska folket delar min uppfattning i den frågan.</pre><pre>Till sist skulle jag vilja ställa en fråga till statsrådet.\r\nStatsrådet säger att hon vill slå fast att hon delar\r\nfrågeställarnas upprördhet över det missbruk av\r\nnomineringsrätten som beskrivs i frågorna. Var går,\r\nfru statsråd, gränsen för missbruket av den fria\r\nnomineringsrätten?</pre><pre>Anf. 60 Justitieminister LAILA FREIVALDS\r\n(s):</pre><pre>Herr talman! Margit Gennser anser att vi, genom\r\ndetta exempel på missbruk av reglerna, har kommit\r\ni ett nytt läge. Men tyvärr är det nog så att detta\r\nmissbruk har förekommit tidigare, och det är bl.a.\r\nav den anledningen som frågan tidigare har varit\r\nuppe i flera utredningar. Det är ingen nyhet att den\r\nfria nomineringsrätten missbrukas på det här viset.\r\nProblemet är den avvägning man måste göra mellan\r\nolika intressen och svårigheten att hitta en lösning\r\ngenom vilken man så att säga räddar det man vill\r\nha kvar och förhindrar det man inte vill skall kunna\r\nhända.</pre><pre>Mot den bakgrunden har jag ingen möjlighet att\r\nprecisera på vilket sätt man skulle kunna komma åt\r\nproblemet. Man kan tänka sig möjligheten att\r\nstryka sitt namn och ett ökat inslag av personval.\r\nDessa frågor har övervägts tidigare -- ja, det gäller\r\ninte frågan om vilken betydelse ett ökat inslag av\r\npersonval skulle ha i detta sammanhang, det\r\nmedges. Jag tror inte att ett ökat inslag av personval\r\nskulle innebära någon automatisk lösning på\r\nproblemet, men det är möjligt att det skulle\r\nförändra situationen på något sätt och medföra nya\r\nöppningar. Det är mot den bakgrunden jag anser\r\ndet möjligt att återigen ta upp frågan och försöka\r\nhitta en lösning.</pre><pre>I övrigt kan jag inte precisera hur vi skall gå till\r\nväga. Frågan har övervägts i alltför hög grad för att\r\njag utan vidare nu skulle kunna ge en lösning på\r\nproblemet.</pre><pre>Anf. 61 MARGIT GENNSER (m):</pre><pre>Herr talman! Jag är helt medveten om att frågan\r\nhar övervägts, men den har övervägts i en situation\r\nsom var annorlunda. Jag vet också att man tidigare\r\nhar brutit mot dessa regler, men det har i regel gällt\r\nkommunal- och landstingsval. Det har inte satts i\r\nsystem på det sätt vi ser i år. Vi skall också komma\r\nihåg att situationen på den politiska marknaden nu\r\när en annan, med mycket mindre av koncensus,\r\nmed ett tilltagande politikerförakt, osv.</pre><pre>Det är därför oehört väsenligt att vi observerar\r\ndetta och inser att det är något som vi faktiskt måste\r\nta itu med. Människor kan inte förstå hur man kan\r\nha en moral för vardagslivet och en helt annan\r\nmoral i valsammanhang. Av den anledningen\r\nverkligen hoppas jag att fru Freivalds försöker ta\r\nfram de ansatser som jag föreslog i samband med\r\natt frågan skall utredas på nytt.</pre><pre>Anf. 62 STEN ANDERSSON i Malmö (m):</pre><pre>Herr talman! Jag frågade var gränsen för det\r\nmissbruk som statsrådet talar om i sitt svar går. Jag\r\nställde frågan av den anledningen att det, i den\r\ndebatt vi för nere i Malmö och för att kunna\r\nattackera och gå till angrepp mot detta\r\nförfaringssätt, är viktigt att någorlunda kunna tala\r\nom vad statsrådet säger om vad som är missbruk\r\noch vad som är acceptabelt inom det här området.</pre><pre>Anf. 63 Justitieminister LAILA FREIVALDS\r\n(s):</pre><pre>Herr talman! Som Sten Andersson i Malmö kanske\r\när medveten om är just frågan om vad som skall\r\nanses vara missbruk och vad som skall anses vara\r\nacceptabelt beteende kärnpunkten i de\r\nfrågeställningar som tidigare utredningar har haft\r\natt ta ställning till och finna lösningar för.</pre><pre>Det är min uppfattning att de händelser som har ägt\r\nrum i Malmö klart innebär ett missbruk av den fria\r\nnomineringsrätten. Men var gränsen går, vilket\r\nbeteende som däremot skulle accepteras, kan jag\r\ninte säga.</pre><pre>Anf. 64 MARGIT GENNSER (m):</pre><pre>Herr talman! Jag tackar för det sista beskedet, att\r\ndet som skett i Malmö är ett missbruk. Bra! Då har\r\nvi i alla fall kommit så långt att vi kan säga att\r\nåtminstone detta missbruk bör kunna motverkas på\r\nnågot sätt. Det borde väl vara en bra utgångspunkt.\r\nSedan får man fundera över gränserna. I detta\r\nsammanhang hade mitt andra förslag -- ett större\r\ninslag av personvalssystem -- säkerligen inte fordrat\r\nett så starkt värnande av den fria\r\nnomineringsrätten. Partierna hade inte kunnat\r\ndiktera villkoren på det sätt som de faktiskt kan\r\ngöra i dag.</pre><pre>Överläggningen var härmed avslutad.</pre><pre>9 § Svar på fråga  1990/91:597 om brottsbalkens\r\nbestämmelse om förledande av ungdom</pre><pre>Anf. 65 Justitieminister LAILA FREIVALDS\r\n(s):</pre><pre>Herr talman! Margareta Persson har frågat mig om\r\njag nu är beredd att säga ja till att modernisera den\r\ngamla paragrafen om förledande av ungdom.</pre><pre>Bakgrunden till Margareta Perssons fråga är att jag\r\ni april besvarade en interpellation av henne om\r\nvåldsskildringar riktade till barn och därvid\r\nhänvisade till bl.a. bestämmelsen om förledande av\r\nungdom. Jag sade då att det är viktigt att förhindra\r\natt barn och ungdomar läser serietidningar, böcker\r\noch annat som har ett alltför förråande innehåll.\r\nVad gäller frågan om bestämmelsen om förledande\r\nav ungdom kan tjäna som ett verksamt redskap för\r\natt hindra att denna typ av alster kommer i barns\r\nhänder sade jag att jag hoppas att bestämmelsen\r\nuppmärksammas och att den används så att vi\r\ngenom domstolspraxis får veta hur effektiv\r\nbestämmelsen kan vara i sammanhanget. Därefter\r\nkan vi avgöra om den behöver ses över eller inte.</pre><pre>Margareta Persson har nu i ett särskilt ärende fått\r\ndet beskedet från åklagarmyndigheten i Stockholm\r\natt bestämmelsen inte var användbar, eftersom den\r\ninte gäller för försäljning i bl.a. bokhandeln. Ett\r\nenstaka beslut av åklagare bör dock inte ges alltför\r\nstor betydelse.</pre><pre>Jag kommer dock att överväga om det finns skäl att\r\nredan nu se över straffbestämmelsen för att försöka\r\nkomma till rätta med spridningen av\r\nvåldsskildringar just till barn och ungdomar. En\r\nsådan översyn skulle kunna ske i anslutning till den\r\növersyn av lagstiftningen som är aviserad med\r\nanledning av Sveriges tillträde till FNs\r\nbarnkonvention. Jag vill stryka under att jag,\r\nliksom Margareta Persson, känner starkt i denna\r\nfråga. Men jag vill också betona att vi som tycker\r\natt det är viktigt att skydda våra barn från\r\nvåldsskildringar också måste hålla i minnet att det\r\när ytterst angeläget att vi värnar om\r\nyttrandefriheten. Jag anser dock att vi ändå måste\r\nförsöka hitta sätt att hantera denna\r\nintressekonflikt.</pre><pre>Anf. 66 MARGARETA PERSSON (s):</pre><pre>Herr talman! Jag vill tacka för det positiva svar jag\r\nhar fått.</pre><pre>Man kan naturligtvis hävda att det nu, när\r\nåklagaren i ett fall har ansett att lagen inte går att\r\nanvända, ännu inte finns underlag för att säga att\r\nlagen är för gammal. Samtidigt menar jag att det av\r\nförarbetena till lagen framgår att det rör sig om\r\nspeciell försäljning, exempelvis att en gubbe\r\nbedriver försäljning bakom en skola. Det står\r\ndäremot tydligt att det inte gäller försäljning i\r\nexempelvis bokhandel. De skrifter vi talar om\r\nprånglas ju inte precis ut i det fördolda, utan de\r\nsäljs som vanliga tidningar i affärer och kiosker.\r\nDet är därför jag fortfarande tror att det är\r\nnödvändigt att förändra lagen.</pre><pre>Man kan ha olika uppfattning om när dammtrasan\r\nskall bytas ut mot sax, nål och tråd, dvs. när det är\r\nnödvändigt att sy om lagen och inte bara damma av\r\nden. Jag noterar med tillfredsställelse att\r\njustitieministern nu ändå säger att hon vill överväga\r\nen förändring av lagen. Det är bra att Laila\r\nFreivalds nu har slutat tro på dammtrasans\r\nmöjligheter i det här fallet; jag har nämligen hört\r\natt hon är bättre på att sy om och förändra. Jag ser\r\nfram emot att få se den omsydda paragrafen.</pre><pre>Överläggningen var härmed avslutad.</pre><pre>10 § Svar på frågorna 1990/91:602 och 629 om\r\nStockholms tingsrätt</pre><pre>Anf. 67 Justitieminister LAILA FREIVALDS\r\n(s):</pre><pre>Herr talman! Hans Göran Franck har frågat mig\r\nvilka åtgärder jag kommer att vidta för att på\r\nlämpligt sätt tillgodose de krav och synpunkter som\r\nframställts av personal vid Stockholms tingsrätt i\r\nanledning av en organisationsöversyn.</pre><pre>Britta Bjelle har frågat mig om det inte är olämpligt\r\natt fatta beslut om organisationen nu.</pre><pre>Bakgrunden till frågorna är att statskontoret på\r\nregeringens uppdrag utrett vissa organisatoriska\r\nfrågor rörande tingsrätten och att man på sina håll\r\när kritisk mot ett genomförande av det förslag till\r\nny organisation som statskontoret presenterat i sin\r\nrapport (1990:33).</pre><pre>Låt mig först upplysa om att rapporten i sedvanlig\r\nordning har remissbehandlats. Remissutfallet har\r\nvarit blandat. De närmast ansvariga\r\nmyndigheterna -- tingsrätten, åklagarmyndigheten\r\ni Stockholm, domstolsverket och riksåklagaren --\r\nhar tillstyrkt förslaget. Det har också tillstyrkts av\r\nST-Domstol. Andra har varit mer kritiska.</pre><pre>För att förbättra regeringens beslutsunderlag har\r\ndessutom företrädare för domstolsverket,\r\nriksåklagaren, statskontoret, tingsrätten,\r\nåklagarmyndigheten och personalen vid\r\ntingsrätten -- genom sina fackliga företrädare och\r\npå annat sätt -- beretts tillfälle att muntligen\r\nframföra ytterligare synpunkter.</pre><pre>Jag kommer självfallet att väga in alla dessa\r\nsynpunkter inför mitt förslag till regeringen\r\nbeträffande tingsrättens framtida organisation.\r\nÄrendet är emellertid fortfarande under\r\nberedning. Innan ärendet avgörs skall bl.a. de\r\nfackliga organisationerna få tillfälle att lämna\r\nsynpunkter i den ordning som gäller för\r\nmedbestämmande i regeringsärenden. Att i dag\r\nuttala sig om hur mitt förslag kommer att tas emot\r\nav tingsrättens personal är därför -- som Hans\r\nGöran Franck säkert förstår -- varken möjligt eller\r\nlämpligt. Låt mig emellertid slå fast att målet för\r\ndet pågående förändringsarbetet -- liksom för det\r\nuppdrag varigenom översynen aktualiserades -- är\r\natt effektivisera verksamheten i tingsrätten i olika\r\navseenden, bl.a. genom organisatoriska åtgärder.</pre><pre>Beträffande tidpunkten för regeringens beslut får\r\njag upplysa om att statskontoret -- liksom\r\ntingsrätten -- föreslagit att den nya organisationen\r\nskall genomföras den 1 juli 1991. Jag anser det\r\ndärför självklart att regeringen prövar ärendet\r\ninnan dess och ger tingsrätten och dess personal\r\nbesked. Varken renoveringen av rådhuset eller\r\ndomstolsutredningens arbete påverkar den\r\nbedömningen. Det kommer för övrigt att dröja\r\nåtminstone ett par år innan domstolsutredningens\r\narbete kan påverka arbetssituationen vid\r\ntingsrätten.</pre><pre>Jag räknar med att frågan om tingsrättens\r\norganisation kommer att behandlas vid\r\nregeringssammanträdet den 30 maj.</pre><pre>Anf. 68 HANS GÖRAN FRANCK (s):</pre><pre>Herr talman! Jag tackar för svaret.</pre><pre>Min fråga gällde vilka åtgärder statsrådet avser\r\nvidta för att på lämpligt sätt tillgodose de krav och\r\nsynpunkter som framställts av domare och annan\r\npersonal vid Stockholms tingsrätt. Av svaret\r\nframgår att ärendet fortfarande är under beredning\r\noch att bl.a. de fackliga organisationerna skall få\r\ntillfälle att lämna synpunkter. Det tycker jag är bra.\r\nDe fackliga organisationerna har förvisso\r\nytterligare synpunkter att komma med. Det är\r\nockså viktigt att man söker genomföra ytterligare\r\nkontakter och studier på de olika avdelningarna vid\r\ntingsrätten för att på det sättet direkt komma i\r\nkontakt med domare och personal. Praktiskt taget\r\nalla domare är kritiska mot detta förslag från\r\nstatskontoret. Jag har träffat åtskilliga av dem och\r\nlyssnat på vad de har att säga. Eftersom syftet med\r\nförslaget är att öka effektiviteten är det ju helt\r\navgörande att det förslag som kommer att\r\nframläggas blir så utformat, att det verkligen\r\nbeaktar de synpunkter som domarna och övrig\r\npersonal har. I annat fall kommer effektiviteten att\r\neftersättas, och resultatet blir inte vad man har\r\nönskat sig.</pre><pre>Anf. 69 BRITTA BJELLE (fp):</pre><pre>Herr talman! Jag ber också att få tacka\r\njustitieministern för svaret.</pre><pre>Det behövs säkerligen en omorganisation av\r\nStockholms tingsrätt. Men när man läser\r\nstatskontorets förslag, personalens reservationer\r\noch en del andra handlingar i ärendet, kan det inte\r\nundvikas att en del frågor dyker upp.</pre><pre>Platta organisationer med större egen\r\nbeslutanderätt anses i dag vara bra, och det anses\r\nockså att decentralisering ger effektivitet i\r\nproduktionsledet. Men denna sanning tycks inte\r\ngälla riktigt för Stockholms tingsrätt, om man ser\r\npå den omorganisation som föreslås.</pre><pre>All omorganisation lyckas bäst om man försöker ta\r\nvara på personalens kompetens. Det tycker jag inte\r\nheller att man har gjort i det här fallet.</pre><pre>Ett par av de problem som har redovisats i\r\nstatskontorets utredning är, som Hans Göran\r\nFranck varit inne på, att det är dålig effektivitet och\r\nhög sjukfrånvaro i domstolen. Om man nu vill\r\nåstadkomma en bättre effektivitet och en mindre\r\nsjukfrånvaro, är det olyckligt om man driver\r\nigenom en organisationsform som personalen inte\r\nanser sig kunna stödja.</pre><pre>Till detta kommer att man håller på att renovera\r\nrådhuset, tydligen för 120 milj.kr. Den\r\nrenoveringen bygger, såvitt jag förstår, på att man\r\nskulle ha åtta avdelningar om vardera fyra rotlar i\r\nstället för, enligt statskontorets förslag, fyra\r\navdelningar med sju à åtta rotlar i varje.</pre><pre>En fråga som man tycker skulle vara föremål för\r\njustitieministerns övervägande är att man borde\r\nförsöka få till stånd någon form av kompromiss med\r\npersonalen. Får man inte personalen att känna att\r\ndet är en riktig omorganisation som genomförs eller\r\natt de på ett eller annat sätt har kunnat påverka\r\nutvecklingen, är det inte alls säkert att\r\nomorganisationen leder till den högre effektivitet\r\noch mindre sjukfrånvaro som är önskvärd.</pre><pre>Anf. 70 Justitieminister LAILA FREIVALDS\r\n(s):</pre><pre>Herr talman! Jag delar Hans Göran Francks och\r\nBritta Bjelles uppfattning att det är mycket viktigt\r\natt lyssna på personalen när man gör den här typen\r\nav förändringar av en organisation. Det är också\r\nbakgrunden till att jag har tagit emot företrädare\r\nför personalen och lyssnat på deras synpunkter.\r\nRepresentanter för departementet har varit i\r\ntingsrätten och där tillsammans med personalen\r\ngått igenom byggnaden och diskuterat de olika\r\naspekter som personalen anser ha betydelse i\r\nsammanhanget.</pre><pre>De synpunkter jag har fått in, de fakta jag har och\r\nde överväganden som kan göras arbetar vi nu med\r\nvid beredningen.</pre><pre>Till Britta Bjelle vill jag säga att det nu är mycket\r\nmodernt att tala om en platt organisation och\r\ndecentralisering. Som tidigare verkschef har jag\r\nstor erfarenhet av organisationsförändringar med\r\njust den inriktningen. Det finns ytterligare ett par\r\nsaker som är mycket väsentliga för att man skall få\r\nen organisation att fungera på ett effektivt sätt. Den\r\nena är att den är organiserad så, att de olika\r\nenheterna inom organisationen är bärkraftiga\r\narbetsenheter och att arbetet kan planeras och\r\nbedrivas på ett effektivt sätt. Den andra lika viktiga\r\naspekten i sammanhanget är ledningsfunktionerna.\r\nDessa är underdimensionerade i den nuvarande\r\ntingsrätten -- det är vi alla överens om. Den viktiga\r\naspekten måste också tas med i övervägandena.</pre><pre>Allt detta tillsammans leder fram till att vissa\r\nförändringar måste göras. Vilka dessa blir sedan\r\nman beaktat de olika ståndpunkter som förts fram\r\nkommer departementet att ta ställning till under\r\nden närmaste tiden.</pre><pre>Anf. 71 HANS GÖRAN FRANCK (s):</pre><pre>Herr talman! Det är naturligtvis i och för sig bra\r\natt det blir ett snabbt beslut om genomförandet av\r\nförslaget. Å andra sidan är det mycket viktigt att\r\nförslaget är väl berett. Om det finns tvekan om hur\r\nförslaget skall genomföras -- och för den\r\nmisstanken tycker jag att det finns ett visst fog --\r\nanser jag att man noggrant bör pröva möjligheten\r\natt genomföra förslaget på försök, för att så\r\nsmåningom komma fram till ett definitivt beslut.\r\nDen synpunkten har framförts på åtskilliga håll.</pre><pre>Nyckelfrågan här är att man i organisationen enligt\r\nstatskontorets förslag lägger in ytterligare en\r\nadministrativ nivå. Jag anser att detta är\r\ntvivelaktigt, eftersom risken är att det då blir\r\nytterligare byråkrati. Det har på den punkten\r\nkommit kritik från flera håll, bl.a. från\r\nriksrevisionsverket.</pre><pre>Anf. 72 BRITTA BJELLE (fp):</pre><pre>Herr talman! Jag har full förståelse för att man\r\nbehöver bärkraftiga arbetsenheter. Jag kan mycket\r\nväl förstå att man måste bygga in sådana i systemet.</pre><pre>Av statskontorets utredning framgår att det är\r\ndåligt ställt med ledningsfunktionen. Av de\r\nhandlingar som jag har fått i min hand framgår\r\nemellertid att det har varit en hård styrning, att\r\nförslaget skulle genomföras snabbt, att personalens\r\nintressen inte har tillgodosetts och att de anställda\r\ndärför känner sig ganska överkörda. Man är också\r\norolig för hur arbetssituationen kommer att\r\nutvecklas på grund av att det har föreslagits att det\r\nskall bli delade kanslier.</pre><pre>Om det skall bli någon effektivitet i arbetet i den\r\nhär domstolen måste domarna känna att det blev en\r\norganisation som är bra för dem. Annars är det ju\r\ningen som helst idé att försöka genomföra förslaget.\r\nMan kan inte åstadkomma särskilt mycket om inte\r\nde som sedan skall utföra jobbet känner att det har\r\nblivit bättre.</pre><pre>Överläggningen var härmed avslutad.</pre><pre></pre><pre>11 § Svar på frågorna 1990/91:605, 612 och 613\r\nom säkerheten vid kriminalvårdsanstalterna</pre><pre>Anf. 73 Justitieminister LAILA FREIVALDS\r\n(s):</pre><pre>Herr talman! Göthe Knutson, Hans Göran Franck\r\noch Britta Bjelle har ställt frågor till mig med\r\nanledning av Ioan Ursuts och Marten Imandis\r\nrymning från specialavdelningen på Kumla. Jag\r\nbesvarar frågorna i ett sammanhang.</pre><pre>Inledningsvis vill jag framhålla att jag är mycket\r\nglad över att rymlingarna har kunnat gripas utan att\r\nnågon kom till skada. Jag ser självfallet mycket\r\nallvarligt på att rymningen kunde ske. Regeringen\r\nhar därför uppdragit åt landshövding Gösta\r\nGunnarsson att utreda omständigheterna kring\r\nden. I uppdragit ingår att redovisa hur rymningen\r\ngick till, varför den kunde genomföras och vilka\r\nåtgärder som vidtogs i samband med att den blev\r\nkänd samt vilka slutsatser som kan dras av det som\r\ninträffat. Av regeringsuppdraget framgår att\r\narbetet bör bedrivas så skyndsamt som möjligt.</pre><pre>Britta Bjelle frågar mig vilka slutsatser jag så här\r\nlångt är beredd att dra av de inträffade\r\nhändelserna. Jag vill inte föregripa utredningen och\r\nredan nu dra några sådana slutsatser. Vi vet\r\nnämligen ännu inte tillräckligt om varför\r\nrymningarna kunde ske. När vi vet det kommer jag\r\natt ta de initiativ som behövs för att undanröja\r\neventuella brister och svagheter. Jag har därmed\r\nsvarat också på Göthe Knutsons ena fråga.</pre><pre>Jag vill däremot redan nu ge ett besked till Hans\r\nGöran Franck. Jag har inte för avsikt att föreslå en\r\nallmän skärpning av restriktionerna vid våra\r\nkriminalvårdsanstalter. Det utesluter självfallet\r\ninte att det kan bli aktuellt att vidta åtgärder i syfte\r\natt höja säkerheten på vissa anstalter, t.ex. i fråga\r\nom specialavdelningarna. Svaret på Göthe\r\nKnutsons andra fråga är att specialavdelningarna\r\nsjälvfallet skall vara rymningssäkra.</pre><pre>Jag vill till sist erinra om att en rad åtgärder har\r\nvidtagits under senare tid för att höja säkerheten\r\ninom kriminalvården. Göthe Knutson hänvisar till\r\natt jag i tidigare frågedebatter här i kammaren har\r\nutlovat åtgärder som hindrar det svåraste klientelet\r\nfrån att rymma och antyder att inga åtgärder har\r\nvidtagits. Norrköpingsanstaltens specialavdelning\r\nhar byggts om efter två uppmärksammade\r\nrymningar därifrån våren och försommaren 1988.\r\nAvdelningen har bl.a. fått en ny rastgård med tak\r\nför att förhindra rymningar inifrån och\r\nfritagningsförsök utifrån. Murarna har också\r\nförstärkts. Specialavdelningen på Hall har efter\r\nUrsuts rymning därifrån hösten 1989 stängts av\r\nsäkerhetsskäl och ersatts med en ny på\r\nTidaholmsanstalten. Även den specialavdelningen\r\nhar försetts med en rastgård med tak.\r\nKriminalvårdsstyrelsen och byggnadsstyrelsen har\r\nenligt vad jag har erfarit arbetat för högtryck med\r\nsäkerhetsfrågorna på Kumlaanstalten under det\r\nsenaste halvåret. Av de investeringsmedel som\r\nfinns disponibla under innevarande budgetår har 8\r\nmilj.kr. avsatts för säkerhetsåtgärder där. Medlen\r\nskall bl.a. användas för en ny rastgård med tak.</pre><pre>Då Göthe Knutson, som framställt fråga 605,\r\nanmält att han var förhindrad att närvara vid\r\nsammanträdet, medgav andre vice talmannen att\r\nGöran Ericsson i stället fick delta i överläggningen.</pre><pre>Anf. 74 GÖRAN ERICSSON (m):</pre><pre>Herr talman! Jag tackar för det svar som\r\njustitieministern har gett på den fråga som ställts av\r\nGöthe Knutson.</pre><pre>Det är tacksamt att kunna notera att det här har\r\ngjorts en del insatser. Jag tror emellertid att\r\nplanering för ytterligare sådana insatser är\r\nnödvändig.</pre><pre>Men så till kärnfrågan, som Göthe Knutson tar\r\nupp: Skall det gå att rymma från fängelser i\r\nSverige? Skall det gå att rymma från\r\nspecialavdelningar? Skall det vara så, som Björn\r\nWeibo sade i en av intervjuerna i TV, att det skall\r\nfinnas en ventil någonstans; man måste kunna\r\nplanera för en rymning för att stå ut? Som skäl för\r\ndet ståndpunktstagandet sade han att den\r\nuppfattningen delades av landets justitieminister.\r\nWeibo argumenterade ungefär efter denna linje:\r\nDärest man icke har den teoretiska möjligheten att\r\nrymma, kommer det att bli gisslandramer och\r\nsjälvmord bland fångarna. Jag vill erinra om att det\r\nförekommit en hel del fall av gisslandramer osv.,\r\nt.ex. i Attica-fängelset i staten New York år 1971 då\r\n29 fångar och 10 ur gisslan dödades. Men där var\r\norsaken en dubbel överbeläggning på fängelset,\r\nvanvård av fångar och en instängdhet med\r\ngallerhallar. Det förekom rasmotsättningar, och det\r\nvar en svår misär. Något sådant har vi inte på våra\r\nfängelser, och dessutom har vi inte vapen inne i våra\r\nfängelser. Det är en väsentlig skillnad.</pre><pre>Det argumentet kan vi alltså lämna därhän, och då\r\nåterstår den enkla frågan: Delar justitieministern\r\nBjörn Weibos uppfattning att det skall finnas en\r\nmöjlighet att rymma även från bunkeravdelningar?</pre><pre>Anf. 75 HANS GÖRAN FRANCK (s):</pre><pre>Herr talman! Jag tackar för svaret. Jag är nöjd med\r\natt justitieministern klart deklarerar att det på\r\ngrund av det inträffade inte kommer att föreslås\r\nnågon allmän skärpning av restriktionerna vid våra\r\nkriminalvårdsanstalter. De förändringar som har\r\nskett under 80-talet har huvudsakligen gått i\r\nskärpande riktning, och det finns därför inte någon\r\nanledning att allmänt sett skärpa restriktionerna.\r\nJag har däremot förståelse för att\r\nkriminalvårdsstyrelsen kan ha behov av att se över\r\nsäkerhetsåtgärderna, och detta lär redan vara på\r\nväg.</pre><pre>Enligt de uppgifter jag har fått har antalet\r\nrymningar från slutna riksanstalter minskat och\r\nfortsätter av allt att döma att minska. När det gäller\r\nrymningar från säkerhetsanstalter delar jag\r\njustitieministerns uppfattning, och jag anser att hon\r\nhar gett ett bra svar på den här frågan. Ett ännu\r\nbättre besked gav hon i en artikel i Expressen.</pre><pre>Anf. 76 BRITTA BJELLE (fp):</pre><pre>Herr talman! Jag tackar justitieministern för\r\nsvaret.</pre><pre>I Sverige har vi 20 fångar som bedöms som verkligt\r\nfarliga och som anses behöva specialbevakning.\r\nTrots att den här gruppen är så liten, lyckas vi i\r\nSverige inte hålla reda på ens på de allra farligaste\r\nfångarna. Sedan 1987 har det skett minst en\r\nuppmärksammad rymning varje år. Dessutom\r\nförsökte två interner i augusti 1989 rymma samma\r\nväg som Ursut.</pre><pre>Jag vill fråga justitieministern om hon anser att\r\nkriminalvården i dag lever upp till det ansvar som\r\nvi har rätt att ställa.</pre><pre>Dessutom anser jag det vara oroande att\r\ngeneraldirektör Björn Weibo redan i oktober 1989\r\nhävdade att fängelser inte fick vara rymningssäkra.\r\nSedan dess har han återigen, som Göran Ericsson\r\nvar inne på, hävdat samma ståndpunkt. Tyvärr tror\r\njag att han urholkar allmänhetens tilltro till\r\nkriminalvårdens förmåga att skydda människor\r\nfrån de allra farligaste fångarna. Jag anser att det är\r\nmycket viktigt att justitieministern här ger väldigt\r\nklara besked om sin syn på Björn Weibos uttalande\r\noch om vilka krav vi har rätt att ställa på\r\nkriminalvården.</pre><pre>Anf. 77 Justitieminister LAILA FREIVALDS\r\n(s):</pre><pre>Herr talman! Till Göran Ericsson vill jag säga att\r\njag på Göthe Knutsons enkla fråga om man skall\r\nkunna rymma från specialavdelningar gav ett, som\r\njag tyckte, enkelt svar: Nej, man skall självklart\r\ninte kunna rymma från specialavdelningar.</pre><pre>Britta Bjelle säger att vi i Sverige inte lyckas hålla\r\nde 20 farligaste fångarna inne och att det sker en\r\nrymning per år. I formuleringen ''i Sverige'' finns en\r\ninsinuation, nämligen att det sker här och inte i\r\nandra länder. Här har jag ett behov av att\r\nprotestera. Internationellt sett är vi i Sverige inte\r\nsämre på att hålla våra farligaste fångar inlåsta än\r\nvad man är i de flesta andra jämförbara länder --\r\nsnarare tvärtom.</pre><pre>Det har skett en del mycket olyckliga och\r\noacceptabla rymningar från våra\r\nsäkerhetsavdelningar under senare år. Men\r\nuppgiften att det skulle ske en rymning om året var\r\nnågot vårdslös. Av kriminalvårdsverkets\r\nsammanställning över rymningar från\r\nsäkerhetsavdelningarna, sedan dessa inrättades i\r\nslutet av 1970-talet, denna visar att det skett sju\r\nrymningar sedan början av 1970-talet. Det är alltså\r\nbetydligt färre än vad Britta Bjelle sade -- men det\r\när sju rymningar för mycket. Därför är det viktigt\r\natt vi fortsätter att satsa på säkerheten i dessa\r\navdelningar. Under de senaste åren har också en\r\nhel del åtgärder vidtagits. Kriminalvårdsstyrelsen\r\nhar ställt upp ett särskilt program, som man nu\r\nsuccessivt genomför. Det finns en del kvar att göra,\r\noch jag hoppas att när dessa åtgärder är\r\ngenomförda, så kommer vi inte att behöva uppleva\r\nen sådan här situation igen.</pre><pre>Vad beträffar Björn Weibos uttalande vill jag bara\r\nsäga att jag vid mina kontakter med honom inte har\r\nfått någon annan uppfattning än att han också anser\r\natt man inte skall kunna rymma från\r\nspecialavdelningar. Vad han därutöver utvecklar\r\ntror jag ligger på ett mer filosofiskt plan än det\r\nkonkreta, huruvida man skall kunna rymma från\r\nsäkerhetsavdelningar eller inte.</pre><pre>Anf. 78 GÖRAN ERICSSON (m):</pre><pre>Herr talman! Jag får tacka för det kompletterande\r\nsvaret. Nu säger justitieministern: Nej, självklart\r\nskall man inte kunna rymma från en\r\nsäkerhetsavdelning. Men man rymmer! Det är\r\ndetta som är det problem som vi måste jobba med.\r\nJag tror inte att man skall titta på andra länder och\r\nsäga att vi är bättre. Vi skall i stället se till att de här\r\n20 farligaste fångarna, som Britta Bjelle talade om,\r\nsitter där de skall sitta. Jag tror att det är viktigt för\r\nförtroendet för rättsväsendet. Inte minst är det\r\nviktigt för kriminalvården i dess arbete för en\r\nhumanisering och förbättring att kriminalvården\r\nhar en chef som klart säger ifrån att de här 20\r\nfarligaste fångarna -- farliga för allmänheten och för\r\nden polis som skall fånga in dem igen -- skall sitta\r\nabsolut bergsäkert inlåsta den tid de är ådömda\r\nstraff.</pre><pre>Jag tror att man skall undvika att blanda in\r\nfilosofiska frågor i konkreta, viktiga frågor, som\r\nBjörn Weibo gör. I stället skall man tala ur skägget;\r\nman skall inte kunna rymma, och vi skall\r\ntillsammans göra allt för att så inte sker.</pre><pre>Anf. 79 BRITTA BJELLE (fp):</pre><pre>Herr talman! Jag tror att justitieministern\r\növerreagerar när hon säger att jag insinuerar. Det\r\ngjorde jag faktiskt inte alls. Uppgiften att det sedan\r\n1987 skulle vara minst en per år som rymmer har\r\njag däremot hämtat från en tidning. Där stod det att\r\ndet var Stig Bergling 1987, Mats Rimdahl 1988 och\r\n1989, en morddömd sovjetisk boxare i december\r\n1989 och Lars-Inge Svartenbrandt 1990. Då har jag\r\ninte nämnt Ursut som skall vara med två gånger.</pre><pre>Egentligen är det kanske inte så viktigt om det är\r\nen, en och en halv per år eller vad det nu är. Det\r\nsom är litet upprörande är ju att dessa personer,\r\nsom anses så farliga, kan fly. Jag tycker att det är\r\nganska intressant att Ursut har rymt tre gånger. Två\r\ngånger kom han i väg, men en gång kom han inte så\r\nlångt. Han har i brev skrivit att han väntar på bättre\r\ntider och nya äventyr och att han har för avsikt att\r\nta rättvisan i egna händer. Dessutom visste man att\r\nhan hade begått mycket allvarliga brott. Han kunde\r\nrymma trots att man kunde förutse att han skulle\r\nförsöka.</pre><pre>Anf. 80 HANS GÖRAN FRANCK (s):</pre><pre>Herr talman! I svaret säger justitieministern att det\r\nframgår av regeringsuppdraget att arbetet med\r\nutredningen, som skall utföras av Gösta\r\nGunnarsson, skall bedrivas så skyndsamt som\r\nmöjligt. Jag ställde också en fråga om detta. Kan\r\njustitieministern ange något närmare när hon\r\nräknar med att hans förslag kommer och när\r\nregeringen kan tänkas pröva de förslagen?</pre><pre>Jag har i min fråga sagt att det är oroväckande att\r\nhöga myndighetspersoner och politiker gjort\r\nuttalanden som motverkar en seriös behandling av\r\nkriminalvårdsfrågor. Nu har det huvudsakligen\r\nvarit Björn Weibo som fått stå i skottgluggen för\r\nvissa, men ingen har sagt någonting om\r\nrikspolischefens ganska anmärkningsvärda\r\nuttalande om sjufaldig ynkedom. Hela hans\r\nagerande i denna sak överdramatiserade händelsen\r\noch är värd kritik. Jag undrar vad justitieministern\r\nanser?</pre><pre>Anf. 81 Justitieminister LAILA FREIVALDS\r\n(s):</pre><pre>Herr talman! Det glädjer mig att kunna säga till\r\nGöran Ericsson att jag helt instämmer med det han\r\nsade.</pre><pre>Britta Bjelle räknar upp ett antal rymningar under\r\nde senaste åren, men påståendet gällde ju de 20\r\nfarligaste brottslingarna och rymningar från\r\nsäkerhetsavdelningar. Bergling, t.ex., rymde inte\r\nfrån en säkerhetsavdelning. Han var på permission\r\noch befann sig ute. Den rymningen var alltså inte\r\ndramatisk på det viset.</pre><pre>Beträffande Ursuts rymning delar jag Britta Bjelles\r\nfrågande inställning till hur han kunde lyckas en\r\ngång till. En av anledningarna till att jag har givit\r\nett särskilt uppdrag till Gösta Gunnarsson är att få\r\nsvar på den frågan.</pre><pre>Till Hans Göran Franck vill jag säga att Gösta\r\nGunnarsson har uppmanats att utföra uppdraget\r\nskyndsamt och förhoppningsvis före sommaren.\r\nJag tror att vi kommer att ha hans utredning\r\nåtminstone före den 1 juli, kanske t.o.m. tidigare.\r\nTidpunkten för regeringens ställningstagande beror\r\npå utredningens innehåll.</pre><pre>I övrigt har jag inga kommentarer, men jag förstår\r\nHans Göran Francks upprördhet över en del\r\nuttalanden från olika håll i pressen.</pre><pre></pre><pre>Anf. 82 BRITTA BJELLE (fp):</pre><pre>Herr talman! Det är riktigt att alla kanske inte har\r\nrymt dramatiskt, men alla har avvikit. Jag menar att\r\ndet är viktigt att man har tilltro till kriminalvården.\r\nVi har på den senaste tiden i pressen läst så mycket\r\nom att man inte har denna tilltro. Det är därför\r\nviktigt att kunna konstatera att personer som anses\r\nså farliga som de som jag nu tänker på inte skall\r\nkunna avvika vare sig med rymning eller vid\r\npermission eller på något annat sätt. De som är\r\nfarliga måste vara under kontroll.</pre><pre>Anf. 83 Justitieminister LAILA FREIVALDS\r\n(s):</pre><pre>Herr talman! Jag delar helt Britta Bjelles\r\nuppfattning att de som är farliga inte skall kunna\r\nrymma. Det är dem vi talar om, men jag blir litet\r\nkonfunderad över om vi talar om samma sak. De\r\nverkligt farliga brottslingarna, som sitter på\r\nsäkerhetsavdelningar, har inga permissioner. De\r\ntar sig ut genom att rymma från de\r\nsäkerhetsavdelningar som skall vara\r\nrymningssäkra.</pre><pre>Det är givetvis väldigt viktigt för förtroendet för\r\nkriminalvården att denna typ av rymningar inte kan\r\nske. Jag kan också dela uppfattningen -- om det var\r\ndet Britta Bjelle menade -- att inte heller de som\r\ninte är farliga inte skall kunna rymma genom att\r\navvika från permissioner. Sådana avvikanden är\r\nockså mycket olyckliga för kriminalvården. Det är\r\nen av de frågor som man kämpar oerhört mycket\r\nmed och faktiskt lyckas att hantera. Jag vill bara\r\nnämna att antalet rymningar från våra anstalter har\r\nhalverats sedan 1977. Jag tror att folks förtroende\r\nför kriminalvården skulle vara litet större om\r\npolitiker, myndighetspersoner och andra i debatten\r\nuppträdde litet mer balanserat så att vi kunde få\r\nmera fakta och mindre känsloyttringar i dessa\r\nsammanhang.</pre><pre>Anf. 84 BRITTA BJELLE (fp):</pre><pre>Herr talman! Jag hoppas att justitieministern inte\r\nmenar mig. Jag kan inte erinra mig om att jag har\r\nhaft några känsloyttringar i vare sig den debatt vi\r\nhar nu eller har haft tidigare när det gällt dessa\r\nrymningar.</pre><pre>Jag kan däremot berätta -- det är ganska\r\nintressant -- att den 1 april 1991, dvs. ganska\r\nnyligen, var 347 av landets totalt 4 097 interner på\r\nfri fot. Jag inser att en och annan av dessa är sådana\r\nsom varit onyktra och inte inställt sig när\r\npermissionen varit slut. Även denna siffra måste ju\r\ndock ifrågasättas. Det måste ju vara ett önskemål\r\natt den siffran skall krympa ytterligare, även om\r\ndessa personer inte är så farliga. Det är intressant\r\natt notera att denna siffra finns.</pre><pre>Anf. 85 Justitieminister LAILA FREIVALDS\r\n(s):</pre><pre>Herr talman! Det är just därför jag tog upp den\r\nsenaste frågan. Även avvikanden i övrigt är\r\noacceptabla. Det är därför jag skyndade mig att\r\nhävda att det kanske vore bra för allmänheten att få\r\nveta med vilken effektivitet kriminalvården faktiskt\r\nhar hanterat denna fråga och vilka oerhörda\r\nförbättringar som skett bara under den senaste\r\ntioårsperioden.</pre><pre>Överläggningen var härmed avslutad.</pre><pre>12 § Svar på fråga  1990/91:624 om villkorlig\r\nfrigivning</pre><pre>Anf. 86 Justitieminister LAILA FREIVALDS\r\n(s):</pre><pre>Herr talman! Knut Wachtmeister har frågat mig\r\nom jag avser att föreslå någon ändring i reglerna om\r\natt villkorlig frigivning från fängelsestraff i\r\nallmänhet skall ske efter halva strafftiden.</pre><pre>I justitiedepartementets bilaga till den senaste\r\nbudgetpropositionen finns svaret på denna fråga.\r\nDet står där att det är min avsikt att föreslå att den\r\nnuvarande huvudregeln om halvtidsfrigivning\r\navskaffas. Jag framhöll att den nuvarande relativt\r\nstora skillnaden mellan utmätt straff och faktisk\r\nanstaltstid otvivelaktigt har visat sig svårförståelig\r\nför allmänheten, även om systemet vid en\r\ninternationell jämförelse inte ter sig onormalt.</pre><pre>Jag kan också upplysa Knut Wachtmeister om att vi\r\ninom departementet nu färdigställer en\r\nlagrådsremiss. Vad som krävs innan denna kan\r\nläggas fram är vissa ytterligare överväganden om\r\nhur det förslaget lämpligen bör samordnas med\r\nvissa andra frågor om påföljdssystemet som är\r\naktuella för närvarande. Jag tänker här bl.a. på\r\nförsöksverksamheten med samhällstjänst samt\r\nberedningen av det betänkande som\r\npåföljdsutredningen överlämnade i förra veckan.\r\nMin förhoppning är dock att det skall bli möjligt att\r\nfatta ett beslut om en lagrådsremiss före sommaren.</pre><pre>Anf. 87 KNUT WACHTMEISTER (m):</pre><pre>Herr talman! Jag tackar för svaret. Villkorlig\r\nfrigivning har funnits ända sedan 1906. Reglerna\r\nhar ändrats flera gånger sedan dess. Tidigare var\r\ndenna förtida frigivning beroende av\r\nvederbörandes uppförande under fängelsevistelsen\r\nsamt beredvilligheten att ersätta genom brottet\r\nuppkomna skador. Våren 1983 beslöt riksdagen om\r\nen i huvudsak obligatorisk villkorlig frigivning efter\r\ni allmänhet halva strafftiden. Moderata\r\nsamlingspartiet var ensamt om att rösta emot.\r\nAllmänheten finner det naturligtvis egendomligt\r\noch felaktigt att en brottsling slipper avtjäna halva\r\nstrafftiden. T.o.m. personer som är dömda för\r\ngrova narkotikabrott kan friges efter halva tiden.\r\nEnligt en BRÅ-rapport medförde\r\nhalvtidsfrigivningen en ökning av stöldbrotten med\r\nca 3 %.</pre><pre>Det är glädjande att justitieministern nu aviserar en\r\nändring. Redan för tre år sedan sades detta från\r\nregeringshåll, utan att något har hänt. Därför har\r\njag ställt denna fråga. Om man nu avskaffar\r\nhalvtidsfrigivningen uppstår genast en följdfråga.\r\nInnebär ett avskaffande att man avser att minska\r\nstrafftidens längd? I så fall blir reformen mer eller\r\nmindre ett slag i luften. Hur ligger det till med den\r\nsaken?</pre><pre>Anf. 88 Justitieminister LAILA FREIVALDS\r\n(s):</pre><pre>Herr talman! Det måste givetvis göras\r\növerväganden för att man skall kunna hantera den\r\nsituation som kommer att uppstå på våra anstalter\r\nom vi avskaffar halvtidsfrigivningen. Det kommer\r\natt krävas flera platser i våra fängelser, men det kan\r\nnaturligtvis balanseras genom andra åtgärder.\r\nDärför hänvisade jag i mitt svar till\r\nförsöksverksamhet med samhällstjänst och den\r\npåföljdsutredning som nyligen avlämnade sitt\r\nförslag.</pre><pre>Anf. 89 KNUT WACHTMEISTER (m):</pre><pre>Herr talman! Jag tackar för det svaret. Det\r\nförhållandet att slopande av halvtidsfrigivningen\r\nskulle medföra krav på flera fängelseplatser tycker\r\njag inte utgör ett bärande skäl. I ett rättssamhälle\r\nmåste rätten gå före de ekonomiska problemen\r\nmed att tillskapa flera fängelseplatser. Delar\r\njustitieministern min uppfattning att ekonomin\r\nfaktiskt får sitta emellan?</pre><pre>Anf. 90 Justitieminister LAILA FREIVALDS\r\n(s):</pre><pre>Herr talman! Jag skulle vilja formulera mig så att\r\njag är beredd att vidta vissa motåtgärder. Därför\r\nhänvisar jag till det andra reformarbetet som gäller\r\nsamhällstjänst och påföljdsutredningen.</pre><pre>Anf. 91 KNUT WACHTMEISTER (m):</pre><pre>Herr talman! Jag tackar för det, och jag tolkar det\r\nsom om justitieministern inte har för avsikt att\r\nväsenligt minska strafftiderna för att lösa\r\nproblemet med halvtidsfrigivning.</pre><pre>Överläggningen var härmed avslutad.</pre><pre>13 § Svar på fråga  1990/91:645 om ersättning till\r\nnämndemännen</pre><pre>Anf. 92 Justitieminister LAILA FREIVALDS\r\n(s):</pre><pre>Herr talman! Håkan Hansson har frågat mig vad\r\njag tänker vidta för åtgärder för att förbättra\r\nersättningsnivåerna för nämndemän. Enligt Håkan\r\nHansson leder den relativt låga ersättningen till\r\nsnedrekrytering och svårigheter att rekrytera\r\nyrkesverksamma personer till uppdrag som\r\nnämndemän.</pre><pre>Till nämndemän utgår ersättning enligt\r\nbestämmelserna i förordningen (1982:814) om\r\nersättning till nämndemän och vissa andra\r\nuppdragstagare inom domstolsväsendet m.m.\r\nErsättning utgår i form av arvode, reseersättning\r\noch traktamente.</pre><pre>För varje sammanträde utgår arvode med 300 kr.\r\nper dag. Dessutom har en nämndeman sedan några\r\når rätt till ett tilläggsbelopp för att täcka eventuell\r\ninkomstförlust som inte täcks av arvodet. Arvode\r\noch tilläggsbelopp kan tillsammans uppgå till högst\r\n650 kr. per dag. För vissa nämndemän utgår arvode\r\näven för förberedelsearbete. Det gäller t.ex.\r\nnämndemän i länsrätt, där tjänstgöringen\r\nförutsätter inläsning av omfattande skriftligt\r\nmaterial. Dessa ersättningsnivåer gäller sedan den\r\n1 juli 1989.</pre><pre>Huruvida det finns anledning att förändra de\r\nnuvarande ersättningsnivåerna -- som alltså lades\r\nfast år 1989 -- är en fråga som övervägs fortlöpande\r\ni departementet. Därvid tas hänsyn bl.a. till den\r\nallmänna löneutvecklingen och det statsfinansiella\r\nläget i stort.</pre><pre>Helt nyligen -- i förra veckan -- uttalade riksdagen\r\npå förslag av justitieutskottet att en översyn av\r\nersättningsnormerna för nämndemän bör ske.\r\nUtskottet åberopade därvid bl.a. att begränsningen\r\nbeträffande arvodets storlek gjorde att det alltjämt\r\nförelåg en svårighet att få till stånd en allsidig\r\nsammansättning av nämndemannakåren. Som en\r\nutgångspunkt för en sådan översyn borde enligt\r\nutskotttet ligga förslaget i regeringens proposition\r\nom en ny kommunallag att förtroendevalda skall få\r\nrätt till skälig ersättning för bl.a. den inkomst som\r\nde förlorar när de fullgör sina uppdrag.</pre><pre>Det nuvarande systemet för ersättning till\r\nnämndemän -- med ett fast belopp och möjlighet till\r\nersättning för inkomstförlust -- är utformat just för\r\natt främja den allsidiga rekrytering av nämndemän\r\nsom Håkan Hansson och jag värnar om. Systemet\r\nligger för övrigt i linje med det önskemål som\r\nriksdagen har uttalat. Möjligheten till ersättning för\r\ninkomstförlust gör nämligen att även\r\nyrkesverksamma personer kan åta sig uppdrag som\r\nnämndemän. Att denna princip är att föredra\r\nframför en ordning med ett lägre generellt belopp --\r\nlika för alla nämndemän -- har riksdagen uttalat sig\r\nför vid flera tillfällen.</pre><pre>Men nivåerna på ersättningen kan som sagt\r\ndiskuteras och det får vi nu anledning till i och med\r\nden översyn som riksdagen har uttalat sig om.</pre><pre>Anf. 93 HÅKAN HANSSON (c):</pre><pre>Herr talman! Jag får tacka justitieministern för\r\nsvaret på min fråga. Jag tycker också att det är\r\nglädjande att vi är överens om att\r\nersättningsnormerna för nämndemän måste ses\r\növer, vilket underströks av det nyligen fattade\r\nriksdagsbeslutet. Skälet till att jag ändå vill ta upp\r\nden här frågan är att nämndemän gement känner\r\natt ersättningsnivån är ganska blygsam för det\r\nviktiga uppdrag de har fått och mot bakgrund av\r\nden viktiga roll som lekmannen spelar i vår\r\nrättsstat.</pre><pre>Det gäller totalbilden med arvode, traktamente och\r\nkörersättning. I och med den nya skattereformen\r\nhar vissa av dessa ersättningar blivit sämre. Jag tror\r\ndärför att det är mycket viktigt att översynen sker\r\nskyndsamt. Framöver i höst kommer nya\r\nnomineringar till nämndemän att göras, och det är\r\ndärför viktigt att detta ses över och blir mer\r\nattraktivt.</pre><pre>Jag håller med justitieministern om att det inte är\r\nbra med enbart ett fast belopp i botten. För att vi\r\nskall kunna få en allsidig rekrytering tror jag att\r\nsåväl det fasta beloppet som ersättningen för\r\ninkomstbortfall måste höjas.</pre><pre>Litet bestickande för vissa är också att det tydligen\r\nfinns olika regler för olika instanser. I länsrätten får\r\nman t.ex. inläsningsersättning, men inte i\r\nhovrätten, och man upplever att man har ungefär\r\nlika stor börda när det gäller förberedelser.</pre><pre>Överläggningen var härmed avslutad.</pre><pre>\r\nAjournering</pre><pre>Kammaren beslöt kl. 16.26 på förslag av andre vice\r\ntalmannen att ajournera frågestånden till kl. 18.00.</pre><pre>\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>14 § Svar på fråga  1990/91:564 om\r\nspaningsarbetet i utredningen om mordet på Olof\r\nPalme</pre><pre>Anf. 94 Utrikesminister STEN ANDERSSON\r\n(s):</pre><pre>Herr talman! Per Gahrton har frågat mig hur\r\nutrikesdepartementet informerat\r\nspaningsledningen i utredningen om mordet på\r\nOlof Palme rörande ett tips om en misstänkt\r\nperson.</pre><pre>En tjänsteman från UD lämnade i maj 1987 på\r\nförfrågan besked till spaningsledningen. Den\r\ninformation som lämnades var att ifrågavarande\r\nperson satt fängslad i ett afrikanskt land från\r\naugusti 1985 till februari 1987. Vederbörande\r\nbesöktes regelbundet under denna tid av personal\r\nfrån generalkonsulatet i Lomé och ambassaden i\r\nAbidjan.</pre><pre>\r\nSakuppgifterna i UDs besked till\r\nspaningsledningen bygger på uppgifter i de\r\nhandlingar i UDs arkiv vilka tillkommit i arbetet\r\nmed att bistå denne person med rätts- och annat\r\nkonsulärt bistånd.</pre><pre>När journalisten Olle Alsén vände sig till\r\nutrikesdepartementet med en begäran att få ta del\r\nav handlingarna i detta konsulära ärende uppstod\r\ntyvärr ett olyckligt missförstånd mellan tjänstemän\r\ninom departementet. Alsén fick ett felaktigt besked\r\natt det inte fanns några handlingar angående denne\r\nperson. Alsén har senare fått besked att\r\nhandlingarna i fråga finns i UDs arkiv. Han har\r\nockså fått ta del av nämnda handlingar med de\r\nbegränsningar sekretesslagen anger.</pre><pre>Anf. 95 PER GAHRTON (mp):</pre><pre>Herr talman! Jag tackar för svaret. Det här tycks\r\nvara en av de sällsynta gånger då riksdagen spelar\r\nnågon roll. När journalisten Olle Alsén först vände\r\nsig till UD fick han nämligen beskedet att man inte\r\nkunde hitta några handlingar angående denna\r\nperson. När det sedan ställs en fråga i riksdagen\r\nvisar det sig att det finns många sådana handlingar.\r\nDet är riktigt som utrikesministern säger, att Olle\r\nAlsén sedan har fått tillfälle att granska en del av\r\ndessa handlingar som inte är sekretessbelagda.</pre><pre>Men den första fråga man ställer sig handlar\r\nnaturligtvis om hur det egentligen fungerar på UD,\r\nhur missförstånd av detta slag över huvud taget kan\r\nuppstå i en så oerhört känslig affär. När en\r\njournalist i seriöst syfte begär att få se handlingar\r\nuppstår alltså det missförståndet att handlingarna\r\ninte existerar. Om journalisten inte hade varit Olle\r\nAlsén kanske det hade slutat där och inte blivit mera\r\nav det. Jag skulle gärna vilja ha en kommentar till\r\nhur sådant kan inträffa.</pre><pre>När det gäller själva sakfrågan bakom undrar jag,\r\ndelvis mot bakgrund av detta missförstånd, hur pass\r\nsäker man på UD kan vara på att de handlingar\r\nman har i sina arkiv verkligen hela tiden handlar om\r\nrätt person. Enligt underhandsuppgifter som jag\r\nhar fått har denna person inte haft besök av någon\r\nsvensk förrän juni 1986. I svaret sägs att han fick\r\nregelbundna besök från augusti 1985 fram till\r\nfebruari 1987. Den misstanke som uppstår är\r\nnaturligtvis att det, om det ligger någonting i detta,\r\nkan ha varit ett mycket välplanerat agerande för att\r\nskapa ett perfekt alibi. Kan vi vara bombsäkra på\r\natt den del av UD som är inblandad, i Lomé och\r\nAbidjan, har fungerat bättre än UD i Stockholm\r\ndess värre gjort denna gång?</pre><pre>Anf. 96 Utrikesminister STEN ANDERSSON\r\n(s):</pre><pre>Herr talman! Låt mig först säga att jag har en hög\r\nuppfattning om den effektivitet och noggrannhet\r\nmed vilken rättsavdelningen, som har fungerat i\r\ndetta fall, brukar agera. Det har uppstått ett\r\nmissförstånd. Det är beklagligt. Det är säkert inte\r\navsiktligt, som Per Gahrton tydligen vill antyda.\r\nMen det är ändå någonting som inte kan\r\naccepteras. Jag har samma uppfattning som Per\r\nGahrton om att sådant här inte får förekomma, så\r\nmycket mindre som Olle Alsén, den journalist som\r\nhar skrivit artikeln som föranlett frågan har gjort,\r\nsom jag ser det, ganska förtjänstfulla insatser i\r\njakten på Olof Palmes mördare. Naturligtvis har\r\nvarken jag eller utrikesdepartementet någon annan\r\nuppfattning än att allt som kan göras skall göras för\r\natt få fast mördaren.</pre><pre>Per Gahrton tar upp frågan om det är rätt person\r\neller om det föreligger ett falsarium, som UD har\r\nfallit offer för. Det vet jag inte. Jag har just innan\r\njag trädde in i lokalen tagit del av handlingar och\r\nfotografier som skulle kunna tyda på att det kan\r\nföreligga ett slags falsarium. Men det är en sak för\r\npolisen att undersöka. Jag tycker nog att Olle Alsén\r\nskall vända sig till polisen, vilket jag tar för givet att\r\nhan har för avsikt att göra.</pre><pre>Anf. 97 PER GAHRTON (mp):</pre><pre>Herr talman! Jag försöker också hålla\r\ndistinktionen mellan vad som är polisiärt arbete och\r\nvad som är utrikesdepartementets uppgift. Det är\r\nklart att UD inte skall göra en polisiär granskning.\r\nVad det handlar om här är i vilken mån man\r\nverkligen kan vara bombsäker på att missförstånd\r\nicke uppstår eller har uppstått ytterligare en gång.\r\nUtrikesministern har ju här tvingats erkänna ett\r\nsynnerligen allvarligt missförstånd. Jag vill bestämt\r\nförneka att jag antyder att det skulle vara avsiktligt.\r\nJag är fullt medveten om att denna typ av\r\nmissförstånd dess värre kan inträffa i byråkratier\r\nsom har en stark dragning åt\r\nhemlighetsmakerihållet. Så skulle jag hellre vilja\r\nuttrycka det. Men kan man vara bombsäker på att\r\ninte liknande missförstånd kan ha uppträtt i Lomé\r\noch Abidjan? Vad har ni gjort för att kontrollera\r\ndetta? Är ni beredda att göra någonting ytterligare,\r\nmot bakgrund av nya uppgifter, för att verkligen få\r\ngarantier för att icke ytterligare missförstånd har\r\nuppträtt i denna affär?</pre><pre>Anf. 98 Utrikesminister STEN ANDERSSON\r\n(s):</pre><pre>Herr talman! Som jag sade i mitt svar har man från\r\nkonsulatet i Lomé och ambassaden i Abidjan haft\r\nkontakt från en tidpunkt före mordet fram till lång\r\ntid efteråt. I dag har jag fått se tre fotografier av en\r\nman. Det finns likheter mellan de tre fotografierna\r\nmen också starka avvikelser. Man gör gällande att\r\nett av fotografierna inte föreställer den man som\r\ndet uppges föreställa. Jag kan inte avgöra om det är\r\nrätt eller inte -- och det är väl svårt för någon annan\r\natt göra det också. Det måste vara en sak för\r\npolisen, inte för UD-tjänstemän.</pre><pre>Anf. 99 PER GAHRTON (mp):</pre><pre>Herr talman! Ja, det är givetvis en sak för polisen.\r\nMen polisen använder sig, såvitt jag vet, när det\r\ngäller avlägsna orter som Lomé och Abidjan i viss\r\nutsträckning av UDs tjänster. Kan vi möjligen få en\r\nkonstruktiv avrundning på denna debatt genom att\r\nutrikesministern förklarar sig beredd att se till att\r\nman verkligen går till botten med detta -- mot\r\nbakgrund av de nya uppgifter som han delvis tagit\r\ndel av, och som jag också har fått ta del av här. Kan\r\nhan förklara sig beredd att se till att man granskar\r\ndetta hela vägen tillbaka, så att det inte finns minsta\r\nrisk för något som helst missförstånd? Det hade ju\r\nblivit fallet om inte vi hade följt upp detta från vår\r\nsida. Kan utrikesministern här säga att man\r\nkommer att ta kontakt med generalkonsulatet i\r\nLomé och ambassaden i Abidjan för att gå hela\r\nvägen tillbaka för att kontrollera materialets\r\nhållfasthet?</pre><pre>Anf. 100 Utrikesminister STEN ANDERSSON\r\n(s):</pre><pre>Herr talman! Tveklöst och så långt det går, ja!</pre><pre>Anf. 101 PER GAHRTON (mp):</pre><pre>Herr talman! I så fall tackar jag för det svaret och\r\nkonstaterar att riksdagsfrågor i alla fall kan ha en\r\nviss vikt och leda en viss del av vägen fram till\r\nnågonting konstruktivt.</pre><pre>Anf. 102 Utrikesminister STEN ANDERSSON\r\n(s):</pre><pre>Herr talman! Jag har alltid betraktat frågorna som\r\nställs här med stor respekt. Det här är inte första\r\ngången jag upplever att en fråga har spelat en\r\npositiv roll. Det är utmärkt att det ställs frågor. Det\r\nhär är en utmärkt fråga.</pre><pre>Överläggningen var härmed avslutad.</pre><pre></pre><pre>15 § Svar på fråga  1990/91:596 om en nordisk\r\nkärnvapenfri zon</pre><pre>Anf. 103 Utrikesminister STEN ANDERSSON\r\n(s)</pre><pre>Herr talman! Bertil Måbrink har frågat mig om\r\nregeringen avser att föra upp frågan om en nordisk\r\nkärnvapenfri zon på politisk nivå för att\r\nåstadkomma konkreta resultat.</pre><pre>I frågan refereras till den rapport om en\r\nkärnvapenfri zon i nordiskt område, som en\r\nnordisk ämbetsmannagrupp presenterade vid de\r\nnordiska utrikesministrarnas möte i Karlshamn i\r\nmars i år.</pre><pre>Gruppen tillsattes av ministrarna år 1987 för att\r\nundersöka förutsättningarna för en zon. Det måste\r\nbetonas att detta var första gången under\r\nefterkrigstiden som en gemensam nordisk\r\narbetsgrupp tillsattes för att studera frågor på det\r\nsäkerhetspolitiska området. Arbetet i gruppen har\r\nhaft ett betydande värde i sig. Säkerhetspolitiska\r\nfrågor som i arbetets begynnelse tycktes svåra att\r\ndiskutera har under arbetets gång allt lättare funnit\r\nsin plats i ett gemensamt nordiskt tankeutbyte.\r\nBeslutet i Karlshamn innebar också att gruppen\r\nskall fortsätta att mötas för att behandla särskilda\r\nnordiska perspektiv på den säkerhetspolitiska\r\nutvecklingen i Europa och därvid givetvis också\r\ntanken på en kärnvapenfri zon.</pre><pre>Rapporten är en intressant genomlysning av de\r\nmånga och mycket komplicerade frågor som är\r\nförbundna med en kärnvapenfri zon i nordiskt\r\nområde. Den måste betecknas som ett väsentligt\r\nbidrag till den säkerhetspolitiska debatten i Norden\r\noch knyter också denna till den dynamiska\r\nutvecklingen i dagens Europa.</pre><pre>Vid mötet i Karlshamn beslöts att rapporten skulle\r\ningå som ett led i de säkerhetspolitiska\r\növervägandena i de nordiska huvudstäderna. Som\r\nett delsvar på Bertil Måbrinks fråga kan jag alltså\r\nkonstatera att rapporten nu är på politisk nivå hos\r\nde nordiska regeringarna. Den skall också i alla de\r\nnordiska länderna göras tillgänglig för vidare\r\ndiskussion. Därför översätts den just nu från den\r\nsvenskspråkiga versionen till olika nordiska länders\r\nspråk.</pre><pre>Men beslutet i Karlshamn gick längre än så. De\r\nnordiska utrikesministrarna beslöt också att\r\nrapporten skulle tillställas den Europeiska\r\nsäkerhets- och samarbetskonferensen (ESK) och\r\nNATO samt Sovjetunionen och Förenta staterna.</pre><pre>\r\nDetta för mig in på en av rapportens centrala\r\npunkter och en viktig anledning till att de nordiska\r\nländerna beslöt att påskynda arbetet för att ha ett\r\nunderlag tillgängligt så snart som möjligt detta år.</pre><pre>Ämbetsmännen konstaterar att en nordisk zon\r\nmåste ses i sitt bredare europeiska sammanhang.\r\nDen får inte undergräva de element som hittills\r\nbidragit till säkerhet och stabilitet i norra Europa.\r\nDet nordiska säkerhetspolitiska mönstret är och\r\nförblir en del av det europeiska mönstret.</pre><pre>Men nu förändras det europeiska perspektivet. Låt\r\nmig bara peka på sådana historiska skeenden som\r\nTysklands enande, Warszawapaktens upplösning\r\noch demokratiseringen i Öst- och Centraleuropa.\r\nToppmötet inom ESKs ram i Paris i november 1990\r\nsatte slutpunkten för det kalla kriget. Vi har gott\r\nhopp om att ett avtal om en begränsning av de\r\nstrategiska kärnvapnen skall kunna föras i hamn\r\noch att CFE-avtalet om konventionella\r\nstyrkereduktioner skall kunna träda i kraft. Inom\r\növerskådlig tid avtecknar sig konturerna av\r\nförhandlingar om kärnvapen med kort räckvidd.\r\nEn omprövning av kärnvapenmakternas militära\r\ndoktriner pågår.</pre><pre>Europa söker sig ett nytt säkerhetspolitiskt\r\nmönster. Zontanken måste föras in i det nya\r\neuropeiska tänkandet för att man skall kunna se hur\r\nde två kan passas samman. Så har de nordiska\r\nministrarna beslutat att göra då rapporten nu\r\növerlämnas till länderna i ESK-kretsen. Så avser\r\nockså den svenska regeringen fortsätta att verka i\r\nen process som inte bara syftar till ökad säkerhet\r\nför staterna i en eventuell zon, utan också till\r\nförtroendeskapande i det europeiska\r\nsammanhanget och till nedrustning och avspänning\r\ni Europa. Detta gemensamma nordiska arbete har\r\nett säkerhetspolitiskt förtroendeskapande\r\negenvärde.</pre><pre>Anf. 104 BERTIL MÅBRINK (v):</pre><pre>Herr talman! Jag tackar utrikesministern för ett\r\nlångt och utförligt svar. Det blev så förfärande tyst\r\nefter Karlshamnsmötet, när denna rapport\r\növerlämnades. Jag har mött olika förklaringar till\r\ndet. En förklaring skulle vara att man vill mer eller\r\nmindre begrava denna rapport och inte röra så\r\nmycket i zonfrågan. Argumentet skulle då vara att\r\ndet har skett en positiv förändring när det gäller det\r\nsäkerhetspolitiska läget i Europa, och zonfrågan\r\nskulle därmed komma mera i bakgrunden.</pre><pre>Det är riktigt att det har skett en förändring till det\r\npositiva när det gäller det säkerhetspolitiska läget i\r\nEuropa, med de stora förändringarna i Östeuropa\r\nosv., precis som utrikesministern säger. Men det\r\nkan ju inte vara ett argument för att zonfrågan\r\ndärmed mer eller mindre skulle föras bort från\r\ndagordningen. Så har jag heller inte uppfattat\r\nutrikesministern.</pre><pre>I svaret sägs: ''Ämbetsmännen konstaterar att en\r\nnordisk zon måste ses i sitt bredare europeiska\r\nsammanhang. Den får inte undergräva de element\r\nsom hittills bidragit till säkerhet och stabilitet i\r\nnorra Europa.''</pre><pre>Jag har lite svårt att förstå deras resonemang. Om\r\nman nu driver den nordiska zonfrågan aktivt, kan\r\njag inte på något sätt se att det skulle störa eller\r\nundergräva den process som pågår i Europa, utan\r\ndet måste ju vara ett komplement. Jag håller inte\r\nmed dem i deras resonemang. Jag vet inte om\r\nutrikesministern gör det, eller hur utrikesministern\r\nser på det här.</pre><pre>Anf. 105 Utrikesminister STEN ANDERSSON\r\n(s):</pre><pre>Herr talman! Låt mig först säga att avsikten\r\nverkligen inte är att tysta ner frågan om en nordisk\r\nkärnvapenfri zon och att låta allt vara nog med det\r\nsom är presterat. Vad vi fått är en värdefull\r\ngenomlysning. Ämbetsmannagruppen har gjort ett\r\nutomordentligt fint arbete. Nu gäller det att\r\nfortsätta diskussionen. Framför allt gäller det atr få\r\nESK-staterna att förstå att en nordisk kärnvapenfri\r\nzon skulle kunna bli ett mycket värdefullt led i\r\nskapandet av ökat förtroende. Det är en\r\nförutsättning för att zonen skall kunna komma till\r\nstånd. Utav de fem länder, som ligger bakom\r\nämbetsmannagruppens rapport, tillhör ju tre\r\nländer Nato. Man måste alltså göra en gemensam\r\nbedömning och då är det rätta sammanhanget just\r\nESK. Avsikten är att vi skall vara aktiva på\r\nområdet, inte begrava zontanken.</pre><pre>Anf. 106 BERTIL MÅBRINK (v):</pre><pre>Herr talman! Jag är nöjd med den sista\r\nkomplettering som utrikesministern gjorde. Jag\r\ntackar för svaret.</pre><pre>Överläggningen var härmed avslutad.</pre><pre>16 § Svar på fråga  1990/91:614 om de\r\ntillfångatagna svenskarna i Kashmir</pre><pre>Anf. 107 Utrikesminister STEN ANDERSSON\r\n(s):</pre><pre>Herr talman! Karin Israelsson har frågat mig om\r\nvilka snara åtgärder regeringen ämnar vidta för att\r\npåskynda ett fritagande av de båda svenskarna\r\nJohan Jansson och Jan Ole Loman, vilka\r\nkidnappats av en muslimsk grupp i Kashmir.</pre><pre>Det har nu gått sju veckor sedan kidnappningen.\r\nDess värre har ansträngningarna att få till stånd en\r\nfrigivning ännu inte lett till något resultat, vilket\r\nnaturligtvis är djupt otillfredsställande. Jag är\r\nmedveten om vad detta betyder även för Janssons\r\noch Lomans anhöriga. Utrikesdepartementet står i\r\nfortlöpande kontakt med dessa.</pre><pre>Både regeringens kontakter med indiska\r\nregeringen och våra övriga ansträngningar för att\r\nmedverka till en frigivning av de båda svenskarna\r\ninleddes självfallet omedelbart när kidnappningen\r\nblev känd. De har oavbrutet fortsatt sedan dess.\r\nVår ambassad i New Delhi arbetar intensivt för att\r\nJansson och Loman skall släppas fria. Ambassaden\r\nhar haft tjänstemän på plats i Kashmir för att hålla\r\nnära kontakt med polis- och militärmyndigheterna\r\noch med representanter för det kraftverksprojekt\r\nsom Jansson och Loman arbetar vid. Vi har i ett\r\nuttalande via ambassaden i New Delhi riktat en\r\nvädjan till kidnapparna, i vilken vi både erinrade\r\nom Sveriges engagemang för mänskliga rättigheter\r\noch fastslog att våldshandlingar och brott var\r\noacceptabla medel i kampen för dessa rättigheter.\r\nDärefter har kabinettssekreteraren gjort ett\r\nuttalande, som också återgavs i pressen i Kashmir.\r\nYtterligare vädjanden har sedan dess gjorts genom\r\nvår ambassadör i New Delhi. Ambassaden har\r\nockså förmedlat vädjanden till kidnapparna från de\r\nanhöriga. Regeringen är vidare beredd att vid\r\nbehov omgående sända en läkare till Kashmir för\r\natt bistå de kidnappade om möjlighet härtill skulle\r\nges. Åtgärder har redan vidtagits för omedelbar\r\nläkarhjälp så snart svenskarna frigivits.</pre><pre>Ett stort antal organisationer som intresserar sig för\r\nmänskliga rättigheter i Kashmir har anslutit sig till\r\nregeringens vädjanden om frisläppning. Detta har\r\nskett genom uttalanden av både FNs\r\ngeneralsekreterare, Amnesty International och\r\nIslamiska föreningen i Stockholm, vilka\r\nutrikesdepartementet varit i kontakt med. Även\r\nindiska MR-organisationer och olika grupper i\r\nKashmir har krävt frigivning. Krav på frigivning har\r\nockså kommit från den pakistanska sidan i\r\nKashmir.</pre><pre>Regeringen har även vidtagit andra åtgärder, som\r\njag av olika skäl inte har möjlighet att gå in på här,\r\ndärför att detta skulle kunna skada syftet att på\r\nbästa sätt bidra till ansträngningarna att få Jansson\r\noch Loman fria. Jag kan emellertid försäkra Karin\r\nIsraelsson att vi ständigt arbetar med fallet och\r\nsjälvfallet också i fortsättningen kommer att pröva\r\nallt som kan främja en lösning.</pre><pre>Jag vill som ett positivt inslag i bilden nämna att det\r\när vårt bestämda intryck att befolkningen i\r\nKashmir-dalen starkt sluter upp för en frigivning,\r\noch befolkningen är mycket kritisk mot\r\nkidnapparna därför att kidnappningen inte gagnar\r\nkashmirbornas intressen. Exempelvis har det cirka\r\ntusental kashmirbor som arbetar för det svenska\r\nkraftverksprojekt, där de båda svenskarna är\r\nanställda. också vädjat om svenskarnas frihet.\r\nKidnappningen har medfört att arbetet vid detta för\r\nKashmir viktiga projekt nu ligger nere, att dessa\r\nkashmirbor blivit arbetslösa och att projektets\r\ngenomförande kan äventyras.</pre><pre>Slutligen vill jag framhålla att den indiska\r\nregeringen, som givetvis har ansvaret för de\r\nåtgärder som vidtas i Kashmir för att förmå\r\nkidnapparna att frige de båda svenskarna, alltjämt\r\nanser sig ha goda förhoppningar om att en lösning\r\ninte skall vara alltför avlägsen.</pre><pre>Den svenska regeringen har emellertid framfört sin\r\ndjupa oro och besvikelse över tidsutdräkten till den\r\nindiska regeringen. Detta gjordes bl.a. helt nyligen\r\nav chefen för utrikesdepartementets politiska\r\navdelning till Indiens ambassadör i Stockholm.\r\nSamtidigt har vi från svensk sida framfört till\r\nindierna att vi är angelägna om att en lösning sker\r\npå ett sätt som inte vållar de fångna svenskarna\r\nskada. Den fritagning Karin Israelsson talar om kan\r\nvara mer komplicerad än den låter.</pre><pre>Anf. 108 KARIN ISRAELSSON (c):</pre><pre>Herr talman! Jag vill först tacka utrikesministern\r\nför ett långt och utförligt svar på min fråga. När jag\r\nställde frågan tyckte jag att det hade varit väldigt\r\ntyst angående den här kidnappningen -- inte minst\r\nifrån regeringens sida. Svaret brukar ofta vara att\r\ntyst diplomati pågår, och under den tiden släpper\r\nman inte ut någon information.</pre><pre>Jag tror att det var ganska klargörande, när vi nu\r\nfick beskedet, att en hel del arbete trots allt har\r\npågått. Möjligtvis har man inte ställt tillräckligt\r\nstarka och kraftfulla krav på den indiska\r\nregeringen, som ju har huvudansvaret för det\r\nprojekt som ligger bakom ett svenskt engagemang,\r\nnämligen att åstadkomma ett kraftverk i den här\r\ndelen av Indien. Som bekant pågår här samtidigt ett\r\nval. Kanske skulle man tidigare ha försökt att\r\npåverka nuvarande regering genom att mer\r\nofficiellt i deras land uttala vad man från svensk\r\nregerings sida egentligen tycker och anser om\r\nrådande situation, samt uttala vilka krav vi ställer\r\npå en indisk regering när det gäller att skydda\r\nutländska medborgare, som utför ett gagneligt\r\narbete i deras land. Vi har inte sett speciellt mycket\r\nav ett sådant agerande.</pre><pre>Utrikesministern avslutar sitt svar rätt dystert,\r\nnämligen att det kan handla om en mycket\r\nkomplicerad fritagning. I dagens tidningar har jag\r\nläst att det finns skäl att påstå att svenskarna\r\nkommer att friges när man har fått en stabilare\r\nregering, en regering som tvingas ta itu med\r\nKashmirfrågan. Frågan är: Har vi tid att vänta?\r\nFinns det ingen ytterligare möjlighet att kunna\r\npåverka för att se till att de här två som sitter i\r\novisshet -- och deras anhöriga naturligtvis -- får ett\r\npositivt svar? Det är inte bra att svenskar på det här\r\nviset skall vara en del i ett storpolitiskt pussel.</pre><pre>Anf. 109 Utrikesminister STEN ANDERSSON\r\n(s):</pre><pre>Herr talman! Jag delar till fullo den uppfattningen.\r\nDet är naturligtvis någonting helt oacceptabelt\r\nbåde från mänskliga synpunkter och internationella\r\nrättssynpunkter att man kidnappar folk på det här\r\nsättet och håller dem i fångenskap. Men det är den\r\nindiska regeringen som bär ansvaret för att gisslan\r\nsläpps. Det är de indiska myndigheterna som måste\r\nagera. Jag kan försäkra att den indiska regeringen\r\ninte ett ögonblick svävar i tvivelsmål om vilka\r\nbestämda krav den svenska regeringen har, och det\r\nhar den inte gjort under hela den här tiden. Sedan\r\när det ju alltid en avvägning som kan vara nog så\r\nbesvärlig ibland. Det gäller att komma underfund\r\nmed vad som bäst tjänar syftet, och vilken väg man\r\nskall gå. Det har naturligtvis förekommit en lång\r\nrad uppvaktningar, samtal och påtryckningar, men\r\näven en del tyst diplomati som kan vara nog så\r\nvärdefull. Jag hoppas i alla fall att den kommer att\r\nvisa sig vara det.</pre><pre>Om man får tro kidnapparna, vilket man kanske\r\nskall vara försiktig med, eller om man gör en egen\r\nanalys, kan det val som har förrättats avsevärt ha\r\nökat de kidnappades möjligheter att komma loss.</pre><pre>Anf. 110 KARIN ISRAELSSON (c):</pre><pre>Herr talman! Jag ber att få tacka för\r\nutrikesministerns förtydligande i den här frågan.\r\nMin förhoppning är att arbetet fortsätter kanske\r\nnågot mer intensivt och med en mer officiell prägel,\r\nvilket i sig skulle kunna utgöra en påtryckning.\r\nAmnesty International har inte haft möjlighet att\r\nskicka representanter till Kashmir. De indiska\r\nmyndigheterna förvägrar en sådan organisation\r\ninresetillstånd, vilket jag tycker är\r\nanmärkningsvärt. Amnesty International brukar ju\r\ni många andra länder spela rollen av ett språkrör.\r\nDe indiska myndigheternas agerande kan tyda på\r\natt man inte vill att de oegentligheter som\r\nförekommer skall uppenbaras.</pre><pre>Vi får naturligtvis se vad som händer efter valet.\r\nOckså min förhoppning är att det skall bli en stabil\r\nregering. Om så inte blir fallet, blir ju läget\r\nbetydligt bekymmersammare. Det är väl för sent\r\natt göra någonting från Sverige för att påverka\r\nvalutgången och något sådant kan jag inte heller\r\nfordra av en utrikesminister. Men om man tidigare\r\nhade varit litet mer officiell i sitt agerande och i sin\r\nkritik, hade man kanske kunnat påverka\r\nvalutgången.</pre><pre>Anf. 111 Utrikesminister STEN ANDERSSON\r\n(s):</pre><pre>Herr talman! Jag vill bestämt avvärja\r\nbeskyllningarna om att man från\r\nutrikesdepartementet skulle ha varit passiv och inte\r\nbedrivit ett intensivt arbete. Det är många\r\ntjänstemän på utrikesdepartementet som har varit\r\nfullt upptagna med att hålla kontakt, inte minst\r\nmed de anhöriga, och med att finna nya vägar.\r\nDessa tjänstemän har utfört ett utomordentligt\r\narbete, vilket de som regel gör.</pre><pre>Det är indiska regeringen som avgör om Amnesty\r\nInternational skall få komma in i Kashmir, något\r\nsom vi och Amnesty International har krävt, vilket\r\ndock inte har hjälpt.</pre><pre>Efter att ha fått en noggrann redovisning av alla\r\nsteg, är jag övertygad om att man från\r\nutrikesdepartementet har gjort den rätta\r\navvägningen med hänsyn till möjligheten att\r\nåstadkomma ett resultat. Där kan man ha olika\r\nuppfattningar. Karin Israelsson är välkommen till\r\nutrikesdepartementet, så skall hon få en mycket\r\nnoggrann föredragning.</pre><pre>Anf. 112 KARIN ISRAELSSON (c):</pre><pre>Herr talman! Jag tackar för denna inbjudan. Det\r\när möjligt att jag kommer att utnyttja den.</pre><pre>Det finns många som har haft funderingar kring\r\ndetta. Svaret som har lämnats i dag har delvis\r\nskingrat en del av den dimma som har legat över det\r\nhär. Det kan möjligtvis vara så, att svensk\r\nmassmedia inte har uppmärksammat UDs\r\nagerande. Man har redovisat vad som har hänt på\r\nplats med hjälp av den ambassadpersonal som där\r\nfinns, men inte att svenska regeringen genom\r\nkontakter med den indiska regeringen skulle ha\r\ngjort någonting. Det är i så fall en miss. Detta hade\r\nkanske också kunnat påverka.</pre><pre>Överläggningen var härmed avslutad.</pre><pre>17 § Svar på fråga  1990/91:607 av Lars Norberg\r\nom Saab-Scanias koncernbidrag till Saab-\r\nAutomobile</pre><pre>Anf. 113 Industriminister RUNE MOLIN\r\n(s):</pre><pre>Herr talman! Lars Norberg har frågat mig om det\r\ninte finns någon gräns för regeringens givmildhet\r\nmot Saab.</pre><pre>När staten i olika former och i olika sammanhang\r\nengagerar sig i projekt som drivs av företag är det\r\nför att statens engagemang förväntas leda till en\r\nutveckling som är väsentlig för landet i stort eller\r\nför en viss region.</pre><pre>Riksdagen beslöt år 1989 att staten skall medverka\r\nvid finansieringen av ett civilt flygplan vid Saab-\r\nScania AB, kallat Saab 2000. Staten medverkar i\r\nfinansieringen på affärsmässiga villkor och med\r\nlägst 1 050 milj.kr. och högst 1 200 milj.kr. Hittills\r\nhar 600 milj.kr. betalats ut. I överenskommelsen\r\ningick att Saab-Scania skulle etablera en fabrik för\r\ntillverkning av bensinmotorer till personbilar i\r\nKarlskrona. Den skulle ha minst 500 anställda från\r\nutgången av år 1993 efter en successiv uppbyggnad\r\nmed början år 1991. Saab-Scania har anmält till\r\nregeringen att investeringen för närvarande inte\r\ngenomförs utan att den har skjutits på framtiden.\r\nSaab-Scanias civila flygverksamhet har sedan år\r\n1980 haft en mycket positiv utveckling.</pre><pre>Ett lokaliseringsstöd på 154 milj.kr. har betalats ut\r\ntill Saab-Scania för investering i en personbilsfabrik\r\ni Malmö. Regeringen har konstaterat, att enligt\r\nreglerna kan regeringen begära att 77 milj.kr.\r\nåterbetalas. Regeringen diskuterar för närvarande\r\nbl.a. denna fråga med Saab-Scania.</pre><pre>Saab-Scania fick genom regeringsbeslut den 25\r\napril 1991 en s.k. koncernbidragsdispens för bidrag\r\ntill Saab-Automobile AB under åren 1991--1992.\r\nVid utformningen av svaret har jag i denna del\r\nsamrått med biträdande finansminister Erik\r\nÅsbrink. Koncernbidrag är under vissa\r\nförutsättningar avdragsgillt för det givande\r\nföretaget och skattepliktigt för det mottagande\r\nföretaget. Ett villkor är att moderföretaget äger\r\nmer än 90 % av aktierna i dotterföretaget.\r\nRegeringen kan medge dispens från villkoren för\r\nkoncernbidrag för verksamhet som är av väsentlig\r\nbetydelse från samhällsekonomisk synpunkt.</pre><pre>Saab-Automobile ägs av Saab-Scania och General\r\nMotors med hälften var. De koncernbidrag som\r\nkan komma i fråga ges till en verksamhet som\r\nkännetecknas av långsiktiga och starka\r\nutvecklingsinslag. Saabs personbilsverksamhet är\r\nav väsentlig betydelse för landets ekonomi.\r\nFöretagets stora utvecklingsresurser och höga\r\ntekniska kompetens är av betydelse för näringslivet\r\nsom helhet. Företaget bidrar till landets export och\r\när viktig för sysselsättningen, inte bara på de egna\r\nverksamhetsorterna utan även på orter med\r\nunderleverantörer. Regeringens beslut uppfyller\r\nalltså de förutsättningar som uppställts för dispens.</pre><pre>Statens medverkan i vissa av Saab-Scanias\r\nverksamheter är klara exempel på engagemang\r\nsom har eller förväntas ha stor positiv betydelse för\r\nsvensk industri och för vissa regioner. Regeringen\r\nhar inte särbehandlat Saab-Scania och Saab-\r\nAutomobile i något avseende.</pre><pre></pre><pre>Anf. 114 LARS NORBERG (mp):</pre><pre>Herr talman! Jag tackar för svaret, även om det ju\r\ninte var något formellt svar på den fråga som jag\r\nställde, men eftersom min fråga var en smula\r\nprovokativ, kan jag förstå att industriministern inte\r\nville svara på var gränsen går för givmildheten mot\r\nSaab.</pre><pre>Svaret innehåller en intressant redogörelse för de\r\nstöd som har getts till Saab, men enligt min\r\nuppfattning är det en något ofullständig\r\nredogörelse. Det stöd på 350 milj.kr. som staten\r\ngav 1980 nämns inte i svaret. Jag undrar hur mycket\r\nav den insatsen som kan ha kommit tillbaka till\r\nstaten.</pre><pre>Det är också intressant att notera att 600 milj.kr. av\r\nstödet till Saab 2000 har betalats ut. Hur kommer\r\ndet sig att inte hela stödet har utbetalats? Beror det\r\npå att bensinmotorfabriken inte tycks bli av? Det\r\nskulle också ha betalats ut ett etableringsstöd till\r\ndenna fabrik i Karlskrona, vilket uppenbarligen\r\ninte heller kommer att utbetalas. Jag vill gärna ha\r\nen bekräftelse på detta.</pre><pre>I min fråga nämnde jag att förutom\r\nlokaliseringsstödet till Malmö, var det fråga om\r\nförlustavdrag och ett mycket lågt tomtpris, som\r\nnärmast också har drag av stöd. I och för sig är det\r\nklart att regeringen kan ge dispens för\r\nkoncernbidrag. Min uppfattning är att det inte finns\r\nanledning att Saab, eller General Motors, skall\r\nsärbehandlas. Visserligen rör det sig om stora\r\nförluster, så det finns ju hål att stoppa pengarna i så\r\natt man kan slippa betala skatt.</pre><pre>Jag anser att själva produkten från miljösynpunkt\r\ninte är av det slaget att den bör uppmuntras i\r\nförhållande till andra produkter.</pre><pre>Anf. 115 Industriminister RUNE MOLIN\r\n(s):</pre><pre>Herr talman! Att det inte har utbetalas mer än 600\r\nmilj.kr. av villkorslånet hänger samman med det\r\navtal som har träffats. De 112 milj.kr. till etablering\r\nav en bensinmotorfabrik i Blekinge har naturligtvis\r\ninte utbetalats, eftersom det inte har blivit någon\r\nfabrik. Saab har inte tagit definitiv ställning till om\r\nhuruvida det blir en fabrik eller inte. Därför hålls\r\nden frågan öppen.</pre><pre>Saab-Scanias köp av tomtmark i Malmö var en\r\naffärsuppgörelse som innebar att Svenska varv\r\nsålde AB Kockums till Saab-Scania. Det finns ett\r\navtal som naturligtvis är en affärshemlighet och\r\nsom jag därför inte kan gå in på här. Det rör sig\r\nalltså om en affärsuppgörelse och jag utgår ifrån att\r\nSvenska varv har tagit betalt på det sätt som\r\nmarknaden medger för den tomt som finns i Malmö\r\noch som nu disponeras av Saab.</pre><pre>Anf. 116 LARS NORBERG (mp):</pre><pre>Herr talman! Det är möjligt att Svenska varv antog\r\ndet pris som Saab-Scania var villigt att betala, men\r\nom tomten hade bjudits ut på marknaden, är det\r\nmöjligt att priset hade blivit ett annat. Det fanns\r\nkanske flera intressenter än Saab-Scania när\r\naffären gjordes upp. Som industriministern sade\r\nskyddas affären av affärshemlighet, så vi vet inte\r\nhur stor den icke osannolika subventionen kan ha\r\nvarit.</pre><pre>Min grundfråga är: Varför skall denna verksamhet\r\nsärbehandlas? Jag tror inte att det finns någon\r\nsvensk industri som har fått stöd av den här\r\nstorleksordningen. Jag vet inte om\r\nindustriministern kan nämna något exempel på\r\nnågon annan industri som har gynnats på samma\r\nsätt.</pre><pre>Anf. 117 Industriminister RUNE MOLIN\r\n(s):</pre><pre>Herr talman! Varje beslut som har fattats, vare sig\r\ndet gäller regionalpolitiken eller detta villkorslån,\r\nhar fattats efter bedömning av på vilket sätt det\r\nstöder den samhällsekonomiska utvecklingen och\r\nsysselsättningen. Det är dessa grunder som har\r\nvarit avgörande och som är avgörande också i andra\r\nfall där samhället engagerar sig.</pre><pre>Akutmottagningen är nu stängd, men det finns\r\nnaturligtvis projekt som har stor betydelse för\r\nutvecklingen av olika industrier. Den civila\r\nflygplanstillverkningen i Sverige är ett område där\r\nvi har stora möjligheter att hävda oss i framtiden.\r\nDet visar sig också att Saab nu tillhör de\r\nvärldsledande när det gäller flygplan av den storlek\r\nsom tillverkas. Det är en utveckling som har lett till\r\natt sysselsättningen i Sverige inte bara bevarats\r\nutan också utvecklats.</pre><pre>Det förhåller sig på samma sätt med bilindustrin.\r\nEn nedläggning av Saabs automobilfabrik skulle\r\nnaturligtvis skapa utomordentligt stora problem på\r\nflera håll i landet, inte bara i Trollhättan där Saab\r\nhar sin huvudsakliga verksamhet, utan även på\r\nmånga andra orter med tiotusentals arbetslösa som\r\nföljd.</pre><pre>Anf. 118 LARS NORBERG (mp):</pre><pre>Herr tallman! Det är klart att detta är oerhört\r\nviktigt från sysselsättningssynpunkt.</pre><pre>Det är min uppfattning att flygplanstillverkningen\r\ngår mycket bra och därför hade man med fördel\r\nkunnat finansierat den verksamheten på\r\nkonventionell sätt på marknaden. Det finns mycket\r\nsvaga skäl för staten att gå in och stödja det som\r\nändå går väldigt bra.</pre><pre>Beträffande det som går dåligt, nämligen\r\nbilindustrin, finns det kanske anledning att -- när\r\ndet är fråga om skattemedel -- fundera över om inte\r\ndessa skattepengar skulle kunna användas på andra\r\nområden som långsiktigt är mer hoppingivande än\r\nden ganska lyxbetonade biltillverkning som Saab\r\nAutomobile bedriver.</pre><pre>Överläggningen var härmed avslutad.</pre><pre>18 § Svar på fråga  1990/91:633 om\r\nindustrietableringen i Gävleborg</pre><pre>Anf. 119 Industriminister RUNE MOLIN\r\n(s):</pre><pre>Herr talman! Bertil Måbrink har frågat mig vilka\r\nplaner regeringen har för nya industrietableringar\r\nsamt för ökad förädling inom befintlig industri i\r\nGävleborg.</pre><pre>I en marknadsekonomi som den svenska är det de\r\nenskilda människorna och företagen som genom\r\nsina initiativ etablerar och utvidgar verksamheter.\r\nÄven de statliga företagen investerar över hela\r\nlandet.</pre><pre>Regeringens uppgift i detta sammanhang är främst\r\natt medverka till att skapa goda allmänna\r\nförutsättningar för att näringslivet skall kunna\r\nutvecklas. Regeringens politik har därför på senare\r\ntid varit inriktad mot att på olika sätt motverka den\r\nkostnadskris, som tillsammans med den vikande\r\nkonjunkturen, hotar att drabba sysselsättningen i\r\nhela landet. Genom att bl.a. bekämpa inflationen,\r\nmedverka till en långsiktig lösning av\r\nenergiförsörjningen och förbereda ett närmande till\r\nEG har regeringen lagt en god grund till en\r\nframtida positiv utveckling av näringslivet.</pre><pre>I den proposition om näringspolitik för tillväxt som\r\nregeringen förelagt riksdagen i vår finns också en\r\nrad förslag till att förbättra förutsättningarna för\r\nnäringslivet. Genom bl.a. kraftigt ökade\r\ninvesteringar i infrastruktur och utbildning kan den\r\nekonomiska utvecklingen påskyndas.</pre><pre>För att denna utveckling skall komma hela landet\r\ntill godo har på senare år därutöver förts en\r\nkraftfull regionalpolitik. Inom detta politikområde\r\när numera stora delar av resurserna och därmed\r\nansvaret delegerat till länsstyrelserna. Så har till\r\nexempel anslaget för regional utveckling i\r\nGävleborgs län sedan budgetåret 1982/83 ökats från\r\nca 16 milj.kr. till under innevarande budgetår 70\r\nmilj.kr. Härutöver har regeringen och statens\r\nindustriverk möjlighet att medverka med t.ex.\r\nregionalpolitiskt stöd till nya större industriprojekt\r\nsom innebär en ökad vidareförädling av länets\r\nråvaror.</pre><pre>Det regionalpolitiska företagsstödet under det\r\nsenaste budgetåret beräknas sålunda medverka till\r\natt skapa över 300 nya arbetstillfällen i Gävleborgs\r\nlän i samband med investeringar på över 150\r\nmilj.kr. i länet.</pre><pre>Anf. 120 BERTIL MÅBRINK (v):</pre><pre>Herr talman! Jag tackar industriministern för\r\nsvaret. Min taletid är mycket kort, och det finns\r\nmycket att säga om Gävleborgs län. Jag behöver\r\ndärför inte rabbla upp siffror, eftersom\r\nindustriministern känner till dem, eller tala om hur\r\ndet förhåller sig med arbetslöshet, osv.</pre><pre>Det är naturligtvis riktigt att länsanslagen till\r\nlänsstyrelsen i Gävleborgs län har ökat, men de\r\nhade kunnat vara större för det kommande\r\nbudgetåret om man inte hade prutat 78 miljoner\r\nfrån det totala anslaget när det gäller regionala\r\nutvecklingsinsatser. Detta var alltså vad som\r\nskedde, dvs. att man minskade anslagen. Samtidigt\r\nstiger arbetslösheten.</pre><pre>Industriministern säger att även de statliga\r\nföretagen investerar i hela landet. Det gör de\r\nnaturligtvis, men jag ser vissa problem. Vi hade\r\ntidigare statliga järnvägsverkstäder i Gävleborg.\r\nDe hade betydelse för länet. De såldes som bekant\r\ntill privata företag, och de håller nu på att lägga ned\r\ndem. Samtidigt skall kraftiga infrastrukturella\r\nsatsningar göras, förmodligen även när det gäller\r\nlänet. Gävleborg kommer att få en del. Det hade\r\nvarit bra om man hade haft kvar dessa\r\njärnvägsverkstäder. Där fanns det nämligen ett\r\ngediget kunnande. Nu har man avhänt sig detta.\r\nDet är alltså tvärtemot vad man borde ha gjort.</pre><pre>En del av domänverkets skogar skall säljas ut, eller\r\nsäljs ut. Jag tycker inte att man skall göra det, utan\r\njag tycker att man i stället skall behålla dem och\r\ngöra exempelvis en satsning på att vidareutveckla\r\neller vidareförädla sågverksprodukterna. Nu\r\navhänder man sig även detta och lägger över det på\r\nde privata företagen. Jag har även frågat om\r\nvidareförädling när det gäller vårt län.</pre><pre>Låt mig även helt kort nämna ett annat exempel\r\nsom gäller Bergviks Kemi, som är en viktig och\r\nmedelstor industri i Gävleborgs län. Ännu har man\r\ninte löst skattefrågan för detta företag när det gäller\r\ntalloljan som är företagets råvara. Beskattningen\r\nnär det gäller denna produkt jämförs med\r\nbeskattningen på energi. Det finns många exempel\r\nsom jag skulle kunna rada upp.</pre><pre>Anf. 121 Industriminister RUNE MOLIN\r\n(s):</pre><pre>Herr talman! Först och främst är länsanslagen inte\r\nde enda resurserna som finns för regionalpolitiken.\r\nDet finns resuser både hos statens industriverk och\r\nhos regeringen. Jag har inte hört att något projekt i\r\nGävleborg inte skulle ha kommit till stånd på grund\r\nav att det har saknats pengar.</pre><pre>Det är klart att vi får räkna med att det sker\r\nStrukturförändringar också när det gäller den\r\nverksamhet som staten är inblandad i. SJ har inte\r\nsålt dessa verkstäder på grund av att man inte\r\nbehöver järnvägsvagnar i fortsättningen, utan det\r\nhar varit en åtgärd för att man skall försöka\r\nåstadkomma en strukturförändring som skall\r\nförstärka konkurrenskraften för denna tillverkning\r\ni Sverige. Men inte ens det har räckt, utan det\r\nvisade sig sedan att konkurrensen utifrån när det\r\ngäller att tillverka järnvägsvagnar var så hård\r\nprismässigt att man från Asea Brown Boveris sida\r\ninte klarade fortsättningen heller.</pre><pre>Man kan inte driva verksamhet där man inte kan\r\nkonkurrera. Om man skulle göra det skulle man få\r\nlov att öppna akutmottagning igen och för varje\r\njärnvägsvagn skicka med kanske någon miljon. En\r\nsådan politik vill jag inte företräda. Vi måste se till\r\natt de industrier som vi har är konkurrenskraftiga\r\noch kan klara sig med de inkomster som de får för\r\nde produkter som de säljer. Att bedriva\r\nsubventionsverksamhet är ingen satsning som leder\r\ntill ökad välfärd, utan det innebär bara att vi\r\nkonserverar en struktur som kommer att kosta oss\r\nmycket pengar i framtiden.</pre><pre>Domänverket bolagiseras nu i avsikt att man skall\r\nåstadkomma en effektivisering så att det skall bli\r\nmer slagkraftigt och delta i de strukturförändringar\r\nsom är nödvändiga i svensk skogsindustri. Jag tror\r\natt det kommer att bli en betydande kraft för att\r\nutveckla skogsindustrin. De fastigheter som nu\r\nsäljs ut är inte av den karaktären att de har en\r\navgörande betydelse för skogsindustrins framtid,\r\ninte ens i Gävleborg.</pre><pre>Anf. 122 BERTIL MÅBRINK (v):</pre><pre>Herr talman! Låt mig åter nämna Bergviks Kemi.\r\nDet har både från socialdemokratiskt håll i länet,\r\nfrån vårt håll och från andra partiers håll föreslagits\r\natt man skulle göra en satsning på ett träkemiskt\r\nforskningscentrum, exempelvis i\r\nSöderhamnsområdet, där man skulle använda\r\nskogsråvara, skogsspill, osv. för att utveckla\r\nkemiska produkter. Men det har inte blivit något\r\nsådant. Det är ett konkret förslag. Samtidigt har vi\r\nBergviks Kemi, som är en typ av denna industri,\r\nmen som skulle kunna vidareutvecklas betydligt.\r\nMen företaget håller på att brottas med denna\r\nskattefråga. Och det är bevislingen\r\nindustriministerns bord eller biträdande\r\nfinansminister Erik Åsbrinks bord. Man får\r\nemellertid inte någon rätsida på detta. Skulle man\r\nfå rätsida på denna skattefråga -- som nu håller på\r\natt leda till att företaget går under -- tror jag att det\r\ndär finns en möjlighet att vidareutveckla,\r\nvidareförädla, denna industri, vilket skulle betyda\r\notroligt mycket för inte minst Hälsingland.</pre><pre>Anf. 123 Industriminister RUNE MOLIN\r\n(s):</pre><pre>Herr talman! När det gäller Bergviks Kemi vill jag\r\nbara säga att skattefrågan när det gäller talloljan är\r\nunder beredning i regeringskansliet. För 1991 har\r\nföretaget fått anslag från ÖCB, så det är alltså ingen\r\nko på isen, och det kommer naturligtvis ett förslag\r\näven i denna fråga.</pre><pre>Anf. 124 BERTIL MÅBRINK (v):</pre><pre>Herr talman! Det är riktigt att företaget har fått ett\r\nvisst anslag för detta. Men industrin och ledningen\r\nmåste självfallet få ett besked, och det kan ju inte\r\nvara så otroligt svårt att lösa den frågan. Så många\r\nkemiska industrier av denna sort har vi ju som\r\nbekant inte i landet. Vi bör därför vara rädda om\r\nden och se till att det fattas att beslut ganska snabbt\r\nsom kan möjliggöra att denna industri utvecklas.</pre><pre>När det gäller järnvägarna och de\r\njärnvägsindustrier som vi har kan man ju alltid\r\nframföra argumentet om konkurrenskraft, osv.\r\nMen den s.k. satsning som skall göras, och som kan\r\nifrågasättas -- den skall diskuteras här i morgon --\r\npå bl.a. järnvägen kan man ha olika uppfattningar\r\nom. Men industriministerns uppfattning är att det\r\nskall göras kraftiga satsningar. Sedan kan vi\r\ndiskutera finansieringsfrågan. Men så skedde inte\r\nnär dessa industrier lades ned.</pre><pre>Överläggningen var härmed avslutad.</pre><pre>19 § Svar på fråga  1990/91:636 om\r\ngruvindustrin i Västerbotten</pre><pre>Anf. 125 Industriminister RUNE MOLIN\r\n(s):</pre><pre>Herr talman! Maggi Mikaelsson har frågat mig\r\nvilka åtgärder jag tänker vidta för att rädda\r\nförutsättningarna för gruvindustrin i Västerbotten i\r\nframtiden.</pre><pre>Den utveckling som Maggi Mikaelsson tecknar för\r\nVästerbotten beror till stor del på att vissa gruvor\r\ninom Boliden Minerals gruvverksamhet måste\r\nläggas ned till följd av malmbrist. Utvecklingen\r\nmed en krympande malmbas har delvis varit\r\nförutsägbar, och detta förhållande är också ett av de\r\ngrundläggande motiven till att staten med\r\nregionalpolitiska medel har varit med och\r\nfinansierat Bolidens s.k. gruvpaket.</pre><pre>Regeringen och Boliden Mineral AB träffade år\r\n1988 en principöverenskommelse om\r\ngruvinvesteringar i det regionalpolitiska\r\nstödområdet och i Bergslagen. Bolidens\r\ninvesteringsprogram uppgår till närmare 1,7\r\nmiljarder kronor i olika gruvprojekt. Staten\r\nmedverkar med bl.a. 314 milj.kr. i form av\r\nlokaliseringsbidrag. Boliden får även ta\r\ninvesteringsfondsmedel i anspråk. Ungefär hälften\r\nav investeringarna kommer Västerbottens län till\r\ndel.</pre><pre>Gruvinvesteringarna är strategiskt viktiga ur\r\nmalmförsörjningssynpunkt och syftar till att ta fram\r\nytterligare malmbas. Investeringarna är i det\r\nnärmaste avslutade, och redan nu kan man\r\nkonstatera att satsningarna var riktiga. Förutom\r\nutvidgad malmbas i befintliga gruvor, har de nya\r\ngruvorna Kankberg och Åkerberg i Skelleftefältet\r\ntillkommit. Petiknäs är ett annat exempel på\r\nprojekt som kommer att bli en ny gruva i\r\nSkelleftefältet under hösten.</pre><pre>När det gäller prospekteringsnivån kan jag med\r\ntillfredsställelse konstatera att Boliden Mineral\r\nnyligen har antagit ett femårigt program om totalt\r\n250 milj.kr. för enbart Skelleftefältet. Satsningen\r\nbaseras på positiva erfarenheter av tidigare\r\nprospektering i området. Jag kan erinra om att\r\nBoliden Mineral AB under perioden 1983--1990\r\nhar erhållit statligt prospekteringsstöd om ca 86\r\nmilj.kr. för projekt i Skelleftefältet.</pre><pre>Jag vill även framhålla den statliga\r\nanslagsfinansierade prospekteringen genom\r\nnämnden för statens gruvegendom (NSG). NSGs\r\nplaner för 1991 års prospektering innebär att drygt\r\n25 milj.kr. avsätts till projekt i Västerbotten.\r\nSatsningen kommer att på årsbasis bli den största\r\nNSG har gjort i länet någonsin. En stor del av NSGs\r\nprospekteringsverksamhet i Västerbottens län\r\nbedrivs i samverkan med utländska företag.</pre><pre>Avslutningsvis vill jag tillägga att frågan om statens\r\nframtida engagemang inom svensk prospektering\r\nför närvarande bereds i regeringskansliet. Som ett\r\nled i detta arbete har industridepartementet haft\r\növerläggningar med gruvföretagen i landet, för att\r\nhöra hur man ser på de långsiktiga frågorna kring\r\nsvensk gruvnäring.</pre><pre></pre><pre>Anf. 126 MAGGI MIKAELSSON (v):</pre><pre>Herr talman! Jag skall be att få tacka\r\nindustriministern för svaret. Jag tror inte att de som\r\nbor i Västerbotten ser så ljust på situationen som\r\nindustriministern verkar göra. Sedan 1984 har\r\nantalet anställda inom gruvnäringen minskat med\r\n2 000 personer. Det är nästan en halvering. Om\r\nman lägger till de 837 som är varslade i dag är det\r\nfaktiskt en dryg halvering. Som jag skrev i min\r\nfråga kommer det fram till årsskiftet 1992-1993 att\r\nske indragningar i inlandet -- i Kristineberg 227\r\npersoner, i Boliden 337 personer och ungefär lika\r\nmånga i Rönnskär.</pre><pre>Industriministern säger i sitt svar att man kommer\r\natt öppna nya gruvor. Det intressanta är hur många\r\njobb som kommer att skapas i dessa nya gruvor.\r\nMalm och mineral är basnäringar i Västerbotten,\r\noch det är viktigt för framtiden att vi har en\r\ngruvverksamhet som kan fortsätta. Som jag sade\r\nfinns det ett akut problem, inte bara med\r\nnedläggningar och varsel inom gruvindustrin utan\r\näven inom många andra områden. Men detta är\r\nframför allt ett problem på sikt. Min fråga gällde\r\nockså investeringarna för framtiden. Det sägs att\r\nman med nuvarande prospektering inte kommer att\r\nha någon brytning av sulfidmalm om tio år.</pre><pre>Mineralråvarukommittén menar att\r\nprospekteringarna i princip skulle behöva\r\nfördubblas för att man skulle nå upp till en\r\nprospekteringsverksamhet som är tillräcklig för att\r\nkompensera det årliga malmuttaget. Mot denna\r\nbakgrund är det intressant att inte ens de\r\nmalmförekomster som finns i dag i Västerbotten\r\nfinns kartlagda.</pre><pre>Jag skulle vilja fråga industriministern om han tror\r\natt det kommer att finnas någon gruvverksamhet på\r\n2000-talet med nuvarande prospekteringsnivåer.</pre><pre>Anf. 127 Industriminister RUNE MOLIN\r\n(s):</pre><pre>Herr talman! Orsaken till att man dragit ned\r\nverksamheten i Kristineberg är att det saknas\r\nmalmbas. Det betyder att det måste bedrivas\r\nytterligare prospektering i Skelleftefältet för att\r\nman skall kunna få fram den malm som är\r\nnödvändig för att hålla sysselsättningen uppe och\r\nverksamheten i gång i Rönnskär.</pre><pre>I avsikt att ta reda på investerarnas planer för\r\nframtiden har vi haft överläggningar med de olika\r\ngruvföretagen. Det är ju inte lönt att bedriva\r\nprospekteringsverksamhet om det inte finns\r\nintresse från industrin att driva verksamheten\r\nvidare.</pre><pre>Vi har kommit en bit i dessa prövningar. Min\r\nbedömning är att det finns goda förutsättningar för\r\natt utveckla gruvverksamheten uppe i\r\nSkelleftefältet. Jag tror att en koncentration av\r\nverksamheten när det gäller prospektering till\r\nSkelleftefältet är en god tanke för framtiden för att\r\nutnyttja den infrastruktur som finns i Kristineberg,\r\nRönnskär och Boliden. Därför är min bedömning\r\natt gruvverksamheten kommer att fortsätta, men\r\ndetta förutsätter att vi koncentrerar\r\nprospekteringen till Skelleftefältet både från\r\ngruvföretagens sida och från statens sida. Avsikten\r\nmed dessa överläggningar är att kunna lägga fram\r\nett förslag för riksdagen om den framtida\r\ninriktningen på prospekteringen.</pre><pre>Anf. 128 MAGGI MIKAELSSON (v):</pre><pre>Herr talman! Det är väldigt viktigt att man tar till\r\nvara vad mineralråvarukommittén har sagt om att\r\ndet faktiskt brister i engagemanget från statens\r\nsida.</pre><pre>Rune Molin säger att det är viktigt att det finns\r\nföretag som är beredda att satsa på gruvindustri.\r\nDet är självklart att det är viktigt. Men för att man\r\nskall våga satsa måste man också veta att det finns\r\nmalmer i jorden. Därför behövs det en statlig\r\nprospektering som innebär att man kan gå över hela\r\nfältet, hela ytan.</pre><pre>I sitt svar har ministern också hänvisat till att\r\nBoliden Mineral har gjort en stor satsning för de\r\nkommande fem åren. Men om man ser på historien\r\när det ungefär en lika stor satsning som den som\r\nman har gjort under de senaste tio åren. Det är\r\negentligen ingenting nytt som har tillkommit, utan\r\nman fortsätter i princip på samma sätt som tidigare.</pre><pre>Man behöver kanske också investera i annat än\r\nprospektering. Det gäller forskning och ny teknik.\r\nDet finns i dag inte teknik för att ta till vara all den\r\nmalm eller alla de mineraler som finns.</pre><pre>Anf. 129 Industriminister RUNE MOLIN\r\n(s):</pre><pre>Herr talman! Vi jobbar med gruvverksamhet och\r\nprospektering och kommer tillbaka till riksdagen\r\nmed förslag. Det är klart att detta område är utsatt\r\npå olika sätt. Det krävs då även andra\r\nregionalpolitiska insatser för att bredda\r\narbetsmarknaden och förstärka möjligheterna till\r\nsysselsättning. Av detta skäl har vi gjort Björksele\r\nförsamling till ett tillfälligt stödområde. Vi har även\r\nförstärkt länsanslaget med 10 milj.kr. för att man\r\nskall kunna skärpa insatserna för att få till stånd\r\nverksamhet vid sidan om gruvindustrin. Jag tror att\r\ndet är nödvändigt att vi åstadkommer den\r\ndifferentieringen av arbetsmarknaden där uppe.\r\nDå behövs regionalpolitiska insatser av denna\r\nkaraktär.</pre><pre>Anf. 130 MAGGI MIKAELSSON (v):</pre><pre>Herr talman! Jag skulle vilja återkomma till de\r\nfrågor som jag inte fick svar på. Som vi vet är\r\nVästerbottens län ett län där det finns åtskilliga\r\noupptäckta malmtillgångar. Det är då märkligt att\r\nman ännu inte har kartlagt alla mineraler och\r\nmalmer som finns där. Kan man få en sådan\r\nkartläggning till stånd med statens hjälp inom\r\növerskådlig framtid?</pre><pre>Det finns även en hel del mineraler i de slagghögar\r\nsom man i dag inte utnyttjar av olika skäl, bl.a.\r\nlönsamhetsskäl. Man har inte utvecklat någon\r\nteknik för utvinning. Ett sådant exempel är att man\r\ninte kan utvinna platina ur slam. Det förekommer\r\nen hel del platina i det slagg och slam som man får\r\nvid mineralutvinningen i Västerbotten.</pre><pre>På samma sätt har vi ingen kunskap om att\r\nprospektera för diamanter. Det har uppgivits att\r\ndet skulle finnas diamanter i Västerbotten.</pre><pre>Anf. 131 Industriminister RUNE MOLIN\r\n(s):</pre><pre>Herr talman! Som jag sade tidigare skall vi\r\nåterkomma till riksdagen beträffande de insatser\r\nsom vi är beredda att föreslå för prospektering i\r\nVästerbottens län.</pre><pre>Anf. 132 MAGGI MIKAELSSON (v):</pre><pre>Herr talman! Jag tackar än en gång för svaret.\r\nDetta är en mycket viktig fråga för Västerbotten.\r\nDet är också en viktig regionalpolitisk fråga,\r\neftersom malm- och mineralförekomsterna ofta\r\nfinns i glesbygden. Det är där vi behöver finna\r\nförutsättningar för att kunna skapa sysselsättning.</pre><pre>Överläggningen var härmed avslutad.</pre><pre>20 § Svar på fråga  1990/91:637 om Värmlands\r\nframtida industristruktur</pre><pre>Anf. 133 Industriminister RUNE MOLIN\r\n(s):</pre><pre>Herr talman! Björn Samuelson har frågat mig vilka\r\nkonkreta framtidssatsningar regeringen är beredd\r\natt vidta för att utveckla och stabilisera grunden för\r\nen framtida industripolitisk struktur i Värmland.</pre><pre>I den tillväxtproposition som regeringen lade fram\r\ntidigare i vår presenterades en rad insatser i hela\r\nlandet som skall förbättra förutsättningarna för\r\nnäringslivet. Genom bl.a. de ökade satsningarna på\r\ninfrastruktur och utbildning förbättras framtiden\r\nvad gäller både sysselsättning och ekonomisk\r\ntillväxt.</pre><pre>I vissa delar av landet är dock förutsättningarna för\r\nen dynamisk utveckling av näringslivet mindre\r\ngoda. I den tid vi befinner oss i nu, med vikande\r\nkonjunktur, blir strukturförändringarnas effekter\r\ntydligt kännbara och svåra. Därför för regeringen\r\nen långsiktig och aktiv regionalpolitik, dels i\r\nområden med mindre gynnsamma\r\nkonkurrensförhållanden, dels i områden som\r\ndrabbats av strukturförändringar. I Värmland ingår\r\nelva av länets kommuner i stödområde.</pre><pre>Stöd till nya projekt och verksamheter i\r\nstödområdet kan bl.a. lämnas i form av\r\nregionalpolitiskt företagsstöd. Under senare år har\r\nlänsstyrelsen i Värmlands län fått kraftigt ökade\r\nmedel för regional utveckling. Sedan budgetåret\r\n1982/83 har anslaget för regional utveckling i\r\nVärmlands län blivit fyra gånger så stort och uppgår\r\ninnevarande budgetår till 75 milj.kr. Detta betyder\r\natt länsstyrelsen fått ett utökat ansvar för den\r\nregionala utvecklingen.</pre><pre>Det är viktigt att poängtera att nya idéer och projekt\r\ninte finns färdiga för avhämtning här i Stockholm.</pre><pre>Däremot kan regeringen, i särskilda fall, vara med\r\noch stödja strategiska och bra projekt i de fall\r\nbeslut om stöd inte kan fattas av länsstyrelsen eller\r\nstatens industriverk. Regeringen har vid ett flertal\r\ntillfällen varit med och finansierat projekt som är av\r\nstor vikt för Värmlands utveckling, bl.a. Munkfors\r\nSvetscentrum och turistanläggningen i Branäs, och\r\nnu senast lämnades ett lokaliseringsbidrag på 10\r\nmilj.kr. till Tetra Paks etablering i Sunne.</pre><pre>Anf. 134 BJÖRN SAMUELSON (v):</pre><pre>Herr talman! Jag tackar industriministern för\r\nsvaret. I sitt svar säger industriministern: ''Det är\r\nviktigt att poängtera att nya idéer och projekt inte\r\nfinns färdiga för avhämtning här i Stockholm.'' Nej,\r\ninte heller jag tror att industridepartementet är\r\nnågot slags pizzabutik, även om en del förslag till\r\nsin konsistens ibland kan liknas vid en dubbelvikt\r\ncalzone.</pre><pre>Det har emellertid funnits nya idéer och projekt. Jag\r\ntror att folket nu vill höra konkreta förslag från\r\nsocialdemokratin och regeringen. Om jag vore\r\nindustriminister skulle jag ha givit följande svar.</pre><pre>Vi kommer från regeringens sida att ta initiativ och\r\nange tidpunkt för när vi skall modernisera\r\nbansträckan Stockholm--Oslo och bygga ut den för\r\nsnabbtågstrafik. Vi kommer att återuppta\r\ndiskussionen om och se närmare på frågan huruvida\r\njärnverket i Hagfors skall få ha kvar sin järnväg. Vi\r\nkommer att inom den närmaste tiden framlägga\r\nförslag om fasta forskningsresurser för högskolan i\r\nKarlstad. Vi kommer att framlägga förslag om att\r\nytterligare utveckla och decentralisera\r\ndistansstudier. Vi kommer att ge statliga\r\nstimulansbidrag till teknikens hus i en del\r\nkommuner. Vi kommer att ta regeringsinitiativ för\r\natt garantera medel för att bygga upp ett svensk--\r\nnorskt samarbete i fråga om forskning och\r\nutbildning inom biotekniken. Vi kommer att ta upp\r\nfrågan om ett internationellt miljö- och\r\nnedrustningsinstitut. Slutligen kommer vi från\r\nregeringens sida att göra allt för att olika\r\nsamhälleliga sektorer skall samverka i Värmland\r\noch det övriga riket för att man så långt möjligt skall\r\nkunna utnyttja samhällets medel på ett effektivt\r\nsätt.</pre><pre>Så skulle ett svar kunna se ut. Jag vet att man i\r\nVärmland lyssnar på denna debatt. Då hade folket\r\nfått orsak till en större framtidstro. Det hade varit\r\nnågot konkret att ta på. Kunde inte\r\nindustriministern ha givit ett sådant svar?</pre><pre>Anf. 135 Industriminister RUNE MOLIN\r\n(s):</pre><pre>Herr talman! Det är lätt att stå här och läsa upp\r\nlånga önskelistor. Jag är övertygad om att man i\r\nvarje länsbänk här skulle kunna göra på samma sätt\r\nsom Björn Samuelson. När jag åker runt i landet\r\noch träffar människor, talar de om sina önskningar.\r\nDe vill att Privatgirot skall lokaliseras hit eller dit\r\noch att statliga verksamheter skall lokaliseras hit\r\neller dit. Investeringar skall göras både här och där.</pre><pre>Så enkel är inte verkligheten. Verkligheten är den\r\natt det måste finnas resurser för att göra dessa\r\ninsatser. Det måste finnas förutsättningar för\r\nverksamheten. Där har naturligtvis länsstyrelser,\r\nkommuner och näringslivets organisationer ett\r\nstort ansvar att jobba med olika projekt. Då är det\r\nviktigt att länsstyrelsen, SIND och regeringen har\r\nresurser för att kunna medverka i denna utveckling.\r\nDen regionalpolitik som vi har lagt fast gör att vi\r\nhar resurser. Men projekten måste fram, och då\r\nbehövs det mycket av lokalt arbete. När det gäller\r\ninfrastruktursatsningarna skall riksdagen fatta\r\nbeslut om resurserna. Sedan blir det en diskussion\r\nom vilka projekt som skall ges företräde och snabbt\r\nkomma i gång. Den diskussionen får vi återkomma\r\ntill. Önskelistor och önsketänkande kan man ägna\r\nsig åt. Om inte om vore, skulle vad som helst kunna\r\nhända.</pre><pre>Anf. 136 BJÖRN SAMUELSON (v):</pre><pre>Herr talman! Jag trodde nästan att\r\nindustriministern skulle säga att om inte om vore\r\nkanske inte heller Stockholm och Oslo skulle ligga\r\ndär de ligger. Men det är nu faktiskt en\r\nförutsättning. Det finns beslut i nordiska\r\nsammanhang om att man skall bygga ut trafiken\r\nmellan huvudstäderna i Norden. Vi har ännu inte\r\nfått någon fast tidsplan för sträckan Stockholm--\r\nOslo.</pre><pre>Min fråga är framtidsinriktad. Därför frågade jag\r\nom trafiken mellan Stockholm och Oslo. Därför\r\nnämnde jag teknikens hus. Men jag hade\r\nnaturligtvis även kortare perspektiv i mina frågor.\r\nDet gäller här sådana förslag, idéer och projekt --\r\njag hade tio exempel men hann inte räkna upp\r\nalla -- som har legat på regeringens bord. Man kan\r\ninte säga att det är en önskelista eller någon dröm i\r\nett töcken. Det gäller inte ens järnvägen.</pre><pre>Överläggningen var härmed avslutad.</pre><pre>21 § Svar på fråga  1990/91:639 om\r\nstödområdesindelningen och Skellefteå</pre><pre>Anf. 137 Industriminister RUNE MOLIN\r\n(s):</pre><pre>Herr talman! Maggi Mikaelsson har frågat mig om\r\njag, mot bakgrund av arbetsmarknadsläget i\r\nSkellefteå, är beredd att inplacera hela Skellefteå\r\nkommun i stödområde 2.</pre><pre>Den stödområdesavgränsning som nu gäller fattade\r\nriksdagen beslut om för cirka ett år sedan.\r\nAvgränsningen grundades på en ingående analys av\r\nde regionalpolitiska problemens omfattning och\r\nsvårighetsgrad i landets samtliga kommuner. En\r\nsammanvägning gjordes bl.a. av befolknings- och\r\nsysselsättningsutvecklingen under de senaste åren,\r\nsysselsättningsgrader bland män resp. kvinnor,\r\narbetslöshetssituationen samt den lokala\r\narbetsmarknadens omfattning.</pre><pre>Avgränsningen av de permanenta stödområdena\r\nsyftar bl.a. till att i dessa lösa regionalpolitiska\r\nproblem av långsiktig natur. En avgränsning av\r\ndenna typ bör därför tillåtas verka över en längre\r\ntidsrymd och följaktligen inte ändras för ofta.</pre><pre>För Skellefteå kommun innebär nuvarande\r\nstödområdesavgränsning att Fällfors, Jörns och\r\nKalvträsks församlingar är inplacerade i\r\nstödområde 2.</pre><pre>Utanför stödområden kan stöd bl.a. lämnas för\r\nutlokalisering av privata tjänsteföretag från\r\nStockholmsregionen till orter i anslutning till\r\nstödområdena, s.k. stödjepunkter. Skellefteå är en\r\nsådan stödjepunkt och i diskussioner med\r\ntjänsteföretag redovisas Skellefteå som ett\r\nprioriterat lokaliseringsalternativ.</pre><pre>En översyn vad gäller de regionalpolitiska\r\nproblemens omfattning och svårighetsgrad i landets\r\nsamtliga kommuner har nyligen gjorts.</pre><pre>Regeringen avser inom kort att ta ställning till\r\neventuella förändringar vad gäller inplacering av\r\nkommuner i tillfälligt stödområde.</pre><pre>Anf. 138 MAGGI MIKAELSSON (v):</pre><pre>Herr talman! Jag tackar industriministern för\r\nsvaret. Det verkar inte helt hopplöst, men jag\r\ntycker förstås ändå att det behövs en viss\r\nprecisering. Industriministern säger i sitt svar att\r\nden stödområdesavgränsning som gjordes för ett år\r\nsedan gjordes efter en ingående analys. Den\r\ngjordes i och för sig efter en analys, men man kan\r\nverkligen ifrågasätta om analysen var så ingående\r\neller så fullständig som den borde ha varit.</pre><pre>För mindre än ett år sedan stod industriministern\r\nhär i talarstolen och pratade om den ekonomiska\r\npolitiken såsom en förutsättning för regional\r\nbalans. Då berömde han socialdemokraternas\r\nekonomiska politik och jämförde arbetslösheten i\r\nSverige med arbetslösheten i EG. Han tog den låga\r\narbetslösheten i Sverige till intäkt för att den\r\nekonomiska politiken hade varit riktig. Då kan man\r\nfundera på hur man skall tolka dagens situation. Nu\r\när ju arbetslösheten i stigande. I de norra delarna\r\nav Sverige, i Västerbotten och i Skellefteå, är den\r\nfaktiskt hög. Uppenbarligen har den ekonomiska\r\npolitiken inte varit den rätta för Skellefteå.</pre><pre>När lågkonjunkturen nu kommer, slår den väldigt\r\nhårt på dessa områden. Det är faktiskt en allvarlig\r\nkris i arbetsmarknadssituationen i Skellefteå. I dag\r\nligger det varsel om uppsägningar hos i princip\r\nvarje verkstadsföretag i kommunen. 1 918 personer\r\när öppet arbetslösa. En tredjedel av dem är\r\nungdomar under 25 år. På AMU arbetar man i\r\ntvåskift för att ge utbildning åt så många som\r\nmöjligt. Man har för tillfället 168 personer i\r\nutbildning. På arbetsförmedlingen känner man\r\nsamma förtvivlan som hos dem som sägs upp. Jag\r\nhar pratat med arbetsförmedlingen så sent som i\r\ndag. Det stora problemet är att man inte har\r\nnågonting att erbjuda. Vi sitter här och\r\nadministrerar arbetslöshet, säger\r\narbetsförmedlarna till mig. I Skellefteå är\r\nverkstadsindustrin väldigt dominerande, vilket\r\nökar sårbarheten. Vi har nyss diskuterat\r\ngruvindustrin. Jag vill be industriministern om en\r\nprecisering. Kan den lilla öppningen i svaret\r\nmöjligen leda till en positiv bedömning av\r\nSkellefteå vid den tillfälliga\r\nstödområdesindelningen?</pre><pre>Anf. 139 Industriminister RUNE MOLIN\r\n(s):</pre><pre>Herr talman! Jag tänker inte på något sätt föregå\r\nregeringens beslut. Skellefteå är en stödjepunkt. Vi\r\nkan ge stöd till Skellefteå oberoende av om\r\nSkellefteå tillhör stödområdet eller inte. Skellefteå\r\nfår lokaliseringsbidrag, inte minst stöd för\r\nlokalisering av tjänsteföretag. Den öppningen finns\r\nredan med nuvarande regler. Det är vad jag kan\r\nsäga i dag.</pre><pre>Anf. 140 MAGGI MIKAELSSON (v):</pre><pre>Herr talman! Självklart kommer det att behövas\r\nmånga olika typer av av åtgärder för att Skellefteå\r\nskall kunna klara krisen under lågkonjunkturen.\r\nEftersom just verkstadsindustrin är så\r\ndominerande behövs det åtgärder både på kort och\r\npå lång sikt. Helt nyligen läste vi i tidningarna om\r\nköpet och nedläggningen av Valmet Himas AB, där\r\n150 personer blev uppköpta och uppsagda i samma\r\nandetag. Det hade kanske varit ett tema för en\r\nseparat fråga, men det vore intressant om\r\nindustriministern ville kommentera detta. Det\r\nhandlar ju om en konkurrensbegränsning, men\r\nfrågan är också om företag får bete sig hur de vill i\r\nSverige i dag.</pre><pre>Överläggningen var härmed avslutad.</pre><pre>22 § Svar på fråga  1990/91:644 om biogas</pre><pre>Anf. 141 Industriminiser RUNE MOLIN (s):</pre><pre>Herr talman! Herr talman! Krister Skånberg har\r\nfrågat miljöministern vad vi i Sverige gör för att\r\nnyttiggöra biogasen och samtidigt minska\r\nmiljöproblemen och användningen av fossila\r\nbränslen. Arbetet inom regeringen är så fördelat att\r\ndet är jag som skall svara på frågan.</pre><pre>Biobränslen har en viktig uppgift att fylla i\r\nomställningen och förnyelsen av energisystemet.\r\nHuvuddelen av de biobränslen som används i dag\r\nutgörs av skogsbränslen. Biogasens bidrag till\r\nenergiförsörjningen är än så länge marginellt. Ett\r\nomfattande forsknings- och utvecklingsarbete\r\npågår dock när det gäller biogas. en stor del av\r\nverksamheten stöds ekonomiskt av statens\r\nenergiverk.</pre><pre>Insatserna inriktas såväl på forskning kring\r\nbiogasproduktionen som på praktisk användning av\r\ntekniken. Flertalet av de pågående projekten\r\nbaseras på rötning av förbehandlat hushållsavfall.\r\nEn annan stor grupp projekt innebär\r\ntillvaratagande av metangas som bildas i\r\navfallsdeponier.</pre><pre>Det är möjligt att utnyttja även andra råvaror för\r\nbiogasproduktion. Enligt vad jag har erfarit\r\nbehandlar statens energiverk för närvarande en\r\nansökan om ekonomiskt stöd till en anläggning för\r\nkraftvärmeproduktion med biogas som framställts\r\nur gödsel och slakteriavfall. Det finns även exempel\r\npå försöksverksamhet med biogas som drivmedel\r\nför bussar.</pre><pre>I sammanhanget vill jag också nämna att Sverige\r\ndeltar i flera internationella samarbetsprojekt\r\nrörande biogas, såväl inom Nordiska Ministerrådet\r\nsom inom IEA (International Energy Agency).</pre><pre>I den energipolitiska propositionen (prop.\r\n1990/91:88) har regeringen föreslagit åtgärder för\r\natt främja en ökad användning av biobränslen.\r\nExempelvis föreslås att ett bidrag skall lämnas för\r\ninvesteringar i anläggningar för\r\nkraftvärmeproduktion med biobränslen. Förslaget\r\navser alla typer av biobränslen, således även\r\nbiogas.</pre><pre></pre><pre>Anf. 142 KRISTER SKÅNBERG (mp):</pre><pre>Herr talman! Jag får tacka industriministern för\r\nsvaret. Det är glädjande att man också på svensk\r\nsida gör en del på det här området. Det är\r\nspännande med den danska satsning som jag\r\nhänvisar till i min fråga. Där har man tagit ett\r\nsamlat grepp. Det berör både jordbruket,\r\navfallshanteringen, energiförsörjningen,\r\nmiljöområdet och ekonomin i Danmark. Man har\r\nalltså anlagt en helhetssyn och tagit ett gemensamt\r\ngrepp. Det skulle man, tror jag, behöva göra även\r\ni Sverige, därför att vi även i det svenska jordbruket\r\nskulle behöva ersätta konstgödsel med naturlig\r\ngödning, om det går. Vi skulle med en bättre\r\nprecision av doseringen kunna minska\r\nkväveläckaget. Här får man en möjlighet att lösa\r\nutsläppsproblemen vid hantering av flytgödsel.\r\nRedan i dag får man i den kommunala\r\navfallshanteringen ofta en bildning av metangas.\r\nDet är just en biogas. Det är bara att utnyttja detta\r\nenergiinnehåll och inte bränna av det i form av en\r\nfackla till ingen nytta, däremot till skada genom att\r\nman i onödan släpper ut avgaser utan att nyttiggöra\r\ndem. Man kan också underlätta hanteringen av\r\norganiskt industriavfall på det här sättet, och man\r\nkan minska utsläppen av växthusgaser. Här finns\r\nalltså ett behov av att göra gemensamma projekt i\r\nstället för att ha dem i olika delar, tror jag.</pre><pre>Det är spännande att danskarna har kunnat driva\r\nolika projekt -- först vindkraften -- så konkret och\r\nlyckats. Vindkraften utgör nu ett växande bidrag\r\ntill den danska energiförsörjningen och till\r\nexporten. Nu är man på god väg med samma\r\nkonkreta grepp när det gäller biogaser. Man går in\r\ninom ramen för ett samlat projekt med statsbidrag.\r\nBara efter några år har man fått fram tio\r\nanläggningar som ger god erfarenhet. Man kan\r\nredan nu förvänta sig att kommande anläggningar\r\nkommer att bli lönsamma rent kommersiellt. Om\r\nman dessutom räknar in de miljöproblem som man\r\nslipper är det alltså klart lönsamt redan med dessa\r\nprovanläggningar. Vilka helhetsgrepp tar man i\r\nSverige?</pre><pre>Anf. 143 Industriminister RUNE MOLIN\r\n(s):</pre><pre>Herr talman! Den här verksamheten bedrivs av\r\nenergiverket enligt de energiforskningsprogram\r\nsom energiverket har hand om. Det pågår ett tjugo-\r\neller trettiotal projekt. Jag utgår självfallet från att\r\ndet är en samordning mellan dessa olika projekt, att\r\nman använder pengarna så att man får den bästa\r\nmöjliga effekten. Samordning kommer också att\r\nske genom det nya verket med övriga\r\nforskningsprojekt som STU bedriver. Därmed\r\nmenar jag att vi har ett samlat grepp om vad som\r\nbedrivs inom detta område. Jag tror inte att man\r\nkan ha någon grund för att påstå att så inte är fallet.</pre><pre>Anf. 144 KRISTER SKÅNBERG (mp):</pre><pre>Herr talman! Jag kan glädja industriministern med\r\nbeskedet att jag själv såg det här med egna ögon\r\ntillsammans med representanter för bl.a.\r\nenergiverket, Vattenfall och jordbrukstekniska\r\ninstitutet. Dessa var nere kanske just för att se om\r\nde kan lära sig något av det samlade danska\r\ngreppet. Vi har faktiskt inte det i Sverige, som jag\r\nupplever det, även om man träffas och samråder\r\nmed varandra. Jag tror att de blir uppmuntrade att\r\ndriva sådana här samordnings- och helhetsprojekt\r\nbara av en sådan sak att vi tar upp frågan och\r\ndiskuterar den i riksdagen. De vill så att säga känna\r\natt det de nu försöker göra har stöd i riksdag och\r\nregering. Jag tror alltså att vi kan bidra genom\r\nuppmuntran till samråd. Man får mycket snabbare\r\nekonomi i det hela med samlade projekt i stället för\r\natt bedriva det som separata forskningsprojekt.\r\nDet har gått på ett par år i Danmark. I Sverige har\r\nman hållit på längre, som industriministern säger,\r\nmen man har inte kommit fram till sådana resultat.\r\nKan vi göra mer för att främja samordning,\r\nindustriministern?</pre><pre>Överläggningen var härmed avslutad.</pre><pre>23 § Svar på fråga  1990/91:648 om svenska\r\nsmåföretag</pre><pre>Anf. 145 Industriminister RUNE MOLIN\r\n(s):</pre><pre>Herr talman! Krister Skånberg har frågat mig vad\r\nregeringen gör för att medverka till att förhindra en\r\nutslagning av svenska småföretag. Frågan är ställd\r\nmot bakgrund av en förväntad ökad konkurrens\r\nfrån företag i EG-länderna.</pre><pre>Krister Skånberg antyder att utslagningen av våra\r\nsmåföretag redan skulle vara i full gång. Mot detta\r\nstår det faktum att ca 20 000 nya företag startas\r\nvarje år och att Sverige under 1980-talet har fått\r\n135 000 fler företag. I företagen tror man på\r\nframtiden. De små företagens investeringar var\r\nförra året 50 % högre än år 1985, i fasta priser. Det\r\när siffor som visar att Sverige är ett gynnsamt land\r\natt starta och driva företag i. Min och regeringens\r\nambition är att det skall förbli så.</pre><pre>Sverige kommer att även i fortsättningen ta en aktiv\r\ndel i ansträngningarna för en ökad\r\ninternationalisering, inte minst ett närmare\r\nekonomiskt samarbete i Europa.</pre><pre>Det är riktigt att integrationen i Europa kan\r\nmedföra en ökad konkurrens för de svenska\r\nföretagen, både små och stora. Men det är min\r\növertygelse att fördelarna överväger. En\r\nharmonisering av olika regler och en förenklad\r\ngränshandel innebär ökade affärsmöjligheter för\r\nmindre företag, som i dag kan ha svårt att sälja sina\r\nprodukter och tjänster utomlands.</pre><pre>Jag debatterade de här frågorna med Krister\r\nSkånberg så sent som den 20 november förra året.\r\nJag sade då att den svenska ekonomin inte är\r\nbetjänt av en politik som försöker skydda vissa\r\nsektorer från utländsk konkurrens. Detta skulle\r\nendast medföra sämre resursfördelning, lägre\r\ntillväxt och i förlängningen en sämre\r\nvälfärdsutveckling.</pre><pre>Regeringens politik syftar i stället till att stärka den\r\nsvenska småföretagssektorn och förbereda den på\r\nen ökad utländsk konkurrens.</pre><pre>Regeringens arbete följer i princip två linjer.</pre><pre>För det första bedriver regeringen sedan länge en\r\naktiv småföretagspolitik för att rent allmänt\r\nstimulera tillväxt och utveckling i\r\nsmåföretagssektorn. Jag kan som exempel nämna\r\nutvecklingsfondernas rådgivning och utbildning, en\r\nverksamhet som jag tror att Krister Skånberg\r\nkänner väl till från sin tidigare verksamhet inom\r\nstatens industriverk.</pre><pre>Under de senaste åren har dessa åtgärder dessutom\r\nkompletterats med särskilda insatser, bl.a. i form av\r\nkonsekvensanalyser för enskilda företag rörande de\r\nhot och möjligheter som ett svenskt närmande till\r\nEG kan medföra.</pre><pre>Ett annat exempel är de nya riskkapitalbolagen,\r\nsom kommer att kunna medverka till att förstärka\r\nsmåföretagens egetkapital. En ökad soliditet är\r\nviktig, inte minst för de småföretag som skall\r\nkonkurrera på Europamarknaden.</pre><pre>För det andra strävar regeringen efter att ge de\r\nsvenska småföretagen möjlighet att delta i EGs\r\nsmåföretagsprogram. Sverige och övriga EFTA-\r\nländer diskuterar för närvarande med EG\r\nmöjligheterna och formerna för en medverkan i\r\ndessa program, bl.a. inom ramen för de s.k. EES-\r\nförhandlingarna. Sedan i mars 1991 kan svenska\r\nföretag delta i programmet BC--NET, som är ett\r\ndatabaserat system för att hitta samarbetspartner i\r\nEuropa.</pre><pre>Som jag sade här i riksdagen i november förra året\r\ngörs vidare särskilda insatser för att stödja\r\nunderleverantörerna. Samhället kommer under\r\nden innevarande treårsperioden att årligen satsa\r\nnästan 400 milj.kr. i syfte att underlätta utveckling\r\noch omstrukturering av den svenska\r\nunderleverantörsindustrin.</pre><pre>Styrelsen för teknisk utveckling, industrifonden\r\noch delegationen för verkstadsteknisk utveckling\r\nbidrar med finansierings- och rådgivningsinsatser\r\nför produkt- och produktionsutveckling.\r\nExportrådet stöder många underleverantörsföretag\r\nsom vill etablera internationella kundkontakter och\r\nutveckla sin export. Industriverket bedriver en\r\nuppsökande verksamhet, som bl.a. syftar till att få\r\ntill stånd samverkansdiskussioner mellan berörda\r\nunderleverantörsföretag. Även\r\nutvecklingsfonderna arbetar på olika sätt med att\r\nfrämja underleverantörerna.</pre><pre>Anf. 146 KRISTER SKÅNBERG (mp):</pre><pre>Herr talman! Jag får tacka industriministern även\r\nför detta svar.</pre><pre>I slutet av förra veckan tog några dagstidningar upp\r\nen rapport från industrins utredningsinstitut, där\r\nman hävdar att just på underleverantörssidan har\r\nbekymren redan börjat. Man försökte också belysa\r\nskillnaden mellan underleverantörsföretag och\r\nandra småföretag. Om jag minns rätt var man också\r\ni analysen i rapporten inne på att det tyvärr inte är\r\nså enkelt att bara säga till dessa företag att de också\r\nkan exportera. Vi har talat tidigare här om att\r\nmånga faktiskt inte har den styrkan. Man kanske\r\nkan hjälpa dem genom att uppmuntra till\r\nsamarbete mellan företag så att de lättare kan\r\nexportera, men framför allt leder detta till\r\nkonkurrens på olika villkor. Det är inte så att de\r\nsmå svenska företagen konkurrerar med små\r\nutländska företag när vi släpper all kontroll, utan\r\nde är stora utländska underleverantörskedjor som\r\ngår in på den svenska marknaden. Först tar de\r\nnaturligtvis i anspråk de delar av den marknad som\r\nligger utanför Sverige vid sin sammansättning av\r\nfabriker utomlands, men sedan går de också in på\r\nden svenska marknaden. Så det kommer att bli ett\r\nökande problem. Jag är ute efter att få veta vad\r\nman håller för beredskap. Vi är tydligen eniga om\r\natt man kan förvänta sig problem, i alla fall i början.</pre><pre>Andra länder gör andra bedömningar av vad som\r\när förmånligt. I Norge har ett antal ekonomer sagt\r\natt det inte finns något som säger att man skulle få\r\nstörre vinster med en EG-anslutning än med ett\r\nnära samarbete med EG. I Sverige tycks man göra\r\nen annan bedömning. Men jag har aldrig sett någon\r\nkonkretisering av hur man bedömer följderna för\r\nsmåföretag. Jag efterlyser en sådan konkretisering.\r\nVilka för- och nackdelar är det faktiskt, och hur\r\nkvantifierar man dem?</pre><pre>Anf. 147 Industriminister RUNE MOLIN\r\n(s):</pre><pre>Herr talman! När det gäller politiken för att klara\r\nupp de problem som många av\r\nunderleverantörsföretagen, andra småföretag och\r\näven stora företag har i dag är det viktigt att vi\r\nkommer åt de kostnadsproblem som har skapats\r\nhär hemma under en följd av år, då lönerna har\r\nutvecklats mycket snabbare i Sverige än i våra\r\nkonkurrentländer. Därför har regeringens politik\r\nvarit inriktad på att bekämpa inflationen.\r\nAnsträngningarna för att få till stånd ett\r\nstabiliseringavtal har gått ut på att försöka lösa\r\ndessa problem.</pre><pre>Det är naturligtvis viktigt för framtiden att vi kan\r\ndriva en fast ekonomisk politik, som ger underlag\r\nför en kostnadsutveckling som gör att vi inte tappar\r\nytterligare konkurrenskraft. Men dessa\r\nunderleverantörsföretag står även inför\r\nstrukturproblem. De förändringar som sker\r\ninternationellt i t.ex. bilindustrin leder till att små\r\nunderleverantörsföretag i t.ex. Sverige får en\r\nbetydligt svårare situation jämfört med tidigare,\r\neftersom de stora bilföretagen samordnar sina\r\nuppköp och koncentrerar dem till stora företag på\r\nkontinenten.</pre><pre>Vad vi kan göra är naturligtvis att diskutera med\r\ndessa underleverantörsföretag om vilka insatser\r\nsom behöver göras. Det är vad som nu sker genom\r\nindustriverket, som har sitt\r\nunderleverantörsprogram tillsammans med en rad\r\nandra myndigheter. Detta sker i VT-delegationen,\r\ndär vi har avsatt särskilda pengar för att man skall\r\ndiskutera vilka insatser som behöver göras --\r\nteknikutveckling, strukturåtgärder osv. Det är\r\nockså därför som vi är engagerade i diskussionerna\r\nmed EG om att svenska företag får komma med i\r\nEGs småföretagsprogram. Så vi gör en hel del. Det\r\nhär är inget nytt problem.</pre><pre>Anf. 148 KRISTER SKÅNBERG (mp):</pre><pre>Herr talman! Problemet är naturligtvis inte nytt.\r\nFramför allt har det funnits ett antal år för\r\nunderleverantörsföretag. Jag har själv gjort en\r\nstatlig utredning om just vad man skulle kunna göra\r\nåt det. Problemet förstärks faktiskt i och med att\r\nman nu så radikalt skall tillämpa de fyra\r\nfriheterna -- frihet för varor, tjänster, kapital och\r\narbetskraft. Det gör att förändringarna går mycket\r\nsnabbare. Det kan också leda till att Sveriges\r\nmöjligheter att föra en aktiv småföretagspolitik,\r\nsom industriministern gett ett antal komponenter i,\r\nförsämras därför att vi blir bundna av ett regelverk\r\nsom vi inte bestämmer över själva. Det finns\r\nalltså -- det måste även industriministern medge --\r\nvissa nackdelar med att man inte längre får föra en\r\nsjälvständig ekonomisk politik, företagspolitik,\r\nregionalpolitik osv. Frågan är: Vilka är fördelarna?</pre><pre>Anf. 149 Industriminister RUNE MOLIN\r\n(s):</pre><pre>Herr talman! Internationaliseringen går vidare\r\nalldeles oberoende av våra diskussioner med EG\r\noch anslutningsformerna där. Vi får en\r\ninternationalisering som innebär att vi blir alltmer\r\nberoende av de beslut som fattas i vår omvärld.\r\nDärför måste vi anpassa vår politik så att vi får en\r\nkonkurrenskraft som gör att våra företag är\r\nkonkurrenskraftiga på den internationella\r\nmarknaden. Vi kan inte med några staket skapa\r\nförhållanden där vi skyddar våra småföretag och\r\nunderleverantörer. Vi går obönhörligen mot en\r\ninternationell marknad, först i Europa men också\r\nvidare utöver Europas gränser. Det är den\r\nsituationen vi måste förbereda våra företag för.</pre><pre>Anf. 150 KRISTER SKÅNBERG (mp):</pre><pre>Herr talman! Det är nog riktigt att man kanske inte\r\nkan skydda sig med staket. Däremot kan man\r\nuppmuntra små plantor med hjälp av drivhus, och\r\ndet kan behövas en del sådana saker. Jag deltog i\r\ndag som åhörare i en utfrågning i skatteutskottet\r\ndär man talade om EG och skattefrågorna. Det\r\nframkom att företagen faktiskt kan vänta sig högre\r\nföretagsskatt om det blir en EG-anslutning. Man\r\nkommer således att hamna i ett kärvare ekonomiskt\r\nklimat även på det sättet.</pre><pre>Jag tror att det vore värdefullt och sjyst mot de\r\nsvenska småföretagen att hjälpa till och göra en\r\ningående belysning av konsekvenserna, för- och\r\nnackdelar, och lista dem innan EES-avtalet\r\nundertecknas.</pre><pre>Vi har här inte nämnt utbildningsfrågorna. De är\r\noerhört viktiga. Det har hittills varit Sveriges styrka\r\natt man har kunnat arbeta i nischer.\r\nNischmöjligheten kan försämras när vi plötsligt\r\nhamnar i en stor ostyrd marknad där vi inte kan ta\r\negna initiativ.</pre><pre>Överläggningen var härmed avslutad.</pre><pre>24 § Svar på fråga  1990/91:640 om tullen på\r\nmiljövänliga sjukvårdsprodukter</pre><pre>Anf. 151 Statsrådet ANITA GRADIN (s):</pre><pre>Herr talman! Karin Falkmer har frågat mig om jag\r\när beredd att medverka till att skillnaderna i\r\ntullnivån undanröjs så att import av miljövänliga\r\nåteranvändbara varor åsätts samma tullnivå som\r\nmotsvarande varor för engångsbruk.</pre><pre>Generellt görs naturligtvis ingen skillnad i tulltaxan\r\nberoende på om en vara är avsedd för engångsbruk\r\neller för återanvändning.</pre><pre>I det exempel som är utgångspunkt för Karin\r\nFalkmers fråga -- nämligen blöjor och liknande\r\nprodukter -- har de dock kommit att åsättas olika\r\ntullnivåer. Detta hänger samman med att\r\nengångsblöjorna görs av cellulosa, medan de som\r\nkan tvättas och återanvändas är av textil.</pre><pre>När Sverige år 1958 övergick från vikttullar till\r\nvärdetullar gjordes en bedömning av olika\r\nbranschers skyddsbehov. Pappersindustrin\r\nbedömdes inte ha behov av lika stort tullskydd som\r\ntextilindustrin, och gavs därför ett lägre tullskydd.</pre><pre>Sannolikt tänkte man därvid inte på den effekt som\r\nKarin Falkmer uppmärksammat i sin fråga. Det var\r\nju vid en tid då färre småbarnsföräldrar än i dag\r\nhade tillgång till tvättmaskin. Behovet av\r\nåteranvändning för miljöns skull hade ännu inte\r\nuppmärksammats så som nu, bl.a. därför att det\r\nknappast fanns engångsartiklar att tillgå.</pre><pre>Det är glädjande att miljömedvetandet i dag är\r\nstörre och att det åter finns föräldrar som kan tänka\r\nsig att använda blöjor som måste tvättas. Jag är\r\nberedd att dra mitt strå till stacken genom att låta\r\nkommerskollegium utreda om tullnivån för\r\nexempelvis textilblöjor kan sänkas så, att de i vart\r\nfall inte missgynnas jämfört med engångsartiklar.</pre><pre>Anf. 152 KARIN FALKMER (m):</pre><pre>Herr talman! Jag tackar utrikeshandelsministern\r\nför svaret. Svaret gör mig både nöjd och glad.</pre><pre>De produkter som min fråga handlar om inkräktar\r\ninte på svensk tekoindustris domäner. Det rör sig\r\nom återanvändbara blöjor, haklappar och\r\nhygienunderlägg som kan ersätta liknande\r\nprodukter avsedda för engångsbruk, vilka i första\r\nhand är gjorda av cellulosa och plast.</pre><pre>Det handlar i stället om att vi kan göra miljövinster\r\noch att sopbergets tillväxt kan bromsas. Det är en\r\nfråga om bättre resurshushållning. I Sverige\r\nanvänds t.ex. 90 miljoner engångshaklappar på ett\r\når. Det blir ett avsevärt tillskott till sopberget.\r\nÅteranvändbara haklappar skulle kunna spara\r\nsåväl miljö som pengar. Återanvändbara blöjor har\r\nen växande marknad i USA. Där utgör\r\nengångsblöjorna 3 % av sopberget. Hur många\r\nprocent blöjorna utgör i Sverige vet jag inte, men\r\nsäkert är det åtskilliga procent. För ett barn som\r\nanvänder blöjor i två och ett halvt år beräknas\r\nblöjkostnaden uppgå till 20 000 kr., medan\r\nkostnaden för återanvändbara blöjor -- då räknar\r\nman även in kostnader för tvättmedel och\r\navskrivning på tvättmaskinen -- beräknas uppgå till\r\nca 6 000 kr. Vi politiker skall inte avgöra vilket\r\nalternativ föräldrarna skall välja. Däremot bör vi se\r\ntill ta bort de omotiverade skillnaderna i\r\nimportkostnader mellan engångs- och\r\nåteranvändbara produkter som har samma\r\nanvändningsområde.</pre><pre>Jag är glad att utrikeshandelsministern är inne på\r\nsamma tanke. Som en påminnelse om löftet vill jag\r\növerlämna dessa produkter.</pre><pre>Överläggningen var härmed avslutad.</pre><pre>25 § Svar på fråga  1990/91:544 om ridskolan i\r\nStrömsholm</pre><pre>Anf. 153 Utbildningsminister BENGT\r\nGÖRANSSON (s):</pre><pre>Herr talman! Hugo Bergdahl har frågat\r\narbetsmarknadsministern om regeringen avser att\r\nvidtaga några åtgärder i syfte att trygga en framtid\r\nför ridskolan i Strömsholm.</pre><pre>Arbetet inom regeringen är så fördelat att det är\r\nstatsrådet Göran Persson som skall svara på frågan.\r\nI dag har jag med kammarkansliets medgivande fått\r\ntillfället och nöjet att föreställa Göran Persson.</pre><pre>Regeringen har uppdragit åt lantbruksstyrelsen att\r\ni samarbete med Sveriges lantbruksuniversitet och\r\nskolöverstyrelsen utvärdera vissa frågor rörande\r\nhästavel och utbildning inom hästsektorn.</pre><pre>Lantbruksstyrelsen har redovisat sina synpunkter\r\noch förslag till regeringen den 12 april 1991 i den\r\ns.k. hästutredningen (lantbruksstyrelsens rapport\r\n1991:4).</pre><pre>Lantbruksstyrelsen föreslår i sin rapport att ett\r\nflertal utbildningar inom olika områden för\r\nhästhållningen skall flyttas och koncentreras främst\r\ntill Flyinge i Skåne, Hästsportens folkhögskola,\r\nsom också den är förlagd till Strömsholm, berörs\r\nbl.a. av förslagen.</pre><pre>Hästsportens folkhögskola blev år 1987 berättigad\r\ntill statsbidrag.</pre><pre>Lantbruksstyrelsen förutsätter i rapporten att det\r\nstatsbidrag som nu utgår till Hästsportens\r\nfolkhögskola liksom de utbildningar som finns där\r\nskall föras över till Flyinge.</pre><pre>Regeringen lade i februari i år fram en proposition\r\nom folkbildning till riksdagen. Propositionen\r\nbereds för närvarande i utbildningsutskottet.\r\nFörslagen i denna proposition innebär en markant\r\nförändrad ansvarsfördelning mellan staten och\r\nfolkbildningen. Den nuvarande detaljregleringen\r\nför att erhålla statsbidrag till studieförbundens och\r\nfolkhögskolornas verksamhet föreslås upphöra den\r\nsista juni i år. Inom de gränser som riksdag och\r\nregering lägger fast, föreslås folkbildningen själv\r\nbesluta om såväl fördelning av statsbidrag, som om\r\ninrättande av nya statsbidragsberättigade\r\nfolkhögskolor eller om avveckling.</pre><pre>Uppgiften att fördela statsbidraget föreslås\r\nfullgöras av ett folkbildningsråd som nyligen har\r\nbildats av Folkbildningsförbundet,\r\nRörelsefolkhögskolornas intresseorganisation och\r\nLandstingsförbundet.</pre><pre>Det är således en fråga för folkhögskolans\r\nhuvudman och för Folkbildningsrådet att ta\r\nställning till Hästsportens folkhögskolas framtid.</pre><pre>Anf. 154 HUGO BERGDAHL (fp):</pre><pre>Herr talman! Jag vill först tacka\r\nutbildningsministern för svaret på min fråga. Jag\r\nförsöker göra en välvillig tolkning av vad svaret\r\ninnebär, men det är ändock bara att konstatera att\r\ndet här utgör ett förödande slag för anrika\r\nStrömsholm i Hallstahammars kommun i\r\nVästmanland.</pre><pre>Det finns två anledningar att känna den djupaste\r\noro när det gäller framtiden för Strömsholm.\r\nRidskolans specialutbildning kommer nu tydligen\r\natt utlokaliseras ifrån Strömsholm och hamna i\r\nFlyinge i Skåne. Jag vill först konstatera att häst-\r\noch ryttarutbildningen i Strömsholm har en över\r\n400-årig tradition. På området har tidigare bedrivits\r\nmilitär utbildning, och under en lång följd av år har\r\ncivil utbildning bedrivits, som i stort sett helt har\r\növertagit den militära delen.</pre><pre>Strömsholm ligger som bekant i Mälardalen. Det är\r\nen kulturbygd. Ridskolan är en institution, och det\r\när en tradition att den hör samman med den här\r\nbygden. En utlokalisering av verksamheten ifrån\r\nStrömsholm skulle leda till en direkt utarmning av\r\nen levande miljö.</pre><pre>Man kan också konstatera att Hallstahammar har\r\ndrabbats mycket hårt ur sysselsättningssynpunkt\r\nunder den senaste tiden. Ca 600 arbetstillfällen går\r\nförlorade i och med att Bulten läggs ned. I en liten\r\nkommun är sådana siffror förödande. I det här läget\r\när det för bygdens folk helt oförklarligt att\r\nregeringen nu går in för att även lägga ned\r\nverksamheten på Strömsholm. Det betyder givetvis\r\nen hel del, inte bara kulturellt utan icke minst från\r\nsysselsättningssynpunkt.</pre><pre>Avslutningsvis vill jag fråga utbildningsministern\r\nvilka de verkliga skälen egentligen är till att man vill\r\ngöra den här ommöbleringen.</pre><pre>Anf. 155 Utbildningsminister BENGT\r\nGÖRANSSON (s):</pre><pre>Herr talman! Jag har i svaret redovisat bakgrunden\r\ntill den utredning som är gjord. När det gäller\r\nridskolan och folkhögskoleverksamheten har jag\r\nockså sagt, att om riksdagen biträder\r\nskolministerns förslag i proposition om\r\nfolkbildningen, är det folkbildningens\r\norganisationer och huvudmännen för\r\nfolkhögskolorna som själva skall ta ställning till sin\r\nverksamhet. Bakom detta förslag ligger en djup\r\nrespekt för självständiga organisationers rätt att\r\nfatta egna beslut om sin verksamhet. Det tycker jag\r\nfinns all anledning att stå fast vid och uttala respekt\r\nför.</pre><pre>Anf. 156 HUGO BERGDAHL (fp):</pre><pre>Herr talman! Jag tycker inte att det är rent spel och\r\nrenhårigt att skylla på att folkbildningsrådet i detta\r\nfall skall ta ställning till hur det kommer att bli med\r\nHästsportens folkhögskola. Det måste fram ett\r\nregeringsförslag. Frågan måste behandlas i\r\nriksdagen. Jag tror inte att man avviker från\r\nverkligheten om man säger att det här är en fråga\r\nför oss politiker. Jag beklagar djupt att man från en\r\ngammal kulturbygd på detta sätt driver bort en\r\nverksamhet som man är van vid sedan\r\nårhundraden. Strömsholm är väl etablerat. Varför\r\nskall man bryta loss verksamheten från en invand\r\noch väl fungerande miljö? Strömsholm har också\r\nett central läge i Mellansverige. Ett stort antal\r\nsökande har anmält sig. Endast en mindre del har\r\nkunnat tas emot med den organisation som finns i\r\ndag. Det är beklagligt om det här blir en verklighet,\r\nsåsom det föreslås.</pre><pre>Överläggningen var härmed avslutad.</pre><pre>26 § Svar på fråga  1990/91:625 om\r\nSkandinaviska konstnärskollegiet i Rom</pre><pre>Anf. 157 Utbildningsminister BENGT\r\nGÖRANSSON (s):</pre><pre>Herr talman! Margareta Fogelberg har frågat mig\r\nhur den svenska regeringen ställer sig till förslaget\r\natt Skandinaviska konstnärskollegiet i Rom, vars\r\nverksamhet finansieras av Nordiska ministerrådet,\r\ninte längre skall få något stöd efter det att den\r\nnuvarande anslagsperioden har löpt ut.</pre><pre>Med denna sak förhåller det sig precis så som\r\nMargareta Fogelberg säger. I förslaget till budget\r\nför nästa år har det särskilda bidraget till\r\nSkandinaviska konstnärskollegiet föreslagits\r\nupphöra.</pre><pre>Poängen är emellertid att detta förslag ännu inte är\r\nfärdigbehandlat på politisk nivå. Från svensk sida\r\nkommer jag att verka för en så positiv behandling\r\nsom möjligt av bidraget till de skandinaviska\r\nkonstnärerna i Rom.</pre><pre>Anf. 158 MARGARETA FOGELBERG\r\n(fp):</pre><pre>Herr talman! Jag ber att få tacka kulturministern\r\nför det positiva svaret. I dessa dagar diskuteras\r\nSveriges närmande till EG mycket ofta. Men det är\r\ninte precis kulturfrågorna som har dominerat\r\ndiskussionerna. För oss som tycker att\r\nkulturfrågorna inte får komma bort i det här\r\nsammanhanget var det litet oroande när man fick\r\nveta att Nordiska ministerrådet inte hade föreslagit\r\nnågra nya medel till konstnärskollegiet.</pre><pre>Den här institutionen är visserligen inte lika\r\ngammal som Rom, men den har fyllt en funktion\r\noch kommer att fylla en viktig funktion även i\r\nframtiden som kulturförmedlare, åtminstone\r\nmellan Norden och Italien. Jag kan bara hoppas att\r\növriga nordiska kulturministrar har precis samma\r\nambition som Bengt Göransson.</pre><pre>Överläggningen var härmed avslutad.</pre><pre>27 § Svar på fråga  1990/91:627 om\r\nsvårigheterna för utländska akademiker att få\r\narbete i Sverige</pre><pre>Anf. 159 Utbildningsminister BENGT\r\nGÖRANSSON (s):</pre><pre>Herr talman! Ingela Mårtensson har frågat mig vad\r\njag avser att göra för att den resurs som utländska\r\nakademiker i Sverige utgör tas till vara.</pre><pre>Jag har med intresse tagit del av den ganska\r\nomfattande debatt som förekommit om utländska\r\nakademiker i Sverige. I den debatten har gjorts\r\ngällande att vi har en stor och dåligt utnyttjad\r\ntillgång i vårt land: de akademiker med utländsk\r\nutbildning som inte erhåller tillräckligt\r\nkvalificerade anställningar. Jag betvivlar inte att så\r\när fallet, exemplen är överväldigande många.</pre><pre>Orsakerna till dessa förhållanden kan vara flera.\r\nDet kan saknas möjligheter att få sin utbildning\r\nbedömd. Vi kanske ställer för höga krav när vi\r\njämför utländska examina med svenska, och det\r\nkan också vara så att arbetsgivarna i vårt land\r\nmedvetet eller omedvetet undviker att anställa\r\npersoner med en utländsk utbildning.</pre><pre>Det är möjligt att vi kan förbättra\r\nekvivaleringsmöjligheterna, och vi kanske också\r\nkan ställa mera realistiska krav på utländska\r\nexamina, men jag är övertygad om att det är den\r\nsistnämnda orsaken som är den viktigaste.</pre><pre>Att komma till rätta med den är inte lätt. Det finns\r\nbara begränsade möjligheter att vidta åtgärder\r\ninom utbildningsområdet. Avgörande är att vi alla\r\nhjälps åt att bilda opinion och att både offentliga\r\noch privata arbetsgivare tar sitt ansvar och är öppna\r\nför att anställa personer med utländska examina.</pre><pre></pre><pre>Anf. 160 INGELA MÅRTENSSON (fp):</pre><pre>Herr talman! Jag tackar utbildningsministern för\r\nsvaret, och jag tolkar det så att också\r\nutbildningsministern anser att utlänningar som är\r\nbosatta i Sverige och som har akademiska examina\r\när en resurs som i många fall utnyttjas dåligt samt\r\natt vi måste göra något åt detta.</pre><pre>Jag har själv kommit i kontakt med en person som\r\när uppvuxen både i Canada och i Tyskland och som\r\nhar en lärarutbildning på universitetsnivå i Canada\r\nomfattande fem och ett halvt år och även praktisk\r\nerfarenhet av sitt yrke. Han kom till Sverige 1982\r\noch har jobbat som lärare på privatskolor, i\r\nstudiecirklar osv.</pre><pre>År 1988 begärde han att få en värdering av sin\r\nexamen för att få kompetens att bli lärare vid\r\nsvenska skolor. Det tog först och främst två år innan\r\ndenna värdering kom till stånd. När han fick\r\nresultatet av värderingen sades det att han måste\r\nkomplettera sin utbildning och gå ytterligare ett\r\neller ett och ett halvt år för att få en praktisk-\r\npedagogisk utbildning och även en\r\nämnesutbildning.</pre><pre>Här krävs det alltså att en person som har både\r\ntyska och engelska nästan som modersmål och som\r\nhar en lång utbildning på akademisk nivå i Canada\r\nskall genomgå ytterligare utbildning när han\r\nkommer till Sverige. I den situation som han\r\nbefinner sig i, med familj osv., är det mycket svårt\r\nför honom att åta sig detta. Det är ju i sista hand en\r\nekonomisk fråga.</pre><pre>Detta gör att vi går miste om denna person som\r\nlärare för svenska ungdomar. Jag tycker att detta\r\nverkligen är en misshushållning med resurser inom\r\nvårt land och att vi borde göra någonting åt detta.\r\nDels bör värderingarna göras snabbare, dels bör\r\nutbildningarna ges en annan värdering.</pre><pre>Överläggningen var härmed avslutad.</pre><pre>28 § Svar på fråga  1990/91:635 om\r\nteatergruppen Dalvadis</pre><pre>Anf. 161 Utbildningsminister BENGT\r\nGÖRANSSON (s):</pre><pre>Herr talman! Berith Eriksson har frågat mig vilka\r\nåtgärder regeringen tänker vidta för att\r\nteatergruppen Dalvadis fortsatta existens och\r\nverksamhet skall tryggas.</pre><pre>Vid ett möte i Kiruna i januari 1990 diskuterades\r\nDalvadis framtida verksamhet. Vid mötet deltog\r\nrepresentanter för Dalvadis, statens kulturråd,\r\nNorrbottens läns landstingskommun, Kiruna\r\nkommun och samiska organisationer. Mötet\r\nbeslutade tillsätta en utredning med uppdrag att\r\nutröna och redovisa förutsättningarna att med\r\nutgångspunkt från Dalvadis skapa en fast samisk\r\nteater. Utredningen har av Kiruna kommun\r\növerlämnats till utbildningsdepartementet.\r\nUtredningen remitterades den 29 november 1990\r\ntill statens kulturråd, Samernas nationalråd,\r\nJämtlands läns landstingskommun, Västerbottens\r\nläns landstingskommun, Norrbottens läns\r\nlandstingskommun, Kiruna kommun och Dalvadis\r\nteater. Remisstiden gick ut den 1 april 1991.</pre><pre>Utredningsförslaget och remissvaren bereds för\r\nnärvarande i utbildningsdepartementet. Det är\r\nännu för tidigt att redovisa några\r\nställningstaganden i denna fråga.</pre><pre>Anf. 162 BERITH ERIKSSON (v):</pre><pre>Herr talman! Jag tackar för det svar som\r\nutbildningsministern gav på min fråga. I svaret\r\nredovisades planer och förhoppningar om att\r\nDalvadis 1992--1993 skall kunna bli en fast teater.\r\nMen det som det nu gäller är det akuta problemet\r\natt teatern riskerar att behöva lägga ned\r\nverksamheten på grund av akut ekonomiskt\r\nproblem. Gruppen är alltså konkurshotad. Det\r\nvore synd om den här teatergruppen, som har\r\nfunnits i 20 år, skulle vara tvungen att lägga ner\r\nverksamheten innan ställning tagits till det långa\r\nutredningsarbete som utbildningsministern här\r\nredogjorde för.</pre><pre>Min fråga avsåg det akuta behovet av ett\r\nförlustbidrag för att möjliggöra en fortsättning av\r\nden turné som gruppen nu gör ute i landet. Jag\r\nundrar om utbildningsministern har diskuterat den\r\nfrågan.</pre><pre>Anf. 163 Utbildningsminister BENGT\r\nGÖRANSSON (s):</pre><pre>Herr talman! Den typ av anslag som kan ges till en\r\nteatergrupp eller annan konstnärlig ensemble som\r\nnågon form av katastrofhjälp är sådana medel vars\r\ndisposition kulturrådet tar beslut om. Jag\r\nförutsätter att kulturrådet har fått framställningar\r\nom hjälp av den arten att staten kan ingripa.</pre><pre>När det sedan gäller Dalvadis framtid är den\r\nutredning som har gjorts mycket intressant. Den är\r\nemellertid inte alldeles okomplicerad, vilket\r\nyttrandena över utredningen visar. Från Dalvadis\r\nsida pekar man på att man inte utan vidare kan\r\nfungera som den fasta teater som utredningen\r\nföreslår. Det är ett av skälen till att regeringens\r\nprövning av frågan måste få ta litet längre tid.</pre><pre>Anf. 164 BERITH ERIKSSON (v):</pre><pre>Herr talman! Även om Dalvadis skulle vara en fast\r\nteater, måste teatergruppen vara beredd att turnera\r\növer hela landet, trots att den har sin\r\nvinterboplats -- som ju Dalvadis betyder -- i Kiruna.</pre><pre>I frågan om ett förlustbidrag har gruppen vänt sig\r\ntill kulturrådet och fått nej på sin ansökan. Man har\r\nockså gjort förfrågningar hos LKAB om bidrag.\r\nLäget är mycket bekymmersamt, och det var\r\nanledningen till att jag ställde frågan till\r\nutbildningsministern.</pre><pre>Anf. 165 Utbildningsminister BENGT\r\nGÖRANSSON (s):</pre><pre>Herr talman! De medel som regeringen föreslår att\r\nriksdagen genom sitt beslut skall ställa till\r\nförfogande bl.a. för det som skulle kunna kallas\r\nkatastrofhjälp är de pengar som kulturrådet\r\ndisponerar. Det är alltså kulturrådet som har att\r\ngöra den prövningen, inte regeringen. Jag kan inte\r\ngöra annat än hänvisa till att regeringen har ställt\r\nmedel till kulturrådets förfogande. Kulturrådet har\r\nen självständig styrelse och en självständig\r\nhandläggning av de framställningar som kommer\r\nin.</pre><pre>Anf. 166 BERITH ERIKSSON (v):</pre><pre>Herr talman! Då får jag hoppas att kulturrådet tar\r\nsitt förnuft till fånga. Kanske kan denna debatt på\r\nnågot sätt bidra till det.</pre><pre>Överläggningen var härmed avslutad.</pre><pre>29 § Svar på fråga  1990/91:616 om åtgärder för\r\natt bevara kulturlandskapet</pre><pre>Anf. 167 Miljöminister BIRGITTA DAHL\r\n(s):</pre><pre>Herr talman! Karin Starrin har frågat mig vilka\r\nåtgärder regeringen är beredd att vidta för att\r\nkulturlandskapet inte skall planteras igen med\r\nbarrträd.</pre><pre>Den livsmedelspolitiska reformen innehåller flera\r\nåtgärder till skydd för de natur- och kulturvärden\r\nsom är knutna till odlingslandskapet.</pre><pre>Först och främst har ett stöd för landskapsvård\r\ninrättats, genom förslag från riksdagen sammanlagt\r\n550 milj.kr. för detta ändamål under treårsperioden\r\n1990/91--1992/93. Dessa medel används för att med\r\ncivilrättsliga avtal mellan staten och brukaren\r\nstödja fortsatt hävd av områden i odlingslandskapet\r\nsom hyser nationella natur- och kulturvärden.</pre><pre>Vidare utgår anläggningsstöd till jordbrukare för\r\nvåtmarksanläggning, energiskogs- och\r\nlövskogsplantering på nedlagd jordbruksmark,\r\nsammanlagt 400 milj.kr. under en femårsperiod.\r\nRegeringen har föreslagit en höjning till 500\r\nmilj.kr. Därutöver finns även det sedan tidigare\r\ninrättade NOLA-stödet om 40 milj.kr. per år,\r\nuppbyggt enligt samma modell som\r\nlandskapsvårdsstödet, men främst inriktat på\r\nområden av värde för naturvården.</pre><pre>Omställningen av bruket av odlingsmarken skall\r\nföljas mycket noga av berörda myndigheter. Från\r\nden 1 juli år 1990 är varje jordbrukare skyldig att\r\nanmäla mark som planeras tas ur\r\njordbruksproduktion till länsstyrelsen. Denna\r\nanmälan ger myndigheterna möjlighet att sätta in\r\nolika stödformer för att upprätthålla hävd av\r\nvärdefulla områden.</pre><pre>Regeringen har till sist uppdragit åt de tre centrala\r\nmyndigheterna på området, naturvårdsverket,\r\nlantbruksverket och riksantikvarieämbetet, att\r\nfortlöpande följa miljöeffekterna av reformen.\r\nDärvid skall speciell tonvikt läggas vid\r\nförändringarna av landskapet.</pre><pre>Anf. 168 KARIN STARRIN (c):</pre><pre>Herr talman! Jag ber att få tacka miljöministern för\r\nsvaret på min fråga. Jag blev både glad och ledsen\r\nnär jag läste Birgitta Dahls synpunkter i en artikel i\r\nen tidning förra veckan angående skogsplantering.\r\nMiljöministern säger där att omställningen av det\r\nsvenska jordbruket inte får innebära att stora\r\nområden kommer att planteras igen med skog. En\r\nensidig satsning på granplanteringar hotar det\r\nkulturlandskap som det tagit många generationer\r\natt skapa.</pre><pre>Jag är glad att miljöministern har dessa\r\nvärderingar, men samtidigt mycket ledsen för att\r\nmiljöministern inte i tid påverkade det\r\nlivsmedelspolitiska beslutet, dvs. medan\r\ndiskussionen om detta pågick för fullt. Jag kan\r\nerinra om att förslaget i propositionen t.o.m.\r\ninnebar att man skulle ge anläggningsstöd för\r\ngranplantering. Vi kunde stävja det dumma\r\nförslaget tack vare att vi i centern lyckades få\r\nmajoritet för att anläggningsstöd inte skulle utgå.</pre><pre>När jag nu ser att miljöministern inskränker sig till\r\natt redovisa vilket anslag som man speciellt har\r\ninrättat för åtgärder till värnande av speciella natur-\r\noch kulturvärden blir min följdfråga: Nöjer sig\r\nmiljöministern med det förslag som nu föreligger?\r\nÄr miljöministern inte beredd att mer direkt styra\r\nutvecklingen, så att vi inte får den konsekvens som\r\nfler och fler börjar inse att man definitivt inte vill\r\nha, dvs. ett igenplanterat landskap.</pre><pre>Anf. 169 Miljöminister BIRGITTA DAHL\r\n(s):</pre><pre>Herr talman! Karin Starrin ger en alldeles för\r\npessimistisk bild av situationen. Jag har rest mycket\r\ni landet under det senaste året, och jag har fått\r\nmycket tydliga signaler på att med en passiv\r\nhantering av de mycket betydande resurser, både\r\nekonomiska och andra, som samhället nu ställer till\r\nförfogande kan följderna bli negativa. Men de\r\nkommuner, länsstyrelser och lantbruksnämnder\r\nsom aktivt använder de ekonomiska styrmedel och\r\nden skärpta lagstiftning som vi nu har kan göra\r\nnågot mycket bra. Jag brukar säga att vi har en\r\nrisksituation, men också världens chans att göra\r\nnågonting bra för kultur- och naturminnesvården.\r\nJag predikar ständigt att detta är syftet med det\r\nuppdrag som nu har givits de myndigheter som skall\r\nhjälpa till med uppföljningen.</pre><pre>Jag kommer också på olika sätt att aktivt påverka\r\nlänsstyrelserna i samband med den förestående\r\nlänsstyrelsereformen att utnyttja detta tillfälle att\r\nstärka arbetet på det här området. Så sent som för\r\nen vecka sedan träffade jag representanter för\r\nsamtliga länsstyrelser i landet och talade särskilt om\r\ndenna fråga.</pre><pre>Jag vill än en gång framhålla att vi verkligen har en\r\nmöjlighet att uträtta någonting positivt, om vi\r\naktivt utnyttjar de instrument som samhället ställer\r\ntill förfogande.</pre><pre>Anf. 170 KARIN STARRIN (c):</pre><pre>Herr talman! Jag vill definitivt inte se pessimistiskt\r\npå denna utveckling. Jag kan bara vittna utifrån det\r\nintryck som jag har och i likhet med vad Birgitta\r\nDahl gav uttryck för i sin artikel att det är stora\r\nrisker förenade med att vi nu får alldeles för stora\r\narealer igenplanterade med skog. Vad gör vi för att\r\nförhindra detta? Det är min huvudfråga.</pre><pre>I dag är debatten om en sänkning av gränsskyddet\r\nhelt aktuell. Jag måste direkt koppla också den\r\nfrågan till det här. Inser inte Birgitta Dahl att sänkt\r\ngränsskydd i detta läge kan innebära ytterligare\r\nskogsplantering av åkermark?</pre><pre>Refererande till att Birgitta Dahl är ute och reser\r\nmycket kan jag också hälsa från de\r\nlantbrukarkvinnor som står här utanför och\r\ndemonstrerar och som har fått löfte från Birgitta\r\nDahl om att gränsskyddet inte skall sänkas. Vad blir\r\nkommentaren till det?</pre><pre>Överläggningen var härmed avslutad.</pre><pre>30 § Svar på fråga  1990/91:649 om information\r\nom slutförvar av kärnkraftsavfall</pre><pre>Anf. 171 Miljöminister BIRGITTA DAHL\r\n(s):</pre><pre>Herr talman! Marianne Samuelsson har frågat mig\r\nvad jag avser att göra för att en kritisk vetenskaplig\r\npenetrering av frågan om kärnavfall skall ges\r\nlikartade möjligheter till forskning och\r\ninformation.</pre><pre>Inledningsvis vill jag erinra om att Svensk\r\nKärnbränslehantering AB (SKB) inte är ett statligt\r\nverk utan ett av kärnkraftsföretagen gemensamt\r\nägt företag. SKBs uppgift är att för dessa företags\r\nräkning svara för att kärnavfall och använt\r\nkärnbränsle hanteras och slutförvaras på ett säkert\r\nsätt. SKB svarar också för den information till\r\nallmänheten om kärnavfall och använt kärnbränsle,\r\nsom kärnkraftsföretagen anser vara angelägen.</pre><pre>Samhällets kontroll över att SKB sköter sina\r\nåligganden i enlighet med de krav som lagen\r\n(1984:3) om kärnteknisk verksamhet\r\n(kärntekniklagen) ställer utövas av statens\r\nkärnbränslenämnd. Nämnden skall också verka för\r\natt allmänheten ges information om arbetet vad\r\ngäller använt kärnbränsle. I kärnbränslenämndens\r\nuppgifter ingår vidare att granska och utvärdera ett\r\nav kärnkraftsföretagen vart tredje år upprättat\r\nforskningsprogram. Forskningsprogrammet\r\növerlämnas tillsammans med nämndens yttrande\r\ntill regeringen för beslut. Till nämnden finns även\r\nknutet ett särskilt vetenskapligt råd i vars uppgifter\r\ningår att redovisa sin självständiga bedömning av\r\nbl.a. den verksamhet som SKB bedriver.</pre><pre>Enligt vad jag har erfarit avser\r\nkärnbränslenämnden att under hösten begära en\r\nredovisning av SKB om dess\r\ninformationsverksamhet under år 1990.</pre><pre>Får jag slutligen understryka att jag tycker att det\r\när angeläget att allmänheten ges information om\r\nkärnbränslehanteringen i Sverige och att det förs en\r\nöppen och kritisk diskussion i ämnet.</pre><pre>Anf. 172 MARIANNE SAMUELSSON\r\n(mp):</pre><pre>Herr talman! Först vill jag tacka för svaret. Det var\r\nbra att det blev klart framhållet att SKB inte är ett\r\nstatligt verk eller företag. Man får nämligen litet av\r\nden känslan när SKB informerar. Det framgår inte\r\nalls speciellt tydligt att SKB inte är klart kopplat till\r\nstaten. Det är en av de punkter som jag tycker att\r\nman kan rikta stark kritik mot. Jag undrar just om\r\nskolorna får klart framhållet för sig att SKB är ett\r\nföretag som kommer och informerar, och inte ett\r\nstatligt verk. Den biten är viktig att få fram.</pre><pre>SKN har uttryckt kritik både vad gäller\r\nplatsvalsmetoder och slutförvaringsmetod. Men\r\nsom jag har uppfattat det har inte några som helst\r\nresurser tillskjutits för att den kritiken skall kunna\r\nföras fram eller för att man skall kunna studera\r\nalternativ. Jag är besviken över att svaret utmynnar\r\ni att det är viktigt med information utan att det sägs\r\nett ord om att det är viktigt att även den kritiska\r\nsidan ges resurser att informera. Det finns grupper\r\noch även forskare som är kritiska mot den\r\nförvaringsmetod som SKB har valt. Dessa ges inte\r\nmöjligheter att jobba vidare med denna fråga. Jag\r\nskulle vilja ha detta utvecklat litet mera. Vilka\r\nmöjligheter kommer att ges för information på det\r\nområdet?</pre><pre>Anf. 173 Miljöminister BIRGITTA DAHL\r\n(s):</pre><pre>Herr talman! För det första vill jag stryka under att\r\nSKB är ett partsorgan och att dess\r\ninformationsverksamhet i hög grad också präglas\r\nav detta. Det är icke objektiv information.</pre><pre>För det andra vill jag säga att vi har tillskjutit\r\nresurser bl.a. genom inrättandet av det särskilda\r\nvetenskapliga råd som finns knutet till\r\nkärnbränslenämnden.</pre><pre>För det tredje har regeringen, när vi senast tog\r\nställning till treårsprogrammet, särskilt krävt att\r\nSKB skall redovisa alternativa metoder och inte\r\nbinda sig för enbart en.</pre><pre>Regeringen har också tagit avstånd från sådana\r\nförslag som SKB studerade som handlade om t.ex.\r\ndjupa borrhål och långa deponeringstunnlar under\r\nÖstersjöns botten. Vi har också särskilt föreskrivit\r\natt SKB måste redovisa mera öppet sitt arbete bl.a.\r\nnär det gäller studier för val av slutlig plats för\r\nslutförvaret.</pre><pre>Jag vill till slut hänvisa till den särskilda studie som\r\nkärnbränslenämnden avser att göra om SKBs\r\ninformationsverksamhet. Jag vill gärna avvakta\r\nkärnbränslenämndens redovisning innan jag tar\r\nställning för regeringens räkning. Jag anser dock att\r\ndenna redovisning är mycket viktig.</pre><pre></pre><pre>Anf. 174 MARIANNE SAMUELSSON\r\n(mp):</pre><pre>Herr talman! Jag skulle också vara glad om jag fick\r\nen sådan redovisning. Sist vi hade en debatt om\r\nslutförvaring fick jag höra av ministern att jag var\r\nkonspiratorisk, när jag började ana att platsvalet\r\nkunde tänkas bli i mina hemtrakter. Det är kanske\r\ninte så konstigt att man blir konspiratorisk och\r\nifrågasättande, eftersom SKB väljer att informera\r\nAlingsås, Vårgårda och Herrljunga kommuner,\r\nsom är berörda. Dessutom ges SKB tillfälle att\r\ninformera i skolorna utan att det finns någon som\r\nhelst kritisk analys av den information SKB ger. Jag\r\nblir mycket upprörd som förälder när mina barn\r\nkommer hem och talar om att de har fått\r\ninformation och säger att nu vet de minsann hur\r\ndetta skall hanteras -- det blir så bra, och det är\r\ningenting att bekymra sig om över huvud taget.</pre><pre>Anf. 175 Miljöminister BIRGITTA DAHL\r\n(s):</pre><pre>Herr talman! Jag är också förälder. Min yngste son\r\ngår nu näst sista året i skolan. Jag skulle agera så att\r\njag i så fall krävde alternativ information. Jag har\r\nfaktiskt den uppfattningen att den information\r\nSKB ger är alltför ensidig. Regeringen har också\r\nunderstrukit det i sitt ställningstagande. Vi säger\r\ndär följande: ''Regeringen delar\r\nkärnbränslenämndens uppfattning att en god\r\noffentlig insyn är önskvärd i den urvalsprocess som\r\nleder fram till valet av platser lämpliga för\r\nslutförvar. SKB bör därför i nästa FoU-program\r\nsom skall inlämnas enligt kärntekniklagen\r\ninformera om det underlag som SKB tagit fram för\r\nvalet av platser lämpliga för slutförvar. SKB bör\r\näven under arbetets gång lämna information till\r\nkärnbränslenämnden, plan- och bostadsverket,\r\nberörda länsstyrelser och kommuner om arbetet\r\nmed urval av platser lämpliga för slutförvar.''</pre><pre>Anf. 176 MARIANNE SAMUELSSON\r\n(mp):</pre><pre>Herr talman! Jag skulle naturligtvis som förälder\r\nkräva detta. Men jag kräver också, som invånare i\r\ndet här landet att få en saklig information i dessa\r\nfrågor, att det ges information i skolorna som är\r\nobjektiv och att man inte i efterhand får reda på att\r\nett företag har varit där och gett en mycket ensidig\r\ninformation utan att det funnits möjligheter till\r\nmotinformation från t.ex. ett statligt verk.</pre><pre>Denna verksamhet betalas av mig som konsument.\r\nMen den statliga delen betalas ju också av mig\r\nsåsom invånare i landet. Jag tycker att det borde\r\nfinnas möjlighet till samordnad information.</pre><pre>Överläggningen var härmed avslutad.</pre><pre>31 § Svar på fråga  1990/91:559 om påföljden vid\r\ngrovt rattfylleri, m.m.</pre><pre>Anf. 177 Kommunikationsminister GEORG\r\nANDERSSON (s):</pre><pre>Herr talman! Ingbritt Irhammar har frågat\r\njustitieministern vilka åtgärder regeringen ämnar\r\nvidta för att öka trafiksäkerheten på vägarna.\r\nFrågan har överlämnats till mig.</pre><pre>Trots att antalet olyckor under 1990 minskade i\r\nförhållande till tidigare år behövs ytterligare\r\nkraftfulla åtgärder för att öka trafiksäkerheten. Det\r\när bl.a. mot den bakgrunden som regeringen\r\nuppdragit till generaldirektören Ingemar Mundebo\r\natt se över det offentliga trafiksäkerhetsarbetets\r\ninriktning och organisation. Mundebo skall lämna\r\nsina förslag till regeringen den 1 oktober i år.</pre><pre>Som ett led i ett förbättrat trafiksäkerhetsarbete\r\nhar regeringen även låtit en parlamentarisk\r\nkommitté -- Körkort 2000 -- se över\r\nförarutbildningen och därmed sammanhängande\r\nfrågor som t.ex. återkallelse av körkort. Körkort\r\n2000 har nyligen avgett sitt betänkande. Det är nu\r\nute på remiss.</pre><pre>Ingbritt Irhammar tar också upp frågan om påföljd\r\nvid grovt rattfylleri.</pre><pre>Jag anser att det är utomordenligt angeläget att\r\nmänniskor avstår från att köra bil eller andra\r\nfordon efter alkoholförtäring. Alkohol och trafik\r\nhör inte ihop.</pre><pre>Riksdagen fattade i fjol beslut med anledning av\r\nregeringens proposition om\r\ntrafiknykterhetsbrotten. Det är dock ännu för tidigt\r\natt slutgiltigt bedöma effekterna av den praxis som\r\nutvecklats.</pre><pre>Anf. 178 INGBRITT IRHAMMAR (c):</pre><pre>Herr talman! Jag tackar för svaret. Jag vill börja\r\nmed att säga att vi är överens om att alkohol och\r\ntrafik inte hör ihop.</pre><pre>Kommunikationsministern sade att det är för tidigt\r\natt bedöma effekten av den senaste rattfyllerilagen.\r\nDet kan jag inte hålla med\r\nkommunikationsministern om. Jag tycker tvärtom\r\natt de effekter som vi har sett av lagen är så\r\nallvarliga att det brådskar med en utvärdering.</pre><pre>Man vet att ca 8 000 personer kör bil rattfulla varje\r\ndag. Minst 200 personer dör i trafiken varje år till\r\nföljd av att de har blivit påkörda av någon rattfull\r\nperson. Det är alltså fler än antalet mord i Sverige.</pre><pre>Den nya lagen har lett fram till att antalet\r\nfängelsedömda har minskat. På så vis kan man inte\r\nkomma åt alkoholisterna med den nya\r\nrattfyllerilagen.</pre><pre>Tidigare dömdes tre av fyra till fängelse för grovt\r\nrattfylleri. Numera skall den berusade förare också\r\nha visat uppenbar likgiltighet för andra trafikanters\r\nsäkerhet. Antalet fängelsedomar i samband med\r\ngrovt rattfylleri har därmed nästan halverats,\r\nåtminstone i Malmöhus län, där jag har statistik\r\nifrån. Detta betyder att den dömde släpps ut på\r\nvägarna igen utan att han har fått någon\r\nbehandling. Dessutom dömer tingsrätterna oerhört\r\nolika. Man kan därför inte påstå att det råder någon\r\nlikhet inför lagen.</pre><pre>Det är mot denna bakgrund jag återigen vill\r\nupprepa min fråga: Anser\r\nkommunikationsministern, efter de siffror som jag\r\nhär har redovisat, att det verkligen kan vänta med\r\nen utvärdering?</pre><pre>Anf. 179 Kommunikationsminister GEORG\r\nANDERSSON (s):</pre><pre>Herr talman! Jag uppfattade frågan som mera\r\ngenerell. Det är därför som den har överlämnats till\r\nmig. Jag har svarat på vad vi är beredda att vidta\r\nför åtgärder för att öka trafiksäkerheten. Jag har då\r\npekat på ett par viktiga saker, dels översynen av\r\ntrafiksäkerhetsarbetets organisation och\r\ninriktning, dels körkortsutbildningen. Jag har även\r\nkort berört frågan om påföljd vid rattfylleri.</pre><pre>När det gäller påföjden vid rattfylleri är vi överens\r\nom det helt otillbörliga i att ge sig ut på vägarna som\r\nchaufför med alkohol i kroppen. Man kan sedan\r\ndiskutera orsakerna till att så pass många ändå gör\r\nsig skyldiga till rattfylleri. Jag är inte beredd att nu\r\nkonstatera att det skulle bero på den nya\r\nlagstiftningen. Promillehalten har ju sänkts, och\r\ndet är i och för sig en kraftig markering av att\r\nalkohol och trafik inte hör ihop. Det finns inte\r\nunderlag för att -- som Ingbritt Irhammar gör --\r\ngöra den självklara kopplingen att påföljden skulle\r\nvara en avgörande orsak till att det är så många med\r\nalkohol i kroppen ute på vägarna.</pre><pre>Den nya lagens praxis fastställs slutgiltigt av högsta\r\ndomstolen. Högsta domstolen har prövat fyra fall,\r\nvarav två personer har dömts till fängelse, en\r\nperson till skyddstillsyn och en person har fått\r\nvillkorlig dom.</pre><pre>Anf. 180 INGBRITT IRHAMMAR (c):</pre><pre>Herr talman! Eftersom jag ställde frågan om\r\nrattfyllerilagen, riktade jag den till\r\njustitieministern, men frågan har överlämnats till\r\nkommunikationsministern. Jag vill därför vidga\r\nmina frågor till att omfatta flera områden. Men\r\ndetta är så viktigt och det bygger på statistik som\r\nhar tagits fram. Mina siffror kommer från statistik\r\növer förhållandena i det landskap som jag kommer\r\nifrån. Jag tycker att dessa siffror är så skrämmande\r\natt de skulle föranleda en snabb utvärdering av\r\nlagen.</pre><pre>Jag vet ju också att det inte bara är alkohol i\r\ntrafiken som är orsak till alla olyckor, utan det är\r\nockså den höga hastigheten. Skulle folk hålla\r\nhastigheten, skulle antalet olyckor minska. Nu gör\r\nman inte det och därför behövs trafikövervakning.\r\nFör att kunna ha trafikövervakning behövs det\r\npoliser -- nu kommer jag in på detta med\r\npolisbristen. Hur kan ni i detta läge minska antalet\r\npolisasspiranter, när det behövs poliser på så många\r\nolika områden, framför allt även inom trafiken?</pre><pre>Anf. 181 Kommunikationsminister GEORG\r\nANDERSSON (s):</pre><pre>Herr talman! Det är naturligtvis viktigt att\r\ntrafikövervakningen kan upprätthållas på en hög\r\nnivå. Det är en fråga om dimensionering av de\r\nresurser som finns inom polisen, men det är också\r\nen organisationsfråga.</pre><pre>Som ett led i att förstärka denna sektor har det\r\ninitierats försöksverksamhet med automatisk\r\nhastighetsövervakning. Jag utgår ifrån att\r\növersynen av trafiksäkerhetsarbetets organisation\r\nkan ge oss uppslag till hur man också på detta\r\nområde kan medverka till att höja\r\ntrafiksäkerheten. Jag medger att det här är en viktig\r\ndel av detta arbete.</pre><pre>Anf. 182 INGBRITT IRHAMMAR (c):</pre><pre>Herr talman! Jag skall hjälpa\r\nkommunikationsminisern genom att upplysa om att\r\ndet t.o.m. med är beslutat att en utredningsman\r\nskall se över polisens trafikövervakningsarbete.\r\nDetta är väldigt viktigt, men det hjälper ju inte när\r\ndet saknas så många poliser.</pre><pre>Det är bra att man prövar automatisk\r\nhastighetsövervakning, men det är inte säkert att\r\nresultatet blir bra. Det är bra med synliga poliser\r\noch att det över huvud taget finns poliser.</pre><pre>Jag skall ta upp några exempel på hur många det är\r\nsom bryter mot trafiklagarna. Det sker många svåra\r\nolyckor när man kör mot rött ljus. Varje vecka kör\r\n200 000 stockholmare mot rött ljus. Jag har räknat\r\nut att det blir 10 400 000 sådana överträdelser bara\r\ni Stockholm. Jag vet inte hur stor siffran är för hela\r\nlandet, men jag vet att det är 3 000 bilister som blir\r\nertappade. Dessa proportioner är inte rimliga.\r\nBehövs det inte fler poliser?</pre><pre>Överläggningen var härmed avslutad.</pre><pre>32 § Svar på fråga  1990/91:561 om\r\nskogsindustrins virkestransporter</pre><pre>Anf. 183 Kommunikationsminister GEORG\r\nANDERSSON (s):</pre><pre>Herr talman! Görel Thurdin har frågat\r\nindustriministern vad regeringen ämnar vidta för\r\nåtgärder för att tillväxten i landets viktiga\r\nskogsindustri inte skall hotas genom avstängda\r\nvägar.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Bakgrunden till frågan är att stora delar av vägnätet\r\npå grund av tjällossning tidvis måste stängas av för\r\ntunga transporter.</pre><pre>Skogsindustrin är en av Sveriges viktigaste\r\nbasnäringar. För denna industris utveckling krävs\r\nett väl fungerande vägnät. Inte minst underhållet av\r\nde lågtrafikerade vägarna är av mycket stor\r\nbetydelse för rationella transporter och därmed en\r\nkonkurrenskraftig skogsindustri. Regeringen har\r\nmot denna bakgrund i årets budgetproposition\r\nföreslagit att en större del av anslagsuppräkningen\r\nskall fördelas till vägverkets olika anslag för\r\nunderhåll av såväl statliga som enskilda vägar.</pre><pre>Görel Thurdin påstår vidare i sin fråga att\r\nregeringen i den tillväxtpolitiska propositionen inte\r\nhar anvisat några medel till vägnätet i skogslänen.\r\nJag vill med anledning härav erinra om att\r\nregeringen i propositionen föreslagit att det inom\r\nramen för de medel som avsätts för en ökad\r\ninvesteringsnivå bör inrättas ett särskilt program\r\nför vägförstärkningar. Detta program bör utformas\r\ni samråd med näringsliv och regionala intressenter.\r\nRegeringens förslag innebär att 500 milj.kr. avsätts\r\nför ett sådant program. Detta, tillsammans med\r\npågående s.k. bärighetsprogram, kommer enligt\r\nmin mening att minska de olägenheter som bl.a.\r\ntjällossningen utgör.</pre><pre>Anf. 184 GÖREL THURDIN (c):</pre><pre>Herr talman! Jag tackar statsrådet för svaret. Jag\r\nbeklagar att inte Rune Molin kunde svara på min\r\nfråga, eftersom jag utgår ifrån att han är insatt i vad\r\ntransportkostnaderna har för betydelse för\r\nskogsindustrin.</pre><pre>Egentligen borde debatten handla mycket mera om\r\ntransportkostnaderna än om energikostnaderna,\r\neftersom transportkostnaderna är av betydligt\r\nstörre dignitet när det gäller skogsindustrins\r\nkonkurrensförmåga.</pre><pre>Under ett flertal år har jag följt debatten om våra\r\nvägar i skogslänen. Det är inte bara nu som läget\r\nhar varit besvärligt, utan det har varit besvärligt\r\nunder en följd av år.</pre><pre>Underhållet är mest eftersatt just i skogslänen. Det\r\när egentligen ganska förvånande med tanke på\r\nskogsindustrins betydelse för Sveriges ekonomi.</pre><pre>De pengar som statsrådet redovisade är ju droppar\r\ni havet. Statsrådet sade att en större del av en\r\nanslagsuppräkning skall gå till underhåll osv. Det är\r\nväl bra, men anslagen är ju för snålt tilltagna.\r\nVägverket har ännu inte fått någon möjlighet att ta\r\npengar att fördela till underhåll och\r\nbärighetshöjande insatser på vägarna, vilket skulle\r\nkunna avhjälpa dessa olägenheter. I stället håller\r\nman i flera län på att riva upp asfalten, vilket snart\r\ningen begriper sig på.</pre><pre>Jag skulle vilja fråga statsrådet följande: Vilka\r\nolägenheter kommer att minska? Hur många mil\r\nanser statsrådet Georg Andersson att t.ex. dessa\r\n500 milj.kr. kommer att beröra? Jag antar nämligen\r\natt Georg Andersson är insatt i vad dessa\r\nbärighetshöjande åtgärder kostar per mil. Och då\r\nmenar jag hela vägbanan och inte bara någon\r\nbeläggning.</pre><pre>Anf. 185 Kommunikationsminister GEORG\r\nANDERSSON (s):</pre><pre>Herr talman! Görel Thurdin får väl hålla till godo\r\nmed mig som svarande på denna fråga, även om\r\nhon inte tilltror mig att ha någon kunskap om\r\ntransportkostnadernas effekter på skogsindustrin.\r\nJag har förvisso ganska stora kunskaper om detta.\r\nJag har täta kontakter med skogsindustrin och\r\ndiskuterar ofta just denna fråga. Jag har haft\r\nanledning, inte minst i debatter med\r\ncenterpartister, att tala om vikten av att satsa på\r\nvägarna för att klara skogsindustrins behov.</pre><pre>Bärighetsprogrammet ligger på nivån 6--7 miljarder\r\nkronor. Det är ganska rejäla satsningar som görs,\r\nspeciellt i skogslänen. Och detta blir ett tillskott.\r\nDet är viktigt att betona det. I sin fråga säger\r\nnämligen Görel Thurdin: Det blev ingenting. Det\r\när mycket märkligt att Görel Thurdin, med den\r\nposition som hon har, ställer en fråga med detta\r\npåstående efter det att vi har lagt fram\r\ntillväxtpropositionen som behandlas i utskottet.</pre><pre>Det är många som vill ha mer pengar till olika\r\nsaker. Nyss var det en frågeställare som ville ha fler\r\npoliser, och det kostar pengar. Nu gäller det pengar\r\ntill vägar. Sedan kommer sex frågeställare i rad som\r\nvill ha pengar till inlandsbanan. De flesta av dessa\r\nfrågeställare talar i andra sammanhang om\r\nskattesänkningar och ställer ut vittgående löften\r\nom skattesänkningar inför det kommande valet.\r\nJag vädjar om en viss konsekvens i diskussionen.\r\nÄven om man befinner sig i opposition kan det\r\nfinnas skäl att försöka hålla ihop resonemangen.\r\nJag kan inte svara exakt hur många mil det blir av\r\ndessa 500 milj.kr., men det är ett mycket\r\nvälkommet tillskott.</pre><pre>Anf. 186 GÖREL THURDIN (c):</pre><pre>Herr talman! Jag tror säkert att statsrådet Georg\r\nAndersson har diskuterat vägar, men jag måste\r\nsäga att jag inte har sett något resultat. Detta\r\nbärighetspaket är naturligtvis ett resultat, men det\r\nhandlar till största delen om broar, medan vägarna\r\nmellan broarna blir ofarbara. Vägsträckorna blir ju\r\ninte användbara bara därför att en bro får en\r\nbärighetshöjning, utan man måste se vägarna som\r\nett system.</pre><pre>Eftersom jag sitter i vägverkets styrelse vet jag att\r\ndet fattas otroligt många miljarder bara för att\r\nförbättra det vägnät som vi har i dag till en\r\nrespektabel standard. Det gäller framför allt\r\nskogslänen, eftersom vägarna där hela tiden har\r\nvarit så oerhört eftersatta. Jag tycker att dessa 500\r\nmilj.kr. skall avsättas för ett sådant program, men\r\nvi har fortfarande inte sett hur detta program ser ut.\r\nJag tycker att det inte finns något tillräckligt\r\nresultat.</pre><pre>Anf. 187 Kommunikationsminister GEORG\r\nANDERSSON (s):</pre><pre>Herr talman! Vägar byggs, vägar underhålls, och\r\ndet pågår ganska många insatser. De 500 milj.kr. vi\r\ntalar om är ett extratillskott som regeringen nu har\r\nföreslagit och som skall behandlas här i kammaren\r\ni morgon. Det är klart att ingen av oss har sett något\r\ngrus eller någon asfalt för dessa pengar än. Men\r\ndetta kommer att ske snabbt, det försäkrar jag.</pre><pre>Jag instämmer i att vägarna är ett system och att det\r\nfattas miljarder. Jag är den förste att hälsa alla goda\r\nuppslag välkomna för att skaffa fram ytterligare\r\nmiljoner och miljarder för att klara\r\nväginvesteringar och vägunderhåll men också\r\njärnvägar. Men det räcker inte till allt vi önskar.\r\nOch vi får nu göra det yttersta för att göra bra saker\r\nav de pengar vi har. Nu har vi dess bättre mer\r\npengar än vi har haft på många år när det gäller\r\nsatsningar på infrastrukturen.</pre><pre></pre><pre>Anf. 188 GÖREL THURDIN (c):</pre><pre>Herr talman! Det är mycket beklagligt att vi under\r\nden period som landet har befunnit sig i en\r\nhögkonjunktur inte har utnyttjat allt det kapital\r\nsom har använts till spekulation till sådana\r\ninvesteringar som hade kunnat leda till att vi hade\r\nhaft möjligheter till större konkurrenskraft och till\r\nlägre skattetryck.</pre><pre>Jag vill påpeka att vi inte har lagt fram några några\r\nofinansierade förslag inför valet när det gäller\r\nsänkta skatter.</pre><pre>Jag upplever att det egentligen inte finns någon\r\nvilja att lyssna på de förslag som vi har. Om man\r\nskall skaffa pengar kan man ju inte alltid gå över\r\nstatsbudgeten. Man måste gå ut på\r\nkapitalmarknaden för att skaffa pengar till vägarna\r\noch låna pengar för stora satsningar och t.ex. ge ut\r\njärnvägs- eller vägobligationer. Detta har vi inte\r\nsett några förslag om.</pre><pre>Anf. 189 Kommunikationsminister GEORG\r\nANDERSSON (s):</pre><pre>Herr talman! Nu talar vi om underhållsinsatser.\r\nOch det kan väl ändå inte vara meningen, Görel\r\nThurdin, att vi skall låna pengar till att underhålla\r\nvägarna?</pre><pre>Anf.190 GÖREL THURDIN (c):</pre><pre>Herr talman! Nej, men om man skaffar fram\r\npengar till investeringar den vägen så ges det större\r\nutrymme för pengar till vägunderhållet. Dessa\r\nsaker hänger helt ihop. Och då hade vi kanske sett\r\nen annan ekonomisk utveckling för industrin,\r\neftersom kommunikationssystemet har en så stor\r\nbetydelse.</pre><pre>Anf. 191 Kommunikationsminister GEORG\r\nANDERSSON (s):</pre><pre>Herr talman! Vi har erfarenheter av stora lån. Vi\r\nbetalar i år 60 miljarder i ränta på de lån som Görel\r\nThurdins parti och övriga partier som ingick i den\r\nborgerliga regeringen medverkade till att dra på\r\nlandet.</pre><pre>Anf. 192 GÖREL THURDIN (c):</pre><pre>Herr talman! Jag konstaterar att den\r\nsocialdemokratiska regeringen efter nio år i\r\nregeringsställning inte klarar av att stå på egna ben.\r\nJag kommer ihåg när de borgerliga partierna tog\r\növer regeringsmakten 1976. Om vi efter ett år i\r\nregeringsställning hänvisade tillbaka i tiden fick vi\r\nhöra att vi inte hade någon anledning att göra det.\r\nJag tycker därför inte det är något bärande\r\nargument att lyfta fram detta.</pre><pre>Överläggningen var härmed avslutad.</pre><pre>33 § Svar på fråga  1990/91:591 om\r\npesontrafiken på inlandsbanan</pre><pre>Anf. 193 Kommunikationsminister GEORG\r\nANDERSSON (s):</pre><pre>Herr talman! Hans Dau har frågat statsministern\r\nom denne är beredd att överta ansvaret för\r\nhandläggningen av inlandsbanan. Frågan har\r\növerlämnats till mig.</pre><pre>Som Hans Dau säkert känner till har statsministern\r\npå förekommen anledning i ett särskilt uttalande\r\ndeklarerat att regeringen står bakom beslutet om\r\ninlandsbanan. Detta beslut bygger på riksdagens\r\nbeställning i frågan.</pre><pre>Jag vill i sammanhanget erinra om att Hans Dau\r\nliksom alla övriga ledamöter i moderata\r\nsamlingspartiets riksdagsgrupp röstade för detta\r\nbeslut.</pre><pre>De villkor för trafiken på inlandsbanan som\r\nriksdagen angav lämnade inget utrymme för att\r\nanvisa statliga anslag till både länstrafikbolagen och\r\nannan huvudman för trafiken. Hans Dau måste\r\nsjälv ha varit medveten om detta. Jag uppfattar\r\ndärför den ställda frågan som ett oblygt sätt från\r\nHans Dau att undandra sig ansvar för det beslut han\r\nsjälv medverkat till.</pre><pre>Anf. 194 HANS DAU (m):</pre><pre>Herr talman! Jag skulle inledningsvis till\r\nkommunikationsministern vilja säga att jag tycker\r\natt han är mer oblyg än vad jag i så fall skulle vara,\r\neftersom han påstår att vi har fattat något beslut om\r\natt det skall lämnas bidrag både till\r\nlänstrafikbolagen och till annan huvudman.\r\nRiksdagens beslut innebar ju inte detta, det vet\r\nockså kommunikationsministern.</pre><pre>Min fråga gäller emellertid inte vilket beslut vi ha\r\nfattat tidigare, utan min fråga gäller vilka\r\nmöjligheter det finns för statsministern att ta över\r\ndetta ansvar och åstadkomma sommartrafik under\r\ninnevarande sommarsäsong, något som\r\nlandshövding Sven Johansson har initierat och som\r\nhar drivits ganska hårt.</pre><pre>Nu har händelserna gått snabbt framåt, och så sent\r\nsom i dag har ju arbetsmarknadsutskottet enhälligt\r\njusterat ett betänkande där man ger regeringen till\r\nkänna att man vill ha ett regionalpolitiskt stöd till\r\nsommartrafiken 1991.</pre><pre>Jag skall då passa på att fråga Georg Andersson,\r\neftersom detta med statsministern är överspelat,\r\nom regeringen kommer att behandla detta på\r\nsamma ofördelaktiga sätt som den behandlade\r\nföregående beslut, nämligen att, som jag anser,\r\nförsöka sabotera beslutet, eller om regeringen\r\nkommer att ta tag i detta och verkligen se till att vi\r\nfår en turisttrafik i sommar, då riksdagen med\r\nstörsta sannolikhet kommer att gå på\r\narbetsmarknadsutskottets enhälliga förslag.</pre><pre>Anf. 195 Kommunikationsminister GEORG\r\nANDERSSON (s):</pre><pre>Herr talman! Detta är ett utomordentligt fräckt\r\nförsök att krypa undan ansvaret för det beslut som\r\nHans Dau har varit med om att fatta. Hans Dau\r\nförsöker skjuta över skulden på regeringen. Han\r\npåstår att vi har saboterat riksdagens beslut. Vi har\r\nmycket korrekt följt riksdagens beslut när det gäller\r\nerbjudandet -- i första hand från länstrafikbolagen,\r\ni andra hand från inlandskommunernas\r\nekonomiska förening -- om att ta över\r\npersontrafiken på inlandsbanan -- inom ramen för\r\nde 36 milj.kr. som riksdagen har anvisat. Ingen av\r\ndessa parter var beredd att ikläda sig ansvaret inom\r\ndenna ram som riksdagen hade angivit. Kom inte\r\nsedan och säg att regeringen har saboterat några\r\nbeslut. Vi har effektuerat riksdagens beslut. Hans\r\nDau måste stå för detta, om han är en redbar\r\npolitiker.</pre><pre>Anf. 196 HANS DAU (m):</pre><pre>Herr talman! Vi skulle ju inte diskutera den frågan,\r\nmen jag står för det beslut som riksdagen har fattat.\r\nJag lägger dock kanske en annan betydelse i\r\nbeslutet än vad kommunikationsministern gör.</pre><pre>Jag återkommer emellertid till min fråga, som jag\r\ntycker att jag borde få svar på. Det gäller\r\nsommartrafiken, där arbetsmarknadsutskottet nu\r\nhar framlagt ett enigt förslag. Jag kan inte tänka\r\nmig annat än att riksdagen bifaller utskottets\r\nförslag. Kommer regeringen då att på snabbast\r\nmöjliga sätt se till att vi får sommartrafik enligt\r\ndessa intentioner, eftersom man i länen är beredd\r\natt driva denna bara man får möjlighet att använda\r\nde regionalpolitiska medel som nämns i\r\narbetsmarknadsutskottets betänkande?</pre><pre>Anf. 197 Kommunikationsminister GEORG\r\nANDERSSON (s):</pre><pre>Herr talman! Hans Dau envisas med att försöka\r\nkrypa undan sitt ansvar för beslutet. Han säger att\r\nhan lägger en annan betydelse i det. Men det går\r\ninte att lägga en annan betydelse i beslutet. Det är\r\nmycket klart uttalat, och vi har effektuerat det helt\r\nkorrekt. Det vore hedrande för Hans Dau att\r\nerkänna detta. Eftersom så många anklagelser har\r\nriktats mot mig och andra i denna fråga, har jag\r\nanledning att ta litet extra ton i den debatt som\r\nHans Dau försöker föra.</pre><pre>Jag försäkrar att regeringen självklart kommer att\r\neffektuera även de nya beslut som riksdagen\r\nkommer att fatta. Jag kan inom parentes säga att\r\nom jag har förstått arbetsmarknadsutskottets\r\nförslag rätt innebär det ingen särskilt stor\r\ngenerositet mot berörda län. De erbjuds att\r\nanvända egna pengar för sommartrafiken. Då är\r\ndet upp till länen i fråga att göra den prioriteringen.</pre><pre>Anf. 198 HANS DAU (m):</pre><pre>Herr talman! Då fick jag i alla fall ett positivt\r\nbesked. Åtminstone i mitt och Georg Anderssons\r\ngemensamma hemlän och i Jämtland har man klart\r\ndeklarerat att man, om man får detta\r\nbemyndigande från riksdagen, kommer att\r\nanvända regionalpolitiska medel.</pre><pre>Sedan finns det faktiskt en regionalpolitisk pott till\r\nförfogande som regeringen håller i och som man\r\nockså kan använda för detta ändamål. Jag skall inte\r\nanalysera arbetsmarknadsutskottets betänkande\r\nnu på den korta tid som vi har till vårt förfogande.\r\nMen man skall givetvis använda de medel som finns\r\ntillgängliga. Jag kan inte tyda\r\nkommunikationsministerns svar på annat sätt än att\r\nman då kommer att se till att sommartrafiken\r\nkommer till stånd på de villkor som\r\narbetsmarknadsutskottet har skisserat.</pre><pre>Överläggningen var härmed avslutad.</pre><pre>34 § Svar på frågorna 1990/91:604, 610, 611, 615\r\noch 646 om inlandsbanan m.m.</pre><pre>Anf. 199 Kommunikationsminister GEORG\r\nANDERSSON (s):</pre><pre>Herr talman! Birgitta Hambraeus, Leo Persson,\r\nKarin Israelsson och Viola Claesson har ställt\r\nfrågor till mig om inlandsbanan. Stina Eliasson har\r\nfrågat arbetsmarknadsministern om regeringen\r\nkommer att vidta några särskilda åtgärder för att\r\nförhindra att turistnäringen och därmed\r\nsysselsättningen slås ut i Norrlands inland.</pre><pre>Arbetet inom regeringen är så fördelat att det är jag\r\nsom skall svara på samtliga dessa frågor. Jag gör det\r\ni ett sammanhang.</pre><pre>Först vill jag svara Karin Israelsson att det inte finns\r\nnågot förbud mot att bedriva trafik på\r\ninlandsbanan. Den som vill bedriva trafik måste\r\ndock vara beredd att svara för driftkostnader och\r\nkostnader för underhåll av banan, eftersom\r\nriksdagen i sin tidigare behandling av frågan inte\r\nanslagit några sådana medel.</pre><pre>Leo Persson och Birgitta Hambraeus har frågat om\r\njag kommer att klargöra för banverket att det skall\r\nunderlätta fortsatt persontrafik på inlandsbanan i\r\nsommar och påskynda sin behandling av\r\nersättningsfrågan vad gäller underhållet. Enligt\r\nuppgift från banverket har man redan lämnat en\r\noffert på vad underhåll för sommartrafik skulle\r\nkosta.</pre><pre>Låt mig avslutningsvis ta upp frågorna från Viola\r\nClaesson och Stina Eliasson. Regeringen har\r\ngodkänt avtal med länshuvudmännen i fråga om\r\nersättning för trafikförsörjningen i det område som\r\nberörs av inlandsbanan. Detta har gjorts helt med\r\nutgångspunkt i det beslut som riksdagen fattade\r\nden 21 mars i år. Som bekant har man nu inom\r\narbetsmarknadsutskottet tagit ett initiativ för att\r\nmöjliggöra turisttrafik på inlandsbanan under de\r\nkommande sommarmånaderna. Regeringen\r\navvaktar nu riksdagens behandling av detta\r\ninitiativ.</pre><pre>Anf. 200 BIRGITTA HAMBRAEUS (c):</pre><pre>Herr talman! Jag ber att få tacka\r\nkommunikationsministern för svaret på min fråga.\r\nBanverket kräver mycket pengar för underhållet av\r\nsommartrafiken. Men det är någonting som jag inte\r\nförstår här, och min fråga handlar egentligen om\r\ndetta.</pre><pre>När banverket äskade medel för innevarande\r\nbudgetår och för det budgetår som börjar den 1 juli,\r\ngällde fortfarande riksdagens beslut att\r\npersontrafiken på inlandsbanan skulle\r\nupprätthållas. Man måste rimligtvis ha äskat de\r\nmedel som man ansåg sig behöva även för\r\nunderhållet.</pre><pre>Då är min fråga till kommunikationsministern: Tog\r\nkommunikationsministern i sin proposition undan\r\nmedel för detta? Det vore ju orimligt, eftersom\r\nriksdagen inte hade fattat beslut om persontrafiken\r\növer huvud taget. Inte heller trafikutskottet har för\r\navsikt att ta undan några medel för detta ändamål.\r\nAlltså borde banverket ha fått de medel som verket\r\nskulle ha haft för att åtminstone klara underhållet\r\nav persontrafiken. Jag vore tacksam för att få denna\r\nfråga belyst.</pre><pre>Eftersom jag är orsabo och inlandsbanan går förbi\r\ni min kommun, hoppas jag innerligt att man skall\r\nkunna driva persontrafiken och att den hastigt\r\npåkomna reparationen, som naturligtvis är mycket\r\nönskvärd, inte skall ske under högsäsong, när\r\nturisttrafiken är som intensivast.</pre><pre>Anf. 201 STINA ELIASSON (c):</pre><pre>Herr talman! Jag tackar för svaret på min fråga,\r\nsom jag ju hade ställt till arbetsmarknadsministern,\r\neftersom den handlar om de arbetstillfällen som\r\nskapas i Norrlands inland genom vår viktiga\r\nturistnäring.</pre><pre>Nu har jag alltså fått svar, men det står ingenting\r\nom de särskilda åtgärder som regeringen tänker\r\nvidta för att förhindra att turistnäringen och\r\ndärmed sysselsättningen slås ut. Turistmomsen är\r\nen stor börda för näringens utövande, och så tas\r\npersontrafiken och därmed turisresorna på\r\ninlandsbanan bort. Vi bevittnar en begynnande\r\ntragedi. Finns det ingen beredskap? Jag är alltså\r\ninte särskilt nöjd med svaret.</pre><pre>Inlandsbanan omsätter över 25 milj.kr. på en\r\nsommar. I fjol åkte ungefär 17 000 personer på\r\ninlandsbanan. Det betyder viktiga resurser för\r\nturistnäringen i Norrlands inland. Det ger en god\r\nbild av inlandsbanans betydelse. Vintersäsongen\r\nför turismen är inte så lång, och folk som lever på\r\nturism helt eller delvis är naturligtvis i stort behov\r\nav att kunna förlänga säsongen.\r\nInlandsbaneresenärerna har i hög grad bidragit till\r\ndetta. Nu finns det lilla halmstråt att\r\nsommartrafiken också i år kan fortgå. Men vad\r\nhänder efter sommaren?</pre><pre>Jag upprepar min fråga när det gäller\r\nsysselsättningen inom turismen. Finns det verkligen\r\ningen annan beredskap än att säga: Åk buss!</pre><pre>Sedan i all vänlighet: Det är aldrig för sent för en\r\nsyndare att omvända sig. Kan vi räkna med en\r\nkristlig omvändelse så att inlandsbanan kostas på\r\nockså i fortsättningen så att Norrlands inland\r\ndärmed får en rättvis chans jämfört med\r\nstorstadsområdena, där inte så litet pengar läggs på\r\nmotorvägar och sådant. Kom igen,\r\nkommunikationsministern, med ett nytt\r\nregeringsförslag!</pre><pre>Anf. 202 LEO PERSSON (s):</pre><pre>Herr talman! Jag vill tacka\r\nkommunikationsministern för svaret på min fråga.\r\nBirgitta Hambraeus har ju faktiskt tagit upp\r\nunderhållskostnaderna, men med tanke på detta\r\nproblems alldeles speciella karaktär och med tanke\r\npå det beslut som arbetsmarknadsutskottet i dag\r\nhar fattat beträffande sommartrafiken på\r\ninlandsbanan vill jag ändå fråga: Är man beredd att\r\nmedverka till att banverket inte begär onormalt hög\r\nersättningsnivå vad avser underhållskostnaderna?\r\nEn obekräftad uppgift lyder på ca 6 milj.kr. för\r\nunderhållet under sommarmånaderna. Jag vill ändå\r\npeka på vad arbetsmarknadsutskottet har sagt:\r\n''Enligt arbetsmarknadsutskottets uppfattning kan\r\ndet nu tilltänkta projektet sommartrafik -91 på\r\ninlandsbanan bli av betydelse för turismen under\r\nsommarmånaderna i de berörda områdena.'' Det\r\nbetyder alltså att arbetsmarknadsutskottet vill att\r\nman skall försöka satsa på den turistiska trafiken.\r\nDetta är den man bedömer som viktig för denna\r\nlandsända. Man säger också: ''Därmed får det\r\nockså regionalpolitisk betydelse i dessa områden.''\r\nDet finns enligt utskottets mening skäl att bistå\r\ndetta projekt med befintliga regionalpolitiska\r\nmedel.</pre><pre>Anf. 203 KARIN ISRAELSSON (c):</pre><pre>Herr talman! Jag vill tacka\r\nkommunikationsministern för svaret på frågan. Det\r\nklarlägger en del av de funderingar och påståenden\r\nsom funnits under de senaste veckornas ganska\r\nintensiva debatt i hemlänet ett Västerbotten.\r\nMånga frågor har ställts och besvarats. Det som är\r\nbra med svaret är att det innebär att det inte är\r\nförbjudet att bedriva trafik på inlandsbanan. Det\r\ngick sådana rykten för några veckor sedan att det\r\ninte var möjligt att göra det även om någon skulle\r\nfinna pengar för att bedriva sommartrafik.</pre><pre>Jag vill då säga till kommunikationsministern att\r\ndet hade varit mycket klokt av\r\nkommunikationsministern att lyssna på folket\r\nhemmavid så att han hade fått förståelse för vilka\r\nkrafter det finns i kraven på att behålla\r\ninlandsbanan. Det kanske hade kunnat förhindra\r\natt man lägger ner persontrafiken över\r\nsommarmånaderna. Jag tror att\r\nkommunikationsministern själv har nu insett att det\r\nhade varit ett betydligt klokare beslut att låta\r\nsommartrafiken bestå tills man hade fattat ett\r\ndefinitivt beslut i frågan. Samtidigt skulle man\r\nnaturligtvis ha låtit inlandsbanan bibehålla sin\r\nnuvarande form -- det är många skäl som talar för\r\ndet.</pre><pre>Som tidigare har sagts finns nu ett nytt\r\narbetsutskottsbetänkande. Av tidigare frågesvar\r\nframgår att det inte kommer att ställas några hinder\r\ni vägen från regeringens sida att man använder\r\nlänsanslagen till att upprätthålla sommartrafiken.\r\nDet är bra att regeringen inte lägger krokben för ett\r\nsådant nytt initiativ. Annars har man ibland kunnat\r\ntro att så skulle bli fallet, eftersom det har funnits\r\nsådan prestige i den här frågan och man bestämt\r\navvisat alla förslag som har kommit från\r\nVästerbottens län på att bibehålla sommartrafiken.\r\nSkälet har varit att det inte skall vara någon\r\nsommartrafik på inlandsbanan.</pre><pre>Anf. 204 VIOLA CLAESSON (v):</pre><pre>Herr talman! Jag ber också att få tacka för svaret,\r\näven om jag naturligtvis inte är nöjd. I frågan\r\ngjordes genom ett initiativ först ett försök i\r\ntrafikutskottet. Det misslyckades, därför att de\r\npartier som ville rädda inlandsbanan och rusta upp\r\nden inte fick gehör för sina tankegångar. Sedan togs\r\nett nytt initiativ av centern i\r\narbetsmarknadsutskottet, vilket jag vill ge centern\r\nen eloge för. I det här fallet handlar det ändå om att\r\nrädda sommartrafiken, vilket naturligtivs är väldigt\r\nviktigt. Det tycker jag också. Men min fråga\r\nhandlar om den vidare behandlingen av frågan om\r\ninlandsbanan. Det handlar nämligen om den\r\nväldigt starka opinionen i Sverige, inte enbart bland\r\nbefolkningen i de fyra berörda länen utan bland\r\nbefolkningen i hela Sverige, eftersom det här är en\r\nbana som har riksintresse, vilket vi alltid ansett\r\ntidigare. Då menar många att även om vi kan rädda\r\ntrafiken i sommar, är det väldigt viktigt att få veta\r\nhur fortsättningen ser ut och hur regeringen\r\nfortsätter att agera i frågan.</pre><pre>Många motionärer från Georg Anderssons eget\r\nparti trodde, när det begav sig innan beslutet\r\nfattades i riksdagen i mars att regeringen skulle\r\ngöra allt för att se till att trafiken skulle kunna\r\nfortsätta och att regeringen litade på\r\nlänstrafikmännens förmåga, trots att dessa tidigare\r\nsagt nej till regeringens förslag långt innan\r\nriksdagen fattade sitt beslut.</pre><pre>Om det ändå förhåller sig så att en stark opinion\r\nkan påverka så att t.ex. arbetsmarknadsutskottet\r\nkan bli totalt enhälligt om sommartrafiken, skulle\r\ndå inte regeringen och Georg Andersson kunna\r\ntänka sig att, om sommartrafiken lyckas väldigt väl,\r\nkomma igen med litet nya krafter och försöka se\r\nutvecklingsmöjligheterna också i inlandsbanan?</pre><pre>Anf. 205 Kommunikationsminister GEORG\r\nANDERSSON (s):</pre><pre>Herr talman! Jag rekommenderar samtliga\r\ndebattörer att än en gång läsa trafikutskottets\r\nbetänkande som behandlades i riksdagen den 21\r\nmars. Där framgår hur trafikutskottet bedömer\r\nfinansieringen av underhållet och banverkets\r\nmöjligheter att göra det utan att få extra medel.\r\nBirgitta Hambraeus bör särskilt studera det.</pre><pre>Stina Eliasson lägger väldigt stor dramatik i denna\r\nfråga, liksom många andra. Hon talar om\r\nbegynnande tragedi. Hon framställer utvecklingen\r\nsom sådan att om man inte får åka rälsbuss i det här\r\nområdet, så kommer inga turister dit. Då kommer\r\nturistnäringen att dö. Stina Eliasson är väl bekant\r\nmed att de flesta turister i Jämtland och i\r\ninlandsbaneområdet i övrigt redan i dag kommer\r\nmed bil och buss, kanske även de turister som\r\nlämnar efter sig de mesta ekonomiska\r\nstimulanserna i regionen. Så säger Stina Eliasson\r\natt regeringen bara hänvisar folk till att åka buss.\r\nMen bussar är inget dåligt alternativ. När jag var\r\nnere i Göteborg och diskuterade med\r\njärnvägsanställda sade de till mig: Om ni tar bort\r\nskadlighetsprövningen så att ni tillåter busstrafik\r\nmellan Malmö och Göteborg, kommer folk inte att\r\nåka tåg. Det var en mycket intressant upplysning,\r\ntyckte jag. Jag har i inlandsbanedebatten fått\r\nintrycket att ingen vill åka buss. Situationen är\r\nalltså inte sådan. Vi får väl ha litet nyans i\r\ndiskussionen.</pre><pre>Nu hinner jag inte bemöta fler debattörer i denna\r\nomgång, men jag gissar att det blir fler. Jag är\r\nberedd att stå här halva natten om så behövs.</pre><pre>Jag betraktar mig inte som syndare, Stina Eliasson.\r\nJag har fullföljt riksdagens beslut. Jag har ärligt\r\nredovisat det problem som föreligger och vilka\r\nbehov av medel som föreligger. Riksdagen har inte\r\nanvisat mer medel än vi har haft att fördela.</pre><pre>Anf. 206 BIRGITTA HAMBRAEUS (c):</pre><pre>Herr talman! Detta något litet mystiskt att det\r\nplötsligt skulle kosta så oerhört mycket mer att\r\ndriva persontrafik i höst än vad man har äskat\r\nmedel för. Persontrafiken har ju drivits hela tiden\r\npå somrarna. Det har äskats medel för det, och man\r\nhar inte kommit med begäran om särskilda medel.\r\nVisserligen är det naturligtvis oerhört önskvärt att\r\nbanan rustas upp och att man kan åka hastigare där.\r\nMen ingen av oss har faktiskt begärt det nu inför\r\nsommaren. Därför verkar det mycket mystiskt att\r\ndet skulle behövas extra medel. Man har ju i vanlig\r\nordning kunnat klara sig under alla dessa år. Jag vill\r\ngärna ha en kommentar av\r\nkommunikationsministern till detta.</pre><pre>Anf. 207 STINA ELIASSON (c):</pre><pre>Herr talman! Det är faktiskt en begynnande\r\ntragedi, därför att missmod har spritt sig. Man har\r\ntappat mycket av framtidstron, som har byggts upp\r\ni och med att inlandsbanan har blivit en så festlig\r\ngrej att man även fått utlandsturister att åka där. Nu\r\nverkar det vara helt spolierat. Då kallar jag det\r\nfaktiskt för en begynnande tragedi. Framtidstron\r\nhar fått sig en knäck.</pre><pre>Okej, en riksdagsmajoritet har fattat sitt beslut,\r\nprecis som kommunikationsministern säger, men\r\ndet är inte fel att ändra sig. Det är inte ens fel av\r\nmajoriteten i riksdagen att ändra sig. Jag tror\r\nfaktiskt att läget nu är sådant att om\r\nkommunikationsministern kommer med en ny\r\nproposition, där inlandsbanan lyfts fram, så fattar\r\nriksdagen ett beslut i den riktningen.</pre><pre>Anf. 208 KARIN ISRAELSSON (c):</pre><pre>Herr talman! Jag läser in i Georg Anderssons svar\r\natt inlandsbanan bara är ett sätt att transportera\r\nmänniskor. Kommunikationsministern har själv åkt\r\ninlandsbanan, och han vet att det är kultur över\r\ninlandsbanan. Man åker inte inlandsbanan med\r\nbuss. Jag skulle vilja se ryssarna göra reklam för\r\ntransibiriska järnvägen per buss. Det går bara inte.\r\nInlandsbanan skall trafikeras med rälsbuss eller\r\ntåg. Det är därför den finns. Den skall fortsätta på\r\ndet viset, och det är det som är dragningskraften.\r\nHar man inte den förståelsen ger jag upp i att\r\nförsöka övertyga kommunikationsministern om\r\nbetydelsen av inlandsbanan. Det är inte bara ett\r\ntransportmedel vilket som helst, utan det ligger\r\nmycket av upplevelser i det. Det finns en stor\r\nmöjlighet till upplysning av människor som har\r\nmycket fördomar om Norrland. De får en helt\r\nannan syn när de har åkt med inlandsbanan.</pre><pre>Anf. 209 LEO PERSSON (s):</pre><pre>Herr talman! Den här sommartrafikperioden\r\nkommer förmodligen till stånd. Jag kanske får svar\r\npå det av Rune Molin nästa vecka. Han skall då\r\nsvara på en fråga som jag har ställt angående på\r\nvilket sätt länsstyrelsen har rätt att använda sina\r\nlänsanslag. Man ger ju möjligheter till det i det\r\nriksdagsbeslut vi kommer att fatta inom kort.\r\nTuristutvecklingen i Östersund under den här\r\nsommartrafikperioden borde man kunna använda\r\ntill att utveckla trafiken på inlandsbanan under de\r\nkommande somrarna. Inlandsbanan är en\r\nattraktion och den fyller en bra funktion i det vi\r\nibland brukar tala om som socialturism, där såväl\r\nbarnfamiljer som friluftsintresserade har möjlighet\r\natt resa.</pre><pre>Anf. 210 VIOLA CLAESSON (v):</pre><pre>Herr talman! Leo Persson som var uppe i\r\ntalarstolen nyss har i stor besvikelse efter\r\nregeringsbeslutet om att lägga ned persontrafiken\r\npå inlandsbanan karaktäriserat situationen som att\r\nGeorg Andersson var för prestigebunden och att\r\ndet här beslutet fattades därför. Jag har också talat\r\nom det i min fråga, så jag vet att Georg Andersson\r\nkänner till det. Det har tagits upp i många\r\nDalatidningar vid det här laget.</pre><pre>Fortfarande verkar det som om Georg Andersson\r\när behäftad med denna prestigefylldhet. Jag har fått\r\nen hel del material från människor som jobbar inom\r\nbanverket och SJ. Någonstans har man funnit ett\r\ncitat där Georg Andersson säger att en pojkdröm\r\ngår i uppfyllelse om Öresundsbron byggs. Varför\r\nkan inte den utomordentligt viktiga inlandsbanan\r\noch utvecklingen av den få vara en pojkdröm för\r\nGeorg Andersson? Resor på inlandsbanan är\r\nnämligen ett mål i sig. Det går inte att ersätta dem\r\nmed busstrafik. Det borde Georg Andersson\r\nbegripa.</pre><pre>Anf. 211 Kommunikationsminister GEORG\r\nANDERSSON (s):</pre><pre>Herr talman! Som pojke drömde jag varken om\r\nÖresundsbron eller inlandsbanan. Jag bodde vid\r\nnorra stambanan och åkte rälsbuss ganska ofta,\r\nt.ex. för att komma fram till Älvsbyn som är\r\nhuvudorten i kommunen. Jag kunde inte drömma\r\nom att stå här och diskutera med Viola Claesson om\r\ninlandsbanan eller Öresundsbron.</pre><pre>Men det var många före mig som drömde om en\r\nÖresundsbro. Debatten har pågått i hundra år. Jag\r\när stolt över att kunna presentera ett förslag till\r\nriksdagen om att äntligen förverkliga detta. Låt oss\r\nfortsätta att drömma om andra nya stora projekt.</pre><pre>Leo Persson försöker inbjuda mig till något slags\r\nministerstyre där jag skall se till att banverket inte\r\nbegär för mycket. Banverket skall göra sin kalkyl\r\nsjälvständigt och begära för underhållet vad det\r\nfaktiskt kostar. Arbetsmarknadsutskottet har i sin\r\ngenerositet sagt att man bör kunna använda\r\nbefintliga regionalpolitiska medel för sommartrafik\r\når 1991. Viola Claesson frågar vad som händer\r\nsedan. Skall jag svara på det? Riskdagen har angett\r\nvilka förutsättningar som gäller, och vi har tecknat\r\navtal med trafikhuvudmännen om tio-årig\r\ntrafikförsörjning i området inom ramen för de\r\nmedel som riksdagen anvisar. Sedan säger\r\nriksdagen att länen bör kunna få arrangera\r\nturisttrafik under sommaren 1991. Det är de villkor\r\nsom gäller.</pre><pre></pre><pre>Anf. 212 KARIN ISRAELSSON (c):</pre><pre>Herr talman! Öresundsbron är en dröm, och den\r\nhar kommit att gå i uppfyllelse -- dock inte riktigt\r\nän. Såvitt jag förstår fattas det några beslut. Det är\r\nbetydligt mera intressant att syssla med\r\nÖresundsbron än med inlandsbanan från\r\nkommunikationsministerns sida, har jag förstått.\r\nMålet i livet kan ju variera för människor.</pre><pre>För oss som bor i nära anslutning till inlandsbanan\r\ni ett inlandsområde som varje dag avhänds\r\narbetsmöjligheter är det en enorm förlust när man\r\ntar bort denna möjlighet, som man såg som positiv\r\nför att få människor intresserade av att besöka vår\r\nhembygd och se allt det fina som finns att se. Det\r\ngör man inte om man skall åka med buss. Jag\r\nförstår att det inte finns något hopp att hämta från\r\nregeringen när sommartrafiken upphör till hösten.\r\nDet är att beklaga.</pre><pre>Anf. 213 BIRGITTA HAMBRAEUS (c):</pre><pre>Herr talman! Banverket har räknat ut, säger\r\nkommunikationsministern, vad det skulle kosta att\r\nunderhålla banan för sommartrafiken. Jag förstår\r\ninte detta. Vi begär faktiskt inte mera trafik nu i\r\nsommar än vad som ingår i den planerade trafiken,\r\nden trafik som var inplanerad när banverket äskade\r\nmedel. Varför skall man nu plötsligt äska nya\r\nmedel?</pre><pre>Jag håller helt med Leo Persson om att de pengar\r\nsom riksdagen kommer att släppa loss genom ett\r\nbeslut behövs till mycket annat. Det vore fel om\r\nbanverket här kunde ta för sig hur som helst. Man\r\nmåste här på något sätt undersöka banverkets\r\nmöjligheter och sjysthet i kalkylerna.</pre><pre>Anf. 214 VIOLA CLAESSON (v):</pre><pre>Herr talman! Eftersom jag sitter i trafikutskottet\r\nkan jag bara bekräfta att det är precis så vi har\r\nbehandlat dessa frågor. Det förutsattes att trafiken\r\nskulle finnas i sommar när banverket äskade pengar\r\ntidigare och när vi diskuterade trafiken mera\r\ngenerellt. Skall man nu komma och begära mera\r\npengar? När och hur skulle banverket i så fall ha\r\nändrat på dessa summor? Det har Georg\r\nAndersson inte alls klarlagt.</pre><pre>När vi hade en debatt om det här i kammaren den\r\n20 mars kallades det för ett politiskt rävspel. Jag\r\nanser nämligen inte -- och många med mig -- att\r\nregeringen och Georg Andersson har varit ärliga.\r\nRegeringen och trafikutskottet visste om att\r\nlänstrafikhuvudmännen och IEF inte kunde ta över\r\ntrafiken på inlandsbanan över sommaren. Det\r\nvisste Georg Andersson också, eller hur?</pre><pre>Anf. 215 LEO PESSON (s):</pre><pre>Herr talman! Jag vill knyta den här diskussionen\r\ntill pengarna. Är det kommunikationsministern\r\nsom skall svara för bedömningen av de befintliga\r\nregionalpolitiska medlen som man talar om här\r\neller är det industriministern som skall bedöma\r\nstorleken på medlen? Banverket skall till stor del\r\nförbruka de pengar som det är fråga om. Då borde\r\nman vara intresserad av en så låg kostnad som\r\nmöjligt.</pre><pre>Anf. 216 STINA ELIASSON (c):</pre><pre>Herr talman! Jag hyser i alla fall hopp, även efter\r\nsommartrafiken. Jag hoppas på\r\nkommunikationsministern. Jag hoppas fortfarande\r\natt kommunikationsministern kommer med en ny\r\nproposition och lägger den på riksdagens bord.</pre><pre>Jag skulle vilja sluta med att referera litet grand ur\r\nett brev ifrån Heimbygda, hembygdsförbundet för\r\nJämtlands län, som har skrivit till statsministern\r\nangående inlandsbanan. Man slår fast följande:</pre><pre>''Inlandsbanan är rätt nyttjad ej en belastning för\r\nSveriges ekonomi utan en tillgång.''</pre><pre>Inlandsbanan utgör en sammanhållande länk med\r\növriga delar av vårt land och är en förbindelseled ut\r\ntill Europa. Våra åsikter är inte nostalgiska utan är\r\ngrundade på en tro och vilja att Norrlands inland\r\nskall leva vidare och utvecklas.</pre><pre>Anf. 217 Kommunikationsminister GEORG\r\nANDERSSON (s):</pre><pre>Herr talman! Det som gör mig allra mest upprörd\r\när -- som vanligt, höll jag på att säga -- Viola\r\nClaesson, som nu försöker påstå att jag inte är ärlig\r\ni den här debatten. Jag vill påstå att jag har varit\r\nutomordentligt ärlig, och jag har fått mycken kritik\r\nför det. Man har sagt så här: Varför lägga det här\r\nförslaget före valet? Vi inser att man inte kan\r\nfortsätta att driva inlandsbanan i det långa loppet.\r\nDen är inte i det skicket att det går att motivera de\r\nstora kostnaderna för detta. Men varför har du lagt\r\nfram det här före valet? Kunde du inte ha väntat till\r\nefter valet?</pre><pre>Jag tycker faktiskt att det är värt ett\r\nhedersomnämnande någon gång att jag har haft\r\nden ärligheten att redovisa det före valet, med allt\r\ndet obehag som det har medfört.</pre><pre>Stina Eliasson hoppades såvitt jag förstår på mig\r\nockså efter valet. Hon talade om att jag efter\r\nsommaren skulle presentera förslag till lösningar i\r\ndet långsiktiga perspektivet. Jag trodde att Stina\r\nEliasson hade andra ambitioner med den valrörelse\r\nsom vi nu framöver skall utkämpa, men jag tackar\r\nför tilltron.</pre><pre>Birgitta Hambraeus försöker att negligera\r\nkostnaderna. Hon tycker att det är mystiskt att det\r\nskall behöva kosta så mycket. Läs trafikutskottets\r\nbetänkande, som riksdagen har ställts sig bakom.\r\nDär redovisar man ju, efter att ha hört banverket,\r\nvilka kostnader man bedömer vara förenade med\r\nfortsatt underhåll.</pre><pre>Anf. 218 VIOLA CLAESSON (v):</pre><pre>Herr talman! Jag vet att Georg Andersson brukar\r\nbli mycket upprörd, eftersom jag säger vad jag\r\nanser, och jag anser fortfarande att Georg\r\nAndersson och regeringen har uppträtt oärligt.\r\nBemöt i stället de argument som jag använder som\r\nskäl för att kalla Georg Andersson för oärlig!</pre><pre>Regeringen visste precis som alla ledamöter i\r\ntrafikutskottet om att länstrafikhuvudmännen\r\nredan hade talat om att de inte kan och inte vill ta\r\növer trafiken på inlandsbanan för 36 milj.kr. Vi\r\nhörde också Inlandsbanekommunerna Ekonomisk\r\nFörening, vilken också har talat om för Georg\r\nAndersson och regeringen hur man såg på saken.\r\nOckså därifrån uttalades i god tid att man inte\r\nheller från det hållet för 36 milj.kr. kan ta över\r\ntrafiken och sköta den redan i sommar.</pre><pre>Detta visste ju regeringen, men man låtsar inför\r\nmoderata och socialdemokratiska motionärer --\r\nsom sedan i sin tur låtsar att de tror på regeringen --\r\natt detta ändå var en möjlig chans. Det var dömt att\r\nmisslyckas från början.</pre><pre>Anf. 219 STINA ELIASSON (c):</pre><pre>Herr talman! Oss norrlänningar emellan var det\r\ndetta som det handlade om när jag sade att jag\r\nhoppas på kommunikationsministern. Dessutom\r\nvet kommunikationsministern lika väl som jag att\r\nden regering som sitter kan lägga fram\r\npropositioner när som helst ända fram till dess att\r\nett val har hållits. Vi har en lång sommar framför\r\noss. Tänk vilken chans för\r\nkommunikationsministern att få återkomma, gärna\r\nunder sommaren, under semestertid, med en\r\nproposition där inlandsbanan lyfts fram!</pre><pre>Anf. 220 Kommunikationsminister GEORG\r\nANDERSSON (s):</pre><pre>Herr talman! Viola Claesson säger att regeringen\r\nvisste om hur det låg till. Men regeringen lade fram\r\nett förslag i januari efter det att vi hade lyssnat på\r\nlänshuvudmännen. Vi visste att de var beredda att\r\nför 36 milj.kr. bedriva trafiken i området. Men\r\nriksdagens trafikutskott nöjde sig ju inte med det\r\nförslaget, utan sade att man skulle ge\r\nlänshuvudmännen en förnyad chans att bedöma om\r\nde ville bedriva persontrafik på inlandsbanan. Vad\r\nvar det för ohederligt i det?</pre><pre>I varje fall var inte jag med i trafikutskottet, som\r\nville att vi skulle ge huvudmännen en förnyad\r\nmöjlighet att bedöma detta. Det skall väl inte jag\r\nanklagas för. Vi har gett dem den möjligheten.\r\nÄrligt talat trodde jag inte att de skulle nappa på\r\nden krok som trafikutskottet kastade ut. Men då\r\nskulle chansen gå till Inlandskommunerna\r\nEkonomisk Förening, som gång på gång hade\r\npåstått att man skulle komma att klara detta. Man\r\nhade påstått att man hade avtal med postdiligensen,\r\nmen man kunde inte klara uppgiften.</pre><pre>Anf. 221 VIOLA CLAESSON (v):</pre><pre>Herr talman! Inte för att jag tror att vi kommer\r\nnågon vart: Utgångsläget var positiva\r\nförhoppningar som IEF hade efter det att\r\nregeringen t.o.m. hade tillsatt en utredning som\r\nskulle se på utvecklingsmöjligheterna och\r\nundersöka på vilket sätt som regeringen och\r\nriksdagen skulle kunna hjälpa till med att utveckla\r\nbåde turismen och inlandsbanetrafiken som sådan.\r\nDet var ju det som det handlade om.</pre><pre>Kallduschen när just inlandsbanan råkade bli offer\r\nför regeringens spariver i det s.k. krispaketet.\r\nVarför just den trafiken?</pre><pre>I de löften som sedan gavs, och som jag menar var\r\nfalska, påstods att det var en chans för IEF att\r\nredan i år få ta över trafiken eller att säga till\r\nlänstrafikhuvudmännen att de kan bedriva trafiken\r\npå inlandsbanan för lika mycket pengar som\r\nregeringen ansåg att de skulle ha till busstrfiken.\r\nDet var ingen chans, eftersom de redan kategoriskt\r\nhade talat om att länstrafikhuvudmännen kunde\r\nbedriva busstrafik men att IEF inte kunde driva\r\ntrafik i år för motsvarande pengar.</pre><pre>Anf. 222 Kommunikationsminister GEORG\r\nANDERSSON (s):</pre><pre>Herr talman! Jag skall svara tålmodigt på Viola\r\nClaessons och även andras frågor.</pre><pre>Varför spara på just inlandsbanan när man skulle\r\ngöra ett krispaket? Jo, därför att kostnaderna per\r\npassagerare var orimligt höga, långt högre än på\r\nnågon annan järnväg. Därtill krävdes stora\r\ninvesteringar för att långsiktigt upprätthålla\r\ntrafiken på inlandsbanan.</pre><pre>Det var därför som besparingen kom att gå ut över\r\njust inlandsbanan. Det kan inte ha varit någon\r\növerraskning, för den har diskuterats i minst tio år\r\noch bekymrat många kommunikationsministrar\r\nföre mig. En av dem åkte längs inlandsbanan och\r\nkonstaterade att det var väldigt mycket granar\r\nutefter den, vilket han blev kanske som mest\r\nberömd för. Också jag blir möjligen berömd för\r\ninlandsbanan, men av andra skäl.</pre><pre>Vidare sade man från Inlandsbanan Ekonomisk\r\nFörening att man kunde bedriva trafiken för dessa\r\npengar, och då sade trafikutskottet: Låt dem få en\r\nchans att göra det. Man kunde inte det, men det var\r\ninte mitt fel.</pre><pre>Överläggningen var härmed avslutad.</pre><pre>35 § Svar på fråga  1990/91:620 om privatisering\r\nav person- och godstrafik på järnväg</pre><pre>Anf. 223 Kommunikationsminister GEORG\r\nANDERSSON (s):</pre><pre>Herr talman! Viola Claesson har frågat mig om\r\nregeringen avser att närmare ange vilka delar av\r\nperson- och godstrafiken som vi anser vara lämpliga\r\natt i framtiden privatisera resp. vara lämpliga att ha\r\nkvar i SJs regi.</pre><pre>Bakgrunden till frågan är att regeringen i årets\r\nbudgetproposition föreslagit att trafikeringsrätten\r\npå det svenska järnvägsnätet skall ses över.</pre><pre>Frågan om konkurrens på järnvägen är i många\r\navseenden komplex. Innan en eventuell avreglering\r\nkan komma till stånd måste en rad frågor utredas.\r\nSom ett första led i detta arbete har regeringen\r\nuppdragit åt SJ, banverket, transportrådet samt\r\nstatens pris- och konkurrensverk att redovisa\r\nförutsättningar för och konsekvenser av en ökad\r\nkonkurrens på järnvägsnätet. Uppdragen skall\r\nredovisas senast den 14 juni i år. Därefter kan en\r\nsärskilt utredare tillkallas för att närmare utforma\r\nen modell för ett avreglerat järnvägsnät.</pre><pre>I avvaktan på resultatet av dessa utredningar kan\r\njag inte nu redovisa regeringens ställningstagande i\r\nfrågan.</pre><pre>Anf. 224 VIOLA CLAESSON (v):</pre><pre>Herr talman! Jag ber att få tacka för svaret, även\r\nom det egentligen inte är något svar på frågan,\r\neftersom regeringen precis som vanligt, höll jag på\r\natt säga, vill avvakta. Anledningen till att jag ställt\r\nden är de hot som riktats mot SJ och SJs\r\nverksamhet.</pre><pre>När det gamla SJ sprängdes i två delar, i ett SJ och\r\nett banverk, tillhörde vänsterpartiet dem som\r\nverkligen varnade för vad som komma skulle. Vi\r\ntrodde att det så småningom skulle komma en\r\nsönderstyckning och att endast det som med\r\nprivatkapitalistiska mått kallas lönsamt skulle få\r\növerleva. På löpande band har kommit förslag om\r\nfri konkurrens, om utredning om fri konkurrens\r\noch om att skadlighetsprövningen skall slopas, som\r\nGeorg Andersson nämnde i den förra debatten.</pre><pre>De SJ-anställda är naturligtvis oroliga över den\r\nparallelltrafik som nu får bedrivas i hur stor\r\nomfattning som helst av bussarna, och naturligtvis\r\nriskerar man till slut järnvägens existens. Detta kan\r\nleda till en ekonomisk kris för SJ.</pre><pre>Nu står jag inte här och hittar på. Jag tror att Georg\r\nAndersson, precis som jag, har träffat Stig Larsson.\r\nStig Larsson är så orolig att han t.o.m. har uttryckt\r\nfarhågor för att SJ, när dessa lönsamhetskriterier\r\noch den fria konkurrensen har slagit igenom fullt\r\nut, om ett antal år, endast har kvar snabbtåget\r\nStockholm--Göteborg i egen regi. Det jag och\r\nmånga andra är nyfikna på, inte minst de som är\r\nanställda inom SJ och banverket, är om Georg\r\nAndersson och regeringen tycker att det i så fall är\r\nett acceptabelt slut på SJs verksamhet. Kanske det\r\nåterstår några fler snabbtågsförbindelser, men de\r\ndrivs av t.ex. Asea Brown Boveri.</pre><pre>Om det nu i de utredningar som Georg Andersson\r\ntalar om visar sig att de alla banor som inte är\r\nsnabbtågsbanor inte kan anses tillräckliga\r\nlönsamma, om ingen är intresserad av dem, räcker\r\ndet då med några snabbtågsbanor för t.ex. Georg\r\nAndersson?</pre><pre>Anf. 225 Kommunikationsminister GEORG\r\nANDERSSON (s):</pre><pre>Herr talman! Det är riktigt att jag ofta har\r\növerläggningar med Stig Larsson. Jag kommer\r\nprecis från en sådan överläggning, så jag kan hälsa\r\nfrån honom. Vi har diskuterat dessa frågor mycket,\r\nom SJs ekonomiska situation och framtid mot\r\ndenna bakgrund. Det finns anledning att vara\r\nuppmärksam för de förutsättningar som\r\njärnvägstrafiken kan ha i framtiden i Sverige och att\r\ngöra insatser för att den framtiden skall bli så ljus\r\nsom möjligt. Jag har en betydligt hoppfullare syn på\r\njärnvägstrafiken och SJs möjlighet att hävda sig i\r\njärnvägstrafiken i framtiden än vad Viola Claesson\r\nhar. Jag ser framför mig ett väl utvecklat\r\njärnvägsnät, med vissa begränsningar där\r\ntrafikunderlaget är mycket svagt, där det inte\r\npassar med tågtrafik av naturliga skäl, därför att det\r\när ett masskommunikationsmedel.</pre><pre>Vi skall utveckla godstrafiken mera. Vi skall stärka\r\njärnvägstrafiken genom betydande investeringar.\r\nJag tror att SJ har goda förutsättningar att hävda\r\nsig, även om vi i någon utsträckning kommer fram\r\ntill att man kan och bör göra en avreglering. Men\r\nom detta får vi diskutera när vi har\r\nutredningsunderlaget framme.</pre><pre>Det finns i dag en del andra operatörer på järnväg,\r\ni begränsad omfattning, t.ex. BK-tågen. Låt oss se\r\nvilka effekter det får i den regionen. Vi skall väl inte\r\navstå från att pröva olika modeller som kanske kan\r\nvara utrvecklande. Det vore kanske bra med litet\r\nöppna ögon, Viola Claesson.</pre><pre>Det är många i vår omvärld som ser med stort\r\nintresse på den utveckling som vi har på\r\njärnvägstrafikens område och den konstruktion vi\r\nhar, med SJ och ett separat banverk.</pre><pre>Anf. 226 VIOLA CLAESSON (v):</pre><pre>Herr talman! Jag vet det, Georg Andersson. Jag\r\nvet också att det var många i internationella kretsar\r\nsom höjde mycket förvånat på ögonbrynen över att\r\nregeringen och riksdagen tog ställningstagandet om\r\natt spränga SJ. De löften som gavs i det\r\nsammanhanget, de löften som föregick\r\nuppdelningen av SJ i ett nytt SJ och ett banverk, de\r\nhar inte infriats. I stället är SJ på väg mot en kris.\r\nDå hjälper det inte att stå här och ha fromma\r\nförhoppningar. Vad skall göras för att rädda SJ ur\r\nden ekonomiska krisen och rädda fler banor än\r\nsnabbtågsbanorna? Det var det jag ville ha svar på\r\nav Georg Andersson.</pre><pre>Anf. 227 Kommunikationsminister GEORG\r\nANDERSSON (s):</pre><pre>Herr talman! Jag försäkrar att om vi inte hade gjort\r\nden uppdelning som vi gjorde 1988, som visade sig\r\nvara så fruktbar, då tror jag att SJ verkligen hade\r\nbefunnit sig i en allvarlig kris.</pre><pre>Anf. 228 VIOLA CLAESSON (v):</pre><pre>Herr talman! Då skulle jag vilja att Georg\r\nAndersson ger mig några konkreta, fruktbara\r\nexempel på vad som har skett, som vi kan räkna in\r\nsom något nyttigt för järnvägen i Sverige efter den\r\nuppdelningen. Bara ett par sådana konkreta\r\nexempel vore mycket lämpligt. Allt det man lovade\r\nom SJ med den nya konstruktionen har nämligen\r\ninte infriats. Tvärtom, har SJ fått sparka en stor del\r\nav personalen. För första gången på 30 år har man\r\nfått avskeda folk.</pre><pre>Anf. 229 Kommunikationsminister GEORG\r\nANDERSSON (s):</pre><pre>Herr talman! Det är väl inte fel att arbeta rationellt\r\ni ett kommunistiskt samhälle, som Viola Claesson\r\nförordar? Är det fel att bedriva en verksamhet så\r\npraktiskt, rationellt och effektivt som möjligt? Det\r\när väl inte ett mål i sig att ha många anställda för\r\natt frakta gods och människor? Det viktiga för ett\r\ntrafikföretag är ju att man fraktar gods och\r\nmänniskor. SJ utvecklar detta för att uppnå en allt\r\nstörre effektivitet i verksamheten.</pre><pre>Jag utgår ifrån att Viola Claesson har sett en del av\r\ndetta: modernisering av stationshus, bättre service,\r\nbättre vagnar, snabbtåg och nya lösningar för\r\ngodstransporterna. Det är faktiskt vad som är på\r\ngång inom SJ. Under de tre år som har gått sedan\r\n1988 har det ju skett en revolution med en\r\nverksamhet som stått stilla under decennier.</pre><pre>Anf. 230 VIOLA CLAESSON (v):</pre><pre>Herr talman! Jag talar om trafik och transporter av\r\nmänniskor och gods, inte enbart om några\r\nuppsnyggade stationer. Om det hade handlat om en\r\nutökad verksamhet, hade SJ naturligtvis inte\r\nbehövt säga upp sina lokförare. Vad händer, om det\r\nnu blir stora satsningar på järnvägen framöver? Då\r\nhar ju yrkeskunskapen och yrkesstoltheten\r\nförsvunnit. De berörda människorna börjar bli\r\nganska desillusionerade över det som händer inom\r\nSJ. En del har krisen, som inte enbart är\r\nekonomisk, är att människor som nyligen har\r\nutbildats till lokförare till en kostnad av uppemot 1\r\nmilj.kr. får lämna SJ. Jag kallar inte detta\r\nutveckling.</pre><pre>Dessutom trodde jag, Georg Andersson, att vi\r\ntalade om det svenska kapitalistiska samhället och\r\ninte om ett kommunistiskt samhälle. I annat fall\r\nskulle jag inte ställa frågor till Georg Andersson,\r\neller hur? Vi befinner oss ju i Sveriges riksdag.</pre><pre>Överläggningen var härmed avslutad.</pre><pre>36 § Förnyad bordläggning</pre><pre>Föredrogs men bordlades åter</pre><pre>Skatteutskottets betänkanden 1990/91:SkU29 och\r\nSkU36</pre><pre>Trafikutskottets betänkanden 1990/91:TU24 och\r\nTU27</pre><pre>Arbetsmarknadsutskottets betänkande\r\n1990/91:AU17</pre><pre>37 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1990/91:178 Överlämnande\r\nav uppgiften att fördela statsbidrag till\r\nfolkbildningen m.m.</pre><pre>1990/91:Ub199 av Ann-Cathrine Haglund m.fl. (m)</pre><pre>med anledning av prop. 1990/91:186 Ändringar i\r\nreglementet för allmänna pensionsfonden</pre><pre>1990/91:N127 av Lars Norberg m.fl. (mp)</pre><pre>1990/91:N128 av Per Westerberg m.fl. (m, fp, c)</pre><pre>1990/91:N129 av Rolf L Nilson (v)</pre><pre>med anledning av prop. 1990/91:190 Ombildning av\r\nStadshypotek</pre><pre>1990/91:N130 av Allan Ekström (m)</pre><pre>1990/91:N131 av Nic Grönvall m.fl. (m)</pre><pre>1990/91:N132 av Hadar Cars m.fl. (fp)</pre><pre>1990/91:N133 av Stig Gustafsson m.fl. (s)</pre><pre>1990/91:N134 av Lars Norberg m.fl. (mp)</pre><pre>1990/91:N135 av Per-Ola Eriksson m.fl. (c)</pre><pre>1990/91:N136 av Göthe Knutson (m)</pre><pre>1990/91:N137 av Rolf L Nilsson (v)</pre><pre>Justitieutskottets betänkanden</pre><pre>1990/91:JuU28 Internationellt samarbete i brottmål\r\nm.m.</pre><pre>1990/91:JuU29 Ny terroristlagstiftning m.m.</pre><pre>1990/91:JuU30 Tilläggsbudget II</pre><pre>1990/91:JuU33 Vapenlagen</pre><pre>1990/91:JuU38 Immunitet och privilegier</pre><pre>Utrikesutskottets betänkande</pre><pre>1990/91:UU18 Nedrustning</pre><pre>Kulturutskottets betänkanden</pre><pre>1990/91:KrU19 Tilläggsbudget II till statsbudgeten\r\nför budgetåret 1990/91</pre><pre>1990/91:KrU30 Fornminnesbrott m.m.</pre><pre>1990/91:KrU31 Uppskov med behandlingen av\r\nvissa ärenden</pre><pre>Utbildningsutskottets betänkanden</pre><pre>1990/91:UbU13 Vissa för forskningen\r\ngemensamma frågor samt anslag</pre><pre>1990/91:UbU14 Riksbankens jubileumsfonds\r\nverksamhet under år 1990</pre><pre>1990/91:UbU15 Anslag till\r\nutbildningsdepartementet, m.m.</pre><pre>Bostadsutskottets betänkande</pre><pre>1990/91:BoU17 Ändring i plan- och bygglagen</pre><pre>38 § Anmälan om fråga</pre><pre>Anmäldes att följande fråga framställts</pre><pre>den 17 maj</pre><pre>1990/91:650 av Ylva Annerstedt (fp) till statsrådet\r\nMaj-Lis Lööw om praxis i utvisningsärenden:</pre><pre>När människor är på flykt undan förföljelser är det\r\nalltid barnen som drabbas hårdast. Därför har vi i\r\nSverige infört den s.k. ettårsregeln, som innebär att\r\nbarnfamiljer som vistats här i mer än ett år skall\r\nbeviljas uppehållstillstånd.</pre><pre>Regeringen har nu beslutat att familjen Kalo i\r\nSödertälje, med fyra barn, skall utvisas. De kom hit\r\n1987 och gav då inte korrekta uppgifter om sin\r\nidentitet, vilket är orsaken till utvisningsbeslutet.\r\nTillräckliga humanitära skäl av synnerlig art kan\r\nenligt lagen upphäva ett sådant beslut.</pre><pre>Mot bakgrund av att familjen har fyra minderåriga\r\nbarn som rotat sig i Sverige vill jag fråga\r\ninvandrarministern:</pre><pre>Vilka omständigheter skall föreligga för att lagens\r\n''tillräckliga humanitära skäl av synnerlig art'' skall\r\nkunna tillämpas?</pre><pre>39 § Kammaren åtskildes kl. 21.12.</pre><pre>Förhandlingarna leddes</pre><pre>av  andre vice talmannen från sammanträdets\r\nbörjan t.o.m. ajourneringen kl. 16.26 och</pre><pre>av  tredje vice talmannen därefter till\r\nsammanträdes slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}