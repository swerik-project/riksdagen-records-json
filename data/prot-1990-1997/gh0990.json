{"dokumentstatus":{"dokument":{"hangar_id":"2349355","dok_id":"GH0990","rm":"1993/94","beteckning":"90","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"90","slutnummer":"0","datum":"1994-04-18 00:00:00","systemdatum":"2005-10-27 13:41:25","publicerad":"1994-04-18 00:00:00","titel":"Riksdagens snabbprotokoll 1993/94:90 Måndagen den 18 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{87E6D44A-EA58-407D-9158-0BC6A924A787}","dokument_url_text":"http://data.riksdagen.se/dokument/GH0990/text","dokument_url_html":"http://data.riksdagen.se/dokument/GH0990","dokumentstatus_url_xml":"http://data.riksdagen.se/dokumentstatus/GH0990","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:90</div>\r\n<div class=\"sidhuvud_datum\">Måndagen den 18 april</div>\r\n<div class=\"sidhuvud_klockslag\">Kl. 12.00 -- 14.25</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 11 och 12 april.</pre><pre>2 §  Avsägelser</pre><pre>Talmannen meddelade att Harriet Colliander (nyd)\r\navsagt sig uppdraget att vara ledamot i\r\nkonstitutionsutskottet.</pre><pre>Kammaren biföll denna avsägelse.</pre><pre>Talmannen meddelade att Bert Karlsson (nyd)\r\navsagt sig uppdraget att vara suppleant i\r\nnäringsutskottet.</pre><pre>Kammaren biföll denna avsägelse.</pre><pre>3 §  Anmälan om kompletteringsval till vissa\r\nutskott</pre><pre>Talmannen meddelade att på grund av uppkomna\r\nvakanser hade</pre><pre>dels Ny demokratis riksdagsgrupp anmält Simon\r\nLiliedahl som ledamot i konstitutionsutskottet efter\r\nHarriet Colliander, Lars Andersson som suppleant\r\ni konstitutionsutskottet efter Simon Liliedahl och\r\nChrister Windén som suppleant i näringsutskottet\r\nefter Bert Karlsson,</pre><pre>dels Socialdemokratiska riksdagsgruppen anmält\r\nKarl Hagström som ledamot i skatteutskottet efter\r\nJan Fransson och Kjell Nordström som suppleant i\r\nskatteutskottet efter Karl Hagström.</pre><pre>Talmannen förklarade valda till</pre><pre>ledamot i konstitutionsutskottet</pre><pre>Simon Liliedahl (nyd)</pre><pre>ledamot i skatteutskottet</pre><pre>Karl Hagström (s)</pre><pre>suppleant i konstitutionsutskottet</pre><pre>Lars Andersson (nyd)</pre><pre>suppleant i skatteutskottet</pre><pre>Kjell Nordström (s)</pre><pre>suppleant i näringsutskottet</pre><pre>Christer Windén (nyd)</pre><pre>4 §  Svar på interpellation 1993/94:127 om\r\nmiljömärkning</pre><pre>Anf. 1  Miljöminister OLOF JOHANSSON\r\n(c):</pre><pre>Fru talman! Eva Zetterberg har frågat mig vad\r\nregeringen kommer att göra för att påskynda och\r\nförenkla miljömärkningen, om regeringen kommer\r\natt vidta åtgärder för att öka det ekonomiska\r\nincitamentet för konsumenter att handla\r\nmiljövänligt och vad regeringen kommer att göra\r\nför att substitutionsprincipen skall tillämpas\r\nstriktare på konsumtionsvaror.</pre><pre>Fler och fler människor är beredda att lägga om\r\nsina vanor för att bidra till en bättre miljö, bl.a.\r\ngenom att välja produkter som belastar miljön så\r\nlitet som möjligt.</pre><pre>Härvid är miljömärkningen en viktig vägledning.</pre><pre>Jag har av statsrådet Inger Davidson, som i\r\nregeringen ansvarar för den positiva\r\nmiljömärkningen, inhämtat följande om denna\r\nmiljömärkning.</pre><pre>År 1989 beslutade Nordiska ministerrådet, dvs.\r\nkonsumentministrarna, om en gemensam positiv,\r\nfrivillig nordisk miljömärkning. Genom\r\nregeringens och riksdagens beslut samma år\r\ninrättades den svenska Miljömärkningsstyrelsen\r\ninom SIS, Standardiseringskommissionen i\r\nSverige, och en officiell miljömärkning infördes.</pre><pre>Verksamheten regleras dels i ett avtal mellan staten\r\noch SIS, dels genom riktlinjer av Nordiska\r\nministerrådet, vilka har fastställts av de nordiska\r\nkonsumentministrarna.</pre><pre>I riktlinjerna anges att huvudmålen är att vägleda\r\nkonsumenterna att välja de minst miljöbelastande\r\nprodukterna, att stimulera produktutvecklingen\r\nmot sådana alternativ samt att utnyttja\r\nmarknadskrafterna som komplement till\r\nmiljölagstiftningen. Enligt riktlinjerna skall\r\nprodukter som uppfyller vissa miljö- och\r\nkvalitetskrav kunna tilldelas det nordiska\r\nmiljömärket Svanen. I dag finns fler än 350\r\nsvanmärkta produkter på den svenska marknaden.\r\nOm man ser till hela den nordiska marknaden är\r\nantalet närmare 700. Systemet har med tiden\r\nkommit att bli framgångsrikt.</pre><pre>Som påpekas av Eva Zetterberg finns det också\r\nandra system för miljömärkning, exempelvis\r\nSvenska naturskyddsföreningens Bra miljöval.\r\nMålsättningen är dock densamma, att erbjuda\r\nkonsumenterna en möjlighet att aktivt påverka\r\nutvecklingen på miljöområdet.</pre><pre>Miljömärkningssystemen fungerar som\r\nstyrinstrument i en marknadsekonomi. I sista hand\r\när det konsumenterna själva som avgör om de vill\r\nhandla miljöanpassade varor. Genom sitt fria val\r\nkan konsumenterna alltså påskynda framväxten av\r\nännu fler miljöanpassade produkter.</pre><pre>Det är viktigt att miljöanpassade varor placeras och\r\nexponeras så att de är lätta att hitta i butikerna. Det\r\nfinns många exempel på hur detta i dag görs på ett\r\nbra och begripligt sätt. Men det finns också många\r\ndagligvarubutiker där det inte är så lätt att hitta de\r\nmiljöanpassade alternativen. Här finns det\r\nutrymme för förbättringar inom handeln.</pre><pre>Inom EU finns sedan år 1992 ett\r\nmiljömärkningssystem som regleras i en\r\nförordning, som kommer att ingå i tilläggsavtalet\r\ntill EES-avtalet. I samband med att systemet införs\r\ni Sverige kommer det att övervägas hur\r\nmiljömärkningssystemet inom EU skall förhålla sig\r\ntill det nordiska miljömärkningssystemet bl.a. i\r\nfråga om marknadsföring. Denna fråga utreds för\r\nnärvarande inom regeringskansliet.</pre><pre>Information till konsumenterna och förstärkt\r\nkemikaliekontroll är viktiga led i en miljöanpassad\r\nproduktutveckling och en kretsloppsanpassad\r\nsamhällsutveckling. Den offentliga upphandlingen\r\när också betydelsefull för att driva på denna\r\nutveckling. Jag vill också peka på den betydelse\r\nsom införandet av producentansvar kommer att få\r\nför att stimulera en miljöanpassad\r\nproduktutveckling, skapa incitament för minskade\r\navfallsmängder, ökad återvinning och slutna\r\nkretslopp.</pre><pre>Kommunerna kan genom information och\r\nrådgivning till handeln och till användare verka för\r\nen utveckling mot mer miljöanpassad produktion.\r\nÅtskilliga kommuner har också distribuerat\r\nmiljökataloger till hushållen med syfte att ge\r\nvägledning vid valet av t.ex. konsumentprodukter\r\nför rengöring och tvätt.</pre><pre>I proposition 1993/94:163, Riktlinjer för en fortsatt\r\nkretsloppsanpassning av samhället -- åtgärder för\r\natt minska riskerna med kemikaliehanteringen,\r\nframhåller regeringen att Kemikalieinspektionens\r\nväglednings- och informationsarbete riktat till\r\nlokala miljömyndigheter behöver ökas. Vidare\r\npekar regeringen på att inspektionen bör ta initiativ\r\ntill att också små företag får tillgång till stöd och\r\nvägledning vad gäller substitutionsprincipens\r\ntillämpning.</pre><pre>För att åstadkomma en kretsloppsanpassning i\r\nform av ökat hänsynstagande till miljön vid\r\nproduktens utformning, ökad återanvändning och\r\nåtervinning etc. krävs också en långsiktig strategi\r\noch ett brett beslutsunderlag. Den av regeringen\r\ninrättade Kretsloppsdelegationen (Dir. 1993:67)\r\nhar bl.a. till uppgift att ta fram förslag till en strategi\r\nför hur arbetet med en kretsloppsanpassning av\r\nvarusektorn skall bedrivas. Som exempel kan\r\nnämnas att delegationen för några dagar sedan till\r\nregeringen överlämnade ett förslag om\r\nproducentansvar för däck.</pre><pre>Sammanfattningsvis kan jag alltså konstatera att\r\nregeringen gjort och gör mycket för att underlätta\r\nför konsumenterna att välja mer miljövänliga\r\nprodukter. Vi har för avsikt att fullfölja dessa\r\nambitioner.</pre><pre>Anf. 2  EVA ZETTERBERG (v):</pre><pre>Fru talman! Jag vill tacka miljöminister Olof\r\nJohansson för svaret på min interpellation. Jag vill\r\nredan från början säga att jag är överraskad över\r\nsvaret. Jag är överraskad över att man från\r\nregeringens sida uppfattar att man gjort så mycket\r\npå miljöområdet. Olof Johansson förefaller vara så\r\nnöjd.</pre><pre>Som konsument som gärna vill handla miljövänligt\r\nkänner jag mig inte särskilt nöjd. Jag tycker att det\r\när mycket svårt för konsumenten att i dag handla\r\nmiljövänligt. En konsument som vill handla\r\nmiljövänligt t.ex. tvättmedel, diskmedel eller\r\nmatvaror har ändå svårt att skilja ut i hela den flora\r\nav miljömärkning som finns -- Svanen, Falken eller\r\nBra miljöval. Jag hade god lust att från talarstolen\r\nrada upp alla de olika miljömärkta produkterna för\r\natt illustrera hur svårt det kan vara att fatta ett bra\r\nbeslut. Jag avstod dock av praktiska skäl och av\r\nhänsyn till fru talmannen.</pre><pre>Jag vill alltså poängtera hur svårt valet är. Jag vill\r\nskicka med en hälsning till Olof Johanssson från en\r\ninvandrarklass som sitter på åhörarläktaren och\r\nsom jag nyss talade med. En invandrare med något\r\nsämre språkkunskaper än vi andra ställs inför en\r\nbetydligt svårare situation när det gäller att välja\r\nrätt.</pre><pre>Det som görs är långt ifrån tillräckligt. Väldigt\r\nmycket hänger på om en enskild butik eller kedja\r\nhar valt att profilera sig miljömässigt. Långt ifrån\r\nalla har gjort det, men det vore önskvärt med\r\nbetydligt flera.</pre><pre>Fru talman! Jag vill i samband med frågan om\r\nmiljömärkning lyfta fram märket Svanen, som\r\nallmänt uppfattas som det mest tillförlitliga på\r\nområdet. Märkningen är också en kostnadsfråga\r\nför producenten. Det kostar att skaffa sig\r\nmiljömärkningen Svanen, vilket gör att mindre\r\nföretag inte anser sig kunna välja det utan saluför\r\nsig på annat sätt, trots att deras produkter väl\r\nmotsvarar de krav som ställs för miljömärkningen\r\nSvanen.</pre><pre>Så min fråga i det sammanhanget är: Hur ser\r\nmiljöministern egentligen på den här frågan? I en\r\nproposition som nyligen har avlämnats och som\r\ngäller EG-märkning och uppföljning av EES-\r\navtalet, proposition 203, sägs att man skall både ha\r\nEG-märkning och tillåta floran av olika märkningar\r\ni Sverige. Hur blir det i förlängningen för\r\nkonsumenten? Hur skall man kunna underlätta för\r\nkonsumenten? Jag anser att regeringen måste göra\r\nbetydligt mera än vad man gör för att underlätta för\r\nkonsumenten.</pre><pre>Fru talman! Min andra fråga handlar om\r\nekonomiska incitament. Men jag tycker inte att jag\r\nfår något svar på den punkten. När det gäller vissa\r\nprodukter, speciellt livsmedel, är de miljövänliga\r\nalternativen fortfarande överlag dyrare. Dagens\r\nNyheter gjorde nyligen en undersökning och\r\njämförde produkter. Man konstaterade då att det\r\nkostar att vara miljövänlig. Vi som vill vara\r\ndrivande i dessa frågor måste ju se till att de\r\nmiljövänliga alternativen blir billigare, eller\r\nåtminsitone inte dyrare, för konsumenten, så att\r\nkonsumenten inte av kostnadsskäl avstår från dessa\r\nalternativ.</pre><pre>Jag vill hänvisa till Vänsterpartiets motion på det\r\nhär området. Vi anser att man mycket väl kan lägga\r\nen miljöskatt på produkter som inte uppfyller\r\nkraven samtidigt som man underlättar för de\r\nprodukter som är miljövänligt anpassade. I dag\r\nsker det väldigt litet på detta område. Skillnaden är\r\ninte alls tillräcklig.</pre><pre>När det gäller kostnaderna fördyrar ju dessa\r\nförpackningar, som många gånger är onödiga,\r\nprodukterna ytterligare. Det är ju upp till den\r\nenskilde handlaren att ta emot återlämnade\r\nförpackningar, men det sker långt ifrån på alla håll.\r\nDet görs över huvud taget inte särskilt mycket för\r\natt minska antalet onödiga förpackningar.</pre><pre>Fru talman! Till sist vill jag ta upp frågan om\r\nutbytesprincipen eller substitutionsprincipen, som\r\ndet heter på ett finare språk. Svaret är väldigt\r\nluddigt också på den punkten. Jag anser att man\r\ninte har kommit särskilt långt, trots att det finns en\r\nlagstiftning om kemikalieprodukter, men den föjs\r\ninte upp. Det som miljöministern säger i svaret\r\nleder inte heller särskilt långt.</pre><pre>Jag vill avsluta mitt inlägg med att fråga: Är det inte\r\nstatens och de politiska organens uppgift att vara\r\npådrivande på detta område? Det kan väl inte vara\r\nenbart konsumentens ansvar att, i enlighet med\r\nmarknadsekonomin, se till att göra ett bra val? Har\r\ninte också vi andra ett övergripande politiskt ansvar\r\natt främja miljövänliga produkter?</pre><pre>Anf. 3  Miljöminister OLOF JOHANSSON\r\n(c):</pre><pre>Fru talman! Svaret var inte avsett att spegla någon\r\nallmän tillfredsställdhet med sakernas tillstånd. I så\r\nfall är det en felaktig tolkning. Det är naturligtvis\r\nviktigt att se utvecklingen som en process där\r\nmycket händer och än mer måste hända.</pre><pre>Det är möjligt att vi också har litet olika ideologiska\r\nutgångspunkter för resonemangen. Jag är den\r\nförste att erkänna att varumarknaden är\r\nsvåröverskådlig. Det ligger i sakens natur att det är\r\nså. Vi har många varor på vår ibland litet\r\növerflödsbetonade marknad. Det är klart att detta\r\nockså påverkar valet av metoder för att kunna\r\nhantera denna flora av utbud. Den säkraste vägen\r\natt gå är då marknadsvägen och att skapa\r\nförutsättningar för att konsumenten skall kunna\r\nvälja. När det gäller miljömärkningen innebär\r\ndetta mer information och så tillförlitlig\r\ninformation som möjligt och att hela tiden utveckla\r\nsystemet. Detta är så att säga den positiva\r\nmiljömärkningsdelen. Den andra delen är den mer\r\nlångsiktiga strukturpåverkande politiken som\r\nregeringen bedriver. Jag har redan nämnt\r\nkretsloppsanpassningen. Vi har nu börjat med\r\nförpackningsområdet. När olika lagar inte fungerar\r\npå ett tillfredsställande sätt, får man efter hand\r\nutveckla dem. Det arbetet har vi bedrivit också när\r\ndet gäller substitutionsprincipen eller\r\nutbytesprincipen, och den återkommer vi till i bl.a.\r\nmiljöbalken.</pre><pre>Det är att ge en felaktig bild att säga att det inte\r\nhänder någonting. Det händer väldigt mycket på\r\ndet här området. Då är nästa fråga om vi skall välja\r\nnågra andra strategier. Det verkar nästan på Eva\r\nZetterberg som om hon företräder någon annan\r\nmodell, dvs. ett mer förenhetligat system. För mig\r\när det självklart att de olika\r\nmiljömärkningssystemen skall kunna existera vid\r\nsidan av varandra. De skall kunna konkurrera\r\ngenom sin tillförlitlighet. Det är till sist\r\nkonsumenterna själva som med utgångspunkt från\r\nsina erfarenheter har möjlighet att välja.\r\nKonkurrenter kommer också att granska varandras\r\nuppgifter. På det sättet får man en positiv\r\nutveckling. Men, som sagt, det kan råda litet olika\r\nuppfattningar om hur detta skall hanteras. Jag tror\r\nalltså att det är viktigt att man så långt möjligt\r\nfullföljer marknadsvägen, skapar den bästa möjliga\r\ninformationssituation för den enskilde\r\nkonsumenten och sätter pris på miljön genom olika\r\nekonomiska styrmedel. Detta görs på en rad\r\nområden, även om vi har ägnat oss åt det som är\r\nmöjligt att hantera på ett generellt sätt. I svaret\r\nnämner jag inte de allra största förändringarna som\r\növer huvud taget har skett under senare tid inom\r\nden svenska konsumentekonomin, t.ex. hur man\r\nhandlar bensin, hur man handlar dieselolja. Under\r\nett och ett halvt à två år har efterfrågestrukturen\r\nförädrats totalt genom ekonomiska styrmedel på\r\ndessa områden, som är oerhört betydelsefulla för\r\nmiljön.</pre><pre>När det gäller förpackningar känner Eva\r\nZetterberg till kretsloppspropositionens\r\nintentioner, vilka jag också berörde i mitt svar. Man\r\nfår inte glömma bort den delen. Det är klart att det\r\ngäller att gå vidare. Det finns också en\r\ninternationell koppling som är viktig att hantera.\r\nEuropeiska unionen har inte kommit lika långt som\r\nvi. Det gäller här liksom på miljöområdet i övrigt\r\natt inte falla till föga, utan det gäller att gå vidare\r\nmed de system som vi har. Miljömärkningssystemet\r\nSvanen har då fördelen att vara ett nordiskt system.\r\nDet är en mycket bra förebild för den europeiska\r\nmiljömärkningen framöver.</pre><pre>Jag skall erkänna att det finns problem på det\r\nområdet, som kräver vissa ekonomiska insatser för\r\natt få ett kvalificerat system med lincensiering och\r\nallt att fungera. Det har hittills inneburit\r\navgiftsfinansiering. Det kan leda till en\r\ndiskriminering av de små på marknaden, det\r\nerkänner jag. Men detta är bara inledningen.\r\nSystemet får naturligtvis anpassas efter hand som\r\ndet växer ut. När jag började i det här jobbet var\r\ndet bara tre produkter som var miljömärkta. Nu är\r\nman uppe i drygt 350 produkter. Utvecklingen går\r\nalltså ganska snabbt.</pre><pre>Anf. 4  EVA ZETTERBERG (v):</pre><pre>Fru talman! Jag är glad över att Olof Johansson inte\r\nanser att det har gjorts tillräckligt på området. Han\r\nsäger sig inte heller vara nöjd med tillståndet när\r\ndet gäller miljömärkning och arbetet med att få\r\ntillvaron mer miljöanpassad. Som Olof Johansson\r\nockså tillstod är det mycket mer som måste hända.\r\nDet hela är svåröverskådligt för oss konsumenter.\r\nDen saken är klar.</pre><pre>Jag delar uppfattningen att man skall skapa positiva\r\nförutsättningar för marknaden att själv agera. Men\r\njag tror att det behövs betydligt större insatser från\r\nriksdag, kommuner, landsting och andra för att\r\ntvinga fram dessa förändringar.</pre><pre>Olof Johansson kommenterade Svanen som kostar\r\nbetydligt mer. Det är självfallet bra att vi har fått\r\nfram så många mer produkter med\r\nkvalitetsmärkning. Men jag vidhåller att det skapar\r\nproblem för konsumenten att det finns så många\r\nolika sorters märkning. Därför vore det klart bättre\r\natt ha Svanen eller ett annat märke som riktmärke\r\nför konsumenterna, och att det inte skall kosta så\r\nmycket mer för den enskilda producenten. Det är\r\ninte priset som skall göra att man avhåller sig från\r\natt föra fram en produkt.</pre><pre>Fru talman! Jag tycker fortfarande att frågan om de\r\nekonomiska incitamenten inte är tillräckligt belyst.\r\nFrån Vänsterpartiets sida har vi lagt fram förslag\r\nom att miljövänliga produkter skall få en lägre\r\nskattesats och att de skall gynnas på ett helt annat\r\nsätt än i dag. Det är utan tvivel så, att människor\r\navstår från att köpa Kravmärkta livsmedel och\r\nannat därför att man anser att det blir för dyrt. Det\r\nkan väl knappast vara en önskvärd effekt.</pre><pre>Till frågan om vad kommunerna gör vill jag säga att\r\ndet görs ett förnämligt arbete, där man med listor\r\noch på annat sätt för ut information i en del\r\nkommuner. Men långt ifrån alla gör detta arbete.\r\nJag tänker exempelvis på de kommuner som har\r\npåbörjat ett återvinningsarbete. Nyligen besökte\r\njag Reprisen i Flen, där man gör ett förnämligt\r\narbete. I min egen stadsdel Skarpnäcksfältet har\r\nman precis kommit i gång med ett miljöcentrum.\r\nMen verksamheten bygger väldigt mycket på\r\nprojektanställningar, ALU-anställningar och att\r\narbetslösa tar hand om detta. Det är inget som\r\ningår som reguljärt arbete i kommunen. Jag menar\r\natt man måste få kommunerna att ställa upp på ett\r\nhelt annat sätt för att nå ett bra resultat. Jag vill till\r\nmiljöministern överlämna ett exemplar av\r\nVänsterpartiets uppföljning av Riokonferensen om\r\nsolidaritet med kommande generationer. Den\r\ninnehåller en del mer konkreta tips.</pre><pre>Anf. 5  Miljöminister OLOF JOHANSSON\r\n(c):</pre><pre>Fru talman! Jag skall gärna gå vidare med de frågor\r\nsom jag berörde i mitt inlägg och som Eva\r\nZetterberg åter tar upp.</pre><pre>Jag tror att vi har något olika utgångspunkt när det\r\ngäller om vi skall kunna tillåta en mångfald på\r\nområdet för att stimulera konkurrerande former av\r\nmiljömärkning. Det verkar så. Jag vet inte säkert,\r\nmen Eva Zetterberg erkänner att\r\nmiljömärkningssystemet Svanen är ett ambitiöst\r\nsystem. Det är officiellt sanktionerat, finansierat\r\nvia offentliga budgetar och dessutom nordiskt. Det\r\när klart att det ger ett försteg när det gäller\r\nambitioner och möjligen också för konsumenternas\r\nuppfattning. Men därmed vill jag inte säga att alla\r\nandra miljömärkningssystem inte uppfyller kraven.\r\nDet görs utmordentligt viktiga insatser, som jag\r\nnämnde i frågesvaret, av exempelvis Svenska\r\nnaturskyddsföreningen, Bra miljöval, KF:s serie\r\nÄnglamark eller vad man nu vill nämna. Det är\r\nviktigt att alla butikskedjor -- ICA, DAGAB och\r\nKF -- engagerar sig i detta arbete och svarar för sin\r\ninformation. Det gör man också genom omfattande\r\nbroschyrproduktioner -- jag har också gott om\r\nsådana broschyrer -- som är till för att underlätta i\r\nkonsumentens valsituation i den enskilda butiken.\r\nÄven om vi måste ställa störst krav på Svanen som\r\nsystem skall vi inte utan vidare klassa ner de andra\r\nsystem som finns. Jag vill nämna att ett av skälen\r\ntill att vi har höjt anslaget till exempelvis\r\nNaturskyddsföreningen under föregående\r\nbudgetår är dess viktiga arbete med\r\nmiljömärkning. Det ger Naturskyddsföreningen\r\nmöjlighet att utveckla systemet till att bli ännu\r\nbättre.</pre><pre>I fråga om ekonomiska incitament är det klart att\r\nman så småningom hamnar i en avvägning när det\r\ngäller hur krångligt man får göra systemet. Eva\r\nZetterberg vill inte ha krångel när det gäller\r\nmiljömärkningen och inte för många blommor som\r\nblommar vid sidan av varandra. Men det blir\r\nbetydande problem om man använder\r\ndifferentierade skattesatser. Det är ju det som har\r\ngjort frågan om differentiering av\r\nmervärdesskatten så kontroversiell. Där har väl vi\r\nstått på samma sida om barrikaderna och av bl.a.\r\nmiljöskäl lyckats få en skattedifferentiering med\r\nutgångspunkt från vilken sorts vara eller tjänst det\r\nhandlar om, dvs. lägre matmoms och lägre skatt på\r\npersontransporter -- det är i alla fall av miljöskäl\r\nnär det gäller persontransporterna. Men att till\r\ndetta lägga ytterligare ett kriterium är naturligtvis\r\nutomordentligt svårt. Systemet blir inte enklare på\r\ndet sättet. Vad man hoppas är att konsumenternas\r\nval skall leda till så stor efterfrågan att\r\nproduktionen förbilligas, samtidigt som staten\r\nhjälper till att skapa förutsättningar. Det är ju för\r\natt lyfta fram det som är miljömässigt rätt och bra\r\nsom vi satsar särskilda statliga pengar på ekologisk\r\nodling och den typen av verksamhet, dvs. detta\r\nförutsättningsskapande arbete som kan vara mer\r\ngenerellt till sin karaktär som staten är särskilt\r\nlämpad att ägna sig åt.</pre><pre>Kommunerna har en stor uppgift, vilket jag och\r\nregeringen understrukit i samband med en\r\nproposition om Agenda-21-arbetet liksom\r\nuppföljningen av Riokonferensen beträffande\r\nvilken vi också har lagt fram en proposition. Jag vill\r\nbara helt kort hänvisa till de uppgifter som vi anser\r\natt kommunerna är särskilt lämpade att hantera.\r\nDet finns kommuner som har visat framfötterna när\r\ndet gäller både listning av produkter och att försöka\r\nfå bort sådant som är direkt skadligt för avlopp etc.\r\nför att på det sättet bidra till att kommuninvånarna\r\ninformeras. Det är ett utmärkt arbete som jag\r\nhoppas kommer att breddas framöver.</pre><pre>När det gäller frågan om substitutionsprincipen vill\r\njag hänvisa till den proposition om kemiska\r\nprodukter som regeringen nyligen har lagt fram.\r\nUtan möjlighet att hinna gå in på några detaljer i\r\ndenna vill jag ändå säga att vi kommer att bredda\r\ntillämpningen av subsitutionsprincipen, så att den\r\nockså kan tillämpas för att ersätta användning av\r\nkemikalier med andra metoder som innebär att\r\nkemikalier inte behöver användas. Att på det sättet\r\nförebygga och att substitutionsprincipen inte längre\r\nbara är kopplad till kemikalier utan till\r\naktsamhetsreglerna i den nya miljöbalken betyder\r\natt regelsystemet, när beredningsarbetet är färdigt,\r\nkan kopplas till många fler områden som har\r\npåverkan på vår gemensamma miljö.</pre><pre>Anf. 6  EVA ZETTERBERG (v):</pre><pre>Fru talman! Nej, Olof Johansson, jag är inte för en\r\n''enfald'' utan för en mångfald på de flesta\r\nområden. Jag tror att det på\r\nmiljömärkningsområdet är bra att man utvecklat\r\nolika metoder och att det är bra att ha konkurrens\r\npå området. Men jag menar att man, när man som\r\nkonsument står i affären, ändå behöver någon form\r\nav standardisering så att man kan se om ett märke\r\nstår för bra miljömärkning, vilket jag håller med\r\nom att exempelvis Falken, Bra miljöval,\r\nÄnglamark osv. gör. Det bör framgå att alla dessa\r\nprodukter fyller samma krav. Det var just utifrån\r\nproblemen med Svanen, som kostar mer och som\r\ninte alla producenter kan använda, som jag tog upp\r\nfrågan. Man kan mycket väl tillåta olika system\r\nmen ändå ha ett enhetligt omdöme, så att\r\nkonsumenter som inte kan tränga in i alla detaljer\r\nom vad respektive miljömärkning står för kan\r\nkänna att de gör ett bra miljöval. Det är viktigt att\r\ndetta underlättas.</pre><pre>Fru talman! Beträffande ekonomiska incitament är\r\nproblemet, trots satsningen på ekologisk odling och\r\nen del andra försöksverksamheter, att det är ganska\r\nblygsamma summor som satsas.</pre><pre>Resultatet är att de som odlar ekologiskt ännu inte\r\nkan konkurrera prismässigt. Miljöministern vet ju\r\nmycket väl att det ställer till problem för\r\nkonsumenter som inte har fått så mycket\r\ninformation. Därför hävdar Vänsterpartiet att man\r\nbör göra miljövänliga produkter mer attraktiva\r\näven prismässigt. De borde gynnas prismässigt, och\r\ndet borde vara en mycket angelägen uppgift.</pre><pre>Så till frågan om att utbytesprincipen inte bara skall\r\ngälla kemikalier. Det är bra att man från\r\nregeringens sida vill driva det hårdare. Det är\r\nmycket angeläget, men problemet är att den\r\nlagstiftning som finns redan i dag när det gäller\r\nkemikalier inte följs upp. Det är av vikt att följa\r\nupp lagstiftningen när det gäller både kemikalier\r\noch andra produkter.</pre><pre>Fru talman! Jag vill avsluta med en förhoppning om\r\natt regeringen skall titta närmare på alla dessa\r\nfrågor. Det finns mycket stora behov av att\r\nunderlätta miljövalet för konsumenten.</pre><pre>Anf. 7  Miljöminister OLOF JOHANSSON\r\n(c):</pre><pre>Fru talman! Det gläder mig naturligtvis att vi har\r\nkunnat komma varandra närmare eller i den här\r\ndebatten i varje fall har klarat ut en del\r\nmissförstånd. Om jag förstår Eva Zetterberg rätt är\r\nhon mer intresserad av förenhetligande av\r\nkriterievalet i de olika miljömärkningssystemen än\r\nav att bara ha ett enda eller ett fåtal\r\nmiljömärkningssystem.</pre><pre>Det är naturligtvis viktigt att vi från den statliga\r\nsidan hjälper till med de resurser som krävs för att\r\ndet skall gå att vara ambitiös när det gäller\r\nkriterieval. Där har våra myndigheter en viktig\r\nuppgift. Kemikalieinspektionen är ett typexempel\r\npå just den sortens myndighet som måste kunna\r\nbistå kommunerna med råd och dåd för att ge den\r\nrätta kunskapsgrunden. Det är på samma sätt med\r\nNaturvårdsverket och dess relation till\r\nkommunerna. Det finns ett myndighetsansvar på\r\ndet här området. Vi måste centralt se till att skapa\r\nbästa möjliga förutsättningar för kommunerna men\r\nockså för konsumenterna. Vi inskärper detta när vi\r\nbetonar just den inriktningen i samband med t.ex.\r\nuppföljningen av Riokonferensen och i den senaste\r\nkemikaliepropositionen.</pre><pre>Däremot är det mycket svårt att med\r\ndifferentierade skatter möta den mångfacetterade\r\nmarknad som vi vill påverka. Det tror jag att vi\r\negentligen är överens om. Miljömärkningssystemet\r\nklarar mycket, men det är mer av ett\r\ninformationssystem som överlämnar till\r\nkonsumenten att själv välja.\r\nMiljömärkningssystemen och ett förenhetligat\r\nkriterieval skall skapa trovärdighet för vad som är\r\nmiljövänligt.</pre><pre>Det är naturligtvis betydligt svårare om man skall\r\ngå in på den mycket differentierade\r\nvarumarknaden. Vi har valt att göra\r\ndifferentieringar på områden, t.ex. på\r\ndrivmedelsmarknaden, som är mycket\r\nbetydelsefulla ur miljösynpunkt. Där har vi gått in\r\nmed kraft och påverkat marknaden där det har varit\r\nmöjligt, utan en massa skattebyråkratiskt krångel.\r\nDen typen av strävan finns från statens sida. Det är\r\nklart att vi skall gå vidare på den vägen. När vi gör\r\ndet får vi vara försiktiga så att vi inte skapar mer\r\nbyråkrati än vad som är absolut nödvändigt.</pre><pre>Överläggningen var härmed avslutad.</pre><pre>5 §  Svar på fråga 1993/94:118 om\r\nsysselsättningen i Stockholms län</pre><pre>Anf. 8  Arbetsmarknadsminister BÖRJE\r\nHÖRNLUND (c):</pre><pre>Fru talman! Anita Johansson har, utifrån\r\nförhållandena i Stockholms län, frågat mig vilken\r\nstrategi jag har för att dels skapa riktiga jobb åt de\r\nungdomar som får del av olika\r\narbetsmarknadspolitiska åtgärder, dels skapa\r\nriktiga jobb åt de 12 600 ungdomar som i dag är\r\nöppet arbetslösa och dels minska antalet\r\nlångtidsarbetslösa. Hon har även frågat mig vilket\r\nansvar regeringen har för de kommuner vars\r\nsocialbidragskostnader ökar kraftigt på grund av att\r\nde långtidsarbetslösa blir utförsäkrade.</pre><pre>Först vill jag säga att regeringen fram tills nu har\r\narbetat hårt för att reparera skadorna från 1980-\r\ntalets inflations- och spekulationsekonomi, då\r\nSverige prissatte sig ur världsmarknaden. Vårt\r\narbete har bl.a. bestått i att få ner det höga\r\nkostnadsläget, stävja ökningen av\r\nbudgetunderskottet, få i gång näringslivet och satsa\r\nstort på infrastrukturen. Det är viktigt att skapa\r\nförutsättningar för en uthållig tillväxt i ekonomin.\r\nUtan tillväxt hotas både jobben och själva grunden\r\nför vår välfärd.</pre><pre>Möjligheterna för näringslivet har förbättrats\r\ngenom en rad åtgärder som sänkta\r\narbetsgivaravgifter, en förhållandevis återhållsam\r\nlöneutveckling, deprecieringen,\r\nproduktivitetsförbättringar, räntesänkningar m.m.\r\nDetta kombineras med en stram, långsiktig\r\nekonomisk politik. Vårt land har härigenom skaffat\r\nsig ett förnämligt kostnadsläge för att hävda sig\r\ninternationellt när konjunkturen vänder på allvar,\r\ninte bara i Sverige utan också i övriga Europa.</pre><pre>Ungdomarna har haft en svår situation, liksom\r\nandra nytillträdande på arbetsmarknaden, under\r\nlågkonjunkturen. Den öppna\r\nungdomsarbetslösheten uppgick till 8,7 % av\r\nbefolkningen mellan 18 och 24 år i Stockholms län\r\ni mars i år. Den öppna arbetslösheten uppgick till\r\n5,5 % av befolkningen för dem mellan 16 och 64 år\r\ni länet.</pre><pre>Regeringen har kraftigt byggt ut utbildningarna på\r\ngymnasie- och högskolenivå samt prioriterat\r\nungdomarna inom arbetsmarknadspolitiken. I\r\nfebruari 1994 fanns nära 16 000 ungdomar i\r\narbetsmarknadspolitiska åtgärder i Stockholms län.\r\nUngdomspraktiken har varit dominerande, med\r\n12 000 personer i åtgärder. Ungdomar kan också\r\nanvisas andra åtgärder som t.ex.\r\narbetsmarknadsutbildning, rekryteringsstöd,\r\nutbildningsvikariat och starta-eget-bidraget.\r\nLänsarbetsnämnden i Stockholms län har\r\ntillsammans med Ung företagsamhet satsat på\r\nYoung Business, där unga människor får pröva på\r\natt starta och driva företag.</pre><pre>En studie visar att omkring 27 % av dem som hade\r\nungdomspraktik under hösten 1993 efteråt fick\r\narbete på den reguljära arbetsmarknaden.\r\nUngdomspraktikens nya utformning har fått en\r\ntydligare inriktning på fast anställning.\r\nUngdomspraktiken kan nu förlängas efter sex\r\nmånader med ytterligare sex månader hos samma\r\narbetsgivare. Arbetsförmedling och arbetsgivare\r\nskall då ha ''tagit i hand'' på att den unge blir\r\nanställd hos arbetsgivaren efteråt.</pre><pre>AMS har nyligen påbörjat en informationskampanj\r\nsom rör nyrekryteringar, där bl.a.\r\nrekryteringsstödet och det generella\r\nanställningsstödet lyfts fram. Många av de\r\nnyanställningar som kampanjen beräknas bidra till\r\nkommer att tillfalla ungdomar.</pre><pre>Regeringen har även vidtagit åtgärder inom det\r\narbetsrättsliga området för att öka möjligheterna\r\nför nytillträdande, bl.a. ungdomar, att komma in på\r\narbetsmarknaden. T.ex. har tiden för\r\nprovanställningar ökat från sex till tolv månader,\r\nvilket särskilt gynnar ungdomarna.</pre><pre>Regeringen har satt in massiva insatser för att stävja\r\narbetslösheten. Totalt sett fanns i februari 1994\r\növer 43 000 personer i konjunkturberoende\r\nåtgärder i Stockholms län. Aldrig någonsin tidigare\r\nhar arbetsmarknadspolitiken nått en sådan\r\nomfattning. I takt med att konjunkturen vänder\r\nökar också nyrekryteringarna. Arbetslösheten och\r\nlångtidsarbetslösheten har därigenom minskat i år.\r\nRegeringen har en hög ambitionsnivå för att\r\nfortsätta minska arbetslösheten.</pre><pre>Länsarbetsnämnden i Stockholms län bedömer att\r\nläget blir ljusare på länets arbetsmarknad.\r\nStockholmsregionen tillhör de delar av landet där\r\nde största förbättringarna väntas enligt\r\nlänsarbetsnämndernas och AMS bedömningar.\r\nAntalet lediga platser ökar och arbetslösheten\r\nminskar vid oförändrad omfattning av antalet\r\npersoner i arbetsmarknadspolitiska åtgärder.\r\nArbetsmarknadsläget väntas bli bättre även för\r\nungdomarna i länet. Enligt en undersökning som\r\nArbetsförmedlingen City utfört visar det sig att\r\nflertalet av företagen är positiva till att anställa\r\nungdomar, framför allt de unga som har minst\r\ntreårigt gymnasium bakom sig.</pre><pre>Regeringen införde för drygt ett år sedan\r\narbetslivsutveckling, ALU, som ett led i att stärka\r\narbetslinjen. I dag finns över 50 000 personer i\r\nåtgärder. I samband med att åtgärder infördes,\r\nminskade också antalet utförsäkrade från\r\narbetslöshetskassan. Antalet har inte varit så lågt\r\nsedan år 1990.</pre><pre>Regeringen har dessutom tagit initiativ till ett nytt\r\noch förfinat uppföljningssystem för att snabbt få in\r\nnödvändiga uppgifter om förändringar, kostnader\r\noch orsaker till socialbidragsberoende.\r\nSocialstyrelsen utvecklar systemet i samarbete med\r\nSvenska kommunförbundet och Statistiska\r\ncentralbyrån.</pre><pre>Anf. 9  ANITA JOHANSSON (s):</pre><pre>Fru talman! Jag tackar för svaret på min\r\ninterpellation. Arbetsmarknadsministern kanske\r\ntycker att jag är litet tjatig när jag återkommer med\r\ninterpellationer om sysselsättningen i Stockholms\r\nlän. Orsaken är att jag är mycket oroad över\r\nsituationen.</pre><pre>Sedan, fru talman, är jag faktiskt ganska less på att\r\nständigt läsa och höra Börje Hörnlunds uttalanden\r\nom hur hårt regeringen arbetar för att reparera\r\nskadorna från 80-talet. Jag tycker det är hög tid för\r\nBörje Hörnlund och regeringen att tala om 1994.\r\nArbetslösheten uppgår ju till tvåsiffriga tal. Under\r\n80-talet, då Socialdemokraterna regerade, hade vi\r\nen arbetslöshet på några procent. Detta är ett\r\nfaktum.</pre><pre>Fru talman! Ingen annanstans i vårt land finns det\r\nså många arbetslösa människor som det finns i\r\nStockholms län. Närmare 100 000 människor står\r\nutanför den ordinarie arbetsmarknaden. Värst\r\ndrabbade är de unga.</pre><pre>27 000 ungdomar under 24 år möts av beskedet att\r\nde inte behövs i arbetslivet. En hel\r\nungdomsgeneration riskerar att slås ut. I\r\nförlängningen hotar ett samhälle med ökade\r\nmotsättningar mellan generationerna.</pre><pre>Varför skall de unga ställa upp på ett samhälle som\r\ninte ställer upp på dem?</pre><pre>Men inte nog med detta, Börje Hörnlund!\r\nSambandet mellan den höga arbetslösheten och de\r\nstora offentliga underskotten är mycket tydligt.\r\nInget annat lands offentliga ekonomi drabbas så\r\nhårt av hög arbetslöshet som Sveriges.</pre><pre>Förra året betalades 2,6 miljarder kronor ut i\r\nkontantstöd i Stockholms län -- pengar som i stället\r\nskulle kunna användas till framtidsinvesteringar för\r\nfler jobb samt till löner till alla de kvinnor som har\r\nblivit uppsagda inom den offentliga sektorn. Vårt\r\nland blöder till följd av arbetslösheten.</pre><pre>Samtidigt tickar en socialbidragsbomb som riskerar\r\natt brisera när som helst. På tre år, Börje Hörnlund,\r\nhar socialbidragen i vår region i det närmaste\r\nfördubblats, från drygt 600 miljoner kronor till 1,1\r\nmiljarder. Det är en direkt följd av den höga\r\narbetslösheten. Än värre blir det om regeringen\r\ndriver igenom det nya a-kasse-förslaget.</pre><pre>I massarbetslöshetens kölvatten följer\r\nnedskärningar i den kommunala verksamheten.</pre><pre>Förra veckan presenterade Socialstyrelsen en\r\nrapport som visar att det är storstäderna som\r\ndrabbas av nedskärningar på grund av\r\narbetslösheten. Värst utsatta är barnen. Färre\r\nanställda, större barngrupper och högre taxor gör\r\natt barnen -- de värnlösaste av alla -- drabbas\r\nhårdare än någon annan grupp i det borgerligt\r\nstyrda Sverige.</pre><pre>På det här sättet skär arbetslösheten som en kniv\r\ngenom det svenska välfärdssamhället. Ingen\r\nkommer undan. Alla drabbas -- även vi som har\r\njobb.</pre><pre>Vi socialdemokrater i Stockholms län känner djup\r\noro inför den här utvecklingen. För första gången i\r\nmodern svensk historia riskerar barnen och\r\nungdomarna att få det sämre än tidigare\r\ngeneration. Alla känner oro -- vare sig man är\r\nmamma eller pappa, mormor eller morfar osv.</pre><pre>Förra veckan presenterade LO ett mycket bra\r\nprogram mot arbeslösheten. Jag hörde Börje\r\nHörnlund i en radiointervju säga att han inte hade\r\nhunnit läsa programmet. Men nu har Börje\r\nHörnlund kanske hunnit med det. Jag skulle vilja\r\nveta om arbetsmarknadsministern är beredd att\r\nkommentera LO-programmet och framför allt om\r\nhan är beredd att göra något, även för de arbetslösa\r\ni Stockholms län.</pre><pre>Anf. 10  KRISTINA PERSSON (s):</pre><pre>Fru talman! Jag måste säga att jag blir litet orolig\r\nnär jag hör arbetsmarknadsministerns analys och\r\nbedömning av läget när det gäller sysselsättningen\r\ni dag och i framtiden. Jag blir orolig av två skäl.</pre><pre>Första skälet är att arbetsmarknadsministern låter\r\nså nöjd. Vi har haft problem. Men nu är allt på väg\r\natt ordna sig tack vare regeringens framsynta\r\npolitik.</pre><pre>Sanningen är dock att vi är på väg att hamna i precis\r\nsamma elände som resten av Europa, med samma\r\nhöga och varaktiga arbetslöshet. EU-ländernas\r\nerfarenhet är att när konjunkturen på 80-talet\r\nvände och det under några få år skapades 9\r\nmiljoner nya jobb gick de nya jobben framför allt\r\ntill de nytillträdande på arbetsmarknaden. De som\r\nredan var arbetslösa kom inte in på\r\narbetsmarknaden igen. Det var därför som\r\narbetslösheten i EU-länderna, trots ökad akvititet i\r\nekonomin, låg kvar på en hög nivå.</pre><pre>Faktum är att vi nu ser tendenser till precis samma\r\nsak på arbetsmarknaden i Stockholms län och\r\nStockholms stad men också, kan man utgå från, i\r\nresten av landet. Arbetslösheten växer inte längre,\r\noch det är skönt. Men den ligger kvar på en hög\r\nnivå. Det finns en stor grupp människor som har\r\nvarit arbetslösa under en längre tid -- i 12, 18 eller\r\n24 månader -- och som får allt större svårigheter när\r\ndet gäller att hitta jobb.</pre><pre>Det värsta är att det finns insikter om problemet.\r\nDessutom finns det resurser. Regeringen har\r\nnämligen ställt resurser till förfogande i form av\r\nprojektmedel som skulle kunna användas till s.k.\r\norienteringskurser, stöd för att hitta en ny\r\narbetslivsinriktning och utbildning som ger jobb i\r\nframtiden. Men resurserna tas inte till vara.</pre><pre>Länsarbetsnämnden i Stockholm gör inte slut på\r\nsina projektmedel, trots att behoven är så stora. I\r\nstället kommer pengarna att skickas tillbaka till\r\nAMS och regeringen. Det är ganska stora belopp\r\nsom det är fråga om.</pre><pre>Regeringen har alltså ställt resurser till förfogande.\r\nMen man har inte sett till att det finns kapacitet i\r\nform av personal som kan använda dessa resurser\r\npå ett meningsfullt sätt. Dessutom finns det\r\nstelbenta regler som gör att det inte är tillåtet att\r\ngenomföra projekt på andra sätt, t.ex. genom de\r\nfackliga organisationerna. Detta är inte bara\r\nmisshushållning med offentliga medel utan också\r\nväldigt orättfärdigt gentemot de människor som\r\ndrabbas av arbetslöshet. Jag utgår från att\r\nregeringen snabbt kommer att försöka göra något\r\nåt det här problemet.</pre><pre>En ny inriktning i arbetslivet för dem som har\r\ndrabbats av arbetslöhet är en nödvändig men\r\nförhållandesvis kortsiktig åtgärd. Ännu viktigare är\r\ndet att vi får en långsiktig strategi mot\r\narbetslösheten.</pre><pre>Här finns det andra skälet till att jag är orolig. I\r\narbetsmarknadsministerns svar finns det inte något\r\nsom skulle kunna ändra på regeringens dystra\r\nprognos om fortsatt hög arbetslöshet under 90-\r\ntalet.</pre><pre>Man frågar sig om regeringen verkligen accepterar\r\natt den totala arbetslösheten ligger kvar på\r\ntvåsiffriga tal. Vi vet att industrin nu ökar antalet\r\nanställningar något. Men det sker mycket\r\nlångsamt. Framför allt kommer det inte att räcka\r\ntill för att suga upp de 500 000 människor som står\r\nutanför arbetsmarknaden.</pre><pre>I stället ökar övertiden kraftigt. Jag är just tillbaka\r\nefter att ha gjort arbetsplatsbesök hos Ericsson vid\r\nTelefonplan och i Flemingsberg. Där har man ett\r\növertidsuttag på 10 %. De finns t.o.m. de som har\r\nbortemot 200 timmar övertid. Facket har inte något\r\natt sätta emot. Man har inte laglig rätt att stoppa\r\ndenna övertid, som gör att arbetslösa går miste om\r\njobb.</pre><pre>Den kanske allra verkningsfullaste åtgärden,\r\nkraftfulla insatser för att höja kompetensnivån i\r\narbetslivet bland vanliga löntagare, väntar vi\r\nfortfarande på. Trots utredningar och väl spridda\r\ninsikter om behoven händer ingenting på det här\r\nområdet.</pre><pre>Visst är en utbyggnad av högskolan mycket bra och\r\nnödvändig -- en sådan vill vi också ha. Men det\r\nräcker inte. Man måste också ta vara på den\r\narbetskraft som redan finns ute i arbetslivet.</pre><pre>Om man kunde ha 100 000 vuxna i utbildning skulle\r\ndet skapa luckor i arbetslivet som i slutändan skulle\r\nfyllas med arbetslösa. Dessutom är det kompetens\r\noch ett bättre kunskapsinnehåll i produktionen som\r\nSverige behöver, inte lägre priser eller\r\ndevalveringar -- vilket man kan tro efter att nyss ha\r\nlyssnat på arbetsmarknadsministern.</pre><pre>Behoven här är enorma. Det finns över 1 miljon\r\nvuxna i arbetslivet som inte har kunskaper\r\nmotsvarande gymnasiekompetens. Av dessa har\r\n700 000--800 000 inte ens en utbildning\r\nmotsvarande årskurs 9 i grundskolan. Det är denna\r\nkategori människor som allra mest befinner sig i\r\nfarozonen när det gäller framtidens\r\narbetsmarknad.</pre><pre>Det är nu som vi med gemensamma krafter --\r\ntillsammans med löntagarna och deras fackliga\r\norganisationer, med arbetsgivarna samt med\r\nregeringen och riksdagen -- måste anstränga oss i\r\narbetet med att hitta för framtiden hållbara\r\nlösningar. Det skulle inte bara innebära minskad\r\narbetslöshet utan också vara en långsiktig\r\ninvestering för att lösa Sveriges ekonomiska\r\nproblem.</pre><pre>Anf. 11  Arbetsmarknadsminister BÖRJE\r\nHÖRNLUND (c):</pre><pre>Fru talman! Även om Anita Johansson inte tycker\r\nom att höra det kommer man inte ifrån att grunden\r\nför välfärd och arbetsmarknad var totalt raserad\r\nnär regeringen tog över hösten 1991. Vi var\r\nprissatta ur världsmarknaden. Varje månad\r\nvarslades 6 000--9 000 personer i näringslivet. De\r\nblev arbetslösa efter det att den nya regeringen tog\r\növer. Men de varslades för att företagen inte längre\r\ngick under den socialdemokratiska tiden.</pre><pre>Detta är i princip alla ekonomer överens om. Det\r\nframgår av socialdemokraten Eklunds postbrev.\r\nHan jobbade i Finansdepartementet. Det framgår\r\npå många ställen. Låt oss vara ärliga och erkänna\r\natt läget var förtvivlat. Nu har vi på två och ett halvt\r\når fått en grund som är mycket stabil för tillväxt och\r\nutveckling. Det är det bästa kostnadsläget\r\nnågonsin. Från att ha haft 30 miljarder i negativ\r\nbytesbalans när vi tog över får vi för första gången\r\npå många år en positiv bytesbalans på minst 30\r\nmiljarder. Sverige går nu ihop.</pre><pre>Det gäller också att se allvaret med vårt\r\nbudgetunderskott och med vår arbetsmarknad.\r\nDetta är allvarligt. Men tro inte att Sverige går\r\nbättre genom att budgetunderskottet ökas med\r\nytterligare 40 miljarder, som socialdemokraterna\r\nville då vi i december förra året diskuterade det\r\nstora arbetsmarknadspolitiska beslutet. Då skulle\r\nvi ha fått mycket högre räntor än vi har i dag. Även\r\ndet budgetförslag som ni nu har lagt fram, där ni har\r\nsansat er en hel del, ger ett ytterligare lånebehov på\r\n24 miljarder. Det skulle också föra räntorna uppåt.\r\nRäntorna är nyckeln i detta. Det är först när de får\r\nen rimlig nivå som företagen vågar börja investera\r\noch som privatpersoner också börjar våga köpa och\r\ninvestera. Vi ser också att hushållen nu har den\r\nbästa framtidstron någonsin, sedan man började\r\nmäta 1973. Sedan återstår mycket praktiskt arbete.</pre><pre>Jag vill kommentera hur man gör en summering.\r\nJa, 5 % på en miljon blir fler än 5 % på en liten\r\narbetsmarknad med 100 personer. Jag tycker att vi\r\nborde kunna resonera utifrån de principer som alla\r\när eniga om i vårt land, att sådana här saker\r\nberäknar vi i procent och inte på annat sätt. Annars\r\nkan man lägga ihop övriga Sverige och säga att det\r\nblir si och så många. Den typen av diskussion leder\r\ninte framåt.</pre><pre>1991 utförsäkrades 7,5 % av de långtidsarbetslösa.\r\nDe fick i hög utsträckning socialbidrag. Förra året,\r\n1993, utförsäkrades 0,7 % av de långtidsarbetslösa.\r\nTrots en utomordentligt svår arbetsmarknad har vi,\r\nrelativt sett, minskat utförsäkringen 10 gånger. Det\r\när bra för kommunernas socialbidrag.</pre><pre>Det finns ett problem, men det löses med nya a-\r\nkassan. Just i denna region har få personer varit\r\nmed i arbetslöshetskassorna. Många har stått\r\nutanför. Nu kommer de också in. Har man haft\r\nhöga inkomster och plötsligt hamnar på noll och\r\nKAS-nivå anlitas socialen i viss utsträckning.</pre><pre>Kommunerna har mycket av detta i egna händer.\r\nOm t.ex. en ung människa är på väg ut går det att\r\nkommunalt ställa upp en åtgärd om man inte klarar\r\nproblemet på den andra arbetsmarknaden. Då\r\nslipper man personen i fråga på den sociala sidan.</pre><pre>Låt mig också säga, eftersom vi har en\r\ninvandrarklass på besök, att Socialdemokraterna\r\ntillsammans med Ny demokrati sade nej till\r\ninvandrarpraktik. Den kommer att betyda oerhört\r\nmycket för invandrarna när det gäller att få ett fäste\r\npå arbetsmarknaden. Skickar man in en ansökan\r\nmed ett namn som arbetsgivaren i fråga inte kan\r\nuttala är det inte så lätt att bli rättvist värderad.\r\nMen om man får komma in på jobbet i sex månader\r\noch visa hur duktig man är, har man mycket större\r\nchanser. Desssutom är det ett mycket bra led i att\r\nlära invandrare bättre svenska. Går man i klump\r\nmed kamrater i Rinkeby, vilket man ofta gör, pratar\r\nman sitt hemlands språk. Kommer man däremot in\r\npå en svensktalande arbetsplats är det ett annat\r\nspråk som gäller.</pre><pre>Ja, Kristina Persson, AMS har gott om ekonomiska\r\nresurser. Vi har sett över ett antal regler. En\r\narbetsgrupp jobbar ihop med AMS för att man\r\nlättare skall klara handläggningen.\r\nKompletteringspropositionen kommer också att\r\nmedge ett mindre personaltillskott för att man på\r\nallvar skall kunna gå ut till företagen och framför\r\nallt byta ut övertiden.</pre><pre>Anf. 12  ANITA JOHANSSON (s):</pre><pre>Fru talman! Börje Hörnlund säger att grunden för\r\nvår välfärdspolitik var raserad när vi\r\nsocialdemokrater regerade. Jag undrar om Börje\r\nHörnlund egentligen tror på det där själv.</pre><pre>Nu har det snart gått en mandatperiod, Börje\r\nHörnlund. Det har varit en fyrpartiregering i\r\nlandet. Börje Hörnlund har haft ansvar för\r\narbetsmarknadspolitiken. Vi har i Stockholms län i\r\ndag 77 953 personer öppet arbetslösa. Värst av allt,\r\nsom jag fick läsa i rapporten från\r\nlänsarbetsnämnden på morgonen, är att\r\nungdomsarbetslösheten hade ökat med 700\r\nungdomar från förra månaden. Det är detta som\r\noroar mig, Börje Hörnlund. Det borde oroa\r\narbetsmarknadsministern också. Skyll inte efter\r\nsnart en mandatperiod på socialdemokratisk\r\npolitik! Hade ni i stället anammat litet grand av alla\r\nde förslag som vi har lagt fram i denna kammare är\r\njag övertygad om att situationen hade sett helt\r\nannorlunda ut, Börje Hörnlund.</pre><pre>Jag kollade på morgonen hur det såg ut i min\r\nhemkommun och konstaterade att 4 800 personer\r\nsökte jobb. Det finns 195 lediga arbeten. Så här ser\r\ndet även ut i grannkommunen Värmdö. Vart man\r\nän ringer ser det likadant ut. Vad händer i en sådan\r\nhär borgerligt styrd region? Jo, i vårt landsting har\r\nman sagt upp över 6 000 personer. Kvinnor har\r\nskickats hem. Kvinnor får gå på a-kasseersättning\r\noch i allra värsta fall på socialbidrag -- kvinnor som\r\nbehövs så väl för de sjuka, för de gamla och för\r\nbarnens skull. Det är detta som gör mig så upprörd,\r\nBörje Hörnlund.</pre><pre>Jag kunde förra veckan höra det folkpartistiska\r\nlandstingsrådet Andres Käärik säga: Var inte\r\noroliga! Moderaterna säger ingenting i det här\r\nlänet. Jag undrar vad Börje Hörnlund säger till de\r\nhär 6 000 kvinnorna -- för det är i allmänhet\r\nkvinnor -- i Stockholms län. Kan Börje Hörnlund\r\nge dem en liten strimma av hopp om att få behålla\r\nsina jobb eller att få dem tillbaka, jobb som är\r\nverkligt nyttiga för vårt samhälle?</pre><pre>Anf. 13  KRISTINA PERSSON (s):</pre><pre>Fru talman! Det gläder mig verkligen att höra att\r\nkompletteringspropositionen kommer att rymma\r\nförslag på det här området. Men det lät inte så värst\r\nhoppfullt med ett ''mindre'' personaltillskott. Jag\r\nhoppas verkligen att ett ''mindre'' personaltillskott\r\nkommer att räcka. Det är naturligtvis bättre än\r\ningenting. Men här krävs åtgärder snabbt och då\r\nkanske det inte är ett mindre personaltillskott utan\r\nlitet mer personal som det är fråga om.</pre><pre>Det vore också bra om man kunde passa på att\r\nändra på de regler som nu gör att det inte är möjligt\r\natt använda den infrastruktur och kompetens som\r\nt.ex. de fackliga organisationerna besitter när det\r\ngäller att organisera projekt samt att fungera\r\nrådgivande och vägledande för de arbetslösa</pre><pre>Jag vill invända mot synsättet att det råder en\r\nmotsättning mellan budgetunderskott och\r\narbetslöshet. För det första rymde det\r\nsocialdemokratiska budgetalternativet ett mindre\r\nbudgetunderskott än regeringens. För det andra\r\nberor budgetunderskottet just på arbetslösheten.\r\n75 % av budgetunderskottet går att direkt förklara\r\nmed arbetslösheten: Mindre inkomster till\r\nstatskassan och högre utgifter för\r\narbetslöshetsersättning, socialbidrag osv.</pre><pre></pre><pre>Det finns ingen motsättning däremellan. Det enda\r\nsättet att få ordning på Sveriges ekonomi är att få\r\nbukt med arbetslösheten.</pre><pre>Jag fick inget svar på min fråga om\r\nkompetensutveckling. Här behöver vi verkligen\r\ngöra något radikalt och snabbt. Det är nu vi kan\r\ngöra det. Det är nu företagen går med höga vinster.\r\nDet är nu vi har en stor arbetslöshet. Det är nu vi\r\nskall sätta i gång stora program för att utbilda\r\nmänniskor som redan är i arbetslivet. Det borde\r\nfinnas något slags automatisk samhällsgaranti som\r\nträder in så snart någon människa varit arbetslös\r\nlängre tid än den månad eller två som det tar att\r\nhitta ett nytt jobb när man har drabbats.</pre><pre>Människors kompetens är en färskvara. Den måste\r\nefterfrågas och tas i anspråk för att fungera och vara\r\nanvändbar. Om den läggs i träda och inte tillvaratas\r\nförlorar man sin kompetens och sin förmåga att\r\nfungera i arbetslivet. Det blir både ett\r\nsamhällsekonomiskt slöseri och en mänsklig tragedi\r\nnär detta inträffar.</pre><pre>Anf. 14  Arbetsmarknadsminister BÖRJE\r\nHÖRNLUND (c):</pre><pre>Herr talman! Om de 69 000 människor i\r\nnäringslivet som varslades om avsked varje månad\r\n1991 blev arbetslösa 1992 måste denna arbetslöshet\r\nfaktiskt vara ett arv från socialdemokratin, Anita\r\nJohansson.</pre><pre>När man hösten 1991 var i ett läge då 50 % av de\r\nanställda i företagen arbetade i företag som inte\r\ngick ihop och det ledde till närmare 100 konkurser\r\nper vardag är det naturligtvis ett arv. Men jag är\r\nmycket mer finstämd i debatten än vissa\r\nsocialdemokrater. Jag vet att ni inte ensamma bär\r\nden bördan. Det var många som felade ett tag, men\r\ndet var i alla fall ni som regerade.</pre><pre>När ni då i en debatt menar att regeringen både rår\r\nför den internationella lågkonjunkturen och det\r\nförfärliga 80-talsarvet tycker jag rent ut sagt att ni\r\när ofina.</pre><pre>Ett exempel är Nordbanken, där vi har fått in\r\nungefär 40 miljarder. Varenda förlustaffär gjordes\r\nföre regeringsskiftet. Vi får bara notan. Visst är det\r\nett arv! Arvet tillkom före regeringsskiftet.</pre><pre>Hittills i år har arbetslösheten minskat med 30 000\r\npersoner mer än vad åtgärderna har ökat. Vi har\r\nalltså upplevt en vändning. I dagens rapport om den\r\nsenaste veckan ser vi att antalet lediga platser är\r\nordentligt många fler än de varit ett antal år bakåt.\r\nJag vill inte yvas över det, utan bara notera att vi\r\negentligen skulle ha en debatt om hur man bäst tar\r\ntag i problemet och får ut så mycket som möjligt.\r\nMed så många utanför ordinarie arbetsmarknad tar\r\ndet ändå sin tid innan man är tillbaks till den\r\nfullgoda arbetsmarknad som både ekonomi och\r\nmedmänsklighet kräver.</pre><pre>Jag hade överläggningar med Kommunförbundets\r\nledning, samtliga partiföreträdare och\r\nLandstingsförbundets ledning. Vi diskuterade att\r\nman nu måste passa på att kompetensutveckla de\r\n95--100 % av personalen som ändå långsiktigt skall\r\nbli kvar så att det uppstår vikariat som gör att inte\r\nfler kommer ut i öppen arbetslöshet.</pre><pre>Jag upplevde då ett mycket bra gensvar.\r\nArbetsmarknadsverket fick order att arbeta på det\r\nsättet. Jag har med egna ögon läst och med egna\r\nöron hört att chefen för Arbetsmarknadsstyrelsen\r\nnoterat att varslen i denna sektor nu har lugnat ned\r\nsig. Det behöver vi i denna situation. Det finns\r\ntillräckligt många människor som står utanför\r\nordinarie arbetsmarknad att rekrytera bland.</pre><pre>Om man skall betrakta ett tiotal miljoner kronor\r\nsom ett stort eller litet tillskott beror på hur man\r\nräknar, Kristina Persson! Vad gäller reglerna kan\r\njag säga att det finns en arbetsgrupp där AMS utgör\r\nena delen och departementet den andra. AMS har\r\nsitt regelverk. Det är en ganska tjock bok. Vi har\r\nförordningar. Uppgiften är att resonera igenom\r\nfrågorna på så sätt att det leder till snabbare och\r\nbättre handläggning. Det är också ett sätt att\r\nförstärka vår organisation.</pre><pre>Finansens tjänstemän -- de fanns där även på er\r\ntid -- säger att man måste låna 24 miljarder till för\r\nkommande budgetår om man följer det\r\nsocialdemokratiska budgetförslaget. Nu skall\r\nregeringen lägga fram sin\r\nkompletteringsproposition och\r\nSocialdemokraterna sin. Vi får se hur det blir då.\r\nJanuari ligger bakom oss.</pre><pre>Kompetensutvecklingen sker på två sätt. Det är bra\r\natt högskolorna är utbyggda med ca 30 %. Det\r\nleder till att fler och fler kompetenta kommer in på\r\narbetsmarknaden.</pre><pre>Det är synd att bara 25 000 elever på tvåårigt\r\ngymnasium passar på att gå det tredje året när det\r\nkunde vara 40 000--50 000. Det är inte bra på sikt.</pre><pre>Utbildningsvikariaten har sedan de inrättades för\r\nett antal år sedan aldrig varit på den nivå som de är\r\njust nu.</pre><pre>Det finns pengar kvar för företagsutbildning, dvs.\r\ndet system där företagen utbildar internt i stället för\r\natt skicka i väg folk. Parterna måste ändå ta\r\nhuvudansvaret för att resurser avsätts för\r\nutbildning.</pre><pre>Anf. 15  ANITA JOHANSSON (s):</pre><pre>Herr talman! Jag undrar när Börje Hörnlund\r\ntänker ta ansvar för regeringspolitiken och sluta att\r\nskylla på Socialdemokraterna. Det skulle vara\r\nroligt att få ett svar på den frågan. Nu har ni snart\r\nregerat i en mandatperiod, så nu är det dags.</pre><pre>Jag fick heller ingen kommentar kring det\r\nförträffliga program som LO har lagt fram. Jag\r\nhoppas att Börje Hörnlund har läst det. Gör det\r\nannars! Det finns mycket matnyttigt i det\r\nprogrammet.</pre><pre>Jag mötte förra veckan ett antal arbetslösa\r\nungdomar. Det var det som gjorde mig så oerhört\r\nrädd och förskräckt. Jag frågade vad de gör på\r\ndagarna. De svarade: Sover. Jag frågade vad de ser\r\nfram emot. De svarade: Fredagen, när vi får dricka\r\nstarköl.</pre><pre>Jag tror att vi som är aktiva i en storstadsregion har\r\nanledning att vara än mer oroade just för\r\nungdomsarbetslösheten med tanke på de tillfällen\r\natt komma snett som finns i denna region. Det är\r\ndärför jag är orolig. Jag skulle önska att Börje\r\nHörnlund kunde ta det litet på allvar och inte bara\r\nskylla ifrån sig utan göra någonting konkret just för\r\nungdomsarbetslösheten.</pre><pre>Låt mig ta upp en annan sak! I förra veckan kom\r\nregeringen med sin regionalpolitiska proposition.\r\nJag kan inte nog understryka hur ilsken jag blev när\r\njag läste den. Det finns inte en rad om storstäderna.\r\nDet finns inte en rad som talar om att det finns en\r\nglesbygd i denna region. Om inte Börje Hörnlund\r\nhar varit ute i skärgården rekommenderar jag en\r\nresa till vår glesbygd i Stockholms län.</pre><pre>Det omnämns med några få rader att det pågår en\r\nutredning. Jag hoppas verkligen att Börje\r\nHörnlund kan börja bry sig litet grand om denna\r\nregion. Jag är trött på den storstadsfientliga politik\r\nsom man håller på med. Jag hade förväntat mig att\r\nModeraterna skulle ha tagit litet mer hänsyn till\r\nStockholmsregionen, men icke sa Nicke! Det är en\r\nstorstadsfientlig politik som nu pågår.</pre><pre>Kan jag få några kommentarer kring LO-\r\nprogrammet? Kan jag få några kommentarer kring\r\nvad Börje Hörnlund konkret tänker göra för de\r\nytterligare 700 ungdomar som blir arbetslösa denna\r\nvecka i Stockholms län?</pre><pre>Anf. 16  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag sade tillräckligt om historien i\r\nförra inlägget. Om Anita Johansson är den enda jag\r\nkänner i Sverige som inte förstår de sammanhangen\r\när det bara så.</pre><pre>Jag har mycket noga analyserat ett antal tidigare\r\nLO-program. Det finns när det gäller åtgärdssidan\r\nanledning att diskutera en del frågor. Sättet att\r\ndiskutera finansieringsfrågorna imponerar däremot\r\ninte. Om vi verkligen skall ställa till det för oss skall\r\nvi -- en nation som lånar mer än nästan alla andra --\r\ngå in på en politik som innebär att man lånar ännu\r\nmycket mer. Det är jag övertygad om. Då får man\r\nhöjd ränta och färre jobb.</pre><pre>Den delen i programmet är allvarlig. Om\r\nsocialdemokratin behöver diskutera den delen\r\nbehöver faktiskt LO diskutera den ännu något mer.</pre><pre>Över 100 000 ungdomar har funnits i olika åtgärder.\r\nJag vet inte exakt hur det är i dag. Det har inte rört\r\nsig om så långa perioder i öppen arbetslöshet. Jag\r\nvill väldigt gärna se att de blir ännu kortare.</pre><pre>Jag vet mycket väl vilka riskerna är när ungdomar\r\ngår arbetslösa långa perioder. Det kan vi se i länder\r\nsom ligger ganska nära oss, ute i Europa. Det är\r\ndärför som vi gör allt för att ungdomarna skall få\r\nchansen: extra utbildningsprogram,\r\nungdomspraktik och allt annat som finns.</pre><pre>Men visst drabbas ungdomarna extra hårt genom\r\natt de saknar yrkeserfarenhet och genom att de som\r\nkommer in på ett jobb åker ut först, eftersom våra\r\narbetsmarknadslagar fungerar på det sättet.</pre><pre>Jag måste säga att jag inte tror att Anita Johansson\r\nhar läst på vidare bra när det gäller\r\nregionalpolitiken. Stockholm kommer att få sitt\r\nlänsanslag precis som andra, och Stockholm\r\nkommer att få sin del av extrapotten. Dessa pengar\r\när inte fördelade förrän riksdagen har fattat beslut\r\nom summorna.</pre><pre>I fråga om glesbygdsstödet, som är ett bra stöd, står\r\ndetta väldigt klart: upp till 450 000 i bidrag, två\r\ngånger på tre år. Den ena gången var det hårda\r\ninvesteringar, den andra gången mjuka\r\ninvesteringar. Detta gäller i de områden som\r\nlänsstyrelserna utser som landsbygd, och dit hör\r\nskärgården. Det står i klartext. Läsövning, var det!\r\nDet är en tjock bok, och jag har förståelse för att\r\nman inte hinner läsa allt. Georg Andersson\r\nanklagar oss för att föra pengarna söderut, hit ner.</pre><pre>Överläggningen var härmed avslutad.</pre><pre>6 §  Svar på interpellation 1993/94:123 om ROT-\r\ninsatser</pre><pre>Anf. 17  Arbetsmarknadsminister BÖRJE\r\nHÖRNLUND (c):</pre><pre>Herr talman! Ingela Thalén har i sin interpellation\r\nställt ett antal frågor som rör användningen av den\r\noch en halv miljard kronor som regeringen har\r\nfördelat till ROT-insatser.</pre><pre>För det första har Ingela Thalén frågat mig om vilka\r\nsysselsättningseffekter regeringen har beräknat att\r\nåtgärderna skall leda till.</pre><pre>Regeringen har fördelat pengarna för ROT-\r\nåtgärder inom kultursektorn och på miljöområdet.\r\nDe projekt som får del av ROT-pengarna beräknas\r\ntotalt ge ca 8 500 årsarbeten.</pre><pre>Till ROT-åtgärder inom kultursektorn går 370\r\nmiljoner kronor, som beräknas ge 1 450 årsarbeten.\r\nDessa är fördelade på följande sätt:</pre><pre>-- Statliga kulturbyggnader får 100 miljoner kronor\r\noch beräknas ge 100 jobb,</pre><pre>-- Icke statliga kulturbyggnader, t.ex. muséer på\r\nolika håll i landet, får 70 miljoner kronor och\r\nberäknas ge 350 jobb,</pre><pre>--Kulturmiljövård och kulturbyggnader får 195\r\nmiljoner kronor och ger 975 jobb,</pre><pre>-- De kungliga slotten får 5 miljoner kronor och ger\r\n25 jobb.</pre><pre>Till ROT-åtgärder inom miljöområdet, i vid\r\nbemärkelse, går 1 130 miljoner kronor som\r\nberäknas ge 7 100 årsarbeten. Dessa är fördelade\r\npå följande sätt:</pre><pre>-- Undervisnings- och omsorgslokaler får 580\r\nmiljoner och ger 2 300 jobb,</pre><pre>-- Äldrebostäder får 100 miljoner kronor och ger\r\n1 000 jobb,</pre><pre>-- Miljöförbättrande åtgärder i bostäder får 330\r\nmiljoner kronor och beräknas ge 3 300 jobb,</pre><pre>-- Samlingslokaler upprustas för 100 miljoner\r\nkronor, vilket beräknas ge 500 jobb.</pre><pre>Därutöver anslås 20 miljoner kronor för en höjning\r\nav högsta bidragsnivån från 15 000 till 25 000\r\nkronor vid radonsanering av alla typer av\r\nfastigheter.</pre><pre>För det andra har Ingela Thalén frågat mig om hur\r\ndessa arbetstillfällen kommer att fördela sig över\r\nriket.</pre><pre>Fördelningen av ROT-pengarna mellan olika delar\r\nav landet pågår som bäst inom\r\nArbetsmarknadsverket och övriga berörda\r\nmyndigheter. De projektförslag som kommit från\r\nbl.a. Riksantikvarieämbetet och Statens\r\nFastighetsverk omfattar projekt över hela landet.\r\nDet är också ett stort antal olika typer av projekt\r\nsom kan komma i fråga för ROT-bidragen, vilket\r\nger goda förutsättningar för en bra spridning över\r\nlandet. Insatser i sysselsättningssvaga regioner skall\r\nges hög prioritet.</pre><pre>Slutligen har Ingela Thalén frågat mig om det är\r\nregeringens bedömning att samtliga medel kommer\r\natt förbrukas inom den angivna tiden.</pre><pre>ROT-bidragen till godkända projekt betalas ut i\r\nefterskott. Av den anledningen kommer delar av de\r\nanslagna medlen inte att kunna utbetalas inom de\r\nangivna tidsramarna. Även om utbetalningarna\r\ngörs senare bör pengarna kunna vara intecknade i\r\ngodkända projekt. Det är därför angeläget att\r\nbeslut om bidrag fattas utan dröjsmål.</pre><pre>ROT-paketet syftar till att ge en snabb effekt på\r\nsysselsättningen i byggbranschen. Att projekten\r\nkommer i gång så snart som möjligt är därför av stor\r\nvikt. Regeringen poängterar också i\r\nregleringsbrevet att det skall ske en prioritering av\r\nprojekt med snabb igångsättning och\r\nfärdigställande under kalenderåret 1994.</pre><pre>Anf. 18  INGELA THALÉN (s):</pre><pre>Herr talman! Jag ber att få tacka\r\narbetsmarknadsministern för svaret. Det var ett\r\nmycket bra svar. Det var utförligt och konkret, och\r\nbåde projektens summor och effekterna på\r\nsysselsättningen fanns väl redovisade.</pre><pre>Bakgrunden till min fråga är det initiativ som\r\nriksdagen tog, nämligen att av de pengar som AMS\r\nhar fått för årets budget använda en och en halv\r\nmiljard till särskilda insatser för reparation,\r\nombyggnad och tillbyggnad.</pre><pre>Det var alltså ett initiativ från riksdagen, fastän vi\r\nnog ansåg att regeringen borde ha tagit ett sådant\r\ninitiativ redan i december förra året, när AMS\r\nväckte frågan hos regeringen. Då hade ju AMS\r\nkonstaterat att man inte kunde utnyttja hela sitt\r\nanslag för att pressa tillbaka arbetslösheten.</pre><pre>Svaret är bra i den meningen att det är konkret och\r\ni siffror redovisar effekterna av det regleringsbrev\r\nsom regeringen utfärdat.</pre><pre>I tidigare ROT-program har bidrag utgått till\r\nkommunala fastigheter med högst 30 % av\r\nkostnaden. I det paket som regeringen nu lägger\r\nfram genom sitt regleringsbrev har man infört en\r\nbegränsning, som innebär att bidrag endast får ges\r\nför arbeten som leder till en ökad tillgänglighet för\r\npersoner med funktionshinder eller till\r\nmiljöförbättrande åtgärder.</pre><pre>Detta är naturligtvis mycket vällovliga syften, men\r\nfinns det inte en risk för att man genom att ändra\r\nreglerna riskerar att begränsa möjligheterna att få i\r\ngång byggen? Jag fruktar också att det blir svårt att\r\ntolka de föreskrifter som nu lagts om åtgärder som\r\nsyftar till allergisanering, ventilationsförbättringar,\r\nbullerskydd och andra liknande miljöförbättrande\r\ninvesteringar.</pre><pre>Min fråga till Börje Hörnlund är: Finns det en\r\ntillgänglig objektsreserv av det här slaget, som\r\nsnabbt kan komma i gång? Har AMS redovisat just\r\nen sådan reserv för att öka sysselsättningen?\r\nUtgångspunkten för det som var\r\narbetsmarknadsutskottets förslag och sedemera\r\nriksdagens beslut var ju att man skulle vidta\r\nåtgärder för att omedelbart bringa ned\r\narbetslösheten.</pre><pre>Den andra delen av regleringsbrevet berör just\r\nstödet till miljöförbättringar av bostäder. På den\r\npunkten har regeringen verkligen lyckats! Man har\r\nett regelsystem som är oerhört komplicerat.\r\nKommunernas miljö och hälsovårdsförvaltning\r\nskall yttra sig, AMS skall i samråd med Boverket\r\nutveckla närmare regler, Boverket och\r\nlänsstyrelserna skall medverka i\r\nbidragshanteringen, och bidrag får lämnas till högst\r\n10 % av den kostnad som kommunerna finner\r\nskälig.</pre><pre>Varför skall man röra till det så här, när vi vet att\r\ndet finns många angelägna insatser som borde\r\nkunna genomföras inom det regelverk som fanns\r\nföre detta regleringsbrev?</pre><pre>Kan nu arbetsmarknadsministern lova att\r\nregeländringarna och det nya regelverket verkligen\r\nleder till att man pressar tillbaka den öppna\r\narbetslösheten? Det var ju syftet med riksdagens\r\nbeslut att använda innevarande års medel till\r\nsärskilda insatser denna period.</pre><pre>I den förra debatten sade Börje Hörnlund att det\r\nsom är viktigast att diskutera nu -- med hänvisning\r\ntill debatten om gången tid -- är hur man bäst tar\r\ntill vara den utveckling som nu är på gång. Anser\r\narbetsmarknadsministern att det regleringsbrev\r\nsom regeringen utfärdat, efter riksdagens initiativ\r\nom ytterligare medel, verkligen syftar till att ta vara\r\npå utvecklingen, så att den öppna arbetslösheten\r\nkan pressas ned?</pre><pre>Anf. 19  OSKAR LINDKVIST (s):</pre><pre>Herr talman! Jag har följt den här debatten genom\r\nIngela Thaléns fråga till arbetsmarknadsministern\r\noch svaret på den. Jag kan konstatera att\r\nregeringen har tagit ovanligt lång tid på sig för att\r\nkomma ur startgroparna.</pre><pre>Det var ju en chans som riksdagen gav regeringen,\r\nett bemyndigande att snabbt komma tillbaka med\r\nett förslag till program. Min uppfattning är, Börje\r\nHörnlund, att regeringen har litet svårt att tackla\r\nbokstavsfrågorna. Eller är det kanske så att\r\nslitningarna i regeringen är för stora, så att det inte\r\nfinns något egentligt utrymme för att stödja ett\r\nförbättrat bostadsbyggande och en förbättrad\r\nombyggnadsverksamhet?</pre><pre>Jag vill påminna om att ROT-programmet för\r\n1993/94 var ett initiativ som togs av\r\nsocialdemokraterna och som följdes upp av en\r\növerläggning med regeringen. I den deltog\r\nCenterpartiet, Folkpartiet och\r\nSocialdemokraterna, men jag noterade redan då att\r\nModeraterna inte var med då. Och där har vi\r\norsaken till regeringens oförmåga att själv lägga\r\nfram ett bostadsprogram.</pre><pre>I regeringens proposition står ju också att man inte\r\nräknar med några förbättringar 1994 och kanske\r\ninte heller 1995. Men 1996 skall de stora\r\nförbättringarna komma, allt enligt regeringens\r\negen uppläggning.</pre><pre>Jag kan ha en viss förståelse för hur det kan vara att\r\nvara arbetsmarknadsminister i en regering som så\r\nkraftigt domineras av Moderata samlingspartiet\r\noch deras välkända uppfattning om\r\nbostadspolitiken.</pre><pre>Det utförligt refererade förslag som nu föreligger är\r\nett försök. Men jag tycker att man kanske ändå\r\nborde ha funderat över om inte alla dessa\r\nfantastiska möjligheter att bygga upp\r\nbostadsmarknaden skulle kunna tas bättre till vara.</pre><pre>Vi har ju ett stort antal bostäder som behöver\r\nbyggas om. Vi har ett lågt bostadsbyggande. Jag\r\nhöll på att säga att det är det lägsta i modern tid,\r\nmen det är faktiskt det lägsta sedan före andra\r\nvärldskriget. Det är ju ett bra tag sedan. Vi\r\nbefinner oss i ett läge med låg inflation, låga räntor\r\noch mer hanterbara produktionskostnader ä för ett\r\npar tre år sedan. Detta tillgodogör sig Börje\r\nHörnlund i sitt regeringsarbete.</pre><pre>Men det märkliga är att ingen vill bygga just nu.\r\nDet finns ingen som vill sätta i gång några byggen.\r\nVi har en regering som inte är särskilt intresserad,\r\noch vi har en bostadsmarknad där ingen vill sätta i\r\ngång trots att förutsättningarna är de bästa\r\nnågonsin. Tycker inte Börje Hörnlund att det är ett\r\nganska märkligt förhållande?</pre><pre>I slutet på 80-talet, som vi hörde berättas om\r\ntidigare, var det en mycket stor aktivitet på\r\nbyggmarknaden. Det var mycket stor efterfrågan\r\npå lägenheter. Det fanns väldigt många människor\r\nsom ville bygga trots att vi hade ett högt\r\nkostnadsläge. I dag när förutsättningarna är i\r\ngrunden förändrade finns det ingen som vill bygga.\r\nDet finns faktiskt inte heller någon som efterfrågar\r\nbostäder, för att vara alldeles uppriktig. Men\r\nbristen på efterfrågan sammanhänger ju som\r\nbekant med det område som Börje Hörnlund har\r\nspecialiserat sig på, nämligen arbetsmarknaden. Vi\r\nhar ju en mycket stor arbetslöshet.</pre><pre>Problemet med om det skall byggas bostäder eller\r\nej, om det skall vara ROT-program eller inte och\r\nom det skall vara ombyggnadsverksamhet eller inte\r\nligger i att vi har olika meningar om hur vi skall\r\ntackla arbetsmarknaden. Den som inte vill tackla\r\narbetsmarknaden och avskaffa arbetslösheten\r\nbehöver inte heller bygga några bostäder.</pre><pre>Anf. 20  Arbetsmarknadsminister BÖRJE\r\nHÖRNLUND (c):</pre><pre>Herr talman! De kommunala ROT-\r\nbestämmelserna på högst 30 % har resulterat i\r\nuppgörelser som gör att man i genomsnitt har\r\nbetalat 22--23 %. Det är min förhoppning att\r\nföreträdarna för kommunerna har förmåga att även\r\nta tag i de nya miljöbestämmelserna. De brukar\r\nvara duktiga att anpassa sig.</pre><pre>Ingela Thalén frågade om jag kunde garantera att\r\ndetta kommer att ge många jobb. Ja, det kan jag,\r\nmen jag kan inte garantera att varje objekt till fullo\r\nkommer att utvecklas som det är tänkt. Jag skall till\r\nIngela Thalén överlämna ett antal papper med\r\ndetaljer som visar vilken typ av projekt det gäller\r\noch hur de är fördelade mellan länen i dagsläget.</pre><pre>Låt mig gå över till bostäderna. Jag vet inte vad den\r\nsista kända siffran är, men jag tror att det finns ca\r\n60 000 tomma lägenheter i dag. Det är klart att det\r\ndå är litet besvärligt att sätta i gång med\r\nnybyggnationer. Men detta är också i sin tur ojämnt\r\nfördelat över landet. Vi har många små kommuner\r\ndär det kommer att ta åratal att fylla på de bostäder\r\nsom man har byggt. Men mycket talar för att den\r\nhär regionen kommer att behöva nya bostäder.</pre><pre>Samma sak gäller för hotell och kontor. Man har\r\nbyggt kontor för många år framöver. Där sker\r\nockså en rationalisering som gör att de inte fylls på\r\nså snabbt. Hotellen har som bekant en\r\nmedelbeläggning på ungefär 30 %. Den borde\r\negentligen ligga på 70 % för att det skall vara\r\nekonomiskt sunt. Därför är inte heller den delen av\r\ndet som byggdes på 80-talet riktigt tillgänglig i dag.</pre><pre>Oskar Lindkvist vet att jag har en lägenhet i ett hus\r\nsom ägs av HSB. Den ligger en liten bit från det\r\nställe där han ibland brukar fika på morgonen. Det\r\nvar ett väldigt motstånd när lägenheterna i det\r\nområdet skulle repareras. Folk är litet oroliga för\r\natt flytta och få litet bekymmer ett tag. HSB talade\r\nfaktiskt med mig om att jag borde tillhöra den\r\npositiva delen för att det skulle bli lättare att få i\r\ngång detta. Det är inte heller så lätt att stampa fram\r\nreparationer hur som helst. Det måste ju vara en\r\nfördel -- och det hoppas jag att vi är överens om --\r\natt man nu handlar upp 20--30 % billigare än under\r\növerhettningsperioden. Det är egentligen rätt tid\r\nnu att passa på att göra detta.</pre><pre>Jag noterar att byggbranschen är den mest\r\nbekymmersamma branschen. Även om det nu\r\nsatsas på infrastruktur väsentligt mycket mer än\r\ntidigare väger det inte alls upp byggbranschens\r\nproblem. Vi kommer säkert att behöva ha flera\r\ndiskussioner om detta oss emellan, men kanske\r\nframför allt inom bostadsutskottet osv.</pre><pre>Anf. 21  INGELA THALÉN (s):</pre><pre>Herr talman! Börje Hörnlund går medvetet förbi\r\ndet som var kärnan i min frågeställning. Jag tycker\r\nnaturligtvis att det är alldeles utmärkt att\r\nArbetsmarknadsstyrelsen kan förhandla med\r\nupphandlare, byggare och kommuner för att\r\nkomma fram till ekonomiskt vettiga projekt. Jag\r\nhar inget emot att det innebär att man pressar\r\ntillbaka bidraget från 30 % till 20 %, eller om det\r\nvar 22--23 %. Det är ju slutresultatet i en sådan\r\nförhandling som är viktigt.</pre><pre>Min poäng i resonemanget om de medel som skall\r\nanvändas innevarande år är oron för att regeringen\r\nhar gjort regelverket så komplicerat att man kanske\r\növer huvud taget inte kommer fram till några\r\nobjekt. Jag frågar arbetsmarknadsministern:\r\nVarför lägger man in begränsningar inom ramen för\r\nbidragen på högst 30 % så att det finns risk för att\r\ndet över huvud taget inte finns några objekt som\r\nfaller innanför dessa ramar?</pre><pre>Syftet med riksdagens beslut var att under\r\ninnevarande år använda pengar för att pressa\r\ntillbaks den öppna arbetslösheten med hjälp av\r\nåtgärder som dessutom är samhällsnyttiga, t.ex.\r\nreparation, ombyggnad och tillbyggnad.</pre><pre>Den andra frågeställningen handlar om det oerhört\r\nkomplicerade i att man i det här perspektivet, från\r\napril/maj fram t.o.m. juni, för in ett helt nytt\r\nregelverk med föreskrifter, förordningar,\r\nkontrollsystem osv. för ett bidrag på 10 %. Det är\r\ndärför som jag frågar Börje Hörnlund om detta\r\nverkligen är genomtänkt.</pre><pre>Jag vill inte påstå att regeringen har gjort dessa\r\nbegränsningar därför att den är litet sur över att det\r\ninte var regeringen som tog det här initiativet.\r\nRegeringen hade möjlighet att göra detta från\r\ndecember förra året och fram till i mars. Då sade\r\nett enigt arbetsmarknadsutskott att det faktiskt fick\r\nvara nog. Men det är klart att tanken har slagit mig.</pre><pre>Nu säger Börje Hörnlund att han kan lova att den\r\nsysselsättning som han har redovisat här kommer i\r\ngång. Det innebär att omfattningen av projekten --\r\nkanske inte just enskilda projekt -- kommer att ge\r\nett resultat motsvarande ca 17 000 arbetstillfällen.</pre><pre>Det finns en passus i regleringsbrevet som jag vill\r\nställa en fråga om. Det står att det skall finnas vissa\r\ndispensmöjligheter för senare start. Med detta\r\nkomplicerade regelverk måste den\r\ndispensmöjligheten definitivt behandlas med stor\r\ngenerositet. Är detta också Börje Hörnlunds\r\nuppfattning?</pre><pre>Anf. 22  OSKAR LINDKVIST (s):</pre><pre>Herr talman! Jag vill tala om för Börje Hörnlund\r\natt läget när det gäller tomma lägenheter i dag\r\nnästan är likställt med det som rådde efter\r\nregeringsskiftet 1982. Då hade vi i Sverige 45 000--\r\n48 000 tomma lägenheter. Det fanns, lindrigt sagt,\r\nstora bekymmer på bostadsområdet när det gällde\r\nsysselsättning och annat.</pre><pre>Den nya regeringen som tillträdde då drog i gång\r\narbetsmarknaden och jobben. Den såg till att det\r\ninvesterades och att olika verksamheter kom i\r\ngång. Någon gång under 1985--86 hade de tomma\r\nlägenheterna försvunnit. Det är precis vad som\r\nkommer att ske i dag också, Börje Hörnlund.</pre><pre>I det ögonblick arbetsmarknaden i Sverige börjar\r\natt fungera kommer folk att få inkomster. De\r\nkommer att delta i konsumtionen. De kommer att\r\nefterfråga bostäder. Alla de som i dag flyttar\r\ntillbaka till sina föräldrar för att de inte har råd att\r\nha en egen lägenhet, alla de som vräkts från sina\r\nbostäder och alla de som bytt från en bra och rymlig\r\nfamiljelägenhet till en mindre lägenhet av\r\nkostnadsskäl kommer att efterfråga bostäder i och\r\nmed att de får jobb.</pre><pre>Jag hoppas att Börje Hörnlund inte anser att\r\nSverige är färdigbyggt. Det är inte färdigbyggt. Det\r\nfinns en oerhörd kompetens på bostadsmarknaden.\r\nDen väntar på möjligheter att dra i gång\r\nverksamheten.</pre><pre>Börje Hörnlund och jag är ju gamla goda vänner.\r\nMen jag pratar nu med Börje Hörnlund som\r\narbetsmarknadsminister. Jag har litet svårt att\r\nacceptera att regeringen inte gjorde något när den\r\nfick brevet från Arbetsmarknadsstyrelsen och\r\nBoverket den 23 november i fjol. Det är riktigt som\r\nIngela Thalén påpekar. Ni gjorde ingenting. Jag tror\r\ninte att ni hade tänkt att göra något heller om inte\r\nriksdagen hade slagit näven i bordet och sett till att\r\ndet kom en beställning.</pre><pre>Jag skulle också önska att\r\narbetsmarknadsministern ville se över den mycket\r\nkonstifika och märkliga byråkrati som finns i en del\r\nav de sammanhang som regeringen nu har fattat\r\nbeslut om och sörja för att dessa ärenden handläggs\r\nav länsstyrelsernas bostadsenheter och inte på tre\r\neller fyra olika myndigheter. Det är dessutom\r\nangeläget att ökningen av jobben kommer i gång\r\noch, som Ingela Thalén framhåller, att\r\ndispensgivningen efter den 1 juli blir generös.</pre><pre>Anf. 23  Arbetsmarknadsminister BÖRJE\r\nHÖRNLUND (c):</pre><pre>Herr talman! Det gäller naturligtvis också på\r\nbyggområdet att få ut så många arbetstillfällen som\r\nmöjligt i förhållande till antalet satsade kronor.\r\nMot det svär naturligtvis att vissa av byggena till\r\nhundra procent är statliga och alltså inte har privata\r\nmedfinansiärer. Å andra sidan skall också dessa\r\nbyggen genomföras och fanns i princip med på\r\nbeställningslistan.</pre><pre>De ärade meddebattörerna har vidare givit uttryck\r\nför att miljö- och handikappsträvandena är viktiga,\r\näven om det kan bli litet jobbigare att handlägga\r\nsådana frågor. När det gäller hänsynen till särskilda\r\nskäl är jag rätt övertygad om att man kommer att\r\nse till sakfrågan, huruvida det är fråga om ett viktigt\r\nbygge som bör sättas i gång nu, på en\r\nbyggarbetsmarknad som är mindre god. Jag\r\nförutsätter alltså att pengarna kommer till nytta.</pre><pre>Hur vi än diskuterar i dessa sammanhang är det till\r\nslut ränte- och kostnadsläget som blir avgörande,\r\noch det kommer att dröja ett stort antal år innan vi\r\nkan återfå en fullgod ordinarie arbetsmarknad. Jag\r\noch andra med mig är liksom Oskar Lindkvist\r\nmedvetna om att utflyttningen från familjen\r\nförsenas i en situation där arbetsmarknaden inte är\r\nbra. Så har det alltid varit, och så är det också nu.</pre><pre>Anf. 24  INGELA THALÉN (s):</pre><pre>Herr talman! Jag vill återkomma till\r\narbetsmarknadsministerns kommentar i den förra\r\ndebatten att det som är viktigt att diskutera är hur\r\nman bäst tar till vara den utveckling som nu är på\r\ngång. Mot den bakgrunden och med tanke på\r\nmånga av de resonemang som vi har fört i den här\r\nomgången delar jag, även om regleringsbrevet nu\r\när framlagt, Oskar Lindkvists synpunkt att man\r\nomedelbart bör se över dessa frågor. Det kan inte\r\nvara rimligt att inom en så kort tidsperiod som det\r\nnu handlar om föra in regeländringar för\r\nanvändningen av denna summa pengar.</pre><pre>Vi är överens, Börje Hörnlund, om att sådant som\r\ntillgänglighet, miljösatsningar och åtgärder mot\r\nradon måste övervägas när det gäller reparation,\r\nombyggnad och tillbyggnad, men det är inte rimligt\r\natt krångla till det hela med anledning av så litet\r\npengar som 1 1/2 miljard trots allt är och för en så\r\nkort period som det gäller. När man läser\r\nregleringsbrevet slås man av att sådana här regler\r\nhar lyfts fram. Börje Hörnlund nämnde själv en del\r\nbyggen som är helstatliga och som ger en sned\r\nregional fördelning.</pre><pre>Trots den fina redovisning som lämnas i Börje\r\nHörnlunds svar måste jag ändå säga att det vid en\r\njämförelse mellan vad som anförs i svaret och det\r\nsom regleringsbrevet innehåller skapas en\r\nutomordentligt stor osäkerhet. Det som skrivs i\r\nregleringsbrevet kommer sedan att följas i de olika\r\nleden, regionalt och ute i de olika länen.</pre><pre>Jag vill återigen, arbetsmarknadsministern, säga att\r\njag tycker att det var ett bra svar men att det skapar\r\nen utomordentligt stor osäkerhet när det gäller\r\neffekterna av det av regeringen utfärdade\r\nregleringsbrevet. Arbetsmarknadsministern får nu\r\nmöjlighet att använda de aktuella 1 1/2 miljarderna.\r\nJag har tolkat arbetsmarknadsministerns så att det\r\nkommer att råda utomordentligt stor öppenhet när\r\ndet gäller dispenser. Jag vill fråga\r\narbetsmarknadsministern om han kommer att\r\nutnyttja möjligheten att använda också\r\nkvarvarande medel hos AMS för insatser inom\r\nramen för innevarande års budget. Det kommer ju\r\natt uppstå möjligheter härtill innan budgetåret är\r\nslut.</pre><pre>Anf. 25  Arbetsmarknadsminister BÖRJE\r\nHÖRNLUND (c):</pre><pre>Herr talman! Det här är en fråga som jag har\r\nanledning att tillsammans med andra\r\nangelägenheter diskutera på de mycket\r\nregelbundna träffar som jag på grund av\r\narbetsmarknadsläget har med\r\nArbetsmarknadsverkets ledning. Det är en av de\r\nfrågor som kommer att beröras i samtalen under\r\nresten av detta budgetår.</pre><pre>Överläggningen var härmed avslutad.</pre><pre>7 §  Svar på interpellation 1993/94:94 om\r\nfristående skolor</pre><pre>Anf. 26  Statsrådet Beatrice Ask (m):</pre><pre>Herr talman! Inger Lundberg har i en interpellation\r\ntill mig ställt vissa frågor om fristående skolor. De\r\nrör bidraget till fristående skolor, läroplanens krav\r\npå allsidighet, demokratiskt förhållningssätt och\r\ntolerans samt elevernas integritet i grundskolan.\r\nBakgrunden till frågorna är att den s.k. trosrörelsen\r\npå kort tid startat flera skolor i olika delar av\r\nlandet.</pre><pre>Intresset för att starta fristående skolor är fortsatt\r\nstort. Inför nästa läsår kommer det att finnas fler än\r\n250 godkända fristående skolor.</pre><pre>Denna utveckling är naturligtvis glädjande. Att alla\r\nskall ges rätt och möjlighet att välja skola är en\r\nviktig del i regeringens skolpolitik.\r\nFriskolereformen, som syftar till att ge skolor med\r\nolika huvudmän likvärdiga ekonomiska villkor, har\r\ngjort att det i de flesta kommuner finns alternativ\r\nockså till de kommunala skolorna.</pre><pre>De nya fristående skolorna representerar ett brett\r\noch spännande urval av inriktningar och profiler.\r\nKnappt hälften av dessa skolor har anammat en\r\nsärskild pedagogik, en fjärdedel har en allmän\r\ninriktning, som inte skiljer sig mycket från den\r\nkommunala skolans, och en fjärdedel av skolorna\r\när konfessionella.</pre><pre>Inger Lundberg aktualiserar i sin interpellation den\r\nviktiga frågan hur vi i ett decentraliserat\r\nskolväsende nationellt skall försäkra oss om att den\r\nundervisning barnen får följer de riktlinjer och\r\nmålsättningar som kommer till uttryck i bl.a.\r\nskollag och läroplaner. Det handlar om\r\nutvärdering, uppföljning och tillsyn, och det är\r\nfrågor som det nya styrsystemet för skolan har lyft\r\nfram och som är centrala för statsmakten i det nya\r\ndecentraliserade skolväsendet.</pre><pre>Ansvaret för utvärderings- och tillsynsfrågorna är\r\nen av huvuduppgifterna för Skolverket.\r\nMyndigheten har också på olika sätt fullföljt\r\nuppdraget och tagit initiativ för att förbättra\r\nuppföljningen och utvärderingen. Skolverkets\r\nansvar omfattar självklart alla skolor, men genom\r\nden särskilda prövning som görs av fristående\r\ngrundskolor får dessa en grundligare granskning än\r\nde kommunala skolorna. Inför ett godkännande av\r\nen fristående skola skall Skolverket försäkra sig om\r\natt skolans utbildning ger kunskaper och\r\nfärdigheter som till art och nivå väsentligen svarar\r\nmot den vanliga grundskolans. Skolan skall även i\r\növrigt väsentligen svara mot grundskolans\r\nallmänna mål. Att en skola inte skall godkännas om\r\nden brister i öppenhet och insyn eller ägnar sig åt\r\nensidig indoktrinering framgår av såväl\r\npropositionen som de lagrum den hänvisar till. Mot\r\nbakgrund av den fråga Inger Lundberg ställt vill jag\r\npåpeka att reglerna för godkännande av fristående\r\nskolor skärpts i förhållande till vad som gällde när\r\nsocialdemokraterna hade ansvaret för\r\nskolpolitiken.</pre><pre>I de nya läroplanerna slås vidare fast att\r\nundervisningen i skolan skall vara icke-\r\nkonfessionell. Där betonas också att skolan skall\r\ngestalta och förmedla värden som människolivets\r\nokränkbarhet och individens frihet och integritet.\r\nDet är skolans uppgift att aktivt motarbeta åsikter\r\noch uttrycksformer som träder andra förnär och\r\nstrider mot grundläggande demokratiska\r\nvärderingar.</pre><pre>Inger Lundberg nämner exempel på skolor som\r\nhon anser överträder gällande regler.</pre><pre>Den ansvarsfördelning som råder mellan\r\nregeringen och Skolverket innebär emellertid att\r\ndet är Skolverkets uppgift att bedöma huruvida\r\nskolorna uppfyller gällande krav på\r\nundervisningens innehåll och kvalitet. Jag utgår\r\nifrån att verket vidtar de åtgärder som är\r\nnödvändiga i varje enskilt fall och att formerna för\r\ntillsyn, uppföljning och utvärdering kontinuerligt\r\nutvecklas. Att så sker är nämligen synnerligen\r\nviktigt, eftersom dessa uppgifter tyvärr haft en\r\nalltför undanskymd plats under årtionden av\r\nsocialdemokratisk skolpolitik.</pre><pre>Anf. 27  INGER LUNDBERG (s):</pre><pre>Jag vill tacka skolministern för svaret på\r\ninterpellationen.</pre><pre>I svaret uttrycker skolministern sin glädje över den\r\nsnabba ökningen av antalet privata skolor. En\r\nfjärdedel av skolorna är konfessionella.\r\nSkolministern är ansvarig för ett statsbidragssystem\r\nsom innehåller en direkt stimulans till de privata\r\nskolorna. Skolpengen gör det inte bara möjligt för\r\nföräldrar att välja en fristående skola. Den\r\növerkompenserar i många fall dem som gör det.</pre><pre>I hägnet av de nya statsbidragen har trosrörelsen\r\nstartat flera skolor med extrem konfessionell\r\nprägel. Den mest kända är Livets Ords skola i\r\nUppsala men där finns också Församlingen Ordets\r\nskola i Örebro, Livets Vattens Kristna Skola i\r\nSkellefteå och många andra.</pre><pre>Skall jag tolka skolministerns glädje över de många\r\nfristående skolorna som att hon tycker att det är till\r\ngagn för det svenska samhällets utveckling att barn\r\nfrån hem med olika religiös uppfattning skiljs åt?</pre><pre>Ligger det inget värde i att barn från familjer med\r\ntro på Jesus eller barn från familjer med tro på\r\nAllah möts i samma skola? Får vi ett bättre\r\nsamhälle om barn fostras i skolor med extrem\r\nkonfessionell prägel?</pre><pre>Skolministern lägger allt ansvar för debatten om\r\nverksamheten i de fristående skolorna på\r\nSkolverket. Verket har nyligen genomfört en\r\nambitiös granskning av Livets Ords skola i\r\nUppsala.</pre><pre>Låt mig ta några exempel direkt ur Skolverkets\r\nrapport. De böcker barnen får läsa i Svenska väljs\r\nomsorgsfullt. Ett skolbibliotek där barnen själva\r\nfår söka efter författare och kunskap saknas. I\r\nengelskboken har olämpliga bilder klistrats över.</pre><pre>I sjuan har religionskunskapskursen kortats av.\r\nDen omfattar bara grekisk, romersk och egyptisk\r\nmytologi. Läromedel som tar ställning för den\r\nvetenskapliga synen på utvecklingsläran får inte\r\nanvändas. Ingen dialog förekom, enligt rapporten,\r\ni en skola.</pre><pre>En inspektör skriver: Intressant är elevernas\r\ndisciplinerade uppträdande och avsaknaden av\r\nfrågor och egna reflexioner. När får de möjlighet till\r\ndet?</pre><pre>En annan skriver: Den bild som framträder är att\r\nden fostran eleverna bl.a. fått i skolan gjort att de\r\nhar en auktoritetstro, där ifrågasättande och\r\ninflytande knappast ingår.</pre><pre>Från Hannaskolan i Örebro finns samstämmiga\r\nrapporter om att de avsnitt i NO-ämnena som\r\nbehandlar samlevnadsundervisningen rivits ut för\r\natt barnen inte skall ta del av dem. Hannaskolan\r\nleds av en styrelse, där ordföranden i flera\r\nsammanhang tagit direkt avstånd från\r\nreligionsfriheten. Han har också ifrågasatt\r\ndemokratin som styrelseform. Han har inte tagit\r\navstånd från aga.</pre><pre>Skolverket anser sig inte ha lagligt stöd för att\r\ningripa mot någon av skolorna. Är skolministern\r\nför sin del beredd att se över lagstiftningen för att se\r\nom det krävs förtydliganden för att säkra allsidighet\r\noch demokratiskt förhållningssätt också i de\r\nkonfessionella skolorna?</pre><pre>Genom skolplikten påtar sig samhället ett stort\r\nansvar gentemot barn och ungdomar. Självfallet\r\nskall en konfessionell skola ha rätt att låta sitt\r\nbudskap prägla skolans verksamhet, men vi\r\nriskerar att göra många barn illa om vi inte vågar\r\nifrågasätta inslag inom ramen för den obligatoriska\r\nläroplanen som kanske inte alla barn orkar bära.</pre><pre>I en intervju i Nerikes Allehanda berättar en\r\ntonårspojke i Örebro som gått i Hannaskolan om\r\nhur illa han for av morgonsamlingar som krävde\r\nfullständig hängivelse. Han skulle en gång få tröst\r\nav en lärare. Han uttryckte sin olust över att tröstas\r\nav tungomålstalande lärare.</pre><pre>På Livets Ords skola i Uppsala är morgonbönerna\r\nen viktig del av den obligatoriska skoldagen. De är\r\nofta 30 minuter långa, men det förekommer också\r\ntimslånga intensiva morgonsamlingar, t.o.m. för\r\nlågstadiebarnen.</pre><pre>Jag vill fråga skolministern om hon inte oroas av ett\r\npar citat ur Skolverkets officiella rapport:\r\n''Lågstadiet hade morgonsamling fredag morgon i\r\ngymnastiksalen -- -- -- Ledaren hälsade barnen med\r\n''Är ni glada? Är ni lyckliga?' Därpå följde lovsång\r\nmed uppsträckta händer och bön med tungotal.\r\nEfter en betraktelse följde ytterligare en lovsång\r\nmed texten ''Vi är födda till seger, inte till\r\nkompromiss och nederlag.'''</pre><pre>Ytterligare ett citat ur rapporten: ''Präglingen är\r\ntydlig. Samma språkbruk, intonation, styrning\r\nm.m. som utmärker församlingens gudsjänster för\r\nläraren med sig till klassen. Tungotal och\r\nrörelsemönster hos eleverna är samma som\r\nförekommer under stora möten. Frågan är hur den\r\nelev som inte finner denna form naturlig eller som\r\nhamnat i en religiös vågdal upplever\r\nmorgonsamlingarna. Åtminstone en elev tycktes\r\ntvekande. Grupptrycket från lärare och elever är\r\nstarkt.''</pre><pre>Kan skolministern tryggt säga att denna mycket\r\nhårda prägling av barnen inte kan upplevas som\r\nkränkande och en inskränkning av den personliga\r\nintegriteten av många barn och unga?</pre><pre>Anf. 28  BIRGIT HENRIKSSON (m):</pre><pre>Herr talman! Det har nu förekommit så oerhört\r\nmånga påhopp på det s.k. friskolesystemet från\r\nsärskilt socialdemokratiskt håll att jag faktiskt inte\r\nlängre kan sitta tyst och bara lyssna. I insändare, i\r\nuttalanden och i debatter talar man hela tiden om\r\ndessa friskolor som tar pengar från de behövande\r\nbarnen och ger överkompensation till dem som\r\nredan har det bra. Detta är något som Inger\r\nLundberg också talar om nu igen.</pre><pre>Lena Hjelm-Wallén, som är taleskvinna i\r\nskolfrågor, har t.o.m. hotat med förbud att ta ut\r\nelevavgifter och att minska möjligheten att ge 85 %\r\nersättning i s.k. elevpeng. Det kan som jag ser det\r\nbara betyda en sak. Socialdemokraterna är beredda\r\natt rasera ett system som ger föräldrar och elever\r\nmöjlighet att välja en skola med en inriktning som\r\npassar just dem.</pre><pre>Det skulle, Inger Lundberg, bli en återgång till det\r\nsystem som rådde tidigare. Det var ett system där\r\nbara plånboken eller föräldrarnas stora\r\nengagemang -- alltför ofta följt av mycket stora\r\nuppoffringar -- avgjorde i vilken skola deras barn\r\nskulle kunna få gå. Anser Inger Lundberg att detta\r\nvar att föredra? Eller varför denna rädsla för det\r\nsom är nytt?</pre><pre>Självfallet skall alla fristående skolor fylla\r\nläroplanens krav på allsidighet och tolerans. Men\r\nbör inte vi också vara toleranta mot de föräldrar\r\nsom vill ha en speciell inriktning på sina barns\r\nskolor? Är det verkligen alltid vi politiker som vet\r\nbäst vad varje enskilt barn mår bäst av?</pre><pre>Redan nu kan vi börja avläsa goda resultat av den\r\nkonkurrens som blommat upp, speciellt i\r\nstorstäderna, där ju utbudet kan bli vidare och ett\r\nannat än i glesbygd. Man ger t.ex. i dag ut\r\nbroschyrer och försöker presentera en viss\r\ninriktning. Med andra ord: man skärper sig även i\r\ndet kommunala systemet. Konkurrensen har redan\r\nvisat sig ha positiva effekter. Det var en del av det\r\nsom vi gärna ville uppnå. Alla blir i dag mer\r\nmedvetna om att elever och föräldrar faktiskt också\r\nkan ställa krav på skolan.</pre><pre>I Västerås har vi haft en mycket stor strid kring\r\ntillkomsten av den s.k. musikskolan på Fryxell. Det\r\när Sveriges största friskola. Från\r\nsocialdemokratiskt håll lovar man att ändra\r\nutgångsläget så att man inte längre skall favorisera\r\ndessa skolor, som man uttrycker det. I själva verket\r\nfår de ju lägre bidrag per elev än övriga skolor.</pre><pre>I samma stad, Västerås, har även t.ex. en av de\r\növriga friskolorna -- denna gång en liten skola --\r\ntagit hand om fyra elever som man inte kunde klara\r\ni den kommunala skolan. Det är en liten\r\nKristofferskola som har klarat av dessa barn, om än\r\nmed stora svårigheter, till barnens stora glädje och\r\ntill deras föräldrars mycket stora tacksamhet. Den\r\nkommunala skolan -- kan jag berätta -- drar en suck\r\nav lättnad.</pre><pre>Är ni verkligen beredda att av rent ideologiska skäl\r\nstoppa barns och föräldrars möjlighet att kunna få\r\nsådana valmöjligheter?</pre><pre>Jag kan ta flera exempel på hur stor glädje och nytta\r\ndetta system redan har fört med sig. I Upplands\r\nVäsby har man t.ex. köpt in en överbliven skola och\r\nstartat en finsk-svensk skola. Föräldrar och barn\r\nhar hjälpt till att måla och rusta, och av\r\npedagogiska skäl tar man ut en terminsavgift på 300\r\nkronor, något som alla tycker är mycket skäligt.</pre><pre>Eleverna trivs. För första gången blir de verkligen\r\ntvåspråkiga. Skolan växer. Elever kommer nu från\r\nflera omgivande kommuner, trots resor och andra\r\nbesvärligheter, till denna skola. Det är en skola där\r\nalla verkar trivas och där man har god och nära\r\nkontakt mellan skola, elever och föräldrar.</pre><pre>Jag kan ge många sådana exempel. Varför, Inger\r\nLundberg, är ni så rädda för de fristående\r\nskolorna? Varför är ni så rädda för att föräldrar\r\nskall få mer att säga till om, eller större möjlighet\r\natt påverka barnens skolsituation?</pre><pre>Det finns tecken på att åtminstone några av\r\nskolorna inte lever upp till kravet på allsidighet\r\netc., säger Inger Lundberg i sin interpellation. Men\r\nvarför räcker det inte med Skolverkets\r\növervakande funktion? För mig verkar det vara\r\nytterligare ett sätt att försöka komma åt\r\nfriskolesystemet som sådant.</pre><pre>Anf. 29  RUNE RYDÉN (m):</pre><pre>Herr talman! När jag satt här i kammaren och\r\nlyssnade på debatten och hörde Inger Lundberg\r\ntala om friskolor kände jag mig uppfordrad att litet\r\ngrand vittna om hur hennes partikamrater agerar i\r\nde olika kommunerna, och erkannerligen i min\r\negen hemkommun Lund.</pre><pre>För ett par veckor sedan lade hennes partikamrater\r\ndär fram ett förslag om att bidragen till de enskilda\r\nskolorna skulle minska med drygt 5 000 kr per elev\r\noch läsår. Enligt skolstyrelsens ordförande hade det\r\ninneburit ett dråpslag mot kommunens nystartade\r\nföräldrakooperativ och även mot Waldorfskolan i\r\nHardeberga, som troligen hade fått läggas ned,\r\ntrots att den har funnits under mycket lång tid och\r\nuppskattats av föräldrar och övriga. Det är för\r\növrigt en av landets allra äldsta Waldorfskolor.</pre><pre>Det hade inte inneburit besparingar för\r\nkommunen. I stället hade det kostat kommunen\r\nåtskilliga miljoner kronor att på ett enda bräde ta\r\nhand om de 160 elever i Lunds kommun som i dag\r\ngår i de fristående skolorna. Det tycker jag på ett\r\nmycket tydligt sätt visar på det socialdemokratiska\r\nagerandet när det gäller relationer till de fristående\r\nskolorna.</pre><pre>Vi har tagit upp denna fråga i utbildningsutskottet.\r\nDen 16 mars hade vi en debatt i denna kammare där\r\nEva Johansson på ett övertydligt sätt visade\r\nSocialdemokraternas inställning i denna fråga.\r\nSocialdemokraterna anser nämligen att det inte\r\nfinns något behov av fristående skolor. Men\r\nverkligheten är den motsatta, nämligen att det finns\r\nett stort behov av fristående skolor.</pre><pre>Friskolereformen, som snart har varit i kraft i två\r\når, syftade till att det skall vara möjligt för föräldrar\r\noch elever att välja den skola som bäst svarar mot\r\nderas behov och önskemål, oavsett om det är\r\nkommunen eller någon annan som är huvudman.\r\nVem som driver skolan skall inte vara det\r\navgörande, utan det är innehållet, exempelvis\r\nvilken pedagogik eller ämnesprofil skolan har.</pre><pre></pre><pre>För Socialdemokraterna tycks det däremot vara ett\r\nklart uttalat önskemål att det enbart skall finnas\r\nkommunala skolor. De jagar ju de fristående\r\nskolorna med alla upptänkliga medel. Jag tycker att\r\ndet skulle vara utomordentligt nyttigt för\r\nsocialdemokratiska politiker att ta båten från\r\nMalmö till Köpenhamn och se hur det danska\r\nskolväsendet fungerar. Där har det sedan länge\r\nfunnits en lång rad fristående skolor. Ungefär en\r\ntredjedel av alla eleverna i det danska skolväsendet\r\ngår i fristående skolor. Se vilken fördel det har varit\r\nför utvecklingen på skolområdet i Danmark -- både\r\npedagogiskt och i andra avseenden.</pre><pre>Anf. 30  Statsrådet BEATRICE ASK (m):</pre><pre>Herr talman! Om Socialdemokraterna var\r\nintresserade av frågan om en allsidig undervisning\r\noch undervisningens kvalitet, hade naturligtvis\r\ninvändningarna inte i huvudsak berört de\r\nfristående skolorna där drygt 1 % av eleverna går i\r\ndag.</pre><pre>Jag kan konstatera att jag känner tungomålstalande\r\nlärare som undervisar i kommunala skolor. I\r\nkommunala skolor och andra skolor är det ofta som\r\nlärarna tillsammans med eleverna väljer stoff och\r\nläromedel att använda i undervisningen. Skillnaden\r\när -- vilket uppenbarligen är något som\r\nSocialdemokraterna tycker är negativt -- att när det\r\ngäller de fristående skolorna undersöker\r\nSkolverket hur det står till med kvalitet och\r\nallsidighet, ifrågasätter och diskuterar de val som\r\nlärare gör i olika konkreta\r\nundervisningssituationer.</pre><pre>Det finns naturligtvis mycket mer att göra för att\r\nåstadkomma förfinade instrument för att följa upp\r\nundervisningens kvalitet och allsidighet. Men jag\r\nvågar påstå att friskolereformen på ett avgörande\r\nsätt fått något att hända på området. Det tråkiga är\r\natt Socialdemokraterna använder detta arbete\r\nenkom för att kritisera och undergräva förtroendet\r\nför fristående alternativ.</pre><pre>Inger Lundberg stod här nyss och berättade om allt\r\nelände som framgick om Livets Ords skola i\r\nSkolverkets rapport. Skolministern läser och följer\r\nupp dessa rapporter. Jag tycker att de är viktiga.\r\nMen Inger Lundberg hoppar över de positiva\r\nomdömen som Livets Ords skola får av Skolverket.\r\nSkolverket pekar på det stora föräldrainflytandet,\r\natt skolan lägger stor vikt vid undervisning, träning\r\noch arbete med baskunskaper och basfärdigheter.\r\nSkolan har väl strukturerade läsårsplaner i många\r\nämnen, det finns en stor omsorg om elever med\r\nsvårigheter och det är en god ordning i skolan.</pre><pre>I rapporten framhålls det även vissa problem, och\r\ndem har Inger Lundberg redan nämnt. Men jag\r\ntycker att det är viktigt att ta del av Skolverkets\r\npositiva och negativa bedömningar. Faktum är att\r\nför de fristående skolorna får vi ta del av en\r\nbedömning som vi kan diskutera. Men det har vi\r\ninte möjlighet till när det gäller alla de skolor där\r\n98 % av eleverna går.</pre><pre>För mig är det viktigt att med hjälp av det\r\ndecentraliserade skolväsendet skapa en bättre\r\ndebatt, uppföljning och utvärdering av kvalitet.\r\nDet är inte fråga om att -- som Inger Lundberg\r\ngör -- ensidigt kritisera den ena eller den andra\r\nskolformen. Men det är ingen hemlighet att\r\nSocialdemokraterna på alla sätt vill misskreditera\r\nde fristående skolorna. Jag tycker att det är rent\r\nosakligt.</pre><pre>Inger Lundberg frågade mig om jag inte tycker att\r\ndet är bra att elever möter elever från andra\r\nmiljöer. Den frågan är enkel att svara på. Självfallet\r\ntycker jag att det är viktigt, precis som huvuddelen\r\nav föräldrarna. Men om man ifrågasätter fristående\r\nskolor med utgångspunkt i att föräldrar inte tycker\r\natt det är viktigt, vill jag påpeka att de som väljer\r\nen religiöst inriktad skola ofta har skilda\r\nbakgrunder och livserfarenheter. De kan inte på\r\nnågot sätt sägas vara mer ensidiga i\r\nsammansättningen än andra grupper. Det som\r\nförenar dessa människor är en gemensam tro.</pre><pre>Men jag har velat framhålla i mitt svar -- och som\r\när svaret på Inger Lundbergs frågor -- att\r\nläroplanen och skollagen är entydiga. Vi arbetar för\r\natt ta fram olika metoder för att göra uppföljningen\r\nbättre. Skolverket skall starta ett särskilt projekt\r\n1994 för att studera hur man med hjälp av tillsynen\r\nbättre kan få svar på kraven om allsidighet. Det är\r\nett antal enskilda skolor som skall följas upp.</pre><pre>Jag menar att vi är på god väg att göra något bra.\r\nMen det är något som skall komma alla sorters\r\nskolor till gagn och inte användas för att motverka\r\nfristående skolor och elevernas rätt att välja.</pre><pre>Anf. 31  INGER LUNDBERG (s):</pre><pre>Herr talman! Jag vill säga till fru Henriksson och\r\nRune Rydén att jag självfallet gärna tar en\r\ndiskussion om socialdemokratins inställning rent\r\ngenerellt till de fristående skolorna. Men denna\r\ndebatt handlar inte om det. Ni är välkomna till\r\ndebatter i Örebro, Västerås, Lund eller här i\r\nkammaren om den generella frågan. Men nu\r\ndiskuterar vi specifikt en interpellation om de\r\nskolor som har anknytning till trosrörelsen. Jag vill\r\nockså påminna Rune Rydén och fru Henriksson att\r\ndet var under Göran Perssons tid som skolminister\r\nsom riksdagen fattade beslutet om rätt till bidrag till\r\nfristående skolor.</pre><pre>Då vänder jag mig till skolministern. Självfallet\r\nfinns det många bekymmer i den allmänna skolan.\r\nSjälvfallet finns det en eller annan lärare i den\r\nallmänna skolan som talar i tungor. Men det viktiga\r\ni den allmänna skolan är att det finns ett klart\r\nuttalande om att det finns ett ansvar för skolan att\r\nicke begå övergrepp mot barnen, och det finns ett\r\npolitiskt ansvar i kommunerna för vad som händer\r\ni skolorna. Skolministern är lika väl medveten som\r\njag att när det inträffar incidenter då lärare på ett\r\notillbörligt sätt påverkar eleverna, reagerar\r\nskolledningar och politiker i kommunerna. Då har\r\nföräldrarna rätt att begära att skolan tar ansvar.</pre><pre>Skolministern har inte svarat på hur hon ser på de\r\nexempel jag har redovisat ur rapporten. Självfallet\r\nfinns det också mycket som är positivt i Livets Ords\r\nskola i Uppsala. Men det finns allvarliga tecken\r\nsom tyder på att läroplanens krav på allsidighet,\r\ntolerans och ett demokratiskt förhållningssätt\r\nifrågasätts. Om skolministern värnar om de\r\nfristående skolorna och allmänhetens respekt för\r\nde privata skolorna på lång sikt, borde\r\nskolministern vara mer angelägen om att de\r\nuppfyller läroplanens krav.</pre><pre>Vi hade en mycket ingående diskussion om de\r\netiska grundvalarna för läroplanen. Stod inte\r\nskolministerns ord om tolerans, allsidighet och ett\r\ndemokratiskt förhållningssätt för något? Var det\r\ntomma, yviga ord, eftersom skolministern med så\r\nlitet allvar ser på de bekymmer som finns i några --\r\nlångt ifrån alla -- av de fristående skolorna?</pre><pre>Anf. 32  BIRGIT HENRIKSSON (m):</pre><pre>Herr talman! Jag skall inte förlänga debatten. Men\r\njag hoppas att Inger Lundberg lade märke till att\r\njag tog upp vissa avsnitt i hennes interpellation och\r\nsade att de var ytterligare ett led i det sätt\r\nSocialdemokraterna bedriver moteld mot de s.k.\r\nfriskolorna. Det är fråga om ett nytt angreppssätt.</pre><pre>Jag vill kort erinra om att barn for illa i det\r\nkommunala skolsystemet där barn och föräldrar\r\ninte kunde välja själva utan stora ekonomiska\r\nuppoffringar. Toleransen var minsann inte alltför\r\nutbredd i hela det skolsystemet. Barn kunde råka\r\nut för lärare som hade en helt annan livsåskådning\r\neller tro. Men då fanns det inte någon möjlighet att\r\nbyta skola eller system eller att över huvud taget få\r\nnågon att lyssna på farhågorna.</pre><pre>Vi har uppvaktats av många förtvivlade föräldrar\r\nom det synsätt som förmedlades barnen. Barnen\r\nfick ett sätt att se på livet i skolan och ett helt annat\r\nhemma. Barnen for uppenbarligen illa. Med det\r\nsom i dag stadgas och med den uppgift som\r\nSkolverket har borde vi kunna uppdra åt\r\nSkolverket att se till att de skolor som får dessa\r\nbidrag bedriver sin undervisning inom de gränser\r\nsom är satta.</pre><pre>Det är för tidigt att gå till ett så våldsamt angrepp\r\npå alla områden. Denna interpellation, Inger\r\nLundberg, är inte den första i ämnet. Det har\r\nförekommit många interpellationer, många\r\ninsändare och många diskussioner, alla med syftet\r\natt rasera detta nya system.</pre><pre>Anf. 33  RUNE RYDÉN (m):</pre><pre>Herr talman! Inger Lundberg var vänlig nog att\r\nerinra mig om att Göran Persson hade infört rätt till\r\nbidrag för friskolor. Det var sannerligen på tiden att\r\nhan gjorde det. Trycket hade nämligen under lång\r\ntid ökat och var vid den tidpunkten så starkt att han\r\ninte längre kunde motstå kravet på att införa denna\r\nrätt. Under decennier hade socialdemokraterna\r\nförvägrat svenska friskolor möjligheten till statliga\r\nbidrag.</pre><pre>Varför skulle Sverige avvika från världen i övrigt? I\r\nSverige fanns mindre än 1 % av eleverna i friskolor.\r\nMan kommer nästan att tänka på röstresultat i den\r\nöstliga delen av världen när man ser fördelningen\r\nav antalet elever i friskolorna respektive i det\r\nkommunala skolväsendet.</pre><pre>Ofta använde socialdemokraterna som argument\r\nmot friskolorna att det fanns farhågor att vi skulle\r\nfå konventionella skolor. Skolminister Beatrice\r\nAsk har här i dag på ett mycket bra sätt svarat när\r\ndet gäller den farhågan. Den är klart överdriven av\r\nsocialdemokraterna. Man bör i stället se till det\r\npositiva, nämligen att eleverna i Sveriges\r\nskolväsende nu fått tillgång till olika former av\r\nskolor och friskolor över hela landet. Jag tycker att\r\nvi skall ha fler friskolor än vi har för närvarande.\r\nOch än en gång vill jag peka på att det finns\r\nmöjligheter att studera detta på mycket nära håll.\r\nMan har på ett mycket effektivt och bra sätt kunnat\r\nöka volymen friskolor. Det har gjorts till glädje för\r\nelever och lärare samt föräldrar också i den\r\nkommunala skolan.</pre><pre>Anf. 34  Statsrådet BEATRICE ASK (m):</pre><pre>Herr talman! Inger Lundberg hävdar att jag inte\r\nsvarar på frågorna om vikten av allsidighet och att\r\njag inte lyfter fram dem. Jag konstaterar att\r\nsocialdemokraterna uppenbarligen inte ens brytt\r\nsig om att läsa den proposition som låg till grund för\r\nden valfrihetsreform som genomförts.</pre><pre>Regeringen är nämligen mycket tydlig när det\r\ngäller kraven på undervisningens kvalitet och\r\nallsidighet. I propositionen står det bl.a.: ''Jag\r\nanser att det är angeläget att föräldrar och barn ges\r\nså stor frihet som möjligt när det gäller att välja\r\nmellan olika typer av skolor. En förutsättning är\r\nemellertid att utbildningen håller fullgod kvalitet\r\nvad gäller kunskaper och färdigheter. Det innebär\r\nbl.a. att en fristående skola måste ha en godtagbar\r\nläroplan och kompetenta lärare. Skolan skall\r\nemellertid dessutom bidra till barnens sociala\r\nfostran. I detta sammanhang vill jag erinra om vad\r\nföredragande statsrådet, Ulla Tillander, anförde i\r\npropositionen om skolor med enskild huvudman\r\nm.m. (prop. 1982/83:1 s. 19 f.). ''Enligt mål och\r\nriktlinjer i grundskolans läroplan skall skolans\r\nverksamhet präglas av de grundläggande\r\nvärderingar om demokrati, tolerans, jämlikhet\r\nm.m. på vilka det svenska samhället bygger. Skolan\r\nskall aktivt och medvetet påverka och stimulera\r\nbarn och ungdomar att vilja omfatta vår demokratis\r\ngrundläggande värderingar och låta dessa komma\r\ntill uttryck i praktisk, vardaglig handling. -- -- --'.''</pre><pre>Vidare står det i texten: ''Skolan måste respektera\r\natt människor i vårt land har skiljaktiga meningar\r\noch värderingar och redovisa dessa. Det måste råda\r\ntolerans och öppenhet i skolans verksamhet och\r\nundervisningen måste vara saklig och allsidig.''\r\nYtterligare längre ner i propositionstexten står det\r\nsom riksdagen också fattade beslut om: ''För att\r\nmarkera vikten av att sådana aspekter noga prövas\r\ni ärenden om godkännande av fristående skolor\r\nanser jag det lämpligt att i den lagbestämmelse som\r\nanger förutsättningarna för godkännande ta in en\r\nuttrycklig hänvisning till de nu nämnda lagrummen.\r\nEn sådan hänvisning innebär bl.a. att det blir tydligt\r\natt en skola inte rimligen skall godkännas om den\r\nbrister i öppenhet och insyn eller ägnar sig åt\r\nensidig indoktrinering.''</pre><pre>Det framgår mycket tydligt av propositionen vilken\r\nuppfattning jag och regeringen har när det gäller\r\nkraven på de fristående skolorna. Den\r\narbetsfördelning som riksdagen fattat beslut om\r\nmellan regering, riksdag och skolverk gör\r\nemellertid Skolverket ansvarigt för att se till att\r\nskolor godkänns enligt de regler riksdagen har\r\nslagit fast och att man återkallar godkännande för\r\nde skolor som brister i detta.</pre><pre>Eftersom Inger Lundberg efter att ha läst tidningar\r\noch pratat med människor nu helt plötsligt\r\nuppfattar det som att vissa skolor inte uppfyller\r\nkraven, vill jag säga att jag låter Skolverket ta\r\nansvar för att följa upp det hela. Jag är också väl\r\nmedveten om att detta utvärderingsarbete är\r\nbesvärligt. Det är svårt att få fram fakta som visar\r\natt det brister i allsidighet och kvalitet vad gäller\r\nskolans verksamhet.</pre><pre>Det är därför mycket bra att Skolverket försöker\r\nfinna nya vägar. Det projekt som man håller på att\r\ndra i gång för att försöka finna bättre kriterier när\r\ndet gäller allsidigheten är utmärkt. Men det skall\r\ninte bara gälla och användas för fristående skolor\r\nutan också för de kommunala. Det behövs även för\r\ndessa. Skillnaden är dock att när det gäller\r\nfristående skolor kan man ta tillbaka ett\r\ngodkännande, om skolan brister i sitt uppdrag. Det\r\nkan man aldrig göra vad gäller en kommunal skola.\r\nMen det finns säkert andra väga att gå i sådana fall.</pre><pre>Jag kan inte komma fram till något annat än att\r\nInger Lundbergs interpellation inte handlar om ett\r\nengagemang för att försöka råda bot på den brist av\r\nallsidighet som kan tänkas finnas. Uppenbarligen\r\när varken proposition, regelverk eller tillsyn till\r\nfyllest. Det handlar rent och skärt om att försöka\r\nmisstänkliggöra elevers och föräldrars rätt att välja.\r\nDet handlar om att man misstror föräldrar som\r\nväljer ett annat alternativ än den kommunala\r\nskolan.</pre><pre>Men jag är alldeles övertygad om att den som fattar\r\nett eget beslut om att välja en konfessionell skola,\r\nen pedagogisk alternativ skola eller den närmaste\r\nkommunala skolan känner ett ansvar för att\r\nundervisningen i den skolan är bra. Den bryr sig\r\nockså om att ta reda på vad som sker där. Jag tror\r\nfaktiskt inte att religiösa människor är mindre\r\nintresserade av undervisningens kvalitet och av en\r\ngod och allsidig utbildning och uppfostran av deras\r\nbarn -- det är möjligt att det är fel. Men jag\r\nuppfattar det tvärtom som att de allra flesta\r\nmänniskor har ett seriöst engagemang. Jag tilltror\r\ndem förmågan att ta det ansvaret, och jag tror icke\r\natt det socialdemokratiska alternativet, dvs. att\r\nriksdagen och andra politiska instanser skall fatta\r\nvarje beslut, är det rätta. Det skulle inte leda till en\r\nmer allsidig undervisning eller högre kvalitet i den\r\nutbildning eleverna får.</pre><pre>Anf. 35  INGER LUNDBERG (s):</pre><pre>Herr talman! Skolministern beskriver de förslag\r\nsom har lagts fram och som reglerar Skolverkets\r\narbete. Jag kan bara konstatera att bl.a.\r\nundervisningsrådet Magdalena Yttergren uttalade:\r\nSkrivningarna där det sägs att om en skola inte\r\nväsentligen avviker från läroplanen gör det\r\nutomordentligt svårt att ingripa. Det är ju svårt att\r\ngöra bedömningar om allsidigheten.</pre><pre>När man läser Skolverkets rapport om Livets Ords\r\nskola finner man att det är mycket allvarliga\r\npunkter som tas upp i rapporten. Men Skolverket\r\nuppfattar sig inte ha instrument att ingripa annat än\r\nnär det gäller viss formalia. Jag förvånas över att\r\nskolministern inte är mer bekymrad över det, om\r\nskolministern vill slå vakt om respekten för de\r\nfristående skolorna.</pre><pre>Birgit Henriksson ser tydligen inga bekymmer över\r\nhuvud taget och har inte med något ord berört de\r\nbegränsningar av ungdomarnas integritet som ändå\r\nfinns i många av dessa skolor.</pre><pre>Det här är viktigt. Vi vet att det finns en mängd\r\navhoppare från Livets Ord som far förfärligt illa.\r\nOavsett den stora respekt som vi alla har för\r\ntrossamfunden och den betydelse som de har i vårt\r\nsamhälle, måste vi vara så ärliga här i kammaren att\r\nvi erkänner att det finns enstaka sekter som inte\r\nbara kan ses som positiva krafter och att det\r\nförekommer att unga människor far väldigt illa i\r\nkontakterna med de sekterna. För en del\r\nmänniskor är det säkert berikande -- de upplever\r\nsig styrkta, starka och som segrare -- men en del\r\nmänniskor far illa. När vi vet det måste vi också\r\nvara försiktiga.</pre><pre>Det är rimligt att skolministern ställer litet högre\r\nkrav än hon deklarerar i dag och att hon inte bara\r\nskakar på axlarna och hänvisar till den tillsyn som\r\nSkolverket har.</pre><pre>Anf. 36  Statsrådet BEATRICE ASK (m):</pre><pre>Herr talman! Jag kan försäkra att jag varken skakar\r\npå axlarna eller skakar i övrigt över Inger\r\nLundbergs inlägg. Jag förstår undervisningsrådet\r\nsom tycker att det är svårt att ingripa. De flesta\r\nanser nog att man måste ha ett väldigt bra underlag\r\noch mycket fakta för att stänga en skola, för att säga\r\natt en lärare är direkt olämplig eller för att hävda\r\natt en bok inte är bra. Därför tycker jag, som jag\r\nhar sagt flera gånger, att det är positivt att\r\nSkolverket försöker hitta kriterier.\r\nSocialdemokraterna -- i varje fall Inger Lundberg --\r\nanser att det är smått onödigt med formalia, men\r\njag tror att få socialdemokrater hävdar att man skall\r\nkunna gripa in hur som helst. Det krävs ett\r\nunderlag.</pre><pre>Sedan säger Inger Lundberg att det finns enstaka\r\nsekter som inte är bra för barnen. Det är säkert\r\nriktigt. Jag är medveten om att Inger Lundberg nu\r\ninte har rätt till ytterligare inlägg, men jag vill ändå\r\nsäga, att även om det finns sekter som man kan ha\r\nsynpunkter på kan konsekvensen av den insikten ju\r\ninte vara att man endera förbjuder valfriheten över\r\nhuvud taget eller förbjuder vissa typer av kyrkor\r\noch religioner. Jag skulle vilja se hur en lista på\r\nolämpliga sekter skulle se ut och hur\r\ngränsdragningen i så fall skulle fungera.</pre><pre>Jag tror att den väg som vi har valt, där det finns\r\nmycket tydliga regler om vad vi kräver i form av\r\nläroplan, allmänna mål och riktlinjer, allsidighet\r\nm.m., där det görs en uppföljning via Skolverket\r\noch allmänhetens debatt, är mycket bättre än att\r\nman försöker gripa in på lösa boliner.</pre><pre>Det vore allvarligt om en skolminister i riksdagen\r\ndiskuterade enstaka skolor eller enstaka rapporter,\r\nnär en myndighet som har mycket erfarenhet och\r\nkompetens på området har fått ansvaret för\r\nprövningen. Riksdagen har ju sagt att skolor skall\r\nuppfylla vissa krav för att få verka och att de kan\r\nbli av med tillstånd om de misslyckas eller struntar\r\ni reglerna. Det är klart att det ibland kan ta litet tid\r\noch att enstaka frågor är besvärliga, men jag tror\r\natt det här är den enda vägen om det skall finnas\r\nvalmöjligheter och valfrihet. Tyvärr konstaterar jag\r\natt Socialdemokraterna hela tiden underskattar det\r\nvärde som ligger i att många tar ansvar och fattar\r\nbeslut, i stället för att några få gör det.</pre><pre>Överläggningen var härmed avslutad.</pre><pre>8 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:156 till socialförsäkringsutskottet</pre><pre>1993/94:240 till kulturutskottet</pre><pre>Förslag</pre><pre>1993/94:TK3 till konstitutionsutskottet</pre><pre>9 §  Förnyad bordläggning</pre><pre>Föredrogs men bordlades åter</pre><pre>Justitieutskottets betänkande 1993/94:JuU21</pre><pre>Lagutskottets betänkanden 1993/94:LU21 och\r\nLU22</pre><pre>Socialutskottets betänkanden 1993/94:SoU20,\r\nSoU22, SoU23 och SoU30</pre><pre>Jordbruksutskottets betänkande 1993/94:JoU19</pre><pre>Arbetsmarknadsutskottets betänkande</pre><pre>1993/94:AU16</pre><pre>10 §  Bordläggning</pre><pre>Anmäldes och bordlades</pre><pre>Proposition</pre><pre>1993/94:234 Vissa inkomst- och\r\nföretagsskattefrågor, m.m.</pre><pre>11 §  Anmälan om interpellationer</pre><pre>Anmäldes att följande interpellationer framställts</pre><pre>den 15 april</pre><pre>1993/94:133 av Sten Anderssoni Malmö (m) till\r\nkulturministern om flyktingpolitiken:</pre><pre>Den 14 april beslutade regeringen att 20 000\r\nasylsökande exklusive vissa anhöriga, i huvudsak\r\nfrån Kosovo, skall erhålla permanent\r\nuppehållstillstånd. Endast en minoritet är\r\nkonventionsflyktingar och majoriteten får stanna\r\nhär av humanitära skäl.</pre><pre>Det finns miljontals människor i världen som lever\r\nunder samma eller sämre förhållanden som de nu\r\nasylbeviljade. Beslutet innebär att tvivelaktiga\r\nsignaler avseende svensk asylpolitik sänds ut till\r\nomvärlden. Även många som erhållit avslag på sina\r\nasylansökningar, men som efter beslutet hållit sig\r\ngömda i avsikt att förhindra verkställighet, får nu\r\nuppehållstillstånd. Detta är förvånansvärt.</pre><pre>Regeringen har visserligen agerat korrekt och\r\ndemokratiskt liksom när man i juni 1993 beslutade\r\nom uppehållstillstånd för 40 000 bosnier. Men\r\nrisken är stor att allmänheten inte delar denna\r\nuppfattning. I riksdagen tvistas ibland om beslut\r\navseende några få miljoner. Men regeringen kan,\r\nutan att gå till riksdagen, besluta om\r\nkostnadsökningar på miljardbelopp. 100 miljoner\r\nkronor har anvisats för att öka polisens insatser för\r\natt avvisa flyktingar.</pre><pre>Vilken bild avser statsrådet skapa med den förda\r\nasylpolitiken?</pre><pre>Vilka principer skall framgent gälla för polisens\r\narbete med att avvisa personer som inte erhållit\r\ntillstånd att stanna i Sverige och som gömmer sig för\r\natt förhindra verkställighet av utvisningsbeslutet?</pre><pre>1993/94:134 av Hans Göran Franck (s) till\r\nstatsrådet Reidunn Laurén om\r\noffentlighetsprincipen och EU:</pre><pre>Sverige har beträffande offentlighetsprincipen nöjt\r\nsig med att nyligen göra en ensidig och torftig\r\ndeklaration, som inte nämnvärt skiljer sig från den\r\ni förhandlingarnas inledningsskede för drygt ett år\r\nsedan. Deklarationen förpliktar inte EU, som varit\r\navvisande till en gemensam deklaration, till\r\nnågonting. Inte ens ett gemensamt nordiskt\r\nuttalande har gjorts.</pre><pre>EU-kommissionen har slagit fast i mars 1994 att vår\r\noffentlighetsprincip inte ger svenskar rätt att\r\navslöja förtroliga EU-dokument. Det är enligt\r\nkommissionen en angelägenhet för svenska\r\nmyndigheter att genomdriva de undantag från\r\ntillgänglighet som Europaunionen kan besluta om\r\nför sina dokument.</pre><pre>I anledning härav får jag fråga statsrådet Reidunn\r\nLaurén:</pre><pre>Varför har Sverige avstått från att få undantag som\r\nmedför betryggande garantier för tillämpningen av\r\nden svenska offentlighetsprincipen nu och\r\nframdeles?</pre><pre>12 §  Anmälan om fråga</pre><pre>Anmäldes att följande fråga framställts</pre><pre>den 15 april</pre><pre>1993/94:461 av Agne Hansson (c) till\r\nkommunikationsministern om järnvägslinjen\r\nmellan Växjö och Västervik:</pre><pre>Den smalspåriga järnvägen mellan Växjö och\r\nVästervik är under akut hot om rivning och\r\nupplösning. Konkursförvaltaren för det tidigare\r\njärnvägsbolaget har annonserat ut järnväg och\r\nmaterial till konkursutförsäljning där anbudstiden\r\nutgår den 18 april. Riksdagen har tidigare beslutat\r\npå förslag av regeringen att bevilja ett\r\nengångsbidrag på 3,7 miljoner för järnvägens\r\nfortsatta fortlevnad. Senast i riksdagsbeslutet från\r\n1992/93 konstaterade trafikutskottet i betänkande\r\n1992/93:TU35 att utskottet inget har att erinra mot\r\natt det av riksdagen tidigare anvisade anslaget till\r\nVHVJ för tågtrafik på den smalspåriga järnvägen\r\nmellan Växjö och Västervik under vissa\r\nförutsättningar får utbetalas till annan intressent än\r\ndetta bolag. VHVJ är således det bolag som gått i\r\nkonkurs och vars ekonomiska belägenhet var känt\r\nvid riksdagsbeslutet. Andra intressenter är bildade,\r\nFörvaltningsaktiebolaget Smålandsbanan och SN\r\nAB, vilka den 11 december 1993 överenskommit\r\nom att driva smalspårsjärnvägen vidare. Deras\r\nmöjligheter till det hotas nu om inte ett snabbt\r\nbeslut från regeringen expedieras om utbetalning\r\nav de av riksdagen beviljade medlen.</pre><pre>Med anledning härav vill jag fråga\r\nkommunikationsministern:</pre><pre>Vilka omedelbara åtgärder är regeringen beredd\r\nvidtaga för att garantera fortlevnaden för den\r\nsmalspåriga järnvägen Växjö--Hultsfred--\r\nVästervik?</pre><pre>13 §  Kammaren åtskildes kl. 14.25.</pre><pre>Förhandlingarna leddes</pre><pre>av talmannen från sammanträdets början t.o.m. 5 §\r\nanf. 13 (delvis) och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}