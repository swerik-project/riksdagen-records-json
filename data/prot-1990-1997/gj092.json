{"dokumentstatus":{"dokument":{"hangar_id":"2349031","dok_id":"GJ092","rm":"1995/96","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1995-10-03 00:00:00","systemdatum":"2005-10-27 13:35:31","publicerad":"1995-10-03 00:00:00","titel":"Riksdagens snabbprotokoll 1995/96:2 Tisdagen den 3 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{AB95029A-6091-47FC-AF6B-DB00D53F97F1}","dokument_url_text":"http://data.riksdagen.se/dokument/GJ092/text","dokument_url_html":"http://data.riksdagen.se/dokument/GJ092","dokumentstatus_url_xml":"http://data.riksdagen.se/dokumentstatus/GJ092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:2</div>\r\n<div class=\"sidhuvud_datum\">Tisdagen den 3 oktober</div>\r\n<div class=\"sidhuvud_klockslag\">Kl. 14.00 14.53</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre></pre><pre></pre><pre>\r\n------------------------------------------------------------------------------\r\n--</pre><pre></pre><pre>Efter gudstjänsten i Storkyrkan, där predikan\r\nhölls av biskop electus Anders Wejryd, öppnades\r\nriksmötet i kammarens plenisal enligt det program\r\nsom i bilaga fogats till detta protokoll.</pre><pre>1 §  Öppnande av riksmötet</pre><pre>Anf.  1  TALMANNEN</pre><pre>Eders Majestäter, Eders Kungliga Högheter,\r\närade riksdagsledamöter, ärade gäster.</pre><pre>Sedan riksdagen senast sammanträdde har tron-\r\nföljaren Hennes Kungliga Höghet kronprinsessan\r\nVictoria uppnått 18 års ålder och är därmed behörig\r\natt fungera som ställföreträdare för statschefen.</pre><pre>Jag har därför äran och glädjen att vid inled-\r\nningen av detta riksmöte rikta en särskild välkomst-\r\nhälsning till kronprinsessan, som i dag för första\r\ngången åtföljer konungen här i riksdagens plenisal.\r\nDet är betydelsefulla uppgifter som ligger framför\r\nkronprinsessan, och jag vill på detta sätt framföra\r\nriksdagens varma välgångsönskningar.</pre><pre>Jag hemställer att Ers Majestät öppnar 1995/96\r\nårs riksmöte.</pre><pre>Anf.  2  HANS MAJESTÄT KONUNGEN</pre><pre>Fru talman! Ärade ledamöter! När ni, valda om-\r\nbud för Sveriges folk, i dag samlas här i Stockholm,\r\ninleds ett nytt arbetsår för riksdagen. Ni har an-\r\nsvarsfulla och krävande uppgifter framför Eder.\r\nMånga frågor av stor betydelse för vårt land och för\r\noss alla kommer att bli föremål för ledamöternas\r\nställningstagande.</pre><pre>Kronprinsessan Victoria, som den 14 juli i år\r\nfyllde 18 år, är nu myndig och behörig att inträda\r\nsom regent. Jag vill tacka riksdagen, dess ledamöter\r\noch svenska folket för de varma hyllningar som\r\nkom henne till del i samband med födelsedagen.</pre><pre>Under det gångna året har Sverige blivit medlem\r\nav Europeiska unionen. Detta kommer säkert att på\r\nolika sätt påverka Edert arbete här i riksdagen. Det\r\nförsta valet av ledamöter till Europaparlamentet har\r\navhållits för endast några veckor sedan och visat på\r\nbehovet av bred information om samspelet mellan\r\nEU:s institutioner å ena sidan samt Sveriges riksdag\r\noch regering å den andra.</pre><pre>Förenta nationerna grundades för 50 år sedan -\r\nen händelse som med rätta uppmärksammas runt om\r\ni världen. Samtidigt pågår konflikter och finns pro-\r\nblem som påkallar världssamfundets uppmärksam-\r\nhet och åtgärder för att trygga den internationella\r\nsäkerheten.</pre><pre>Den politiska oron runt om i världen har inte\r\nminskat. Tyvärr har insatserna från FN, EU och\r\nenskilda länder ännu inte medfört någon slutlig\r\nlösning av problemen i det forna Jugoslavien. Detta\r\ninnebär stora lidanden och umbäranden för många\r\nmänniskor samt allvarlig förödelse av samhällen,\r\nkommunikationer och näringsliv. Sverige engagerar\r\nsig på olika sätt i lösningen av de underliggande\r\nkonflikterna samt i återuppbyggandet av de drabba-\r\nde områdena.</pre><pre>Den ekonomiska utvecklingen under det gångna\r\nåret har varit glädjande. Den goda konjunkturen för\r\nexportindustrin fortsätter. Industrins framgångar är\r\nbetydelsefulla och medverkar till en förbättring av\r\nden allmänna ekonomin och bytesbalansen. Åtgär-\r\nderna från regering och riksdag har bidragit till en\r\nsuccessiv stabilisering av landets ekonomi. Att\r\nstärka ekonomin, och därigenom stimulera både\r\narbetsmarknaden och näringslivet, kommer att krä-\r\nva fortsatt stor omsorg från Eder alla.</pre><pre>Försvarsberedningen har överlämnat sitt betän-\r\nkande om försvarets framtida omfattning och ut-\r\nveckling. Betänkandet kommer att bilda underlag\r\nför fortsatta utredningar och överväganden. Det blir\r\nen central uppgift för riksdagen att besluta om för-\r\nsvarets utformning och dess roll inom säkerhetspo-\r\nlitiken.</pre><pre>Energikommissionen beräknas vara klar med ut-\r\nredningen om den framtida energiförsörjningen i\r\nslutet av året. Vi ser med intresse fram emot de\r\nförslag och rekommendationer som kommer att ha\r\nstor betydelse för den framtida energiförsörjningen.\r\nNäringslivets inriktning och konkurrensförmåga,\r\nliksom hela samhällets utveckling och vår framtida\r\nmiljö, kommer att vara beroende av de beslut som\r\nslutgiltigt kommer att fattas av Eder i denna fråga.</pre><pre>Vid årets kyrkomöte behandlades förslaget att\r\nskilja kyrkan från staten. Stor enighet rådde om att i\r\nprincip acceptera det framlagda förslaget, vilket\r\ninnebär att vår över 400 år gamla statskyrka kom-\r\nmer att ersättas av en folkkyrka. Förslaget kan\r\nkomma att medföra att landets statschef inte längre\r\nhar samma relation till den nya folkkyrkan som\r\nhittills till statskyrkan. De avgörande ställningsta-\r\ngandena kommer så småningom att ske i regering\r\noch riksdag.</pre><pre>Jag har här inför Eder, riksdagsledamöter, öns-\r\nkat redovisa några för oss alla viktiga frågor, där ni\r\nkommer att fatta de övergripande besluten under det\r\nkommande arbetsåret. Jag är övertygad om att ni\r\nkommer att ta till vara alla de fina tillgångar som\r\nfinns i vårt samhälle. Vi kommer med uppmärk-\r\nsamhet och intresse att följa Eder i arbetet för vårt\r\nlands bästa.</pre><pre>Jag önskar Eder välgång i detta viktiga värv och\r\nförklarar härmed 1995/96 års riksmöte öppnat.</pre><pre>2 §  Regeringsförklaring</pre><pre>Anf.  3  Statsminister  INGVAR\r\nCARLSSON (s)</pre><pre>Eders Majestäter, Eders Kungliga Högheter, fru\r\ntalman, ledamöter av riksdagen! För drygt ett år\r\nsedan stod Sverige mitt uppe i en akut förtroende-\r\nkris. Efter tre år av vikande produktion, fallande\r\nsysselsättning och underminerade statsfinanser\r\nställdes den tillträdande regeringen inför svårare\r\nproblem och större utmaningar än någon annan\r\nsvensk regering i modern tid.</pre><pre>Skenande underskott i statsfinanserna hade lett\r\ntill kraftigt ökade räntor, som lade en hämsko på\r\nden ekonomiska utvecklingen. Situationen var så\r\nallvarlig att Sveriges ekonomiska oberoende hota-\r\ndes. Demokratins möjligheter beskars och vårt lands\r\nframtid riskerade att styras av krafter utanför demo-\r\nkratisk kontroll.</pre><pre>Det är med stor glädje som jag i dag kan infor-\r\nmera riksdagen om att det har skett en kraftig för-\r\nbättring av statsfinanserna. Den omfattande budget-\r\nsanering som riksdagen beslutat om under det senas-\r\nte riksdagsåret har varit framgångsrik. Regeringen\r\ngör nu följande bedömning av det ekonomiska lä-\r\nget:</pre><pre>Statsskulden som andel av BNP kan komma att\r\nstabiliseras redan i år och börja minska nästa år.\r\nStabiliseringen av statsskulden skulle därmed ske\r\nett år tidigare än regeringen räknade med i komplet-\r\nteringspropositionen och två år tidigare än vi räkna-\r\nde med i budgetpropositionen. De offentliga finan-\r\nserna beräknas vara i balans 1998.</pre><pre>Förtroendet för den svenska ekonomin stärks\r\nbåde här hemma och internationellt. Räntorna pres-\r\nsas ner och kronan stärks. Den akuta förtroendekri-\r\nsen är övervunnen.</pre><pre>I takt med att förtroendet för den svenska eko-\r\nnomin ökar stärks förutsättningarna för tillväxt,\r\nsysselsättning och välfärd. Den samlade produktio-\r\nnen ökade med över 4 % första halvåret i år och\r\ninvesteringarna steg med 9 %. Tillväxten för i år\r\nkommer att få skrivas upp. Inflationen är låg och\r\nstabil. Sysselsättningen har ökat med närmare\r\n100 000 personer på ett år. Bytesbalansen ger ett\r\nbetydande överskott. Tudelningen av ekonomin\r\nhåller på att minska.</pre><pre>Dessa framgångar i den ekonomiska politiken\r\nhade inte varit möjliga utan de gemensamma upp-\r\noffringar som svenska folket har tagit på sig. Nu\r\ngäller det att fördela de växande resurserna så rätt-\r\nvist som möjligt.</pre><pre>De goda resultaten hade heller inte varit möjliga\r\nutan det breda samförstånd som har manifesterats\r\nhär i riksdagen. På flera områden har partierna\r\nkunnat träffa viktiga uppgörelser till gagn för sam-\r\nhällsekonomin och därmed för människors trygghet\r\noch välfärd. Blockpolitiken har brutits upp. Nya\r\nsamarbetslinjer utkristalliseras, och därmed även\r\nnya skiljelinjer. Demokratin vitaliseras och stärks.</pre><pre>Nu är uppgiften för riksdagen och regeringen att\r\nfortsätta på denna ansvarsfulla väg. Sverige behöver\r\näven fortsättningsvis en handlingskraftig samarbets-\r\nregering. Krisen är inte över än.</pre><pre>Hundratusentusentals människor är arbetslösa.\r\nBudgetunderskottet är betydande. Statsskuldräntor-\r\nna är under överskådlig tid en tung börda att bära.</pre><pre>Det är mot denna bakgrund - å ena sidan tydliga\r\ntecken på ekonomisk återhämtning, å andra sidan\r\nallvarliga kvarstående problem - som regeringen\r\nvill samla hela nationen kring en politik som mo-\r\nderniserar Sverige på en rättvis och jämlik grund.</pre><pre>Det gäller tillväxten och sysselsättningen: att ta\r\ntill vara nationens främsta tillgång - människors\r\nvilja till arbete och skapande.</pre><pre>Det gäller tryggheten och jämlikheten: att ge\r\nalla - både kvinnor och män - möjlighet att växa\r\noch förverkliga sina drömmar om ett rikare liv.</pre><pre>Det gäller överlevnaden och arvet till komman-\r\nde generationer: att låta hänsynen till miljön genom-\r\nsyra såväl politiska beslut som våra personliga\r\nhandlingar.</pre><pre>Sist men inte minst gäller det Sveriges roll i\r\nvärlden och i Europa: att fortsätta att ge röst åt\r\nsolidariteten och folkrätten och att demokratisera\r\noch utvidga det europeiska samarbetet.</pre><pre>Under det kommande året avser regeringen att\r\npresentera en rad åtgärder för att öka tillväxten.\r\nFlera områden berörs:</pre><pre>Ökad tillväxt kräver en europeisk syssel-\r\nsättningsunion.</pre><pre>Kampen mot arbetslösheten måste ges lika stor\r\ntyngd i det europeiska samarbetet som ambitionerna\r\npå det monetära området. Länderna i Europa måste\r\ngemensamt möta kommande lågkonjunkturer, ut-\r\nforma gemensamma ambitioner för arbetsmark-\r\nnadspolitiken och se till att framtidsinvesteringar\r\nkoordineras över gränserna.</pre><pre>Ökad tillväxt kräver sunda statsfinanser.</pre><pre>Målen för stabiliseringsprogrammet ligger fast\r\noch skall uppnås. De institutionella förutsättningar-\r\nna, som skall stärka budgetprocessen, förbättras\r\nytterligare för att därmed säkra en fortsatt stram\r\nbudgetdisciplin. Varje ny utgift och varje försvag-\r\nning av intäktssidan måste finansieras krona för\r\nkrona. Ett förslag till flerårigt utgiftstak för den\r\noffentliga sektorn föreläggs riksdagen.</pre><pre>Ökad tillväxt kräver stabila och överblickba-\r\nra spelregler för produktionen.</pre><pre>På grundval av Energikommissionens betänkan-\r\nde inbjuds samtliga riksdagspartier till överlägg-\r\nningar rörande omställningen av energisystemet.\r\nDärefter presenteras riksdagen ett förslag om den\r\nlångsiktiga energipolitiken. Regeringen eftersträvar\r\nett beslut i bred enighet.</pre><pre>Arbetsmarknadens parter har i Arbetsrättskom-\r\nmissionen ett operativt forum för beslut om föränd-\r\nringar av arbetsrätten. Regeringen hyser tilltro till\r\nparternas ansvar i denna fråga.</pre><pre>Den bostadspolitiska utredningen har till uppgift\r\natt föreslå långsiktiga och hållbara regler för byg-\r\ngandet och den sociala bostadspolitiken. Regering-\r\nens ambition är att samla en bred riksdagsmajoritet\r\nbakom nya regler för framtidens byggande och\r\nboende.</pre><pre>Ökad tillväxt förutsätter en aktiv arbets-\r\nmarknadspolitik och ett utbyggt utbildnings-\r\nsystem.</pre><pre>Den svenska arbetsmarknadspolitiken skall ut-\r\nvecklas, inte avvecklas. Den främjar sysselsättning-\r\nen på den reguljära arbetsmarknaden, motverkar\r\ninflationen och höjer kompetensen i arbetslivet.\r\nAktiva insatser kommer att prioriteras framför kon-\r\ntantstöd. Åtgärderna riktas framför allt in på lång-\r\ntidsarbetslösa och ungdomar. Det lokala deltagandet\r\ni arbetsmarknadspolitiken måste öka.</pre><pre>Sverige skall konkurrera med välutbildad ar-\r\nbetskraft inom alla samhällssektorer. Kvaliteten i\r\ngrundutbildningen och vuxenutbildningen är avgö-\r\nrande. Kommuner och arbetsmarknadens parter\r\nbjuds in till överläggningar om framtidens kompe-\r\ntensutveckling.</pre><pre>Distansutbildning och informationsteknik skall\r\nutnyttjas för att öka tillgänglighet och kvalitet. Hög-\r\nskolans roll i fortbildning och vidareutbildning skall\r\nvidgas och kvaliteten stärkas. Folkbildningen har en\r\ngiven plats i morgondagens kunskapssamhälle.</pre><pre>Forskningsfrågorna har hög prioritet i regering-\r\nens arbete. EU:s forsknings- och utvecklingssamar-\r\nbete bör utvecklas. Forskningens landvinningar\r\nskall nyttiggöras i ökad utsträckning inom samhäl-\r\nlets och näringslivets alla sektorer.</pre><pre>Ökad tillväxt kräver en aktiv näringspolitik,\r\nförbättrad infrastruktur och användning av\r\ninformationsteknik.</pre><pre>Sverige behöver fler företag och företagare. Nä-\r\nringspolitiken utformas så att företagen är lönsam-\r\nma och kan öka sina investeringar. Villkoren för de\r\nsmå och medelstora företagen förbättras. Kapital-\r\nförsörjningen förstärks och förenklas ytterligare.\r\nFöretagsstödet ses över.</pre><pre>Förslag om en långsiktig inriktning av in-\r\nfrastrukturinvesteringarna presenteras. Gemensam-\r\nma nätverk för information och kommunikation\r\nsamt miljövänliga transportsystem är prioriterade\r\nfrågor i Sveriges EU-arbete.</pre><pre>Regeringens IT-politik inriktas på att moderni-\r\nsera lagstiftningen, på ökad utbildning och kompe-\r\ntensutveckling i skolan och i arbetslivet samt på att\r\nfå till stånd en ökad användning av IT i den offent-\r\nliga sektorn. Initiativ tas för att påskynda övergång-\r\nen till elektronisk handel i förvaltning och företag.\r\nEn övergripande IT-strategi presenteras för riksda-\r\ngen.</pre><pre>Ökad tillväxt kräver ökad konkurrens och en\r\naktiv konsumentpolitik.</pre><pre>Matmomsen sänks den 1 januari 1996 med 9 %.\r\nMomssänkningen skall resultera i sänkta matpriser.\r\nPriskommissionen fortsätter sitt arbete. Regeringen\r\nkommer att vidta åtgärder som ökar konkurrensen i\r\nlivsmedelsbranschen.</pre><pre>Konsumenterna måste få en starkare ställning\r\noch mer inflytande i EU. Regeringen kommer bl.a.\r\natt driva frågor om innehållsdeklarationer, tillsatser\r\noch jämförpriser vad gäller mat samt barnsäkerhet\r\noch stopp för TV-reklam riktad till barn. En skrivel-\r\nse om denna strategi kommer att lämnas till riksda-\r\ngen.</pre><pre>Konkurrenslagen ses över. Ytterligare sank-\r\ntionsmöjligheter mot illojal konkurrens övervägs.\r\nEn utredning om konkurrensförutsättningarna i\r\ndetaljhandeln tillkallas. Förslag presenteras för att\r\nöka konkurrensen inom den finansiella sektorn.</pre><pre>Ökad tillväxt måste förenas med en aktiv\r\nmiljöpolitik.</pre><pre>En ökad miljömedvetenhet har blivit en viktig\r\ndrivkraft för en tillväxt som inte tär på våra natur-\r\ntillgångar. Miljöanpassade produkter och processer\r\nefterfrågas i ökad utsträckning och är en allt viktiga-\r\nre konkurrensfaktor för företagen. Sverige har goda\r\nförutsättningar att åstadkomma en grön tillväxt.</pre><pre>Ambitionsnivån inom EU:s miljöpolitik måste\r\nhöjas. Försurningen, kemikalier, kretslopp och\r\nnaturvård är prioriterade områden för Sverige.</pre><pre>Den nationella miljöpolitiken effektiviseras och\r\nskärps. Miljöprogram skall utarbetas för alla sam-\r\nhällssektorer. Ekonomiska styrmedel för trafik- och\r\nenergisektorerna ses över. Producentansvaret ut-\r\nvecklas. I syfte att minska belastningen på miljön\r\ntas en handlingsplan fram för hur konsumenterna\r\nskall kunna ändra sina levnadsvanor och sin kon-\r\nsumtion. Fjällen och skärgårdarna ges ett starkare\r\nskydd. Kulturmiljön värnas. Ytterligare national-\r\nstadsparker studeras.</pre><pre>Den ökade tillväxten måste komma hela lan-\r\ndet till del.</pre><pre>Medlen från EU:s strukturfonder är ett viktigt\r\ninstrument för att stärka de mest utsatta regionerna.\r\nRegionala hänsyn skall integreras i alla offentliga\r\nbeslut.</pre><pre>Ökad tillväxt kräver en välfärdspolitik som är\r\nbåde effektiv och rättvis, som ger människor större\r\nmakt över sina egna liv och som stimulerar till arbe-\r\nte. Välfärden är en viktig del i det komplicerade\r\nsamspel som skapar ekonomisk utveckling.</pre><pre>Med det nya kommunala skatteutjämningssys-\r\ntemet skapas förutsättningar för jämlika levnads-\r\nvillkor i hela landet. Trygghet i förändring är nyck-\r\nelord i regeringens välfärdspolitik.</pre><pre>Barnens välfärd är de vuxnas ansvar.</pre><pre>Den framgångsrika familjepolitiken ger barnen\r\ntrygghet och föräldrarna möjlighet att förvärvsarbe-\r\nta. Målet om full behovstäckning i barnomsorgen är\r\ni det närmaste uppnått. Vården och stödet till barn\r\nmed psykiska problem ses över.</pre><pre>I skolan måste ett livslångt lärande grund-\r\nläggas.</pre><pre>Varje barn är unikt och har obegränsade innebo-\r\nende möjligheter att utvecklas. När en ung männi-\r\nska lämnar skolan med otillräckliga kunskaper är\r\ndet inte bara en katastrof för individen. Det är även\r\nett oansvarigt resursslöseri för samhället. Målet är\r\natt alla ungdomar skall lämna skolan med tillräckli-\r\nga kunskaper och färdigheter. Det kräver en gemen-\r\nsam skola och en kvalitetshöjning i grundskolan och\r\ngymnasieskolan genom bl.a. förbättrade kunskaper i\r\nsvenska, informationsteknik, naturvetenskap och\r\nteknik. Kulturen har en viktig roll i skolan.</pre><pre>Ungdomars livsvillkor är framtiden.</pre><pre>Ungdomars kraft och idéer måste bättre tas till\r\nvara. Nya lösningar kommer därför att prövas för att\r\nunga människor bättre skall komma in på arbets-\r\noch bostadsmarknaden. En utredning tillkallas för\r\natt föreslå åtgärder som kan stärka ungdomars makt\r\noch inflytande i samhället.</pre><pre>Hälso- och sjukvården står inför stora avgö-\r\nranden.</pre><pre>Viktiga områden för regeringen är vårdgarantier,\r\nprioriteringar och patienternas rättigheter. En par-\r\nlamentarisk kommitté tillkallas för att föreslå\r\nhälsomål för hela nationen. En särskild statsråds-\r\ngrupp kommer att ha till uppgift att dra upp riktlin-\r\njerna för hur folkhälsan långsiktigt kan förstärkas\r\noch hur ojämlikheten i hälsa kan undanröjas. Åtgär-\r\nder föreslås för att minska de miljörelaterade hälso-\r\nriskerna. Ett premietandvårdssystem införs. Ålders-\r\ngräns för inköp av tobak införs. Ett förbud mot\r\nindirekt tobaksreklam prövas.</pre><pre>Alla har rätt till ett värdigt liv.</pre><pre>Ett aktivt och stimulerande liv för de äldre förut-\r\nsätter god äldreomsorg och ett stabilt pensionssys-\r\ntem. Tillgängligheten för de handikappade är en\r\nviktig angelägenhet. Assistentersättningen ses över.\r\nFörslag till ny socialtjänstlag föreläggs riksdagen.\r\nDet drogförebyggande arbetet intensifieras. Sverige\r\nkommer inom EU att aktivt verka mot tendenser att\r\nlegalisera narkotika.</pre><pre>Arbetet med att skapa ett rättvist och eko-\r\nnomiskt hållbart trygghetssystem fortsätter.</pre><pre>Fusk och felutnyttjande av bidrag kommer med\r\nkraft att motverkas. Underhållsbidraget och bidrags-\r\nförskottet reformeras. Konstruktionen av bostadsbi-\r\ndragen ses över. En ny och sammanhållen ohälso-\r\nförsäkring utformas. Ett nytt system för förtidspen-\r\nsion och arbetsskadeförsäkring föreslås parallellt\r\nmed satsningar på bättre rehabilitering.</pre><pre>Vår tids historiska uppgift som européer är att\r\nbinda samman länderna i östra och västra Europa\r\nför att på så sätt bana väg för ökat välstånd och en\r\nallomfattande freds- och säkerhetsordning på den\r\neuropeiska kontinenten. Målet är att göra krig i\r\nEuropa otänkbart, att befästa demokratins idé, att\r\nsäkra vår kontinents miljö och att forma ett med-\r\nborgarnas Europa. Vi måste riva ned de barriärer\r\nsom delar upp Europas folk i fattiga och rika, i\r\nösteuropéer och västeuropéer.</pre><pre>1996 års regeringskonferens om Europeiska\r\nunionens framtid måste ha som första mål att stärka\r\ndemokratin och främja freden i Europa. Därför\r\nmåste konferensen bana väg för fler medlemsstater.</pre><pre>Den europeiska unionen kan bara bli fram-\r\ngångsrik om den bärs upp av de europeiska med-\r\nborgarnas förtroende och förhoppningar. Därför\r\nmåste EU:s politiska dagordning domineras av de\r\nfrågor som handlar om Europas framtid och som\r\nberör människorna i deras vardag: arbetslösheten,\r\nmiljöproblemen och orättvisorna.</pre><pre>Sverige kommer aktivt att driva kraven på ökat\r\nsamarbete mot arbetslösheten, för en bättre miljö\r\noch för ökad jämställdhet. För att nå detta, och för\r\natt stärka medborgarnas förtroende för EU, krävs att\r\nEU blir öppnare, enklare och mer effektiv. En ge-\r\nnomgripande reformering av EU:s jordbrukspolitik\r\när nödvändig.</pre><pre>Det låga valdeltagandet i det första direktvalet\r\ntill Europaparlamentet är en tankeställare för oss\r\nalla. Inför regeringskonferensen krävs en omfattan-\r\nde offentlig dialog och debatt. Det är endast på så\r\nsätt som Sveriges ståndpunkter kan bli förankrade\r\nhos svenska folket. Regeringen kommer att nära\r\nsamråda med riksdagen när de svenska ståndpunk-\r\nterna skall fastställas.</pre><pre>Kriget i f.d. Jugoslavien är en oerhörd tragedi\r\noch ett stort nederlag för hela Europa. Terror, mord\r\noch tortyr har drabbat värnlösa och oskyldiga män-\r\nniskor i stor omfattning.</pre><pre>Nu skymtar möjligheter till en politisk överens-\r\nkommelse. Det internationella samfundet måste visa\r\nuthållighet och fasthet i ansträngningarna att uppnå\r\nvaraktig fred. Den svenska regeringen stöder den av\r\nEU utsedde medlaren Carl Bildt.</pre><pre>Sverige är berett att under FN:s ledning och i\r\nbred samverkan med andra länder medverka i ge-\r\nnomförandet av en fredsuppgörelse. Sverige kräver\r\natt krigsförbrytelser utreds och att misstänkta ställs\r\ninför rätta. Den humanitära rätten i krigssituationer\r\nmåste stärkas.</pre><pre>Kriget på Balkan visar att världen behöver ett\r\nmer kraftfullt instrument som kan bidra till fred,\r\nutveckling och ett liv i värdighet för alla människor\r\npå jorden. Världen behöver Förenta nationerna -\r\noch Förenta nationerna behöver stärkas.</pre><pre>FN måste engageras tidigt, innan konflikter le-\r\nder till strid. FN måste få en mer central roll i värld-\r\nsekonomin. FN måste kunna bidra till genomföran-\r\nde och övervakning på miljöområdet.</pre><pre>För att nå dithän krävs en reformering av FN.\r\nDe beslutande organen måste få en mer representa-\r\ntiv sammansättning. Frivilligorganisationerna kan\r\nspela en mer aktiv roll i FN-arbetet. FN:s finanser\r\nmåste stärkas.</pre><pre>Vid världsorganisationens 50-årsjubileum i New\r\nYork senare denna månad kommer jag att verka\r\naktivt för att det skall startas en process som refor-\r\nmerar FN och som har bred internationell upp-\r\nbackning. Regeringens syn kommer att redovisas i\r\nen skrivelse till riksdagen. Arbetet för att Sverige\r\nskall erhålla en plats i FN:s säkerhetsråd intensifie-\r\nras.</pre><pre>Regeringen kommer att verka för att ett full-\r\nständigt kärnvapenprovförbud beslutas 1996. Till-\r\nverkning och användning av antipersonella minor\r\nmåste förbjudas i internationell lag.</pre><pre>Sveriges militära alliansfrihet syftande till att\r\nvårt land skall kunna vara neutralt i händelse av krig\r\ni vårt närområde består. Säkerhetspolitiken syftar\r\nytterst till att bevara vårt lands frihet och oberoen-\r\nde.</pre><pre>Arbetet med att utforma ett nytt försvarsbeslut\r\nfortsätter. Förslag till principer för totalförsvarets\r\nutveckling föreläggs riksdagen. Regeringen efter-\r\nsträvar ett brett samförstånd. Folkförsvarstanken är\r\ndjupt förankrad i vårt land.</pre><pre>Förslag läggs fram om hur en internationell styr-\r\nka för fredsfrämjande uppgifter och civila interna-\r\ntionella styrkor för humanitära insatser skall organi-\r\nseras. Sverige vill bidra till en vidareutveckling av\r\nEU:s förmåga att förebygga konflikter och att hante-\r\nra kriser.</pre><pre>Omorganisationen av biståndsmyndigheterna\r\nmöjliggör en förstärkning av det långsiktiga och\r\nfattigdomsinriktade biståndet. Att stärka kvinnans\r\nställning är en nyckel till lösning av de stora globala\r\nfrågorna. Regeringen kommer under året att föreslå\r\nriksdagen hur jämställdheten skall föras in i de\r\nbiståndspolitiska målen.</pre><pre>I vårt eget grannskap - Östersjöregionen - har\r\nvi nu möjlighet att bygga en varaktig och gemensam\r\nsäkerhet. Jag har bjudit in regeringscheferna till ett\r\nÖstersjötoppmöte i maj nästa år för att stimulera\r\nmellanfolkligt och ekonomiskt samarbete, utveckla\r\nmiljöarbetet och stödja demokratin i länderna kring\r\nÖstersjön.</pre><pre>Låt det sägas så att det hörs över hela vårt land:</pre><pre>Denna riksdag, bestående av svenska folkets\r\nvalda representanter, kommer aldrig någonsin tole-\r\nrera att diskriminering, främlingsfientlighet och\r\nrasism får fotfäste i vårt land. Vi viker inte en tum\r\nfrån den hållningen.</pre><pre>Hela Sverige måste mobiliseras för att minska\r\nmotsättningar mellan människor från olika kulturer\r\noch länder. Invandrarpolitiska kommittén kommer\r\natt slutföra sitt arbete i början av nästa år. Då måste\r\narbetet med en av framtidens verkligt stora utma-\r\nningar intensifieras: att öka integrationen och mins-\r\nka segregationen.</pre><pre>Ansvaret för detta vilar på var och en av oss som\r\ntror på demokratins innersta kärna - alla männi-\r\nskors lika värde och okränkbarhet.</pre><pre>Sverige skall vara en fristad för människor på\r\nflykt som har starka skyddsbehov. Flyktingpolitiken\r\nskall ge ökat utrymme för hjälp i närområdet och\r\nlångsiktigt bidra till att nya flyktingkatastrofer inte\r\nuppstår. Värnandet om asylrätten kommer att ge-\r\nnomsyra den proposition som kommer att föreläg-\r\ngas riksdagen.</pre><pre>Våld och brottslighet får aldrig mötas med pas-\r\nsivitet. Tvärtom måste varje tecken på ökat våld\r\nleda till ett starkare engagemang. Vi måste vara\r\ntydliga, markera vad som är rätt och fel, tillåtet och\r\notillåtet.</pre><pre>Ett nationellt program för brottsförebyggande\r\narbete läggs fast. Samarbetet mellan kommuner,\r\npolis och frivilligorganisationer stimuleras.</pre><pre>Polisens arbetsmetoder och organisation effek-\r\ntiviseras. Sverige kommer inom EU att aktivt verka\r\nför att kampen mot narkotika och annan internatio-\r\nnell brottslighet förstärks. Europolkonventionen\r\nratificeras. Strategin mot den ekonomiska brottslig-\r\nheten fullföljs.</pre><pre>En samlad översyn görs av brottsoffrens ställ-\r\nning. Skyddet för hotade vittnen övervägs. En\r\nvärldskongress över ämnet sexuell exploatering av\r\nbarn kommer att genomföras i Stockholm nästa år.</pre><pre>Det finns några namn i den svenska nutidshisto-\r\nrien som betyder mer än de flesta andra. Det är\r\nnamn som för somliga minner om barndomen, för\r\nandra om föräldrarollen.</pre><pre>\"Jag ska bara ...\", som Alfons Åberg säger,\r\nnämna några: Pippi Långstrump, förstås, Mors lilla\r\nOlle, Bamse, Krakel Spektakel och Björne i sitt\r\nmagasin.</pre><pre>Vi skall vara stolta över den svenska barnkultu-\r\nren. Böckerna, filmerna, visorna och pjäserna har\r\nöppnat sinnena på generationer av barn i Sverige -\r\noch även haft mycket att lära oss vuxna. Alla barn\r\noch ungdomar måste uppmuntras att ta del av och\r\nha tillgång till olika kulturella uttrycksmedel.</pre><pre>Kulturen är en källa till ökad kunskap och inspi-\r\nration inför det okända i en tid när förändringens\r\nvindar så kraftigt sveper över världen som nu. Kul-\r\nturen är på en och samma gång ett känselspröt mot\r\nframtiden och en förankring i historien.</pre><pre>En ny kulturpolitik för 2000-talet kommer att\r\npresenteras. Yttrandefriheten, upphovsrätten och\r\ngoda arbetsbetingelser för konstnärerna är grund-\r\nläggande för ett vitalt kulturliv.</pre><pre>Arkitektur, form och design kommer att ges\r\nökad uppmärksamhet.</pre><pre>Nya avtal kommer att utarbetas för public-\r\nservice-företagen. Principen om allas rätt till ett\r\nvarierat programutbud av god kvalitet till rimlig\r\nkostnad kommer att vara vägledande.</pre><pre>1998 skall bli kulturens år i hela Sverige. Stock-\r\nholm kommer då att vara Europas kulturhuvudstad.\r\nFör att öka samspelet i kulturlivet mellan landets\r\nalla delar och huvudstaden kommer en särskild\r\nsatsning att göras på kulturen i hela landet det året.</pre><pre>Under det gångna året har jämställdheten i vår\r\nland blivit en första rangens politiska fråga. Det\r\nfinns goda skäl till det. Sverige har kommit långt på\r\njämställdhetens område, längst i världen enligt FN.\r\nNu gäller det att höja ambitionerna ytterligare.</pre><pre>FN:s kvinnokonferens i Peking var ett genom-\r\nbrott för strävandena att öka jämställdheten i värl-\r\nden. Regeringen kommer att följa upp Pekingkonfe-\r\nrensen, nationellt, inom EU och internationellt inom\r\nFN. Konferensen slog fast att våld mot kvinnor skall\r\nundanröjas. Ytterligare åtgärder mot våld mot kvin-\r\nnor kommer att presenteras av regeringen.</pre><pre>Regeringen kommer att aktivt driva frågan om\r\nkvinnors och mäns lika möjlighet att försörja sig\r\nsjälva och att kombinera yrkesliv och föräldraskap.\r\nDet gäller att tidigt bryta de traditionella könsroller\r\nsom grundläggs i barndomen och som kan avläsas i\r\nyrkesval och i arbetslivet.</pre><pre>Regeringen kommer att ägna stor kraft åt att öka\r\nkvinnors makt och inflytande inom alla samhälls-\r\nområden.</pre><pre>Vi vill alla känna stolthet över vårt land. Det\r\nförutsätter att både omvärlden och vi själva upple-\r\nver att vi kan lösa de problem och utmaningar som\r\nSverige ställs inför.</pre><pre>Enligt min mening har förutsättningarna för\r\ndetta förbättrats betydligt under senare tid.</pre><pre>Regeringen har för avsikt att med fasthet och\r\nkonsekvens driva en politik som gör att Sverige kan\r\nstärka sin ekonomiska, kulturella och sociala ställ-\r\nning inför 2000-talet.</pre><pre>För att nå dithän krävs en bred samverkan: i\r\npolitiken, på arbetsmarknaden och mellan enskilda\r\nmänniskor.</pre><pre>Sverige skall fortsätta att vara ett samförståndets\r\nland.</pre><pre>3 §  Sammanträdet avslutades kl. 14.53.</pre><pre></pre><pre></pre><pre>Bilaga</pre><pre>till Riksdagens protokoll 1995/96:2</pre><pre></pre><pre>Program för öppnandet av riksmötet 1995/96</pre><pre>tisdagen den 3 oktober 1995/96 kl. 14.00</pre><pre>Musik under samlingen</pre><pre>Hässlöbrasset framför folkmusik</pre><pre>i arrangemang av</pre><pre>Niclas Ericson och Thord Sandström</pre><pre>Fanfartrumpetarna uruppför</pre><pre>Fanfar</pre><pre>för Kronprinsessan Victoria</pre><pre>av Ingvar Lidholm</pre><pre>Kungssången</pre><pre>Camerata Roman framför</pre><pre>Scherzo leggiero</pre><pre>ur Divertimento Elegiaco</pre><pre>av Ture Rangström</pre><pre>TALMANNEN</pre><pre>HANS MAJESTÄT KONUNGEN</pre><pre>Fanfar</pre><pre>Camerata Roman framför</pre><pre>Canzone</pre><pre>av Wilhelm Peterson-Berger</pre><pre>Dans nr 2</pre><pre>av Erland von Koch</pre><pre>STATSMINISTERN</pre><pre>Camerata Roman framför</pre><pre>Entré och Con spirito</pre><pre>ur Golovinmusiken</pre><pre>av Johan Helmich Roman</pre><pre>Nationalsången</pre><pre>Hässlöbrasset framför</pre><pre>Grande Marche</pre><pre>av Charles Voss</pre><pre>_______________________________________________</pre><pre></pre><pre>MEDVERKANDE</pre><pre>Ensemblen Tritonus</pre><pre>Stråkorkestern Camerata Roman</pre><pre>Fanfartrumpetare ur Stockholmsmusiken: Kenneth Kjäll, Kjell Svantes, Christer\r\nFredriksson och Paul Hägglöf</pre><pre>Hässlöbrasset</pre><pre>Arméns musikkår konserterar före riksmötets öppnande</pre><pre>I trapphallen medverkar Uppsala domkyrkas gosskör under ledning av John Wilund</pre><pre>Folkdansgillet Kedjan paraderar med Sveriges landskapsfanor</pre><pre></pre><pre></pre><pre></pre><pre>Innehållsförteckning</pre><pre></pre><pre>1 §  Öppnande av riksmötet      1</pre><pre>Anf.  1  TALMANNEN      1</pre><pre>Anf.  2  HANS MAJESTÄT KONUNGEN 1</pre><pre>2 §  Regeringsförklaring        2</pre><pre>Anf.  3  Statsminister  INGVAR CARLSSON (s)     2</pre><pre>3 §  Sammanträdet avslutades kl. 14.53. 6</pre><pre></pre><pre>\r\nProt.\r\n1995/96:2\r\n3 oktober\r\n___________</pre><pre></pre><pre>Prot.\r\n1995/96:2\r\n3 oktober\r\n___________</pre><pre></pre><pre>8</pre><pre>\r\n9</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}