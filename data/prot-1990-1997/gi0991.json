{"dokumentstatus":{"dokument":{"hangar_id":"2349235","dok_id":"GI0991","rm":"1994/95","beteckning":"91","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"91","slutnummer":"0","datum":"1995-04-20 00:00:00","systemdatum":"2005-10-27 13:41:31","publicerad":"1995-04-20 00:00:00","titel":"Riksdagens snabbprotokoll 1994/95:91 Torsdagen den 20 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{75968E4F-1C83-407D-9EF9-FF7BDA6F2FA8}","dokument_url_text":"http://data.riksdagen.se/dokument/GI0991/text","dokument_url_html":"http://data.riksdagen.se/dokument/GI0991","dokumentstatus_url_xml":"http://data.riksdagen.se/dokumentstatus/GI0991","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:91</div>\r\n<div class=\"sidhuvud_datum\">Torsdagen den 20 april</div>\r\n<div class=\"sidhuvud_klockslag\">Kl. 12.00 13.48</div>\r\n<hr class=\"sidhuvud_linje\">\r\n<pre>14.00 - 18.08\r\n19.00 - 23.04</pre><pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Avsägelse</pre><pre>Talmannen meddelade att Lennart Nilsson (s) av-\r\nsagt sig uppdraget att vara suppleant i EU-nämnden.</pre><pre>Kammaren biföll denna avsägelse.</pre><pre>2 §  Anmälan om kompletteringsval</pre><pre>Tredje vice talmannen meddelade att Socialdemo-\r\nkratiska riksdagsgruppen på grund av uppkommen\r\nvakans anmält Marianne Carlström som suppleant i\r\nEU-nämnden efter Lennart Nilsson.</pre><pre>Tredje vice talmannen förklarade vald till</pre><pre>suppleant i EU-nämnden\r\nMarianne Carlström (s)</pre><pre>3 §  Meddelande om svar på interpellationer</pre><pre>Till kammaren hade inkommit följande skrivelser:</pre><pre>Interpellation 1994/95:90</pre><pre>Till riksdagen\r\nBeträffande interpellation 1994/95:90 av Kenneth\r\nKvist beträffande insyn i EU-organisationen får jag\r\nmeddela att jag inte kan besvara denna inom fyra\r\nveckor.\r\nSkälet härtill är att en debattdag som passar både\r\ninterpellanten och mig inte gått att finna under denna\r\ntidsperiod.\r\nJag kommer att besvara interpellationen den 28\r\napril 1995.\r\nStockholm den 12 april 1995\r\nMats Hellström</pre><pre>Interpellation 1994/95:94</pre><pre>Till riksdagen\r\nBeträffande interpellation 1994/95:94 av Siv\r\nHolma beträffande svenska som EU-språk får jag\r\nmeddela att jag inte kan besvara denna inom fyra\r\nveckor.\r\nSkälet härtill är att en debattdag som passar både\r\ninterpellanten och mig inte gått att finna under denna\r\ntidsperiod.\r\nJag kommer att besvara interpellationen den 15\r\nmaj 1995.\r\nStockholm den 12 april 1995\r\nMats Hellström</pre><pre>Interpellation 1994/95:108</pre><pre>Till riksdagen\r\nBeträffande interpellation 1994/95:108 av Inger\r\nLundberg beträffande principerna för anställning i EU\r\nm.m. får jag meddela att jag inte kan besvara denna\r\ninom fyra veckor.\r\nSkälet härtill är att en debattdag som passar både\r\ninterpellanten och mig inte gått att finna under denna\r\ntidsperiod.\r\nJag kommer att besvara interpellationen den 15\r\nmaj 1995.\r\nStockholm den 12 april 1995\r\nMats Hellström</pre><pre>4 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1994/95:161 till arbetsmarknadsutskottet\r\n1994/95:219 till bostadsutskottet</pre><pre>Motioner\r\n1994/95:So30-So38 till socialutskottet\r\n1994/95:L33-L41 till lagutskottet\r\n1994/95:Sk48 och Sk49 till skatteutskottet\r\n1994/95:L31 och L32 till lagutskottet\r\n1994/95:So39 och So40 till socialutskottet\r\n1994/95:Sf18 till socialförsäkringsutskottet\r\n1994/95:Fi30 till finansutskottet\r\n1994/95:Kr14 till kulturutskottet\r\n1994/95:Sk45-Sk47 till skatteutskottet</pre><pre>5 §  Förnyad bordläggning</pre><pre>Föredrogs men bordlades åter\r\nJordbruksutskottets betänkande 1994/95:JoU13</pre><pre>6 §  Beslut rörande utskottsbetänkanden som\r\nslutdebatterats den 19 april</pre><pre>LU20 Anslag till Livsmedelsverket, m.m.\r\nMom. 2 (anslaget till Livsmedelsverket)\r\n1. utskottet\r\n2. res. 1 (m)\r\nVotering:\r\n230 för utskottet\r\n75 för res. 1\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 21 c, 21 fp, 19 v, 15 mp, 10\r\nkds\r\nFör res. 1:     74 m, 1 fp\r\nFrånvarande:    17 s, 6 m, 6 c, 4 fp, 3 v, 3 mp, 5 kds</pre><pre>Mom. 5 (regler om ursprungsmärkning inom EU)\r\n1. utskottet\r\n2. res. 2 (c)\r\nVotering:\r\n266 för utskottet\r\n40 för res. 2\r\n1 avstod\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 73 m, 22 fp, 19 v, 7 kds\r\nFör res. 2:     1 m, 21 c, 15 mp, 3 kds\r\nAvstod:         1 fp\r\nFrånvarande:    16 s, 6 m, 6 c, 3 fp, 3 v, 3 mp, 5 kds\r\nÅke Carnerö och Tuve Skånberg (båda kds) anmälde\r\natt de avsett att rösta nej men markerats ha röstat ja.</pre><pre>Mom. 6 (olika åtgärder inom livsmedelsområdet)\r\n1. utskottet\r\n2. utskottets hemställan med den ändring däri som\r\nföranleddes av bifall till mot. Fö802 yrk. 12 (mp),\r\nSo488 yrk. 10 (mp) och Jo529 yrk. 27 (mp)\r\nVotering:\r\n290 för utskottet\r\n15 för mot.\r\n1 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 73 m, 21 c, 23 fp, 18 v, 10\r\nkds\r\nFör mot.:               15 mp\r\nAvstod:         1 v\r\nFrånvarande:    16 s, 7 m, 6 c, 3 fp, 3 v, 3 mp, 5 kds</pre><pre>TU16 Funktionshindrades resemöjligheter\r\nKammaren biföll utskottets hemställan.</pre><pre>Övriga moment\r\nKammaren biföll utskottets hemställan.</pre><pre>TU17 Ändring i telelagen, m.m.\r\nMom. 2 (bedömning av tillståndsansökningar)\r\n1. utskottet\r\n2. res. (m, fp)\r\nVotering:\r\n211 för utskottet\r\n96 för res.\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 1 m, 21 c, 19 v, 15 mp, 10\r\nkds\r\nFör res.:               73 m, 23 fp\r\nFrånvarande:    16 s, 6 m, 6 c, 3 fp, 3 v, 3 mp, 5 kds</pre><pre>Övriga moment\r\nKammaren biföll utskottets hemställan.</pre><pre>BoU16 Rennäringen\r\nMom. 3 (det nya systemet för ersättning för rovdjurs-\r\nrivna renar)\r\n1. utskottet\r\n2. res. 1 (fp, v, mp, kds)\r\nVotering:\r\n238 för utskottet\r\n67 för res. 1\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 73 m, 21 c\r\nFör res. 1:     23 fp, 19 v, 15 mp, 10 kds\r\nFrånvarande:    17 s, 7 m, 6 c, 3 fp, 3 v, 3 mp, 5 kds</pre><pre>Mom. 4 (gränsvärden för radioaktivitet i renkött)\r\n1. utskottet\r\n2. res. 2 (mp)\r\nVotering:\r\n291 för utskottet\r\n15 för res. 2\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 74 m, 21 c, 22 fp, 19 v, 10\r\nkds\r\nFör res. 2:     15 mp\r\nFrånvarande:    16 s, 6 m, 6 c, 4 fp, 3 v, 3 mp, 5 kds</pre><pre>Mom. 5 (kostnadsansvaret för cesiumanalyser m.m.)\r\n1. utskottet\r\n2. res. 3 (v)\r\nVotering:\r\n265 för utskottet\r\n37 för res. 3\r\n2 avstod\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 73 m, 17 c, 22 fp, 10 kds\r\nFör res. 3:     3 c, 1 fp, 19 v, 14 mp\r\nAvstod:         2 s\r\nFrånvarande:    16 s, 7 m, 7 c, 3 fp, 3 v, 4 mp, 5 kds</pre><pre>Övriga moment\r\nKammaren biföll utskottets hemställan.</pre><pre>BoU19 Hyresrätt m.m.\r\nMom. 10 (ägarlägenheter)\r\n1. utskottet\r\n2. res. 3 (m, c, fp, kds, mp)\r\nVotering:\r\n169 för utskottet\r\n136 för res. 3\r\n1 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 2 c, 1 fp, 19 v, 2 kds\r\nFör res. 3:     73 m, 19 c, 22 fp, 15 mp, 7 kds\r\nAvstod:         1 kds\r\nFrånvarande:    16 s, 7 m, 6 c, 3 fp, 3 v, 3 mp, 5 kds\r\nInger Davidson, Dan Ericson och Chatrine Pålsson\r\n(samtliga kds) anmälde att de avsett att rösta nej men\r\nmarkerats ha röstat ja.</pre><pre>Övriga moment\r\nKammaren biföll utskottets hemställan.\r\nMeddelande om samlad votering</pre><pre>Tredje vice talmannen meddelade att konstitu-\r\ntionsutskottets betänkanden KU40, KU39 och KU33\r\nsamt socialförsäkringsutskottets betänkanden SfU12\r\noch SfU15 skulle avgöras i ett sammanhang efter\r\navslutad debatt.</pre><pre>7 §  Val till Europaparlamentet och andra valfrå-\r\ngor</pre><pre>Föredrogs\r\nKonstitutionsutskottets betänkande 1994/95:KU40\r\nVal till Europaparlamentet och andra valfrågor (prop.\r\n1994/95:100 delvis och 1994/95:154)</pre><pre>Anf.  1  BIRGER HAGÅRD (m)\r\nHerr talman! Vi står nu i beredskap att behandla\r\ndet betänkande som klargör hur valet till Europapar-\r\nlamentet den 17 september i höst skall se ut. Där\r\nbehandlas också vissa andra valfrågor. Man kan väl\r\nkonstatera att det inte är något upphetsande betänkan-\r\nde i och för sig.\r\nRegeringen har föreslagit - och det har i allt vä-\r\nsentligt accepterats av utskottet - att Europavalet i\r\nhöst skall vara så likt ett vanligt riksdagsval som\r\nmöjligt. På några punkter gör man dock undantag från\r\nden principen.\r\nEftersom det bara är 22 ledamöter som skall väljas\r\nkommer man att betrakta hela landet som en enda\r\nvalkrets vid fördelningen av mandaten. Till detta\r\nkommer att unionsmedborgare som inte utövat sin\r\nrösträtt i sina respektive hemländer både har rösträtt\r\noch är valbara i Sverige, men detta torde inte spela\r\nnågon som helst praktisk roll.\r\nPå vissa punkter har det emellertid förekommit\r\ndiskussion i utskottet, herr talman.  Jag skall bara som\r\nallra hastigast kommentera dem.\r\nDet gäller bl.a. 4-procentsspärren. Framför allt fö-\r\nreträdare för de mindre partierna har önskat att man\r\ninte skulle tillämpa någon 4-procentsspärr i Europava-\r\nlet. Å andra sidan har majoriteten i utskottet, precis\r\nsom regeringen, varit av den uppfattningen att man\r\nbör undvika en fragmentering av partirepresentatio-\r\nnen. Detta är någonting som vi har sett hända i många\r\nandra länder.\r\nValdeltagandet kan förutsättas bli betydligt lägre i\r\nEuropavalet än i de normala riksdagsvalen. Under\r\nsenare år har genomsnittet när det gäller deltagandet\r\nlegat på ca 53 % ute i Europa. Jag tror att vi kommer\r\nnågot högre; jag skulle för egen del våga förutspå att\r\nvi får ett deltagande på drygt 60 % - jag tror inte att\r\ndet blir så förfärligt mycket mer. Det finns många skäl\r\nför detta - jag vill inte gå närmare in på dem. Utskot-\r\ntet fastnade alltså för att 4-procentsspärren bör finnas\r\nkvar och tror också att den kan verka mobiliserande\r\npå väljarna.\r\nEn andra punkt som har diskuterats är personval-\r\nsinslaget. Från Vänsterpartiet har man fört fram me-\r\nningen att man inte skulle vilja ha något sådant i Eu-\r\nropavalet. Sedan den 1 januari i år gäller å andra\r\nsidan den grundlagsändring som vi har fattat beslut\r\nom och som säger att möjlighet till personval skall\r\nfinnas.\r\nEn tredje punkt gäller öppenhet beträffande den\r\nekonomiska redovisningen av de kampanjpengar som\r\nkan ha mottagits. Vi i Moderata samlingspartiet in-\r\nstämmer i att största möjliga öppenhet bör finnas, men\r\nvi vill inte skriva under den text som majoriteten här\r\nstår bakom. Vi vill inte föregripa resultatet från den\r\nriksdagens arbetsgrupp som arbetar med de här frå-\r\ngorna. Det är mycket möjligt att Europavalet kan ge\r\ndiverse erfarenheter. Jag yrkar därför bifall till reser-\r\nvation 3.\r\nNär det gäller tidpunkten för val generellt sett har\r\nman från Centerpartiets sida reserverat sig till förmån\r\nför en förläggning av de ordinarie riksdagsvalen till\r\nvåren. Det finns starka sympatier för detta - det skall\r\njag inte alls sticka under stol med. Å andra sidan\r\nkunde man inte komma överens vid de författnings-\r\növerläggningar som förekom under hösten 1993, och\r\nRiksdagsutredningen kom då fram till att man borde\r\nha en oförändrad valdag. Tiden var alltså inte mogen\r\nför en förändring på den punkten. Det finns därför\r\ninte någon anledning att nu ytterligare föra fram för-\r\nslag om den tidpunkten. Det kommer att bli nya tillfäl-\r\nlen senare.\r\nYtterligare en punkt som berörts är poströstning-\r\nen. När det gäller den utgår utskottet från att man\r\nkommer att beakta de synpunkter som förts fram mot\r\nden mycket dyrbara poströstning som vi har här i\r\nlandet, men utskottet vill inte företa några förändring-\r\nar inför det val som nu skall ske.\r\nJag konstaterar med tillfredsställelse att utskottet\r\ntillstyrker en motion om att vissa olägenheter vad\r\ngäller valprövningsnämnden bör ändras.\r\nNär det sedan gäller den kommunala valkretsin-\r\ndelningen har utskottet inte funnit någon anledning att\r\nnärmare gå in på den, och inte heller på utlandssvens-\r\nkarnas förhållanden. I en motion finns ett förslag om\r\natt de skulle få bilda en egen valkrets. Med tanke på\r\natt det bara är 21 000 utlandssvenskar som registrerats\r\nför val kan man tänka sig att vi i Sverige skulle få en\r\nmajoritetsvalkrets av åländsk typ - det vore i och för\r\nsig säreget; som statsvetare skulle jag naturligtvis\r\ntycka att det vore väldigt roligt. Å andra sidan tror jag\r\nkanske inte att vi skall göra fullt så djärva experiment.\r\nMed detta, herr talman, ber jag att få yrka bifall\r\ntill hemställan i KU:s betänkande med undantag för\r\nreservation 3, som jag yrkar bifall till; övriga reserva-\r\ntioner yrkar jag avslag på.</pre><pre>Anf.  2  SIVERT CARLSSON (c)\r\nHerr talman! I konstitutionsutskottets betänkande\r\nnr 40 angående val till Europaparlamentet tas, som vi\r\nnyss hörde, frågan upp om tidpunkt för riksdagsval.\r\nAv hänsyn till dagens digra ärendelista skall jag fatta\r\nmig kort, herr talman.\r\nRiksdagsutredningen föreslog vid överlämnandet\r\nav sitt principbetänkande i juni 1993 att tidpunkten\r\nför riksdagsval skulle tidigareläggas. Som en konsek-\r\nvens av att författningsöverläggningarna hösten sam-\r\nma år mellan företrädare för riksdagspartierna inte\r\nledde till någon överenskommelse om att ändra val-\r\ndagens förläggning i tiden ansåg sig Riksdagsutred-\r\nningen i sitt slutförslag kunna utgå från att valdagen\r\nskulle vara oförändrad. Samma bedömning gör nu\r\nutskottet.\r\nFrån Centerns sida har vi en annan uppfattning -\r\nsamma nu som tidigare. Riksdagen har ju beslutat att\r\nbudgetåret skall sammanfalla med kalenderåret\r\nfr.o.m. 1997. Budgetpropositionen skall alltså presen-\r\nteras och behandlas under hösten. Beslut skall fattas\r\nföre jul. Enligt vår uppfattning innebär en ordning\r\nmed riksdagsval under hösten att den tillträdande\r\nregeringen får alldeles för kort tid på sig att förbereda\r\nden budgetproposition som så snart efter valet skall\r\nföreläggas riksdagen.\r\nVi menar därför att det vore klokt att i stället för-\r\nlägga riksdagsvalen till våren, i nära anslutning till\r\nriksmötets avslutande. Det innebär en större möjlighet\r\nför en blivande regering att förbereda och arbeta med\r\nhöstens budgetproposition. Jag är övertygad om att en\r\nsådan arbetsordning förr eller senare kommer att\r\nvinna gehör och yrkar därför, herr talman, bifall till\r\nreservation nr 4 i konstitutionsutskottets betänkande\r\nnr 40.</pre><pre>Anf.  3  KENNETH KVIST (v)\r\nHerr talman! Det har varit en princip - har det\r\nsagts i utskottet när vi har behandlat detta - att valet\r\ntill EU-parlamentet skall likna riksdagsvalen eller\r\nvara så likt dem som möjligt. Tanken med detta är\r\nnaturligtvis att väljarna skall känna igen sig. När man\r\nnu står inför ett nytt val till en för väljarna ny försam-\r\nling kan det vara skäl att man har en valprocedur som\r\när igenkännbar från väljarnas utgångspunkt.\r\nI detta läge vill utskottsmajoriteten införa ett för\r\nväljarna helt nytt element, nämligen personröstning.\r\nDet har gjorts prov i några kommuner. Detta prov är\r\nännu ej utvärderat. Den lilla utvärdering som har\r\nförekommit visar att även på den kommunala nivån\r\nhar systemet snarast varit illusoriskt, vilket borde vara\r\notillfredsställande för den som är en mycket varm\r\nanhängare av personröstning. Men systemet är som\r\nsagt inte utvärderat, och det är ej heller tillämpat i\r\nnationell skala.\r\nDet är sant som det har sagts här att det står i för-\r\nfattningen att det skall finnas en möjlighet till person-\r\nval. Jag tror dock att det är oklokt att i detta läge - när\r\ndet gäller en för det svenska folket ny församling -\r\nbörja experimentera och införa en oprövad metod för\r\nröstning. Det kan vara nog nytt att vi nu skall ha en\r\nvalkrets över hela landet och att de som skall rösta\r\nkanske inte har någon kandidat från sin egen hemort\r\nsom de känner igen, osv. Därför har vi tyckt att man\r\nkan vänta med personröstningsförfarandet tills de nu\r\ngjorda erfarenheterna har utvärderats och tills förfa-\r\nrandet har prövats i ett riksdagsval.\r\nOm det blir personröstning - vilket majoritetsför-\r\nhållandet i utskottet tyder på - anser jag att det är\r\nutomordentligt viktigt att det görs en redovisning av\r\nkampanjmedlen om det bedrivs personliga valkam-\r\npanjer. Det är kanske betecknande, om man så vill, att\r\nmoderaterna är så rädda för en sådan öppen redovis-\r\nning, vilket deras reservation ger uttryck för.\r\nDäremot berör inte andra avseenden av valet, t.ex.\r\nröstsammanräkningen, väljaren. Det finns två tekniska\r\nbegrepp som har politisk betydelse. Det ena är fyra-\r\nprocentsspärren och det andra är valet av metod för\r\nmandatfördelning.\r\nVi tillämpar nu den s.k. jämkade uddatalsmetoden\r\nför riksdagsvalet. Det innebär egentligen att fasta\r\nmandat tillfaller stora partier litet tidigare än vad som\r\nskulle vara fallet om man använde en icke jämkad\r\nuddatalsmetod.\r\nVi menar att när det gäller EU-valet finns det ännu\r\nfärre argument för en fyraprocentsspärr och för ett\r\ngynnande av stora partier än vad det finns i riksdags-\r\nvalet. Jag anser inte att det är ett argument för att man\r\nvill få starka regeringar. Jag tror inte att det i så fall är\r\nen teknisk fråga utan det beror nog på det politiska\r\ninnehållet och på möjligheterna att överbrygga mot-\r\nsättningar inom ett parlament. Sådana frågor kan inte\r\nfå sin lösning genom att man frångår det proportionel-\r\nla valsystemet.\r\nI EU-valet är dessa aspekter inte aktuella. Det är\r\nnödvändigt att folk med olika meningar skall få en\r\nmöjlighet att bli representerade i Bryssel. Olika me-\r\nningar skall vara företrädda i en sådan omfattning att\r\nde kan tävla om de 22 platserna i parlamentet. Jag\r\nmenar därför att det inte finns något skäl att i EU-\r\nvalets röstsammanräkning tillämpa fyraprocentsspär-\r\nren vid mandatfördelningen. Det finns inte heller\r\nnågot skäl att använda den jämkade uddatalsmetoden\r\ni stället för en rak uddatalsmetod, dvs. att man delar\r\npartiernas röstetal med 1, 3, 5 och fördelar mandaten\r\ndärefter.\r\nNär vi talar om kommunala valkretsar så kommer\r\nvi in på de övriga valfrågor som har blandats in i det\r\nhär betänkandet. Vi anser att ett system med utjäm-\r\nningsmandat i kommunerna måste prövas.\r\nErfarenheten säger att man i en del kommuner\r\nändrar valkretsar eller inför nya valkretsar. Det gör att\r\nman nu faktiskt inför ett slags spärregel riktad mot\r\nmindre partier. Även om det parti jag representerar\r\nkanske lämnar kretsen av mindre partier - vilket vi\r\noch flera med oss hoppas - tror jag att det är princi-\r\npiellt oriktigt att ha ett system där en majoritet kan\r\npåverka genom valkretsindelningar och därmed också\r\ngynna partier som förväntas bli större. Jag menar\r\ndärför att ett system måste utarbetas så att vi kan ha\r\nutjämningsmandat i kommunerna.\r\nNär det slutligen gäller valdagens förläggning vill\r\njag med hänsyn till kammarens tid inte späda på eller\r\nupprepa de argument som Sivert Carlsson har anfört.\r\nJag ansluter mig till hans argument. Vi står också\r\nbakom samma reservation i betänkandet.</pre><pre>Anf.  4  BIRGER HAGÅRD (m) replik\r\nHerr talman! Jag måste säga att jag har mycket\r\nsvårt att hänga med i Kenneth Kvists argumentering.\r\nDen 1 januari 1995 trädde en författningsbestämmelse\r\nsom säger att personvalsinslag skall förekomma i\r\nkraft. Även om det parti som Kenneth Kvist tillhör\r\nåtminstone i det förgångna aldrig har visat sig respek-\r\ntera demokratiska författningar, kan jag inte förstå hur\r\nKenneth Kvist skulle kunna utföra något slags illu-\r\nsionsnummer och helt plötsligt sätta grundlagen ur\r\nspel, några ändringar hinns förvisso inte med.\r\nKenneth Kvist talade om en öppen redovisning av\r\nkampanjmedel m.m. Jag vill i det sammanhanget läsa\r\ninnantill ur vår reservation: \"Utskottet vill gärna un-\r\nderstryka behovet av öppenhet i fråga om redovisning\r\nav kampanjmedel vid ett ökat inslag av personval.\r\nDetta kan även gälla andra bindningar. - - - Den\r\novan nämnda arbetsgruppen inom riksdagen övervä-\r\nger frågor av etiskt slag med anknytning till uppdrag\r\nsom riksdagsledamot. Enligt utskottets uppfattning\r\nbör dessa frågor inte beredas av regeringen utan är i\r\nförsta hand en riksdagens angelägenhet.\"\r\nNu har alltså riksdagen fått en arbetsgrupp tillsatt.\r\nÄr det då inte ganska rimligt, Kenneth Kvist, att man\r\navvaktar resultatet av den arbetsgruppens arbete innan\r\nman ger sig in och tullar på olika saker? Däremot kan\r\nman naturligtvis använda erfarenheterna från Europa-\r\nvalet när man skall komma fram till eventuella skriv-\r\nningar i lagar etc.</pre><pre>Anf.  5  KENNETH KVIST (v) replik\r\nHerr talman! Jag tror inte att det är så svårt att\r\nhänga med i min argumentation - om man vill. Men\r\ndet kanske inte heller är så lätt att hänga med i logi-\r\nken i Birger Hagårds ståndpunkter. Om man inte har\r\nett tryck på folk om att de skall redovisa eventuella\r\nkampanjmedel i det här valet, är det mycket viktigt att\r\nman avvaktar arbetsgruppens utredning. När det är\r\nfråga om att införa ett helt nytt element i valsystemet\r\när det däremot inte viktigt att avvakta utredningens\r\narbete och utvärdering gällande personval.\r\nDet är riktigt att det står i författningen att person-\r\nval skall tillämpas vid riksdagsval. Valet till EU-\r\nparlamentet är emellertid delvis en annan sak. Efter-\r\nsom diskussionen i utskottet hittills har gått ut på att\r\nman skall tillämpa samma valregler som vid riksdags-\r\nval, bör det också bli på det sättet. Man behöver inte\r\nanvända EU-valet som ett experimentfält för nya\r\nvalsystem utan låta dem beredas och utredas i lugn\r\noch ro. När vi har dragit slutsatser och utformat ett\r\nlämpligt system kan det börja tillämpas.</pre><pre>Anf.  6  BIRGER HAGÅRD (m) replik\r\nHerr talman! Kenneth Kvist framhärdar alltså i att\r\nman borde sätta sig över grundlagen i just detta fall.</pre><pre>Anf.  7  KENNETH KVIST (v) replik\r\nHerr talman! Det står faktiskt inte i grundlagen,\r\nherr Hagård, att vi skall tillämpa personval vid val till\r\nEU-parlamentet. Man skall respektera grundlagen,\r\nmen man skall också respektera den tradition vi har i\r\nSverige. Vi skall inte börja tillämpa system som inte\r\när färdigutredda.</pre><pre>Anf.  8  PETER ERIKSSON (mp)\r\nHerr talman! I höst skall vi gå till val igen. 22 le-\r\ndamöter i Europaparlamentet skall väljas.\r\nNär vi har arbetat med det här betänkandet så har\r\nvi diskuterat hur valet skall läggas upp. Majoriteten\r\nsäger att den viktigaste utgångspunkten är att valet i\r\nhöst skall vara så likt ett vanligt val som möjligt.\r\nSkälet är att folk inte skall få svårt att klara av det här\r\nvalet och att vi skall få ett så högt valdeltagande som\r\nmöjligt. Samtidigt vill man införa personval för första\r\ngången.\r\nJag har inget emot personval, men valet kommer då\r\natt skilja sig väldigt mycket från alla andra val som\r\ntidigare har ägt rum i Sverige. Dessutom skall vi ha\r\nnya regler om en öppen redovisning av kampanjmedel\r\nsom en följd av personvalet. Det är också något som\r\njag och Miljöpartiet stöder. Men detta val skiljer sig i\r\nstor utsträckning från alla tidigare val vi har haft i\r\nSverige, inte minst med anledning av att Europapar-\r\nlamentet inte är något vanligt parlament utan i hög\r\ngrad ett låtsasparlament utan verklig makt och verk-\r\nligt inflytande.\r\nDäremot kan Europaparlamentet i ganska stor ut-\r\nsträckning sägas ha insyn. Jag menar att huvudidén\r\nmed att sitta med i Europaparlamentet är att få insyn i\r\nprocessen inom EU. Eftersom insynen kanske är det\r\nviktigaste argumentet för att man skall vara med där\r\nnere finns det heller inget argument för att en fyrapro-\r\ncentsspärr skall bibehållas i det här valet.\r\nArgumentet för en fyraprocentsspärr i vanliga\r\nriksdagsval är att man skall underlätta en regerings-\r\nbildning. Men Europaparlamentet väljer inga rege-\r\nringar. Där sitter man på ett personligt mandat utifrån\r\nhelt andra förutsättningar och aspekter. Det handlar\r\ninte om att man skall vara med och bilda en regering.\r\nI de allra flesta frågor fattas det heller inga beslut.\r\nMan ger rekommendationer, och man har medbe-\r\nstämmanderätt i fråga om det som ligger under den\r\ns.k. första pelaren.\r\nDet finns ingen anledning att ha en fyraprocents-\r\nspärr. De uträkningar som bl.a. gjordes på Rosenbad\r\nvisade att den naturliga spärren ändå kommer att ligga\r\nnågonstans mellan 3 och 4 %. Detta har en viss bety-\r\ndelse. Det finns en ganska stor risk att små partier här\r\ni riksdagen - t.ex. kds, Folkpartiet och Centern, som\r\nhar en ganska svag profil just när det gäller EU-frågor\r\n- hamnar utanför EU-parlamentet. Det vore tråkigt,\r\neftersom den här insynen gör att det finns en poäng\r\nför alla riksdagspartier att sitta med där. På det sättet\r\noch också genom EU-nämnden kan de följa arbetet\r\ninom EU och den svenska regeringens Europapolitik.\r\nFramför allt gör en fyraprocentsspärr det svårare för\r\nnybildade partier som ligger utanför den gamla tradi-\r\ntionella partibildningen i Sverige. Det är en viktig\r\nsynpunkt. I många länder - speciellt i vårt södra\r\ngrannland - kommer nationella opinioner till uttryck\r\nvid sidan av de traditionella partiernas åsikter när det\r\ngäller Europafrågan. De är viktiga och har haft\r\nmycket stor betydelse för den nationella debatten och\r\nför att det förs en aktiv och radikal politik och debatt\r\nnär det just gäller Europafrågorna. Därför vore det\r\nnegativt om de stora partierna här i riksdagen genom\r\nden här typen av spärrar skulle försämra den nationel-\r\nla svenska EU-debatten i framtiden.\r\nDen andra reservationen, som jag tänker yrka bi-\r\nfall till, är reservation 6. Den gäller valkretsindelning-\r\nen för kommunerna. Det system som man har och har\r\nhaft ett tag har missbrukats i flera avseenden. Ett antal\r\nkommuner har indelats i valkretsar så att de stora\r\npartierna får ett större inflytande än de skulle få med\r\nen proportionell metod. Man kan också visa hur det\r\nhär har lett till klara snedfördelningar. Partier som har\r\nfått färre röster än andra har helt enkelt fått fler man-\r\ndat. Det bör inte vara rimligt i ett kommunalval i\r\nSverige. Därför är det viktigt att ändra på det. Jag\r\ntycker att man skall införa samma regler som man har\r\ni landstingen. Det finns färdiga regler att använda. Det\r\nfinns ingen anledning att vänta med en sådan föränd-\r\nring.\r\nJag yrkar bifall till reservationerna 1 och 6.</pre><pre>Anf.  9  NILS-GÖRAN HOLMQVIST (s)\r\nHerr talman! Vi skall nu behandla KU40, där val\r\ntill Europaparlamentet och andra valfrågor tas upp.\r\nInledningsvis vill jag säga att majoriteten i utskottet\r\nvill att EU-valet om möjligt skall överensstämma med\r\növriga val till riksdag, landsting och kommun.\r\nMed anledning av den här propositionen har det\r\nväckts fyra motioner. Ett antal övriga motioner som\r\ntar upp valtekniska frågor m.m. har avlämnats under\r\nden allmänna motionstiden.\r\nPropositionens huvudsakliga innehåll är val till\r\nEuropaparlamentet. I propositionen behandlas frågan\r\nom val i Sverige av företrädare i den parlamentariska\r\nförsamlingen i EU.\r\nFörslaget i propositionen om tidpunkt för det fö-\r\nrestående valet till EU-parlamentet har inte föranlett\r\nnågra motioner. Därför tillstyrker utskottet förslaget\r\nom att val skall hållas den 17 september i år. Däremot\r\nhar det kommit en motion under den allmänna mo-\r\ntionstiden som tar upp tidpunkten för när allmänna val\r\nskall hållas. Utskottet avstyrker dess yrkande om att\r\nallmänna val skall flyttas till en annan tidpunkt. Ut-\r\nskottets majoritet delar regeringens bedömning att en\r\növergripande ambition bör vara att så mycket som\r\nmöjligt anknyta reglerna om val till EU-parlamentet\r\ntill de regler som gäller för svenska riksdagsval.\r\nAndra frågor om val som tas upp i KU40 gäller\r\nvalkretsindelning vid kommunala val och landstings-\r\nval. Detta har utretts av 1993 års vallagskommitté.\r\nFör närvarande bereds frågan inom regeringskansliet.\r\nÖvriga frågor som tas upp i KU40 handlar om ut-\r\njämningsmandat i kommun- och landstingsval, om\r\nindelning av valkretsar samt om en egen valkrets för\r\nutlandssvenskar.\r\nDen nu sittande Nomineringsrätts- och valkrets-\r\nkommittén har i uppdrag bl.a. att undersöka förut-\r\nsättningarna för en eventuell delning av riksdagsval-\r\nkretsarna. Denna kommitté har möjligheter att själv ta\r\ninitiativ till att bereda de frågor som vi nu har berört.\r\nEtt antal ledamöter i den här salen är med i Nomine-\r\nringsrätts- och valkretskommittén. Där kan de bl.a. ta\r\nupp fyraprocentsspärren, som både Kenneth Kvist och\r\nPeter Eriksson har berört, och den jämkade udda-\r\ntalsmetoden. Denna kommitté har möjlighet att ta upp\r\ndessa frågor i sitt betänkande under hösten.\r\nHerr talman! Avslutningsvis vill jag yrka bifall till\r\nhemställan i KU40 samt avslag på samtliga reserva-\r\ntioner.</pre><pre>Anf.  10  KENNETH KVIST (v) replik\r\nHerr talman! Trots att vi inte får igenom förslaget\r\nom att fyraprocentsspärren skall tas bort i det här\r\nvalet tycker jag att Nils-Göran Holmqvist lämnar en\r\nöppning inför det fortsatta arbetet. Det är sympatiskt.\r\nVid det fortsatta arbetet i riksdagen måste vi beak-\r\nta att tiderna har förändrats. Vi har inte samma stela\r\neller orörliga partistrukturer i Sverige som tidigare.\r\nDärför är nog denna spärregel litet otidsenlig. Vi har\r\nalltid kritiserat spärregeln, eftersom det finns en\r\nmycket stor risk att många av väljarna blir orepresen-\r\nterade i riksdagen.\r\nJag tar det som ett halvt löfte av Nils-Göran\r\nHolmqvist att denna utredning kan granska den här\r\nspärren. Det är lovvärt.</pre><pre>Anf.  11  NILS-GÖRAN HOLMQVIST (s)\r\nreplik\r\nHerr talman! Till Kenneth Kvist vill jag säga att\r\nlöftet är att vi i den här kommittén kan ta upp frågan\r\noch diskutera den. Sedan får vi se vad vi parlamenta-\r\nriskt kommer fram till, om vi kan bli eniga om att\r\nfyraprocentsspärren skall tas bort eller inte. Jag kan\r\ninte stå här och lova någonting, men både Kenneth\r\nKvist och jag är med i denna kommitté. Därför har vi\r\nmöjligheter att vädra våra synpunkter och ta upp den\r\nhär frågan.</pre><pre>Anf.  12  KENNETH KVIST (v) replik\r\nHerr talman! Jag begriper mycket väl att man inte\r\nkan stå och lova vad en kommitté skall komma fram\r\ntill, Nils-Göran Holmqvist. Den måste naturligtvis\r\ntitta på frågan först. Det är vi helt överens om.</pre><pre>Anf.  13  SIVERT CARLSSON (c) replik\r\nHerr talman! Jag har stor förståelse för att frågan\r\nom tidpunkten för riksdagsval inte är en huvudfråga i\r\ndag, utan en s.k. övrig valfråga. Men det har kommit\r\nett instämmande från vänster och sympatiyttringar\r\nfrån höger. Och eftersom Nils-Göran Holmqvist inte\r\nkom med någon större argumentation mot min upp-\r\nfattning styrks jag i min tro att vi förr eller senare\r\nskall få gehör för det här förslaget.\r\nJag tycker att det har öppnats en dörr. Tack!</pre><pre>Anf.  14  ROSE-MARIE FREBRAN (kds)\r\nHerr talman! Jag vill inleda med att yrka bifall till\r\nde kristdemokratiska motionerna K20 och K24 yr-\r\nkande 6.\r\nVi kristdemokrater har kraftiga invändningar mot\r\nden spärr på fyra procent i valet till Europaparlamen-\r\ntet som utskottet föreslår.\r\nFör 22 mandat är den naturliga spärren med den\r\njämkade uddatalsmetoden något över tre procentenhe-\r\nter. Det kan jämföras med treprocentsspärren till\r\nlandstingen. Den jämkade uddatalsmetoden är en\r\nmandatfördelningsmetod som i sig innehåller en spärr\r\nmot småpartier. När det gäller ett så litet antal mandat\r\nsom 22 stycken är den naturliga spärren tillräckligt\r\nhög. Det behövs inga ytterligare spärrmoment. De\r\nskäl som anförs för en fyraprocentsspärr är svaga och\r\ndessutom irrelevanta.\r\nHerr talman! För det första utgör den nuvarande\r\nfyraprocentsspärren till riksdagen inte något givet\r\nallmängiltigt tal, utan är en hårdhänt partipolitisk\r\nintressekompromiss från 1960-talet. En av parterna\r\nville ha en lägre spärr för att få med ett då existerande\r\nriksdagsparti i ett nytt valsystem medan motparten\r\nville ha en högre spärr för att utestänga ett parti som\r\ndå befann sig utanför riksdagen.\r\nFör det andra kan man konstatera att när sedan\r\nvalsystemet för landstingen fastställdes valde man en\r\nlägre spärrnivå, åtminstone delvis på grund av den\r\nkritik som riktats mot fyraprocentsspärren.\r\nFör det tredje är betänkandets skrivning om att ett\r\nlågt valdeltagande kan ge den effekten att en liten del\r\nav de röstberättigade lätt kan erhålla mandat, inte\r\nnågot som selektivt kan anföras vad gäller EU-\r\nparlamentet. Det gäller i stället generellt. Det saknar\r\nalltså relevans eftersom man inte kan förutsätta ett\r\nlågt valdeltagande. Danmarks låga valdeltagande\r\nanförs som exempel. Men Danmark har även relativt\r\nlågt valdeltagande i folkomröstningar i EU-frågor. Vi\r\nkan jämföra detta med Sveriges höga valdeltagande i\r\nfolkomröstningen om EU-medlemskapet. Argumentet\r\ni propositionen bygger alltså på ett antagande som kan\r\nvara felaktigt i sig.\r\nFör det fjärde anför propositionen märkligt nog att\r\nett spärrsystem skulle verka väljarmobiliserande. Det\r\när ett påstående som är gripet ur luften. De empiriska\r\nresonemang som kan förekomma i samband med\r\ntaktikröstning i valen till svenska riksdagen ger inte\r\nunderlag för entydiga slutsatser i den statsvetenskap-\r\nliga forskningen. Dessutom kan det antas att själva\r\nregeringsfrågan kan ha stor betydelse i valen till\r\nsvenska riksdagen för en eventuell taktikröstning.\r\nDetta gäller ju inte vid val till EU-parlamentet. Argu-\r\nmentet saknar alltså all relevans.\r\nHerr talman! Oavsett vad man anser om valspär-\r\nren till den svenska riksdagen så har motivet i förarbe-\r\ntena utgått från två skäl, nämligen önskan om stabila\r\nregeringsmajoriteter och syftet att undvika alltför stor\r\npartisplittring i riksdagen.  Inget av dessa motiv före-\r\nligger i valet till EU-parlamentet.  Parlamentet utser\r\ninte en parlamentarisk regering och partisplittringen\r\nkommer knappast att öka med svenska insatser. De\r\npartier som kan tänkas förekomma i Sverige har redan\r\nsina motsvarigheter i EU-parlamentet.\r\nDet finns enligt kristdemoktatisk bedömning där-\r\nför ingen anledning att ha en högre spärr till valet av\r\nEU-parlament än det som den jämkade uddatalsmeto-\r\nden innebär. Utskottets krav på kongruens med sys-\r\ntemet för val till riksdagen saknar täckning vad avser\r\nspärrfrågan. Kristdemokraterna föreslår därför att\r\nvalsystemet utformas utan särskild fyraprocentsspärr.\r\nHerr talman! Min förhoppning är att riksdagen\r\nskall avslå utskottets förslag om en fyraprocentsspärr i\r\nvalet till Europaparlamentet.\r\nJag vill också deklarera att vi kristdemokrater stö-\r\nder reservation 5 om kommunala valkretsar.</pre><pre>Anf.  15  STEN ANDERSSON (m)\r\nHerr talman! Detta betänkande handlar om EU-val\r\noch andra valfrågor, och där behandlas också min\r\nmotion om att man måste tvinga väljarna att markera\r\nför en viss person på valsedeln i och med att vi nu har\r\npersonval.\r\nDetta har utskottet inte accepterat. Om det händer\r\n- och det tror jag - att de flesta väljare, säg 95 %,\r\naccepterar den valsedel som respektive partier har\r\nfastställt, så kan det innebära att 5 % som inte tycker\r\nså skall bestämma över de 95. Att kalla det för demo-\r\nkrati är att just våldföra sig på demokratin.\r\nJag har i denna kammare tidigare motionerat om\r\npersonval. Jag noterar nu att det inte finns några svar.\r\nDet fanns inga svar då, det finns inga svar nu.\r\nJag vet att många debattörer figurerat i media och\r\ntalat om det positiva med personlval, men de har inte\r\ntalat om vad som är positivt.\r\nJag är, herr talman, stolt över att vara konservativ,\r\nmen jag är också villig att medverka till förändringar.\r\nGrunden i min konservatism är att förändringar skall\r\nbaseras på goda erfarenheter.\r\nNär vi nu genomfört personval i Sverige så undrar\r\njag vilka goda erfarenheter man har baserat detta på.\r\nDet finns förvisso exempel runt om i världen, i vår\r\nnärhet och längre ifrån, där man har mer eller mindre\r\nomfattande inslag av personval. Om erfarenheterna är\r\nså goda vet inte jag.\r\nEn mätare är t.ex. valdeltagandet. Är valdeltagan-\r\ndet större i de länder som sedan länge har haft ett\r\nmera uttryckt personalvalsinslag än vad vi har haft i\r\nSverige? Svaret på den frågan är helt klart nej.\r\nKan man säga att engagemanget ifrån väljarna i\r\nTyskland, Frankrike, Storbritannien, USA, Danmark\r\noch Finland är större än i Sverige? Jag skulle vara\r\nmycket intresserad av att höra bevisen för att så är\r\nfallet.\r\nTill sist, herr talman: Politiker i Sverige har ibland\r\nlitet affärer. Men de affärer vi har i Sverige är stilla\r\nvårvindar jämförda med de affärer som finns i de\r\nländer som har omfattande inslag av personval.\r\nDet är inte ofta jag har anledning att säga att jag\r\nhåller med en vänsterpartist, men i det här fallet måste\r\njag göra det. Kenneth Kvists kritik mot en bristfällig\r\nutvärdering stämmer. Det finns ingen utvärdering! Vi\r\nhade ett system med personval på prov i en del kom-\r\nmuner vid valet 1994. Resultatet var väl inte direkt\r\nnågot att skriva hem om.\r\nNu kommer personval vid EU-valet 1998. Det är\r\ntrots allt ett mycket omvälvande arrangemang vi nu\r\nvidtar. Jag skulle vilja fråga vad man har fått för erfa-\r\nrenheter av de personval som ägde rum i dessa sju\r\neller åtta utvalda kommunerna inför 1994 års val.\r\nHerr talman! Jag vet att om man går upp i talarsto-\r\nlen som motionär får man inget svar från någon ut-\r\nskottsföreträdare. Det är tradition, och det kan bero på\r\nen viss rationalitet osv. I det här fallet tror jag att det\r\nockså beror på att man inte har något svar. Man kan\r\ninte försvara ett påstående om att personval är bättre\r\nän det system vi har i dag i Sverige, som trots allt\r\nbevisligen har inneburit ett i jämförelse med många\r\nandra länder mycket högt valdeltagande och stort\r\nengagemang ifrån det svenska folket, alltså väljarna,\r\nvåra uppdragsgivare.</pre><pre>Överläggningen var härmed avslutad.\r\n(Beslut fattades efter 15 §.)</pre><pre>8 §  Riksdagen och dess myndigheter m.m.</pre><pre>Föredrogs\r\nKonstitutionsutskottets betänkande 1994/95:KU39\r\nRiksdagen och dess myndigheter m.m. (prop.\r\n1994/95:100 delvis)</pre><pre>Anf.  16  NILS FREDRIK AURELIUS  (m)\r\nHerr talman! Utskottet är enigt i detta betänkande\r\nutom på en punkt som jag strax kommer till.\r\nBeträffande motionen av Lars Björkman m.fl. om\r\nmöjligheter för de ledamöter som så önskar att erhålla\r\nlokaltrafikkort, ett s.k. SLTF-kort, skriver utskottet\r\npositivt och hänvisar till pågående förhandlingar med\r\nSvenska lokaltrafikföreningen. Motionärerna menar\r\natt lokaltrafikkortet skulle kunna minska de totala\r\nkostnaderna för ledamöternas resor, eftersom det bl.a.\r\nskulle bli färre taxiresor.\r\nDet finns en moderat reservation som vänder sig\r\nmot höjningen av det statliga stödet till partigrupperna\r\ni riksdagen med 10,8 miljoner för nästa budgetår.\r\nMajoriteten, som består av alla partier som är re-\r\npresenterade i utskottet utom Moderaterna, vill ge\r\nytterligare 2,7 miljoner kronor till gruppkanslierna för\r\nde partier som inte är i regeringsställning och 8,1\r\nmiljoner kronor ytterligare i ledamotsbidrag. I fråga\r\nom kanslibidraget vill man höja grundbidraget, och\r\nnär det gäller ledamotsbidraget föreslår man en upp-\r\nräkning från beräkningsgrunden en assistent på tre\r\nledamöter till en assistent på två och en halv ledamö-\r\nter.\r\nAv betänkandet framgår också att majoriteten\r\nställer sig bakom ambitionen att åter höja partistödet\r\nfrån den 1 januari 1997 med samma teknik, dvs. ändra\r\nberäkningsgrunden ledamöter per assistent en gång\r\ntill och lika mycket, så att bidraget därefter skulle\r\nutgå från beräkningsgrunden en assistent på två leda-\r\nmöter.\r\nSom sagt, tekniken är att utgå från antalet assisten-\r\nter per ledamot, men det handlar förstås om partistöd.\r\nDet argument som anförs för höjningen av kans-\r\nlibidraget är att arbetsbelastningen ökat mycket efter\r\nSveriges EU-anslutning, som lett till mera arbete i\r\nutskotten och i den nya EU-nämnden. Detta kan väl i\r\noch för sig vara sant, men också politiska partier bör\r\nju kunna prioritera, prioritera om och omfördela inom\r\nde ramar som finns, och kanske också rent av öka sin\r\nproduktivitet och effektivitet.\r\nBeträffande ledamotsanslaget hänvisar majoriteten\r\ntill en enkät som genomfördes under våren 1994. De\r\ndåvarande ledamöterna tillfrågades om de hade behov\r\nav ytterligare administrativt stöd, och det sade de\r\nfaktiskt att de hade, vilket ju inte förvånar. Om där-\r\nemot alla varit tillfreds med sakernas tillstånd hade\r\ndet funnits större anledning till överraskning.\r\nSanningen är väl den att behovet är svårt att mäta\r\noch ännu svårare att mätta. Man borde för övrigt\r\nhellre använda begreppet efterfrågan än det mera\r\nmetafysiska och dunkla begreppet behov. Efterfrågan\r\npå mera service finns säkert hos riksdagsledamöterna.\r\nDet skulle t.ex. vara lätt för mig att räkna upp diverse\r\nytterligare tjänster som jag gärna såge att riksdagen\r\nhölle mig med om de vore gratis, som det heter. Det\r\nskall jag dock avstå ifrån.\r\nOm nu efterfrågan är i det närmast obegränsad är\r\ndessvärre statens tillgångar desto mer begränsade.\r\n10,8 miljoner är ju också pengar, eller hur? I den\r\nnuvarande allvarliga ekonomiska situationen, när så\r\nmånga nedskärningar är nödvändiga, är det närmast\r\nstötande att höja det statliga partistödet. Det kan vis-\r\nserligen sägas att tidpunkten att höja partistöd aldrig\r\när lämplig, åtminstone som vi ser det, men vissa tid-\r\npunkter är ändå mera olämpliga är andra.\r\nHerr talman! Med dessa ord yrkar jag bifall till\r\nden moderata reservationen.</pre><pre>Anf.  17  BIRGIT FRIGGEBO (fp)\r\nHerr talman! Det är väldigt viktigt att vi folkvalda\r\nkan företräda våra uppdragsgivare på ett effektivt sätt\r\noch att vi kan hålla god kontakt med våra uppdragsgi-\r\nvare. Om det bara handlade om riksdagsledamöternas\r\nbekvämlighet i form av att få mer assistenthjälp skulle\r\njag vara den första att säga att vi inte har råd med det\r\njust nu.\r\nMen de flesta ledamöter här i riksdagen kan vittna\r\nom sin känsla av otillräcklighet när det gäller att med\r\nkraft företräda och representera det svenska folket. Vi\r\nfår uppslag, initiativ, telefonsamtal, brev och kontak-\r\nter med många av våra uppdragsgivare. Ofta blir man\r\nväldigt engagerad och säger sig: Det här skall jag ta\r\ntag i. Det här skall jag undersöka. Det här skall jag gå\r\nvidare med för att se vad det är för missförhållanden\r\noch om man kan göra någonting åt det.\r\nJag tror att de flesta riksdagsledamöter kan vittna\r\natt telefonlapparna ibland så småningom hamnar\r\nunderst i högen. Man hinner inte att kontrollera de\r\nuppgifter eller gå vidare med de uppslag man får. Då\r\nföreträder vi inte våra uppdragsgivare på det bästa sätt\r\nsom vi borde göra.\r\nKvaliteten i våra egna förberedelser i olika aktivi-\r\nteter, vare sig vi sitter i utredningar, i utskott eller\r\nuppträder här i kammaren, kan ibland kanske bli nå-\r\ngot sämre på grund av tidsbrist och att man inte har\r\nden hjälp i omgivningen som man skulle behöva för\r\natt kanske kunna ta reda på ytterligare uppgifter som\r\nman känner behov av.\r\nOftast upptas en stor del av vår tid av ganska\r\nenkla assistentuppgifter som att ringa upp personer,\r\natt bestämma möten och praktiska detaljer i samband\r\nmed olika arrangemang man skall delta i. Jag säger\r\ninte att riksdagsledamöter är för fina för att göra så-\r\ndana uppgifter. Men frågan är om det är det bästa och\r\neffektivaste sättet att företräda våra väljare. Det är\r\nnaturligtvis också viktigt att vi på rätt sätt sköter\r\nkontakterna med våra uppdragsgivare, kanske inte\r\nminst i besvärliga tider när många människor känner\r\nstor oro över vart Sverige är på väg.\r\nDet har skett en successiv förbättring när det gäl-\r\nler servicen till riksdagsledamöterna ända sedan bör-\r\njan på 70-talet. Det började med att vi då fick egna\r\narbetsrum. Tidigare skötte riksdagsledamöterna sitt\r\narbete i riksdagsbänken. Successivt har vi fått datorer\r\noch mer assistenthjälp. Men det finns fortfarande\r\nstora brister.\r\nI dag är, som Nils Fredrik Aurelius sade, beräk-\r\nningsgrunden för assistenthjälpen eller handläggar-\r\nhjälpen en assistent på var tredje riksdagsledamot. Nu\r\nhar i praktiken inte alla en tredjedels assistenthjälp\r\nberoende på att vissa riksdagsledamöter kanske har\r\nstörre behov av hjälp. Det kan gälla dem som sitter i\r\nledningen för riksdagsgruppen eller partiledningen.\r\nDet betyder att de vanliga riksdagsledamöterna har en\r\nsämre service än en tredjedels assistenthjälp.\r\nJag satt redan under slutet på 80-talet med i en ar-\r\nbetsgrupp där vi diskuterade att målet borde vara att\r\nvarje ledamot åtminstone hade en person som man\r\nkunde ha som en personlig hjälp i sitt arbete som\r\nriksdagsledamot. Var vi nu gör är att vi tar steget från\r\nen assistent på tre ledamöter till en assistent på två\r\noch en halv ledamot.\r\nI de arbetsgrupper som jag har suttit med i, och\r\njag antar att det har varit så också senare i beredning-\r\nen av dessa ärenden, har moderata företrädare haft\r\nsamma uppfattning som alla de andra, dvs. att både\r\nbehovet och efterfrågan har varit väl motiverade när\r\ndet gäller assistenthjälp. Men när det kommer till\r\nbeslut här i kammaren har Moderaterna år efter år\r\nmotsatt sig att man fattar de besluten.\r\nJag vet inte vad som händer från arbetsgrupperna\r\nfram tills dess besluten skall fattas. Jag tror inte att\r\nModeraterna ändrar uppfattning i sak, utan man för-\r\nsöker rida på opportunistiska uppfattningar. Det tyck-\r\ner jag också bekräftas av Nils Fredrik Aurelius termi-\r\nnologi när han säger att det bara är fråga om ett par-\r\ntistöd. Anslaget skall användas till att anställa männi-\r\nskor här i riksdagen som skall göra oss riksdagsleda-\r\nmöter bättre på att företräda våra väljare. Det är inte\r\nfråga om någon byråkrati.\r\nDet är faktiskt rätt tid att nu ta ytterligare ett litet\r\nsteg på den här vägen när moderaterna ju har lämnat\r\nen del lediga rum efter sig här i huset när de har flyttat\r\nin i de nya fina lokalerna i det gamla Utbildningsde-\r\npartementet. Det har varit en mening med att utvidga\r\nlokalerna här i riksdagen.\r\nHerr talman! Jag vill med detta yrka bifall utskot-\r\ntets hemställan.</pre><pre>Anf.  18  NILS FREDRIK AURELIUS (m)\r\nHerr talman! Jag tycker inte att man kan kalla det\r\nopportunism att vara försiktig med och motsätta sig\r\nökade statliga utgifter i det här läget. I så fall behöver\r\nvi nog mera opportunism.\r\nSedan kan jag i och för sig dela Birgit Friggebos\r\nuppfattning att det naturligtvis går motivera ökade\r\ninsatser för riksdagsmännen så att de kan göra ett\r\nännu effektivare arbete. Det är lätt att motivera, lik-\r\nsom det är lätt att motivera många andra utgifter.\r\nFrågan är bara om pengarna finns och om staten har\r\nden ekonomin. Där gör vi tydligen olika bedömning.\r\nSlutligen sade Birgit Friggebo att det nu var rätt\r\ntid. Jag tycker nog inte att det är riktigt rätt tid i dessa\r\ntider, när det handlar så mycket om nedskärningar\r\näven på väsentliga områden, att ytterligare höja den\r\nhär typen av anslag.</pre><pre>Anf.  19  BIRGIT FRIGGEBO (fp)\r\nHerr talman! Jag delar naturligtvis Nils Fredrik\r\nAurelius uppfattning att det är viktigt att vi ser till att\r\nbudgetunderskottet inte blir ännu större. Men det\r\ninnebär inte att vi i riksdagen avsvär oss från att göra\r\nprioriteringar.\r\nJag måste säga, om jag får tala litet personligt, att\r\njag är ganska frustrerad över att jag personligen inte\r\nsjälv har möjligheter att gå litet djupare i de olika\r\noffentliga stödsystem och alla de utgifter som vi har i\r\nstatens budget för att kunna bli effektivare och kom-\r\nma med förslag till hur vi skall få en bättre kvalitet\r\noch få ut mer av alla de resurser som vi använder. Vi\r\när här i riksdagen väldigt duktiga på att anslå nya\r\npengar men ganska dåliga på att utvärdera hur de\r\nanvänds och hur de skulle kunna användas mer effek-\r\ntivt.\r\nJag är alldeles övertygad om, att om man går ut\r\noch talar med människor som är anställda på verk,\r\nmyndigheter men också i det privata näringslivet och\r\nsäger att i stort sett är den enda resurs man har en\r\ntredjedels assistent för att klara av det mycket viktiga\r\nvärv att se till att den svenska ekonomin och Sverige\r\nkan överleva kommer de att säga att de tycker att det\r\när ett för dåligt stöd för våra folkvalda företrädare.</pre><pre>Överläggningen var härmed avslutad.\r\n(Beslut fattades efter 15 §.)</pre><pre>9 §  Ställföreträdande ombudsman vid JO-\r\nämbetet</pre><pre>Föredrogs\r\nKonstitutionsutskottets betänkande 1994/95:KU33\r\nStällföreträdande ombudsman vid JO-ämbetet</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades efter 15 §.)</pre><pre>10 §  Studiestöd, särskilda\r\nutbildningssatsningar inom högskolan m.m.</pre><pre>Föredrogs\r\nSocialförsäkringsutskottets betänkande\r\n1994/95:SfU12\r\nStudiestöd m.m. (prop.1994/95:100 delvis) och\r\nSocialförsäkringsutskottets betänkande\r\n1994/95:SfU15\r\nSärskilda utbildningssatsningar inom högskolan\r\n(prop. 1994/95:139)</pre><pre>Tredje vice talmannen meddelade att socialför-\r\nsäkringsutskottets betänkanden SfU12 och SfU15\r\nskulle debatteras gemensamt.</pre><pre>Anf.  20  ULF KRISTERSSON (m)\r\nHerr talman! Vi blir alltmer överens om att studi-\r\nestödssystemet som det ser ut i Sverige i dag är dåligt.\r\nDet är i grunden felkonstruerat kan man nästan säga.\r\nDet är alldeles uppenbart att det är orättvist. Männi-\r\nskor studerar på samma utbildningar på helt olika\r\nvillkor. Det är godtyckligt. Det finns ingen direkt\r\ntanke bakom vilka som har vilka bidrag. Det är dyrt\r\nför staten. Det kostar alltmer, och vi får allt större\r\navskrivningskrav. Det är också dyrt för studenterna.\r\nVäldigt många människor drar sig för de skuldbelopp\r\nsom man ganska fort kommer upp i.\r\nÄndå är detta bara en liten del av den samlade\r\nproblematiken i den högre utbildningen. Jag tror att\r\ndet är en mindre del än vad många kanske föreställer\r\nsig. De stora problemen handlar om helt andra saker.\r\nDe handlar om att Sverige har för få akademiker totalt\r\nsett. Sedan 1970-talet har utvecklingen av antalet\r\nakademiker stagnerat. Vi har för få människor med\r\nlånga akademiska utbildningar och för många med\r\nkorta. Vi har alltför få människor med forskarkompe-\r\ntens och för få som disputerar. Vi har väldigt många\r\nsom avbryter sina studier innan de är färdiga, och vi\r\nhar en extrem koncentration av akademiker i den\r\noffentliga sektorn. Spegelbilden är att vi har extremt\r\nfå akademiker i den privata sektorn i Sverige.\r\nDetta märks också rent ekonomiskt. För den en-\r\nskilde märks det på att många utbildningar inte ger en\r\nlön som är rimligt i närheten av de investeringar som\r\nenskilda människor lägger ner. Vi ser det när det\r\ngäller vårdanställda, för att ta ett känt exempel. Vi ser\r\ndet faktiskt också i ett mindre känt exempel, nämligen\r\natt svenska teknologer är ungefär hälften så välbetalda\r\nsom i många jämförbara länder. Vi ser det också\r\nekonomiskt för landet. Sverige satsar mindre än näs-\r\ntan alla andra västeuropeiska länder på högre utbild-\r\nning totalt sett. Det är detta vi tror skall vara löftet\r\ninför framtiden.\r\nEtt speciellt problem här är den sociala snedrekry-\r\nteringen. Det är ett problem som alla pratar om, alltid\r\nhar pratat om, men som ingen lyckats göra något åt\r\ntrots allt prat. Det står stilla även här sedan tidigt 70-\r\ntal. Då kom de stora årskullarna in på universiteten.\r\nOm vi skall lyckas med kunskapslyftet måste vi\r\näven locka begåvningar från de hem som inte har en\r\nnaturlig tradition att plugga vidare. De måste också\r\nlockas in till högre utbildning och inte avstå, med rätt\r\neller orätt.\r\nJag tycker inte att detta i första hand är ett studi-\r\nestödsproblem. Visst är det lätt att säga att det handlar\r\nom skuldsättningen och att det är många som avstår\r\ndärför att man är rädd för de höga skulderna. Det är\r\nför lätt att säga just det.\r\nDessa val syns mycket tidigare så. Vi ser dem re-\r\ndan i grundskolan när människor skall välja mellan\r\nallmän och särskild kurs. Redan där slår den sociala\r\nsnedrekryteringen till fast det inte alls handlar om\r\npengar utan om traditioner. Jag tror faktiskt att om vi\r\ninte på tolv år i grundskola och gymnasium lyckas\r\ngöra svenska elever och svenska studenter intressera-\r\nde av att läsa vidare på universitet och högskolor kan\r\ninget studiesystem i världen lyckas med den uppgif-\r\nten.\r\nDagens beslut skall mest handla om besparingar.\r\nDet handlar om minskade studiebidrag. Vi tar bort\r\nCSN-kortet och barntillägget. Det är tuffa men rimli-\r\nga besparingar i den situation som vi har just nu.\r\nSamtidigt finns det en litet trist slöserimentalitet.\r\nVi installerar nya komvuxstipendier fast vi inte\r\nhar pengar till det. Vi återinför den kollektiva fackliga\r\nrätten att ansöka, och vi inför en ny orättvisa genom\r\ndet kritiserade NT-arvodet i lätt modifierad form. I\r\nstället för att göra det alla tycker att vi borde göra,\r\nnämligen förenkla och renodla vuxenstudiestödet gör\r\nvi det ännu mer orättvist. Lapptäcket blir ännu dyrare\r\noch krångligare.\r\nVi moderater står bakom de reservationer som vi\r\nhar i dessa båda betänkanden, men jag tänker i dag\r\nnöja mig med att yrka bifall till reservation nr 1 och\r\n12 i betänkande 12 och reservation nr 1 i betänkande\r\n15.</pre><pre>Anf.  21  RUNE BACKLUND (c)\r\nHerr talman! De två betänkanden som vi behand-\r\nlar i dag innehåller en rad olika frågor som rör vårt\r\nstudiesociala system, inklusive de olika studiestöden.\r\nJag tänkte koncentrera mig till att kommentera frågor\r\nrörande CSN-kortet och de allmänna riktlinjerna för\r\nett nytt studiestödssystem. Därutöver finns det ett\r\nantal andra frågor som också behandlas i betänkande-\r\nna, men jag kommer att avstå från att närmare kom-\r\nmentera dem.\r\nAttackerna mot CSN-kortet har varit flera under\r\nde senaste åren. Oavsett regeringskonstellationer har\r\nCSN-kortet varit föremål för diskussioner. Man har\r\nvelat dra in det statliga stödet till det. Nu har man\r\nlyckats. I det betänkande som nu ligger föreslås att\r\nden statliga subventionen till kortet skall plockas bort.\r\nJag tycker att det är mycket beklagligt att man har\r\nlyckats med detta. CSN-kortet är ett av de få studie-\r\nsociala stöd som vi har vid sidan av det ordinarie\r\nstödet. Det spelar dessutom en viktig roll för många\r\nstuderande.\r\nAtt Sverige är ett stort land till ytan känner alla\r\nhär i kammaren till. Det gör att vi har ett stort antal\r\nstuderande som måste resa ganska långa vägar för att\r\nkunna studera. Det gäller inte bara studerande från\r\nglesbygder, landsbygder och småorter utan även stu-\r\nderande som kommer från större orter och storstads-\r\nområden. De måste i dag resa till andra studieorter\r\ndärför att just den utbildning de vill ha finns på någon\r\nav de regionala högskolorna. CSN-kortet är ett viktigt\r\nstöd till de studerande som behöver röra på sig och\r\nsom måste resa till andra studieorter. I kronor och\r\nören räknat betyder det väldigt mycket för enskilda\r\nstuderande.\r\nÄven om föregående talare ifrågasatte de studie-\r\nsociala stödens roll är jag övertygad om att just\r\nCSN-kortet har haft en betydelse för ett antal stude-\r\nrandes möjligheter att studera och kunna göra det på\r\nett acceptabelt sätt.\r\nDet har funnits en rad pluseffekter med att ha\r\nCSN-kortet. Det har redovisats i olika sammanhang\r\näven om det inte syns i det här betänkandet. Sedan\r\nman fick CSN-kortet utvidgat till att omfatta fler\r\nreseföretag har det inneburit att färre studerande åker\r\npå vägarna i dag, dvs. vi har ökat trafiksäkerheten.\r\nDet är färre unga studerande som är inblandade i\r\nolyckor på våra vägar. Den unga generationen har\r\nockså på det här sättet lärt sig att använda de kollekti-\r\nva transportmedlen. Man har vant sig vid att utnyttja\r\nden möjligheten.\r\nDet har funnits väldigt många missuppfattningar\r\nom CSN-kortet. En sådan missuppfattning som med\r\njämna mellanrum har presenterats både här i kamma-\r\nren och utanför i olika artiklar är att detta bara skulle\r\nvara en subvention av SJ. Så har inte kortet varit\r\nkonstruerat de senaste åren. Så var det en gång i tiden,\r\nmen genom de förhandlingar, omförhandlingar och\r\nförändringar som har skett ingår numera i subventio-\r\nnen att man kan flyga, utnyttja olika bussföretag osv.\r\nSträvan har hela tiden varit att få fler och fler med på\r\nrabatten. Värdet av rabatten har ökat för varje om-\r\ngång.\r\nI vårt budgetalternativ har vi i Centern presenterat\r\nen finansiering av detta. Men vi har också insett att\r\ndet finns ett allmänt behov av att hålla ner statens\r\nkostnader. I det arbete som har pågått i utskottet har\r\nvi lanserat ett kompromissalternativ som skulle ha\r\ninneburit att vi hade fått en finansiering inom ramen\r\nför det totala studiestödet. Jag har vid att par tillfällen\r\nframfört i utskottet att vi skulle ge CSN i uppdrag att\r\npå nytt förhandla med reseföretagen med den mycket\r\nklara fingervisningen att kostnaderna för detta måste\r\nminska ur samhällets synvinkel och att CSN, när de är\r\nklara med en sådan förhandling, får se vilka möjlighe-\r\nter det finns att finansiera detta inom ramen för det\r\ntotala studiestöden. Man får alltså göra omfördelning-\r\nar. Sedan skulle man kunna återkomma med ett för-\r\nslag till riksdagen.\r\nDet tredje steget skulle vara att den nu sittande\r\nStudiestödsutredningen fick i uppdrag att även titta på\r\nhur man skulle kunna lösa detta på lång sikt och få\r\nmed det som en bit i det samlade studiestödet.\r\nNu gick det inte att få gehör för en sådan tanke i\r\nutskottet. Utskottsmajoriteten har avvisat den och\r\nsäger att det bara skulle ha drabbat studiebidraget och\r\natt det har drabbats tillräckligt mycket. Jag tror att det\r\nhade funnits fler alternativa vägar att pröva än att bara\r\nangripa studiebidraget. Det finns ju rätt många olika\r\nstödformer inom studiestödet som man skulle kunna\r\ntitta på. Man skulle kunnat plocka en liten bit här och\r\nen liten bit där om så man hade önskat.\r\nNu ville man inte det. Utskottsmajoriteten bygger i\r\nbetänkandet upp fromma förhoppningar om att detta\r\nskall räddas på något sätt. Man säger att CSN ändå\r\nhar möjligheten att försöka förhandla fram rabatter\r\noch att avgiftsbelägga kortet. Jag tror att det är from-\r\nma förhoppningar. Tyvärr tror jag att CSN-kortet\r\nförsvinner med detta. Det som kommer i stället kom-\r\nmer att vara betydligt mindre gynnsamt. På  sikt\r\nkommer dessa rabatter att tvina bort eller försvinna.\r\nDet har ju funnits ett värde i att någon har garanterat\r\nCSN-kortet. Jag beklagar alltså inriktningen på det\r\nhär beslutet.\r\nHerr talman! Låt mig sedan gå över till de litet\r\nmer långsiktiga frågorna som gäller studiestödets\r\nutformning. Jag tycker att regeringen och socialde-\r\nmokraterna krånglar till ett redan krångligt studi-\r\nestödssystem. I årets budgetproposition har man lagt\r\ntill diverse olika lösningar. Man har plockat in\r\nNT-stöden, nu blir de visserligen modifierade till en\r\nform av SVUXA, man har föreslagit stipendier som\r\nskulle gälla basårsutbildning i komvux, man har före-\r\nslagit avskrivningsregler osv.\r\nDetta sker i ett läge när vi redan har ett synnerli-\r\ngen krångligt och för individen många gånger svår-\r\növerskådligt system. Personer hamnar dessutom i\r\nväldigt olika förutsättningar när de studerar trots att\r\nde sitter på samma utbildning. Det är litet märkligt att\r\nman har valt detta samtidigt som vi har en utredning.\r\nVi var överens om direktiven till den utredningen\r\nunder den förra mandatperioden. Vi skall försöka\r\nåstadkomma ett mer samordnat och enhetligt studi-\r\nestödssystem.\r\nVi har ställt upp fyra övergripande mål.\r\nEtt är att vi anser att skuldbördan efter studietiden\r\nmåste lättas. Enligt alla undersökningar som har pre-\r\nsenterats är det den viktigaste åtgärden för att trygga\r\nrekryteringen till högre studier och minska den sociala\r\nsnedrekryteringen. Till skillnad från Ulf Kristersson\r\nhar jag uppfattningen att det har en ganska stor bety-\r\ndelse hur studiestödet är utformat.\r\nEn annan huvudprincip från vår sida är att syste-\r\nmet skall konstrueras så att subventionerna i systemet\r\nlyfts fram. Merparten av samhällssubventionen skall\r\nligga på bidragsdelen.\r\nFör det tredje anser vi att vi skall försöka åstad-\r\nkomma en studiefinansieringsmodell som skapar så\r\nlitet byråkrati som möjligt. Den skall vara enkel och\r\nlättöverskådlig. Det kan man inte säga att dagens\r\nsystem är. Det leder till att många har både dubbel-\r\noch tredubbelsökt för att vara säkra på att få den mest\r\nförmånliga stödformen. Det skapar ju bara byråkrati.\r\nDen fjärde punkten i vårt förslag är att vi anser att\r\nsystemet måste vara finansierat fullt ut. Det innebär\r\nen väldigt kraftig restriktion för hur mycket utrymme\r\nsom finns för att tillföra pengar. Vi har sagt att vi ser\r\ndet studiesociala systemet som en investering.  Att en\r\nsådan här del av samhällets stödsystem har en hög\r\nprioritet i förhållande till andra system motiverar en\r\nprioritering i förhållande till andra samhällssektorer.\r\nHerr talman! Med hänvisning till att vi skall för-\r\nsöka hålla ned antalet omröstningar här i kammaren,\r\nvill jag, när det gäller betänkande SfU12, endast yrka\r\nbifall till reservationerna 2 och 33. När det gäller\r\nbetänkande SfU15 vill jag yrka bifall till reservation\r\nnr 1.</pre><pre>Anf.  22  SIGGE GODIN (fp)\r\nHerr talman! De nuvarande studiestödens utform-\r\nning har stora brister som olika regeringar försökt att\r\navhjälpa. Studiestödssystemen skall bidra till att mot-\r\nverka social snedrekrytering till utbildningar, skapa\r\nlikartade möjligheter till högre utbildning var man än\r\när bosatt i landet, beakta jämställdheten mellan könen\r\nsamt skapa likartade förutsättningar oavsett vilket av\r\nstödsystemen som kommer till användning. Nuvaran-\r\nde studiestödssystem fyller inte de uppställda kraven.\r\nDet ger inte heller goda förutsättningar att stimulera\r\ntill högre utbildningar främst för studieovana grupper\r\nsom ser studiemedelssystemen som ett orimligt lån\r\nsom inte kan återbetalas.\r\nStudiemedelssystemen är dessutom ojämlika och\r\nskapar orättvisor som också bidrar till konflikter och\r\nskapar dåligt studieklimat. Regeringen har därför\r\ntillsatt en kommitté för reformering av studiestödssys-\r\ntemen. I betänkandet framhålls vikten av att kommit-\r\ntén noga beaktar såväl jämställdhetsfrågorna som\r\nutformningen av studiestödssystem som motverkar\r\nsocial snedrekrytering.\r\nDet hade ju varit klädsamt om Ulf Kristersson, när\r\nhan talade om social snedrekrytering, hade tänkt tan-\r\nken att låta studiestödsutredningen titta på allt samti-\r\ndigt och se det som en helhet i stället för att medverka\r\ntill att slå ut CSN-kortet. Jag skall återkomma till det,\r\nmen jag tycker att det är en av de stora bristerna i de\r\nförslag som majoriteten lägger.\r\nI uppdraget till utredningen framhålls också vikten\r\nav att förändringarna ses i ett helhetsperspektiv. Jag\r\nförutsätter att utredningen också bidrar till att ett nytt\r\nstudiestödssystem utvecklar möjligheterna för alla\r\nstuderande att utnyttja den utbildning som ger bästa\r\nstudieutbytet oavsett var i landet utbildningen är för-\r\nlagd. Inte minst ur ett regionalpolitiskt perspektiv är\r\ndetta av yttersta vikt. Men också ur ett ekonomiskt\r\nperspektiv ger dessa förutsättningar bättre utbyte för\r\nsamhället. Det ger också bättre förutsättningar för\r\nkravet på en internationellt hög utbildningsnivå för så\r\nmånga som möjligt.\r\nDen kärva ekonomiska situationen i landet medför\r\natt regeringen föreslagit betydande nedskärningar i\r\nviktiga stödformer. Det är med stor förvåning som jag\r\nnoterar att nedskärningarna och försämringarna görs\r\nnu, samtidigt som regeringen lägger stora summor på\r\nnya studiestöd som ytterligare skapar orättvisor i\r\nsystemet.\r\nHerr talman! Barntillägget i svux och svuxa slo-\r\npas, i YTH-utbildningarna återinförs det särskilda\r\nvuxenstudiestödet, CSN-kortet avskaffas, resebidraget\r\ntill elever vid statens skolor för vuxna avskaffas,\r\nbasårsutbildningen i komvux premieras med ett sär-\r\nskilt stipendium. Det är alltså förbättringar som pre-\r\nmierar de starka och nedskärningar som slår mot de\r\nsvaga.\r\nJag måste då ställa frågan: Var finns jämställdhe-\r\nten? Var fanns Mona Sahlin när dessa förslag lades\r\nfram? Sammantaget blir resultatet av regeringens\r\nförslag att kvinnor med låg eller bristfällig utbildning\r\nmissgynnas medan satsningar huvudsakligen görs på\r\ntekniska utbildningar.\r\nRegeringen har nu tillsatt en studiemedelsutred-\r\nning. Varför då inte låta den analysera och lägga\r\nförslag till ett sammanhållet studiemedelssystem? I\r\nstället gör man indragningarna först och utformar nya\r\nsystem senare. Var finns logiken? Varför slår majori-\r\nteten mot de svaga och premierar de starka?\r\nHerr talman! Otaliga är de brev och uppvaktningar\r\nsom framfört synpunkter mot ett avskaffande av\r\nbarntillägget i svux och svuxa. Regeringen hävdar att\r\nett borttagande av barntillägget skall beaktas inom\r\nramen för familjepolitiken. Vi vet i dag att stora ned-\r\ndragningar sker i familjepolitiken. Barntillägget beak-\r\ntas inte i regeringens förslag i familjepolitiken. Vilka\r\njämställdhetsaspekter fick råda när regeringen tog\r\nbeslutet om att avskaffa barntillägget?\r\nVarför slår regeringen hårdast mot de svagaste\r\ngrupperna - de som saknar grundutbildning, de som är\r\narbetslösa, de med stor försörjningsbörda? Var finns\r\njämställdheten, Mona Sahlin? De som drabbas är\r\nhuvudsakligen kvinnor, i många fall ensamstående\r\nkvinnor med barn. Många tvingas avbryta sina studi-\r\ner. Besparingarna skall göras rättvisa och fogas in i ett\r\nrimligt sammanhang. Varför inte skjuta på beslutet\r\nom barntilläggen till studiemedelsutredningen? Sam-\r\ntidigt gör regeringen besparingar i barnbidragen som\r\ninnebär att studiebidragets belopp också skrivs ner.\r\nSom konsekvens av att folkpartiet motsätter sig be-\r\nsparingen på barnbidraget avslår vi också sänkningen\r\nav studiebidraget.\r\nFör ett år sedan behandlades denna fråga i social-\r\nförsäkringsutskottet. Ett enigt utskott yrkade avslag på\r\nden regeringens förslag eftersom den socialdemokra-\r\ntiska ledamoten Lena Öhrsvik ansåg att den aviserade\r\nparlamentariska utredningen inte onödigtvis skulle\r\nbindas upp i delfrågor. I dag är tonen en annan. Var är\r\nsocialdemokraterna i denna fråga i dag? Nu binds\r\nutredningen upp. Nu tas ingen hänsyn till rättvisa och\r\njämställdhet.\r\nI betänkandet tas också frågan om CSN-kortet\r\nupp. Visst är 81 miljoner en viktig besparing. Men en\r\navveckling av CSN-kortet skapar negativa konsek-\r\nvenser för friheten att välja utbildningsort. Denna\r\nfrihet är ett viktigt utbildningspolitiskt mål. Bespa-\r\nringen slår mycket hårt mot högskolor och universitet\r\ni Norrland. Umeå universitet har i dag större riksre-\r\nkrytering än universiteten i söder. Ett avskaffande av\r\nCSN-kortet spolierar förutsättningarna för Umeå\r\nuniversitet och högskolorna i Norrland att konkurrera\r\npå lika villkor. Samtidigt ger en avveckling sämre\r\nförutsättningar för elever i landets glesbygder att söka\r\nutbildning över hela landet.\r\nRedan nu spelar närheten till hemorten mycket\r\nstor roll vid val av studieort och utbildning. Med\r\nökade resekostnader kommer närhetsfaktorn att få en\r\nännu större betydelse. Detta kommer att försämra\r\nNorrlandshögskolornas konkurrenssituation, skriver\r\nrektorerna vid Umeå universitet, högskolan i Luleå\r\noch Mitthögskolan. Varför vägs inte detta viktiga\r\nstudiestöd in i den samlade utredningen?\r\nHerr talman! Vid utskottets utfrågning om CSN-\r\nkortet anförde SJ att 40 av de 81 miljonerna är att\r\nhänföra till s.k. olönsam trafik. Vid avskaffande av\r\nCSN-kortet belastar det ett annat statligt konto.  Rese-\r\nersättningen för elever vid riksgymnasier och special-\r\nskolor uppskattades till 30 miljoner. Kvar att finansie-\r\nra blir då 11 miljoner. Rimligen borde denna viktiga\r\nfråga kunna vägas in i utredningen.\r\nRegeringen föreslår att resebidraget till studerande\r\nvid statens skolor för vuxna skall avvecklas. Vilka är\r\ndessa studerande och vilka studievillkor har de? Det\r\när huvudsakligen kvinnor som på grund av avsaknad\r\nav barntillsyn, eller besvärliga kommunikationer till\r\nkomvux, väljer att läsa vid statens skolor för vuxna.\r\nVid SSVH i Härnösand uppger 20 % av eleverna att\r\nde tvingas sluta sina studier om resebidraget dras in.\r\nEleverna har i genomsnitt 37 mil till skolorten, 26 %\r\nhar mer än 50 mil. De gör i genomsnitt åtta resor per\r\nläsår. De flesta av eleverna saknar någon form av\r\nannat studiestöd. Det enda stödet är detta resebidrag.\r\nRegeringen hävdar också i budgetpropositionen\r\natt distansutbildningen vid SSVH skall prioriteras.\r\nDärför görs inga besparingar i utbildningen. Varför\r\ngör man då utbildningen omöjlig för stora delar av\r\neleverna? Var finns jämlikheten och rättvisan? Var\r\nfanns Mona Sahlin när denna fråga beslutades av\r\nregeringen?\r\nRimligen borde även denna fråga som är så viktig\r\nför dem som har det svårast att skaffa sig grundut-\r\nbildning hänskjutas till prövning i studiemedelsut-\r\nredningen. Inte minst eftersom kostnaden är margi-\r\nnell.\r\nHerr talman! Jag vill fråga vänsterpartiet: Var\r\nfinns jämställdheten och jämlikheten i denna fråga?\r\nVarför står ni inte upp för era ideal? Det räcker inte\r\nmed vackra tal på gator och torg. Det gäller att också\r\nse rättvisan i vardagen. Ni borde ta ställning i denna\r\nviktiga fråga.\r\nHerr talman! Folkpartiet förutsätter att den tillsatta\r\nstudiestödsutredningen arbetar skyndsamt för att ta\r\nfram ett sammanhållet studiemedelssystem som ger\r\nbättre rättvisa och rimligare utbildningsmöjligheter än\r\ndagens system. I avvaktan på detta anser folkpartiet\r\natt både barntillägget i svux och svuxa, CSN-kortet\r\noch resebidraget till elever vid SSV skall finnas kvar\r\noch hänföras till utredningen för övervägande.\r\nSamtidigt anser vi att nya utgifter som studiestöd\r\ntill YTH-utbildning och stipendium vid basårsutbild-\r\nning inte skall realiseras.\r\nHerr talman! I SfU:s betänkande 15 behandlas re-\r\ngeringens förslag om särskilt vuxenstudiestöd och\r\nmöjligheterna till avskrivning av studielån vid de\r\n9 000 nya N/T-platser som skall inrättas vid universi-\r\ntet och högskolor.\r\nDetta nya stöd skapar nya orättvisor. Kostnaden,\r\nsom beräknas till 1,6 miljarder, är orimlig för en till-\r\nfällig satsning på 9 000 personer. Samtidigt skapas\r\nmöjligheter för dem som avbrutit sin utbildning att få\r\nen betald utbildning som deras studiekamrater som\r\nkämpat sig igenom sin utbildning gått miste om.\r\nI ett läge då saneringen av statens budgetunder-\r\nskott kräver stora uppoffringar av grupper med sämre\r\nförutsättningar och sämre ekonomi finns det inte ut-\r\nrymme för några satsningar på speciellt utvalda grup-\r\nper. Regeringens och utskottsmajoritetens förslag bör\r\ndärför avslås.\r\nMed detta, herr talman, yrkar jag bifall till reser-\r\nvationerna 7, 25, 33 och 34 i betänkande 12 samt till\r\nreservation 1 i betänkande 15. Självfallet står jag\r\nbakom övriga reservationer som Folkpartiet har fogat\r\ntill de två betänkandena.</pre><pre>Anf.  23  ULLA HOFFMANN (v)\r\nHerr talman! I går på Aftonbladets kultursida\r\nfanns en artikel av Margareta Norlin med rubriken\r\n\"Tack kvinnor, det gjorde ni bra!\" Artikelförfattaren\r\nriktar ett ironiskt tack till världens mest jämställda\r\nriksdag, till världens mesta kvinnoriksdag, för alla de\r\nnedskärningar som drabbar kvinnor. \"Det är väl där-\r\nför som man nu avskaffar barntillägget för vuxenstu-\r\nderande?\" frågar hon. \"När en majoritet i socialför-\r\nsäkringsutskottet beslöt att ta bort dessa 992 kronor\r\nper månad, är det naturligtvis särskilt med tanke på de\r\nlågavlönade kvinnorna!\" fortsätter hon.\r\nDet är inte utan att jag undrar hur och när och i\r\nvilka frågor det kommer att märkas att vi har 40 %\r\nkvinnor i riksdagen, varav de flesta kommer från det\r\nparti som hade varvade listor och som vill ha varan-\r\nnan damernas. Tillsammans med Moderaterna tar\r\nsocialdemokratiska kvinnor och män bort barntilläg-\r\nget i vuxenstudiestödet. Tillsammans med Moderater-\r\nna sänker Socialdemokraterna studiebidraget. Till-\r\nsammans med alla partier utom Vänsterpartiet - alltså\r\näven Sigge Godins parti - tar Socialdemokraterna\r\nbort möjligheterna för familjer med låg inkomst att få\r\nextra tillägg i tio månader.\r\nMan gör det genom att hävda att det statsfinansiel-\r\nla läget kräver det. Med all respekt för det statsfinan-\r\nsiella läget vill jag säga att det finns bättre grupper att\r\nsöka stöd hos när det gäller statens dåliga finanser än\r\nlågavlönade kvinnor med barn. Vänsterpartiet har\r\npekat på ett antal.\r\nSocialdemokraterna i socialförsäkringsutskottet\r\nhänvisar till att man inte kan ta hänsyn till t.ex. famil-\r\njens storlek eftersom sådana förhållanden beaktas\r\ninom familjepolitikens ram. Vilken familjepolitik?\r\nVilken familjepolitik är det som beaktar sådana för-\r\nhållanden? Inte är det den socialdemokratiska. Där\r\nhar man sänkt bostadsbidrag, barnbidrag, flerbarn-\r\nstillägg och bidragsförskott. Är det detta som menas\r\nmed att beakta sådana förhållanden när man hänvisar\r\ntill familjepolitikens ansvar, dvs. att sänka barnbidra-\r\nget och låta studiebidraget följa med?\r\nVarför stöder inte Socialdemokraterna Vänster-\r\npartiets förslag att höja ersättningen från 65 till 75 %\r\nav a-kassan om man nu anser att sänkta studiebidrag\r\nskall behandlas i familjepolitiken och samtidigt värnar\r\nom lågavlönade kvinnor i komvux, vilket världens\r\nmest jämställda regering lovade i valrörelsen?\r\nSanningen är att man inte vågar ta sitt ansvar. Man\r\nhävdar att studiebidragens storlek och barntilläggen i\r\nvuxenstudiestödet hör till familjepolitiken när den\r\negentliga sanningen är att det är ett dråpslag mot\r\narbetarklassens kvinnor - ett dråpslag mot lågutbilda-\r\nde kvinnor som i dag uppmanas att utbilda sig för att\r\nkunna få bättre jobb. Att då hävda att de nedskärning-\r\nar som görs inom studiestödets område skall beaktas\r\ninom familjepolitiken är att inte våga ta sitt ansvar.\r\nSocialdemokraterna vet lika väl som jag att den\r\npolitik som förs inom familjepolitiken och vad gäller\r\nstudiestödet inte är ägnad att öka jämställdheten eller\r\nbidra till kvinnors frigörelse i Sverige. Ni vet lika väl\r\nsom jag att de förändringar som föreslås på familje-\r\npolitikens område drabbar barnfamiljerna - även den\r\nsänkning av studiebidraget som ni nu genomför med\r\nhjälp av Moderaterna. Ni vet också att förändringarna\r\ngenomförs i så snabb takt att ni inte kan överblicka\r\nkonsekvenserna av hur nedskärningarna drabbar. Ni\r\nborde därför ha talat om för regeringen att ni inte är\r\nberedda att medverka till att studiebidraget sänks. Ni\r\nborde ha uppdragit åt den socialdemokratiska rege-\r\nringen att återkomma med en redovisning av de för-\r\ndelningspolitiska effekterna av de besparingar som\r\ngenomförs på familjepolitikens område.\r\nDå hade ni funnit att de besparingar, nedskärning-\r\nar och försämringar som ni föreslår på just familje-\r\npolitikens, studiestödets och socialförsäkringarnas\r\nområde ensidigt drabbar arbetslösa kvinnor med barn,\r\nkomvuxstudenter med barn och lågavlönade kvinnor\r\nmed barn. Hur ni kan acceptera det förstår jag inte.\r\nJag vet att räntan är hög. Jag vet att ränteskulden\r\ndrabbar var och en. Jag vet att det är viktigt att få\r\nstatens finanser i balans. Men staten består av enskil-\r\nda kvinnor, män och barn. Vad ni nu gör är att se till\r\natt skapa finansiell obalans i stora delar av dessa\r\nsamhällets minsta enheter, nämligen de enheter ni\r\ninnan valet utlovade ert fulla stöd.\r\nNär det gick upp för en grupp kvinnor på Stock-\r\nholms folkhögskola att barnbidraget skulle sänkas\r\nanordnade de en demonstration. De skickade ut en\r\ninbjudan till alla partier att tala på just denna de-\r\nmonstration. Jag var där. Det enligt egen utsago\r\nstörsta kvinnopartiet skickade en tjänsteman.\r\nDet var samma dag som socialdemokrater till-\r\nsammans med moderater beslutat att ta bort barn-\r\ntillägget i vuxenstudiestödet. När de demonstrerande\r\nkvinnorna fick reda på det började en mamma gråta.\r\n\"Vad skall jag göra nu?\" sade hon. \"När skatten är\r\ndragen har jag 6 000 kr kvar. Hur skall jag kunna\r\nfortsätta plugga om ni drar 3 000 kr till av det?\"\r\nHon såg omedelbart att ni genom detta beslut\r\nkommer att skapa obalans i hennes och hennes familjs\r\nfinanser. Hon måste gå tillbaka till a-kassan och däref-\r\nter socialbidrag.\r\nVari ligger logiken? Att börja studera i vuxen ål-\r\nder kräver mycket styrka och ork. Många av dem som\r\nstuderar på komvux har dålig skolgång bakom sig.\r\nFörsvinner barntillägget försvinner också möjligheten\r\ntill bättre kunskap och kompetens för dessa kvinnor.\r\nDet är bara oförnuftiga och okloka som inte inser vad\r\nSverige kommer att förlora genom att inte höja kun-\r\nskapsnivån hos folket.\r\nKvinnofrågorna fick skjuts och kvinnorna stöd när\r\nStödstrumporna hotade med att starta ett kvinnoparti.\r\nFöre valet skrev Stödstrumporna en bok. I den re-\r\nkommenderade de kvinnor i Sverige att rösta på So-\r\ncialdemokraterna. Varför gjorde de det trots att de\r\nvisste att även Socialdemokraterna måste spara? Jo,\r\nkanske därför att de trodde att Socialdemokraterna\r\nskulle fördela bördorna rättvist. De trodde nog inte att\r\ndet systemskifte som borgarna började vad gäller\r\nfamiljerna skulle fullföljas av en socialdemokratisk\r\nregering.\r\nVar är stödstrumporna i dag? Varför har de tyst-\r\nnat? Räckte det för dem med fler kvinnliga lands-\r\nhövdingar och att det blev lättare för kvinnor att låna\r\npengar i banken?\r\nJag vill uppmana kvinnorörelsen i Sverige att nu\r\nsamla kvinnorna till protest mot alla dessa kvinnofi-\r\nentliga förslag.\r\nHerr talman! Jag yrkar bifall till Vänsterpartiets\r\nreservationer nr 8 och 11.</pre><pre>Anf.  24  SIGGE GODIN (fp) replik\r\nHerr talman! Det var ett intressant anförande från\r\nUlla Hoffmann. Det är rätt att vi skall göra ett studi-\r\nestödssystem som är till gagn för de sämst utbildade,\r\ndem som saknar utbildning och dem som utgör be-\r\ngåvningsreserven i vårt samhälle och som vi såväl\r\nbehöver i den högre utbildningen. Det gäller väldigt\r\nmånga av kvinnorna.\r\nNu har ni en chans att leva upp till era anföranden\r\n- inte bara här i kammaren utan på gator och torg där\r\nni talar om jämställdheten och alla människors lika\r\nrätt att skaffa sig en bra utbildning, höja sin kompe-\r\ntens och få bättre ekonomi och förutsättningar.\r\nVarför säger ni då nej till att föra över frågan om\r\nstatens skolor för vuxna? Det ges resebidrag på 2,9\r\nmiljoner för skolan i Härnösand. Massor av kvinnor\r\nsom bor i glesbygden, som inte klarar barnpassningen\r\noch inte kan gå på komvux i sin hemkommun väljer\r\nav egen fri vilja detta system för att komplettera sin\r\ngrundutbildning för att sedan gå vidare till universitet\r\noch högskolor. Varför låter ni inte Studiestödsutred-\r\nningen klara av denna fråga? Vi bör föra den dit i\r\nstället för att slå undan benen på dessa kvinnor, som\r\njag har försökt redovisa i mitt anförande.\r\nLev upp till era paroller! Då skall jag kämpa till-\r\nsammans med er för att förbättra studiestödssystemet\r\nframför allt för kvinnor som saknar utbildning.</pre><pre>Anf.  25  ULLA HOFFMANN (v) replik\r\nHerr talman! Det är frestande när man på detta sätt\r\nblir uppbjuden av en man i kammaren. Det tror jag\r\ninte har hänt mig någon gång förut. Men jag måste\r\ngöra Sigge Godin besviken.\r\nHanna Zetterberg kommer så småningom att ta\r\nupp diskussionen om CSN-kortet och kommentera\r\nvarför vi har ställt oss som vi har gjort till just rese-\r\nbidraget till SSV.\r\nJag vill passa på att påminna Sigge Godin om att\r\ndet finns en möjlighet att kämpa för de sämst ställda\r\nkvinnorna genom att se till att stödja det extra tillägg\r\nsom barnfamiljer som har dålig inkomst kan söka och\r\nfå. Men det har ni avslagit.</pre><pre>Anf.  26  SIGGE GODIN (fp) replik\r\nHerr talman! Det har kommit ett pressmeddelande\r\nfrån SSV i Härnösand där man beskriver denna situa-\r\ntionen. Man talar om att den satsning som Sveriges\r\nregering vill göra på distansutbildning och på dessa\r\nskolor för vuxna, framför allt för vuxna kvinnor, spo-\r\nlieras därför att vi inte är beredda att föra över frågan\r\ntill Studiemedelsutredningen. Det handlar faktiskt om\r\n2,9 miljoner kronor under detta budgetår - under de\r\n18 månader vi har framför oss. Till dess borde Studi-\r\nemedelsutredningen ha kunnat fixa detta.\r\nDet går inte att säga att ett CSN-kort som avskaf-\r\nfas i dag, vilket jag tror kommer att ske, skall vara\r\ngrund för dessa människor att klara sin situation. Det\r\när en omöjlighet.\r\nI kontakter har CSN sagt att bl.a. SJ inte kommer\r\natt ställa upp på att göra något för de vuxna. Vill de\r\ngöra något vill de göra det för ungdomarna. Vill fly-\r\nget göra någonting gör de det för ungdomarna för att\r\nlära dem att resa på ett visst sätt. Därför är CSN-\r\nkortet ingen lösning för dessa människor.</pre><pre>Anf.  27  ULLA HOFFMANN (v) replik\r\nHerr talman! Jag tänker, som jag sade tidigare,\r\ninte ta upp denna debatt just nu, eftersom det inte är\r\nmin uppgift. Jag vill bara säga till Sigge Godin att jag\r\nhar större tilltro till det som vi har sagt om möjlighe-\r\nterna att förändra studeranderabatterna. Jag har inte\r\nalls sådana upplysningar som Sigge Godin har fått\r\nfrån CSN om reseföretagen, utan jag har fått helt\r\nannan information.\r\n(forts. 15 §)\r\nAjournering</pre><pre>På förslag av tredje vice talmannen beslöt kamma-\r\nren kl. 13.48 att ajournera förhandlingarna till kl.\r\n14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>11 §  Svar på fråga 1994/95:426 om Rådgivande\r\nnämnden för krigsmaterielexport</pre><pre>Anf.  28  Statsrådet MATS\r\nHELLSTRÖM (s)\r\nHerr talman! Gudrun Schyman har frågat mig om\r\njag avser att utvidga den Rådgivande nämnden för\r\nkrigsmaterielexportfrågor så att samtliga riksdagspar-\r\ntier blir företrädda.\r\nJag anser att samrådet kring krigsmaterielfrågorna\r\nbör breddas.\r\nNär det gäller detta samrådsförfarande vill jag\r\nförst erinra om den ordning som sedan lång tid tillba-\r\nka finns etablerad och som innebär att ärenden av\r\nstörre vikt kan hänvisas till Utrikesnämnden. I denna\r\nfinns i dag samtliga riksdagspartier representerade.\r\nDärutöver kan sägas att en särskild statssekrete-\r\nrargrupp för närvarande har till uppgift att gå igenom\r\nkrigsmaterielpolitiken och med denna sammanhäng-\r\nande organisatoriska frågor, bl.a. nämndens framtida\r\nuppgifter och sammansättning.\r\nI avvaktan på resultatet av detta arbete är det vår\r\navsikt att låta nämndens sammansättning vara oför-\r\nändrad i jämförelse med tidigare.</pre><pre>Då Gudrun Schyman som framställt frågan anmält\r\natt hon var förhindrad att närvara vid sammanträdet\r\nmedgav förste vice talmannen att Jan Jennehag i stäl-\r\nlet fick delta i överläggningen.</pre><pre>Anf.  29  JAN JENNEHAG (v)\r\nHerr talman! Jag tackar statsrådet för svaret. Det\r\nvar ett klarläggande svar. Svaret på Gudrun Schymans\r\nfråga var kort sagt ett nej. Statsrådet avser åtminstone\r\ninte för närvarande att utvidga den rådgivande nämn-\r\nden så, att samtliga riksdagspartier blir företrädda.\r\nJag utgår ifrån att den särskilda statssekreterar-\r\ngruppen har fått något slags direktiv och även en\r\ntidsplan för sitt arbete. Då är mina frågor: När kan vi\r\nvänta resultatet av detta arbete? När kan det planerade\r\nutökade och breddade samrådet kring krigsmateriel-\r\nfrågorna komma till stånd?</pre><pre>Anf.  30  Statsrådet MATS\r\nHELLSTRÖM (s)\r\nHerr talman! Det är min förhoppning att gruppen\r\nskall bli färdig med sitt arbete under våren så att vi\r\nkan presentera det inför riksdagen i år. Det är också\r\nav det skälet som det enligt min uppfattning hade varit\r\ndirekt olämpligt att återkomma två gånger till riksda-\r\ngen under samma session i samma fråga. Det ur-\r\nsprungliga antalet ledamöter är angivet i riksdagsbe-\r\nslutet. Skulle vi ha utvidgat nämnden interimistiskt\r\nhade vi då fått gå till riksdagen två gånger i samma\r\nfråga, och det brukar inte riksdagen tycka om.</pre><pre>Anf.  31  JAN JENNEHAG (v)\r\nHerr talman! Jag kan acceptera de principiella\r\nsvårigheterna enligt det som statsrådet nyss har sagt.\r\nMin tolkning är då att den nya nämnden kan vara i\r\nverksamhet under hösten.</pre><pre>Överläggningen var härmed avslutad.</pre><pre>12 §  Svar på fråga 1994/95:427 om offentliggö-\r\nrande av brev från Krigsmaterielinspektionen</pre><pre>Anf.  32  Statsrådet MATS\r\nHELLSTRÖM (s)\r\nHerr talman! Gudrun Schyman har frågat mig om\r\njag avser att i dess helhet offentliggöra en PM från\r\nKrigsmaterielinspektionen daterat den 8 december\r\n1994. Vissa delar av denna PM har nyligen citerats i\r\nmassmedier.\r\nPromemorian ifråga är inte en allmän handling\r\nutan ett arbetspapper som upprättats inom KMI som\r\nett diskussionsunderlag i det löpande beredningsarbe-\r\ntet. För min egen del reagerade jag starkt mot innehål-\r\nlet i denna promemoria då den först presenterades för\r\nmig i december i fjol. Jag gjorde vid den tidpunkten\r\nhelt klart för mina medarbetare att det inte kunde\r\nbetraktas som ett beslutsunderlag för regeringen.\r\nDet är regeringen och inte KMI som fattar beslut\r\nom utformningen av krigsmaterielexportpolitiken.\r\nDiskussionsunderlaget återspeglar inte regeringens\r\nståndpunkt i någon fråga. Jag betraktar det tvärtom\r\nsom avfört från dagordningen. Det är sålunda inte en\r\nallmän handling utan ett internt arbetspapper. Ett\r\noffentliggörande är därför inte aktuellt. Däremot anser\r\njag det rimligt att berörda partiledare ges möjlighet att\r\nta del av promemorian.</pre><pre>Då Gudrun Schyman som framställt frågan anmält\r\natt hon var förhindrad att närvara vid sammanträdet\r\nmedgav förste vice talmannen att Jan Jennehag i stäl-\r\nlet fick delta i överläggningen.</pre><pre>Anf.  33  JAN JENNEHAG (v)\r\nHerr talman! Jag tackar statsrådet för svaret och är\r\nnöjd med det.</pre><pre>Överläggningen var härmed avslutad.</pre><pre>13 §  Svar på fråga 1994/95:428 om import och\r\nexport av krigsmateriel</pre><pre>Anf.  34  Statsrådet MATS\r\nHELLSTRÖM (s)\r\nHerr talman! Sten Andersson pekar i en fråga till\r\nmig på vissa uppgifter om svenska inköp av krigsma-\r\nteriel från Israel och anser detta vara ett utslag av en\r\ninkonsekvent lagstiftning och \"en inte obetydlig dub-\r\nbelmoral\".\r\nJag anser inte att vår lagstiftning på området är in-\r\nkonsekvent. Den reglerar endast den svenska exporten\r\nav krigsmateriel. Importen av krigsmateriel är där-\r\nemot inte reglerad i lag. Den anskaffning av krigsma-\r\nteriel som äger rum för det svenska försvarets behov\r\nsker genom statliga myndigheters försorg enligt de\r\nriktlinjer och anvisningar som statsmakterna anger.\r\nVad beträffar exporten ålägger vi oss bestämda\r\nrestriktioner bl.a. i syfte att inte förvärra konfliktsi-\r\ntuationer i andra delar av världen eller att försvåra\r\nderas lösning. Mellanöstern är en region där särskilt\r\nstor restriktivitet är motiverad i detta avseende.\r\nImporten styrs av behovet att till rimlig kostnad\r\nförse det svenska försvaret med den materiel som det\r\nbehöver för att kunna hävda vårt oberoende och vår\r\nterritoriella integritet. Om den nödvändiga teknologin\r\ninte finns i Sverige eller om kostnaden för nationell\r\ntillverkning är alltför hög görs inköp i andra länder.\r\nVid både import och export är det således helt\r\nandra hänsyn som styr beslutsfattandet än frågan om\r\natt värna om andra länders försvarsförmåga.\r\nRegelverket för krigsmaterielexport står frågestäl-\r\nlarens eget parti bakom. Det aktuella ärendet rörande\r\nimport av stridsvagnsammunition från Israel initiera-\r\ndes av en regering i vilken Sten Anderssons parti\r\ningick.\r\nOm Sten Andersson anser det med stor majoritet\r\nantagna regelverket vara bristfälligt står det ju honom\r\nfritt att här i riksdagen motionera om ändring i det-\r\nsamma.</pre><pre>Anf.  35  STEN ANDERSSON (m)\r\nHerr talman! Jag har ställt den här frågan därför\r\natt jag förstår inte varför vi här i Sverige en sådan\r\nlagstiftning som vi har. Att man inte skall kunna ex-\r\nportera vapen till vissa länder kan jag förstå, även om\r\ndet konkret är obegripligt. Den som har pengar kan i\r\nalla fall köpa vapen, det vet även statsrådet.\r\nJag hörde på TV häromkvällen hur man från Stor-\r\nbritannien säljer vapen till den som betalar mest.\r\nMen det obegripliga i det här sammanhanget är att\r\nom vi nu inte får lov att sälja vapen till Israel kan vi\r\nändå köpa stridsvagnsammunition från Israel för att\r\nanvändas till våra nya stridsvagnar. Om man nu är\r\nlitet av marknadsekonom kan man då räkna ut att\r\nstyckepriset för Israel blir lägre, vilket bör innebära\r\natt Israels förmåga att fortsätta sitt s.k. krig blir för-\r\nstärkt.\r\nKan statsrådet på ett pedagogiskt sätt förklara var-\r\nför vi inte får lov att sälja vapen till Israel medan vi\r\nfår lov att köpa ammunition från Israel?</pre><pre>Anf.  36  Statsrådet MATS\r\nHELLSTRÖM (s)\r\nHerr talman! Jag har just försökt att förklara det.\r\nJag vill tillägga att det inte är någon målsättning i sig\r\natt ge vår försvarsindustri lika konkurrensvillkor, dvs.\r\natt låta den konkurrera på ett annat lands hemma-\r\nmarknad bara för att det landets industri i något fall\r\nfår konkurrera om en beställning från det svenska\r\nförsvaret.\r\nVi har en lagstiftning som är beslutad av riksda-\r\ngen. Den anger restriktionerna för vapenexporten. Vid\r\nimport är det upphandlingsförordningen som gäller.\r\nNär det gäller det fall som Sten Andersson åberopade\r\nvar det den tidigare regeringen som gav ett bemyndi-\r\ngande i frågan. Det hade varit möjligt för Sten An-\r\ndersson att då ta upp frågan. Jag måste säga att vill\r\nSten Andersson ändra på detta är det fullt möjligt för\r\nhonom att motionera här i riksdagen.</pre><pre>Anf.  37  STEN ANDERSSON (m)\r\nHerr talman! Om jag har möjlighet tänker jag fak-\r\ntiskt försöka i den mån jag har kapacitet att ändra på\r\ndet här. Men jag begärde ändå ett litet pedagogiskt\r\nexempel. Statsrådet säger att det var den förra rege-\r\nringen som tog initiativet. Men det förekom i alla fall\r\ninga invändningar ifrån socialdemokraterna, utan de\r\naccepterade detta.\r\nMen tala då om för mig hur jag skall kunna stå på\r\nMöllevångstorget i Malmö och tala om för mina\r\neventuella väljare att Sverige inte får lov att sälja\r\nkrigsmateriel till Israel, eftersom man då kan förstärka\r\nIsraels krigsförmåga. Däremot kan vi köpa ammuni-\r\ntion till våra stridsvagnar från Israel. Kan statsrådet ge\r\nett hyggligt och vettigt pedagogiskt svar på min fråga\r\när jag mycket tacksam. Det behöver jag ha när jag\r\nskall försvara detta.\r\nDet är helt klart som statsrådet säger att jag kan\r\nmotionera och jag kommer att motionera. Jag tycker\r\natt våra vapenlagar är obegripliga.</pre><pre>Anf.  38  Statsrådet MATS\r\nHELLSTRÖM (s)\r\nHerr talman! Jag har i mitt svar givit precis den\r\nförklaringen om de två olika motiv som styr regelver-\r\nket.</pre><pre>Anf.  39  STEN ANDERSSON (m)\r\nHerr talman! Jag hoppas ändå att statsrådet inser\r\natt detta är svårt att förklara för väljarna. Politik och\r\nideologi går tyvärr inte alltid ihop. Jag vill bara till\r\nprotokollet upprepa att vi får alltså inte lov att expor-\r\ntera vapen till Israel, men vi får lov att köpa vapen\r\nfrån Israel. Var finns logiken någonstans?</pre><pre>Överläggningen var härmed avslutad.</pre><pre>14 §  Svar på fråga 1994/95:443 om\r\nkrigsmaterielexport till Mexico m.fl. länder</pre><pre>Anf.  40  Statsrådet MATS\r\nHELLSTRÖM (s)\r\nHerr talman! Yvonne Ruwaida har frågat mig om\r\njag har tagit reda på om Venezuela, Mexico och\r\nBrasilien \"omfattande och grovt\" kränker mänskliga\r\nrättigheter.\r\nDe tre länder som Yvonne Ruwaida tar upp är så-\r\ndana där det finns skäl att noga följa utvecklingen.\r\nDetta sker också fortlöpande. Vårt regelverk bygger\r\npå en prövning från fall till fall. En bedömning görs\r\nenligt riktlinjerna för krigsmaterielexport när för-\r\nsvarsindustrin anmäler ett konkret ärende.\r\nNär ett ärende aktualiseras görs en omsorgsfull\r\nbedömning av såväl respekten för mänskliga rättighe-\r\nter som de andra krav som riktlinjerna ställer upp.\r\nSom underlag för bedömningen används all tillgänglig\r\ninformation. Vad gäller mänskliga rättigheter beaktas\r\nbl.a. den information som Amnesty International\r\ntillhandahåller.\r\nRegeringen gör sedan en helhetsbedömning av alla\r\nrelevanta faktorer i ärendet. I denna helhetsbedöm-\r\nning fäster jag, helt i enlighet med riksdagens inten-\r\ntioner, särskild vikt vid frågan om hur de mänskliga\r\nrättigheterna respekteras i det aktuella mottagarlandet.\r\nDetta är ett centralt villkor för att utförseltillstånd\r\nskall beviljas.</pre><pre>Anf.  41  YVONNE RUWAIDA (mp)\r\nHerr talman! Tack för svaret.\r\nJag har några följdfrågor. Jag undrar om Mats\r\nHellström under sin tid som utrikeshandelsminister\r\nhar gett tillstånd till nya affärer när det gäller Mexico,\r\nVenezuela eller Brasilien.\r\nSedan undrar jag också vad det är som kan göra\r\natt man kan få tillåtelse till krigsmaterielexport trots\r\natt de mänskliga rättigheterna kränks grovt och omfat-\r\ntande. Vilka saker är det som kan göra det?</pre><pre>Anf.  42  Statsrådet MATS\r\nHELLSTRÖM (s)\r\nHerr talman! Om en försämring inträffar i ett land\r\ndit vi tidigare har tillåtit export och det är fråga om\r\ngrova och omfattande kränkningar, såsom det anges i\r\ndet regelverk som riksdagen har beslutat om, då är det\r\nmöjligt att säga nej. Det är ju möjligt och naturligt att\r\nsäga nej till ny export. Följdleveranser har så att säga\r\nsin egen väg. När det gäller reservdelar måste det\r\nföreligga ett FN-beslut för att den exporten helt skall\r\nkunna blockeras. Reservdelar brukar tillåtas också i\r\nandra fall. Men det får bedömas i varje enskilt fall.\r\nOm en försämring inträffar får situationen i det\r\nenskilda landet bedömas, om det har hänt någonting\r\nsom kan motivera en mer restriktiv linje. Det är\r\nsjälvklart. I fråga om de länder som vi talar om finns\r\ndet skäl att ha uppsikt. När det gäller de länder där det\r\nfinns uppgifter om att mänskliga rättigheter kränks\r\nlägger jag inför beredningen fram det material som\r\nsärskilt Amnesty International har. Någon export till\r\nVenezuela har över huvud taget inte förekommit. Till\r\nMexico har det skett en begränsad export av övrig\r\nkrigsmateriel och ingen vapenexport. Till Brasilien\r\nhar man såvitt jag vet exporterat reservdelar och\r\nsprängmedel och ingenting annat.</pre><pre>Anf.  43  YVONNE RUWAIDA (mp)\r\nHerr talman! Jag läste i Svenska Dagbladet förra året\r\natt Bofors hade fått en order på Robot 70 från Vene-\r\nzuela och att denna order var värd ca 150 miljoner.\r\nBofors kallade detta för en följdorder, och den följde\r\npå en order som uppgick till 350 miljoner. Jag vet att\r\nenligt s-kongressen skall en följdorder gälla t.ex.\r\nreservdelar för att hålla levererat system i gång.Var\r\ndet här en följdorder? Var det Mats Hellström som\r\ngav tillstånd till den? Har Mats Hellström gett till-\r\nstånd till nya affärer med Mexico, Venezuela eller\r\nBrasilien? Jag har inte svar på den punkten.</pre><pre>Anf.  44  Statsrådet MATS\r\nHELLSTRÖM (s)\r\nHerr talman! Jag har just redovisat vilken export\r\njag har givit tillstånd till under min tid - ingen sådan\r\ntill Venezuela.</pre><pre>Överläggningen var härmed avslutad.</pre><pre>15 §  (forts. från 10 §) Studiestöd, särskilda utbild-\r\nningssatsningar inom högskolan m.m.\r\n(forts. SfU12 och SfU15)</pre><pre>Anf.  45  RAGNHILD POHANKA (mp)\r\nHerr talman! När det gäller tillväxtsamhället har\r\nMiljöpartiet ständigt ifrågasatt om tillväxten i sig har\r\nett egenvärde. Det är viktigt att titta noga på tillväx-\r\ntens innehåll. Är det större sophögar, flera plastelefan-\r\nter, ytterligare 20 TV-kanaler som vi behöver? Den\r\nhär frågan om tillväxt hör hemma i ett annat samman-\r\nhang. Men när det gäller tillväxt inom utbildning,\r\nkunskap, erfarenhet och ökad förståelse för mänskliga\r\nvärden och ökad humanitet är vi inte bara för en till-\r\nväxt, utan där anser vi att behovet även i Sverige är\r\nskriande.\r\nI livets skola är vi alla elever. Där är skolan och\r\nlärandet livslångt. I fråga om erfarenheter, kunskaper\r\natt överleva, andligt och materiellt, blir vi aldrig full-\r\nlärda eller fullvuxna.\r\nI vårt moderna samhälle krävs ett livslångt läran-\r\nde, rent faktiskt. Vi behöver utveckla och förbättra\r\nredan inlärda faktiska kunskaper. Vi behöver lära oss\r\nkommunikation, användande av den nya tekniken\r\ninom våra kunskapsområden och där göra nya land-\r\nvinningar inom läraryrken, jordbruk, järnframställ-\r\nning, vattenrening osv.\r\nFör dessa stora utbildningsinsatser behövs ett stat-\r\nligt huvudansvar för studiefinansieringen. Detta är vi\r\nsäkert alla överens om. Här diskuteras inte grundsko-\r\nlan för barnen mellan 7 och 16 år och skolplikten.\r\nMen vi har ännu en ganska stor grupp vuxna som är i\r\navsaknad av genomgången nioårig grundskola eller\r\nsom har bristfälliga kunskaper så att de inte utan vida-\r\nre kan fortsätta sin utbildning inom gymnasiet. Det är\r\ninte bara fråga om fritt demokratiskt val, att välja\r\nutbildning som är statsfinansierad, utan bristen på\r\nvälutbildad arbetskraft är oroande. Därför slås en\r\ngrupp erfarna arbetare och tjänstemän som har ar-\r\nbetslivserfarenhet men som saknar delar av en teore-\r\ntisk grundutbildning ut på marknaden.\r\nEndast 25 % av våra gymnasieungdomar skaffar\r\nsig högre utbildning. Detta är att jämföra med 40 % i\r\nt.ex. Danmark och Tyskland. Om det svenska samhäl-\r\nlet inte på allvar tar itu med denna brist, klarar vi inte\r\nav att bygga upp eller hantera utmaningen om ett\r\nframtida samhälle i ekologisk balans, kombinerat med\r\nsocial rättvisa och en sund ekonomi. Hur skall detta\r\nförverkligas?\r\nSamhällets självklara ansvar är naturligtvis att\r\nställa tillräckligt med studieplatser till förfogande för\r\neftergymnasial utbildning. Samtidigt måste luckorna\r\nfyllas genom komvux, folkhögskolor, distansunder-\r\nvisning, svenska för invandrare på grundskole- och\r\ngymnasienivå så att dessa eftergymnasiala platser\r\nskall kunna utnyttjas av alla, eller av så många som\r\ndet rimligen går. Om de studiesugna människorna och\r\nundervisningsplatserna finns måste även andra förut-\r\nsättningar ges. Det är framför allt de ekonomiska\r\nmöjligheterna att genomföra denna tänkta utbildnings-\r\nrevolution som måste ses över. Här finns en stor\r\nojämlikhet. Elever som läser samma kurs kan ha olika\r\nlån, få olika bidrag eller kanske stämpla. Detta skall\r\nses över i Studiestödskommittén. Det känns magstarkt\r\natt besluta om så stora förändringar som de som skall\r\nbeslutas här i dag. Det finns en orättvisa, för att inte\r\nsäga en diskriminering, i dagens system. Det finns en\r\nsnedrekrytering till högre studier, geografiskt, socialt\r\noch i könsperspektiv, som förstärks i och med att\r\nförslag i detta betänkande antas.\r\nFaktum kvarstår att studiestödssystemet förstärker\r\nsnedrekryteringen. Vi ser en tydlig målkonflikt mellan\r\nutredningens direktiv och den politik som kommer till\r\nuttryck i betänkandet. Bl.a. därför vill Miljöpartiet att\r\nfrågan om studielön skall utredas inom Studiemedel-\r\nskommittén. Redan utsatta grupper drabbas när barn-\r\ntillägget inom SVUX och SVUXA tas bort. Just dessa\r\nsom behöver förnyad utbildning, de flesta kvinnor,\r\nkommer att sakna ekonomisk möjlighet att börja läsa\r\npå nytt. Just dessa drabbar det beslut som med all\r\nsannolikhet kommer att fattas i dag. Miljöpartiet anser\r\natt barntilläggen är en viktig förutsättning för att man\r\növer huvud taget vågar börjar studera igen.\r\nMiljöpartiet vill också behålla resebidragen till\r\nstatens skolor för vuxna, en liten summa för staten\r\nmen oerhört viktig för dessa elever. Miljöpartiet\r\nkommer att stödja vänsterns reservation 11 om ett\r\nbidrag på 11 miljoner till de familjer som har högst\r\n85 000 kr i inkomst.\r\nVi tar avstånd från sänkningen av studiebidraget\r\nanalogt med att vi satt oss emot sänkningen av barn-\r\nbidraget. Vi vill höja barnbidraget och sedan beskatta\r\ndet för att så åstadkomma en rättvisare fördelning.\r\nVarför skall vi bevara CSN-kortet? Det är en vik-\r\ntig del av det studiesociala stödet, inte minst ur rekry-\r\nteringssynpunkt. Om högskoleutbildningen skall vara\r\ntillgänglig för alla, oavsett ekonomisk bakgrund och\r\nregional hemort, måste vi erkänna värdet av studen-\r\nternas tågrabatter. Rabatten är också en oerhört viktig\r\nstimulans att välja det miljövänliga tåget som kom-\r\nmunikationsmedel.\r\nBesparingen drabbar också gymnasisterna hårt, då\r\nfamiljer som drabbats av arbetslöshet och dålig eko-\r\nnomi måste låta de äldre barnen ta betydligt större\r\nansvar för sin egen ekonomi än tidigare. I ett läge när\r\nungdomsarbetslösheten är större än någonsin tidigare\r\ni modern tid är möjligheten till extraknäck mycket\r\nbegränsad.\r\nDet här gäller givetvis också de högskolestude-\r\nrande. Har man behov av att åka hem och hälsa på\r\nvänner och familj, skall det inte krävas att man för-\r\nsummar sina studier för att jobba extra, om man nu\r\nkan få något sådant, för att ha råd till en tågbiljett. Om\r\nstudenten försenas i sina studier ökar kostnaden för\r\nutbildningen, och den tänkta besparingen genom att\r\ndra in kortet går förlorad. Det är också så att många\r\nstudenter mår oerhört illa de första studieåren. De\r\nlängtar hem, de har omplanterats i en ny social miljö.\r\nAlla lever inte det glada studentlivet i kamraters gäng.\r\nMånga är ensamma. Det finns många som har psykis-\r\nka problem - även självmordsförsök förekommer. Om\r\nmöjligheten att åka hem beskärs kan det innebära en\r\nytterligare ökning av problemen, vilket statistiskt inte\r\nkan bevisas men jag tror att det är så.\r\nAtt dra in anslaget till reserabatter är mycket\r\nmärkligt med tanke på en av grundtankarna i 1993 års\r\nhögskolereform, som innebar att studenternas möjlig-\r\nhet att välja universitet och högskola skulle ges större\r\nvikt. Högskolans anslagstilldelning bygger till stor del\r\npå hur många studenter man förmår rekrytera till\r\nrespektive lärosäte. När nu CSN-kortet försvinner\r\nsätts systemets principer delvis ur spel.\r\nAtt som regeringen och Vänsterpartiet överlåta\r\nfrågan om studenternas reserabatter till marknaden,\r\nutan att ens utreda om det kan ge en tillfredsställande\r\nlösning, anser vi vara oansvarigt.\r\nSå till frågan om studiestöd under sjukdom. Efter-\r\nsom merparten av de studerande som fått sin studie-\r\nskuld reducerad efter sjukskrivning inte försenats\r\nnämnvärt i studierna anser regeringen att karenstiden\r\nkan ökas från 14 till 30 dagar. Man menar att försäk-\r\nringskassan bedömer arbetsförmåga, inte studieoför-\r\nmåga och menar att lindrigare sjukdomar inte behöver\r\nbetyda att man inte kan studera.\r\nMiljöpartiet de gröna anser att detta är en miss-\r\nuppfattning av grundproblemet. Självfallet skall man\r\ninte kunna utnyttja sjukförsäkringen för att få rabatt\r\npå studieskulden. Då är försäkringskassans bedöm-\r\nningsmetoder av vad som är studieoförmåga som\r\nmåste förbättras. Annars drabbas också de uppemot\r\n28 % av de sjukskrivna studenter som rättmätigt fått\r\nreducering, eftersom de faktiskt tvingas gå om eller\r\nhelt avbryta utbildningen.\r\nVi har sagt nej till N/T-arvodena, som innebär att\r\n9 000 studenter skall få studera på SVUX- eller\r\nSVUXA-nivå. Vi anser att det är förkastligt ur rättvi-\r\nsesynpunkt. Det ger också helt fel signaler om hur\r\nsamhället prioriterar värdet av naturvetenskaplig och\r\nteknisk kunskap framför humanistisk. Visserligen\r\nsatsar man i annat sammanhang på kraftigt ökad ut-\r\nbildning, t.ex. tolkutbildning. Men då handlar det om\r\nutbildningsplatser och inte om studiefinansiering.\r\nDagens ungdom söker i ökad utsträckning humanis-\r\ntiska och samhällsinriktade yrkesutbildningar. Då bör\r\nockså en arbetsmarknadspolitisk satsning på utbild-\r\nning ge uttryck för detta. Är det så att de unga med-\r\nborgarnas efterfrågan på utbildning väger alltför lätt\r\nmot exportindustrins nuvarande behov av arbetskraft?\r\nMiljöpartiet företräder ett mer tvärvetenskapligt\r\nsynsätt när det gäller vad för sorts kompetens som\r\nbehövs för att finna en långsiktigt hållbar samhällsut-\r\nveckling och en väg ur krisen. Här måste satsningar\r\npå humaniora och miljörelaterad kunskap ges större\r\nutrymme.\r\nVi säger likaså nej till 10 000 kr i stipendier för\r\ngenomgånget basår i komvux. Vi menar att det ger fel\r\nincitament. Det är en ganska liten summa i rikssam-\r\nmanhang, men det är ändå 15 miljoner.\r\nAvslutningsvis yrkar jag bifall i SfU12 till reser-\r\nvationerna 3 mom. 1, 9 mom. 7 och 43, 25 mom. 30\r\noch 43 samt reservation 33 mom. 38, i SfU15 bifall\r\nendast till reservation 1.</pre><pre>Anf.  46  ULLA HOFFMANN (v) replik\r\nHerr talman! Ragnhild Pohanka säger att Social-\r\ndemokraterna tillsammans med Vänsterpartiet över-\r\nlämnar ansvaret för CSN-kortet till marknaden. Jag\r\nskulle vilja påminna Ragnhild Pohanka om att den\r\nursprungliga överenskommelsen faktiskt träffades\r\nmellan Socialdemokraterna och Moderaterna. Då\r\nskulle kortet inte bara ha överlämnats till marknaden\r\nutan det skulle ha försvunnit helt och hållet.</pre><pre>Anf.  47  RAGNHILD POHANKA (mp)\r\nreplik\r\nHerr talman! Jag borde naturligtvis ha nämnt Mo-\r\nderaterna, det kan jag hålla med Ulla Hoffmann om.\r\nMen man har inte från Vänsterpartiet heller gett några\r\ndirektiv om hur dessa resor skall kunna finansieras.\r\nDet tycker vi betänksamt. Det är inte realistiskt att\r\ntänka att 81 miljoner kan finansieras på det sätt som\r\nföreslagits.</pre><pre>Anf.  48  ULLA HOFFMANN (v) replik\r\nHerr talman! Jag skulle vilja föreslå Ragnhild Po-\r\nhanka att läsa det särskilda yttrande som vi har bifo-\r\ngat SfU12 vad gäller CSN-kortet och vad vi föreslår.\r\nDet står noga angivet också i vår motion. Vi anser att\r\ndetta är en klar förbättring mot att kortet hade tagits\r\nbort helt och hållet. Det uppdras inte år marknaden att\r\nlösa frågan, utan det uppdras åt CSN att försöka ordna\r\ndet hela.</pre><pre>Anf.  49  RAGNHILD POHANKA (mp)\r\nreplik\r\nHerr talman! Att det är någon förbättring mot att\r\nkortet skulle ha tagits bort helt och hållet kan jag hålla\r\nmed om. Men jag anser att det här görs en orealistisk\r\nbedömning och menar att det enda rimliga är att be-\r\nhålla CSN-kortet i något liknande form som i dag, om\r\ndet skall ge det som förväntas av de ungdomar som\r\nanvänder det.</pre><pre>Anf.  50  ROSE-MARIE FREBRAN (kds)\r\nHerr talman! Utbildning spelar en avgörande roll\r\nför en fortsatt välståndsutveckling. Den är av central\r\nbetydelse både för den enskilde och för samhällets\r\nutveckling. Alla skall ges lika möjligheter att utbilda\r\nsig. Det ligger både i den enskildes och i samhällets\r\nintresse. Goda sociala och ekonomiska villkor stimu-\r\nlerar den enskilde att påbörja och slutföra högre stu-\r\ndier.\r\nDagens studiestödssystem har flera brister, där en\r\nav de allvarligare är den orimligt höga skuldsättning\r\nsom studielånen leder till. Vuxenstudiestödet i sin tur\r\när oöverblickbart på grund av alltför många olika\r\nstödformer. Det medför också att elever med likartad\r\nsituation får olika stöd. Alla som studerar på en viss\r\nnivå inom utbildningsväsendet bör ha rätt till samma\r\nstöd.\r\nI Sverige har alla rätt till grundskoleutbildning,\r\nmen i praktiken krävs numera även gymnasiekompe-\r\ntens för att ta sig in på arbetsmarknaden. Detta anser\r\nvi kristdemokrater motiverar särskilt förmånliga stöd\r\nför dem som i vuxen ålder kompletterar grundskole-\r\neller gymnasienivå. Det vore dessutom önskvärt att\r\nden enskilde eleven i större utsträckning från början\r\nkunde ges besked om möjligheten att få ekonomiskt\r\nstöd för hela utbildningen.\r\nHerr talman! De beslut om förändringar i studi-\r\nestödssystemet som fattades under förra mandatperio-\r\nden rev regeringen upp med hänvisning till den studi-\r\nestödsutredning som skulle komma i gång. Före över-\r\nsynen ville man uppenbarligen tillbaka till ruta ett.\r\nMen det beslutet föll snart i glömska borta på Utbild-\r\nningsdepartementet.\r\nNu föreslår regeringen flera genomgripande för-\r\nändringar, när man borde ha inväntat Studiestödsut-\r\nredningens arbete. Därför menar jag att regeringens\r\nförslag om att avskaffa barntillägget i särskilt vuxen-\r\nstudiestöd och i särskilt vuxenstudiestöd för arbetslö-\r\nsa absolut  bör avslås av riksdagen. Om vi på allvar\r\nvill underlätta för olika grupper att skaffa sig grund-\r\nläggande utbildning är det fel att rycka undan den\r\nsociala tryggheten för t.ex. ensamstående mammor.\r\nDet förvånar verkligen att Socialdemokraterna och\r\nCenterpartiet tillsammans med Moderaterna är bered-\r\nda att göra på det sättet. Ulla Hoffmann har tidigare i\r\ndebatten utvecklat detta på ett mycket förtjänstfullt\r\nsätt.\r\nHögre utbildning bör vara en investering för såväl\r\nindividen som för samhället. Samtidigt skall studiefi-\r\nnansieringen göra det möjligt för alla, oavsett bak-\r\ngrund, att skaffa högre utbildning. Studiestödssyste-\r\nmet bör vara så generellt som möjligt och kunna ac-\r\ncepteras av olika studerandegrupper.\r\nInte minst ur rekryteringssynpunkt är det viktigt\r\natt studenterna uppfattar systemet som rimligt. För att\r\nuppmuntra personligt ansvar måste systemet även\r\nvara förutsägbart. Den höga skulden leder till att\r\nmånga studenter ger upp hoppet och inte räknar med\r\natt kunna betala tillbaka sina skulder. Detta urholkar\r\nförtroendet för systemet och undergräver känslan av\r\npersonligt ansvar för egna skulder.\r\nEn av de faktorer som mest avskräcker från högre\r\nstudier har vid många undersökningar visat sig vara\r\nen hög studieskuld och att ungdomar från studieovana\r\nhem är mest tveksamma till att skuldsätta sig. Man\r\nkan därför misstänka att den höga skuldsättning som\r\nlånen i dag leder till också ökar den sociala snedrekry-\r\nteringen. Ett av de viktigaste målen för en fortsatt\r\nreformering måste därför vara att minska skuldsätt-\r\nningen.\r\nMöjligheterna att höja det s.k. fribeloppet, dvs. det\r\nbelopp man får tjäna under ett år utan att bidraget\r\nminskas, bör ses över. Detta för att ge studenterna\r\nmöjlighet att påverka sin ekonomi med sidoinkomster.\r\nAnsträngningar bör också göras för att hitta ut-\r\nrymme för att höja bidragsandelen. Tillgängliga re-\r\nsurser bör i huvudsak satsas på bidraget, så att stora\r\nlån inte behöver tas. Detta gör subventionerna tydliga\r\noch bör verka rekryterande. Det gör också den enskil-\r\ndes lånebehov och lånets utveckling mer förutsägbart.\r\nHerr talman! Om vi skall kunna införa ett mer\r\nsammanhållet studiestödssystem, som många vill, är\r\ndet för oss kristdemokrater viktigt att vi först försäk-\r\nrar oss om att övriga trygghetssystem inte motverkar\r\nutan samverkar med studiestödssystemet. Den fortsat-\r\nta utredningen av studiestödsfrågorna måste behandla\r\nsamspelet mellan studiestödet och de sociala trygg-\r\nhetssystemen.\r\nEn översyn av studenternas totala ekonomiska och\r\nsociala situation har länge efterfrågats, ett önskemål\r\nsom åtminstone delvis borde kunna uppfyllas i och\r\nmed den tillsatta Studiestödsutredningen. Eftersom\r\ntrygghetsförsäkringarna ofta anknyter till anställnings-\r\nförhållanden står studenterna utanför. Rimligtvis\r\nmåste studenter ha rätt till i princip samma grund-\r\ntrygghet som förvärvsarbetande.\r\nStuderande som arbetat före studierna i minst sex\r\nmånader tillåts ha en vilande sjukpenninggrundande\r\ninkomst, SGI, med samma belopp som man hade\r\ninnan man började studera. Vi kristdemokrater anser\r\natt den som håller en rimlig studietakt, oavsett om\r\nman har studiemedel eller inte, bör få behålla sin\r\nvilande SGI. Dessutom bör Studiestödsutredningen se\r\növer möjligheten att göra studiemedlen sjukpenning-\r\ngrundande, vilket skulle öka den sociala tryggheten\r\nför de studenter som inte har någon SGI.\r\nUnder själva studietiden får man dock inte sjuk-\r\npenning vid sjukdom, i stället gäller en särskild sjuk-\r\nförsäkring för studenter. Den innebär att studenten får\r\nbehålla sina studiemedel även under sjukdom. Om\r\nsjukdomen sträcker sig längre än 14 dagar kan studen-\r\nten få en viss del av skulden avskriven. Vi kristdemo-\r\nkrater anser inte att det är rimligt att förlänga ka-\r\nrenstiden till 30 dagar och anser att riksdagen bör\r\navslå regeringens förslag om detta.\r\nHögskolan borde när det gäller arbetsskadeför-\r\nsäkring ges samma ansvar som en arbetsgivare. I dag\r\nomfattar lagen om arbetsskadeförsäkring enbart de\r\nstudenter som genomgår utbildning eller moment i\r\nutbildning som är \"förenad med särskild risk för ar-\r\nbetsskada\". Jämfört med den gamla yrkesskadeför-\r\nsäkringen har studenterna fått ett försämrat skydd.\r\nDetta anser vi kristdemokrater vara olyckligt, och vi\r\nanser att regeringen bör återkomma till riksdagen med\r\nförslag om hur studenterna skall få ett fullgott försäk-\r\nringsskydd för arbetsskada.\r\nHerr talman! Så till det omtalade CSN-kortet. Vi\r\nkristdemokrater anser att det är ett för staten billigt\r\noch effektivt sätt att underlätta för studenter att läsa\r\nutanför hemorten. Det ökar tillgängligheten till högre\r\nutbildning och motverkar därmed olika typer av sned-\r\nrekrytering. Att inte anvisa medel för CSN-kortet slår\r\nojämnt mot studenterna. Vi kristdemokrater avvisar\r\ndetta. Det finns även uppenbara trafiksäkerhets- och\r\nmiljöskäl för att behålla CSN-kortet.\r\nVi kristdemokrater accepterar inte förslaget om\r\nN/T-stöd. Regeringens förslag om ytterligare en stöd-\r\nform för de vuxenstuderande gör inte bara systemet\r\nmer komplext, utan ökar i allra högsta grad orättvi-\r\nsorna, eftersom N/T-stödet skulle ges till vuxenstude-\r\nrande som läser högskoleutbildning.\r\nHerr talman! Vi kristdemokrater står bakom alla\r\nvåra reservationer till socialförsäkringsutskottets\r\nbetänkanden nr 12 och 15, men för tids vinnande\r\nyrkar jag endast bifall till reservationerna 4, 25 och 33\r\ntill betänkande nr 12 samt reservation 1 till betänkan-\r\nde nr 15.</pre><pre>Anf.  51  SVEN-ÅKE NYGÅRDS (s)\r\nHerr talman! Vi diskuterar nu socialförsäkringsut-\r\nskottets betänkanden 12 och 15 som behandlar sär-\r\nskilda utbildningssatsningar inom högskolan, studi-\r\nestöd, m.m.\r\nJag vill inledningsvis erinra om den parlamenta-\r\nriska kommitté som regeringen tillsatte den 22 de-\r\ncember 1994, den s.k. Studiestödsutredningen.\r\nKommitténs uppdrag är att dra upp riktlinjer för en\r\nreformering av studiestödssystemet.\r\nMeningen är att kommittén skall göra en övergri-\r\npande översyn av studiestödets funktion och effekter\r\nsamt överväga behoven av förändringar utifrån ett\r\nhelhetsperspektiv. Man skall särskilt beakta studiestö-\r\ndets betydelse när det gäller att motverka social sned-\r\nrekrytering till utbildning. Även jämställdhetsaspekter\r\nskall uppmärksammas.\r\nKommittén skall också undersöka förutsättningar-\r\nna för ett mer sammanhållet studiesystem, som skall\r\ninnehålla stödformer både inom utbildnings- och\r\narbetsmarknadsdepartementens områden och belysa\r\nfrågan om totalbelopp och bidragsnivåer.\r\nStudiehjälpen, dvs. frågan om studiestöd för stu-\r\nderande under 20 år i gymnasieskolan och annan\r\ngymnasial utbildning skall inte behandlas av kommit-\r\ntén.\r\nEftersom kommittén nu har startat sitt arbete och\r\nskall slutföra detta senast den 1 april 1996 föreslås\r\ninga större förändringar i systemen i det här betän-\r\nkandet.\r\nHerr talman! Jag avser nu att ta upp några av de\r\nfrågor som behandlas i betänkande 12.\r\nSocialutskottet har vid sin behandling av regering-\r\nens förslag beträffande barnbidraget ansett att detta\r\nskall sänkas till 640 kr per barn och månad.\r\nVi i socialförsäkringsutskottet anser, i likhet med\r\nregeringen, att barnbidraget och studiebidraget bör\r\növerensstämma vad gäller beloppen. Därför bör studi-\r\nebidraget fastställas till 640 kr. Vi anser vidare att\r\nstudiebidraget skall anpassas till normalt läsår, dvs.\r\nnio månader.\r\nRegeringen har föreslagit ett särskilt stipendium\r\npå 10 000 kr till dem som genomför ett basår i\r\nkomvux. Utskottsmajoriteten ger sitt stöd för detta\r\nförslag.\r\nBarntillägget i särskilt vuxenstudiestöd, s.k.\r\nSVUX, och särskilt vuxenstudiestöd för arbetslösa,\r\ns.k. SVUXA, föreslås avvecklas. Majoriteten i utskot-\r\ntet delar regeringens bedömning att barntillägget inte\r\när förenligt med den inkomstbortfallsprincip som\r\ngäller för studiestöden. Sådana förhållanden som\r\nfamiljens storlek bör i stället beaktas inom ramen för\r\nfamiljepolitiken. Förslaget innebär att barntillägget\r\nupphör den 1 juli 1995.\r\nNär det sedan gäller CSN-kortet har en majoritet i\r\nutskottet bestående av Socialdemokraterna, Vänster-\r\npartiet och Moderaterna beslutat följa regeringens\r\nförslag att dra in det statliga stödet. I dag beviljas\r\nreserabatter hos olika trafikföretag enligt avtal som\r\nupprättas mellan CSN och trafikföretagen i fråga.\r\nRabatterna ges till studerande med statligt studiestöd\r\noch studerande vid landets special- och särskolor.\r\nSom vi ser det finns det ingenting som hindrar att\r\nCSN även utan statliga pengar förhandlar fram rese-\r\nrabatter för studerande med de olika reseföretagen.\r\nHerr talman! Jag yrkar härmed bifall till hemstäl-\r\nlan i betänkandena 12 och 15 och i konsekvens där-\r\nmed avslag på samtliga reservationer.</pre><pre>Anf.  52  FÖRSTE VICE TALMANNEN\r\nFörlåt att jag påminner kammaren om att regeln\r\nsäger att den som begär replik skall resa sig upp i\r\nbänken och med en lätt nick mot talmansbordet mar-\r\nkera detta. Vi får hålla litet på formerna i kammaren.</pre><pre>Anf.  53  SIGGE GODIN (fp) replik\r\nHerr talman! När Sven-Åke Nygårds talar om att\r\nman vill göra en helhetsbedömning i studiestödssys-\r\ntemet välkomnar jag den åsikten. Vi har, oavsett vil-\r\nken regering vi har haft, länge strävat efter att få till\r\nett studiemedelssystem som verkligen ser till helheten,\r\nsom väger in alla former av studier och ger dem sam-\r\nma förutsättningar och samtidigt ser till snedrekryte-\r\nringen.\r\nJag skulle vilja att Sven-Åke Nygårds litet grand\r\nutvecklar sina tankar om snedrekryteringen och att\r\nman av sociala skäl inte kan inspirera ungdomar och\r\ninte heller äldre att studera och skaffa sig en bra ut-\r\nbildning. På vilket sätt skall det gå till, när de allra\r\nviktigaste bitarna rycks undan?\r\nMan ger inte utredningen några som helst förut-\r\nsättningar att klara av att göra den här helhetsbedöm-\r\nningen eftersom barntillägget avskaffas i SVUXA.\r\nDet är inte så, Sven-Åke Nygårds, att familjeförhål-\r\nlandet beaktas inom familjepolitiken. Man kan säga\r\ndet, men så sker inte.\r\nMan rycker undan CSN-kortet som gör att studen-\r\nterna inte kan välja studieort i landet och inte kan\r\nskaffa sig den allra bästa utbildningen utifrån sina\r\negna intressen och förutsättningar. Man rycker undan\r\nstudiebidraget för de 5 000 eleverna vid SSVH i Här-\r\nnösand och för några tusen till i Norrköping innan\r\nStudiemedelsutredningen fått göra den totala sam-\r\nmanvägningen av det hela.\r\nHur skall de då bete sig, Sven-Åke Nygårds? Det\r\när ju intressant för oss andra i utskottet, alla här i\r\nkammaren och de på läktaren som lyssnar att få veta\r\nhur denna utredning skall bete sig för att göra denna\r\nhelhetsbedömning och skapa förutsättningar för att\r\nundanröja den snedrekrytering som har varit ett pro-\r\nblem i vårt samhälle.</pre><pre>Anf.  54  SVEN-ÅKE NYGÅRDS (s) replik\r\nHerr talman! Sigge Godin tycker att jag skall tala\r\nom vad den pågående utredningen skall syssla med.\r\nJag tycker att det vore fel att göra det i det här läget.\r\nHar man tillsatt en utredning, skall den få jobba förut-\r\nsättningslöst. Jag utgår från att de som ingår i kommit-\r\ntén återkommer med de förslag som de tycker är vä-\r\nsentliga. Jag utgår också från att de tar hänsyn till det\r\nsom debatteras här i dag.</pre><pre>Anf.  55  SIGGE GODIN (fp) replik\r\nHerr talman! När utredningen tillsattes kände man\r\ni utredningen inte till vilka ingrepp regeringen tänkte\r\ngöra i de olika studiemedelssystemen, för det har ju\r\ntillkommit senare. Det är ju därför vi debatterar detta i\r\ndag.\r\nNär vi i socialförsäkringsutskottet förra året disku-\r\nterade frågan om SVUXA exempelvis, tyckte utskot-\r\ntet enhälligt att Lena Öhrsvik hade förnuftiga åsikter.\r\nHon tyckte att vi inte skulle göra något ingrepp då,\r\nutan att vi skulle överlåta till utredningen att klara ut\r\nockså dessa delar. Vi tyckte det var förnuftigt.\r\nJag har ingen anledning att tro att de socialdemo-\r\nkrater som sitter i utskottet i dag inte är lika förnuftiga\r\nsom Lena Öhrsvik. Vi borde ha kunnat komma över-\r\nens, även om vi har bytt regering i Sverige. Men så är\r\ntydligen inte fallet. Ni tycker inte som Lena Öhrsvik.\r\nDå var väl hennes åsikter bara något som hon hängde\r\nupp på oppositionsrollen. Detta är för viktiga frågor\r\nför att bara leka med i  opposition. I stället gäller det\r\natt skapa ett system för studenter och andra som be-\r\nhöver studera i landet för att vi skall få en utveckling\r\noch tillväxt i Sverige, så att man kan välja de utbild-\r\nningar som man har bäst förutsättningar för, oavsett\r\nvar i landet de finns.\r\nDärför borde vi ha överlåtit åt Studiemedelsut-\r\nredningen att ta det totala greppet, för de är ju, som\r\nSven-Åke Nygårds säger, på gång med jobbet. Det\r\nskall inte dröja mer än drygt ett år förrän de skall vara\r\nklara. Vi borde ha kunnat klara det. Varför gör vi inte\r\ndet?</pre><pre>Anf.  56  SVEN-ÅKE NYGÅRDS (s) replik\r\nHerr talman! Jag är den första att beklaga att vi\r\nmåste göra ingrepp och besparingar i dessa system.\r\nMen jag utgår ifrån att Sigge Godin faktiskt är välin-\r\nformerad om anledningen till att vi behöver göra\r\ningrepp och spara. Därför har jag litet svårt att förstå\r\nindignationen över att det måste göras vissa ingrepp.</pre><pre>Anf.  57  RUNE BACKLUND (c) replik\r\nHerr talman! Sven-Åke Nygårds sade i sina kom-\r\nmentarer när det gäller CSN-kortet att ingenting hind-\r\nrar CSN från att fortsätta att förhandla med reseföre-\r\ntagen om fortsatta rabatter.\r\nNär vi i vår utskottsbehandling besöktes av CSN\r\ntrodde inte den närvarande representanten från CSN\r\npå denna modell. Han bedömde den inte som speciellt\r\nframkomlig.\r\nVi har ju genom ganska små summor uppnått ra-\r\nbatter och värden som uppgått till mångdubbla sum-\r\nmor, sett ur de studerandes synvinkel. Jag tycker att\r\ndet är synd att det inte gick att skapa majoritet för det\r\nkompromissförslag som jag försökte lansera under\r\narbetets gång. Då hade vi fått möjlighet att gå tillbaka\r\noch förhandla en runda till för att se om vi hade kun-\r\nnat komma fram till lägre kostnader i förhållande till\r\nde som gäller i dagsläget. Det hade gått att ytterligare\r\npressa ned den summa som angivits och att ytterligare\r\ntitta på var vi inom ramen för det totala studiestödet\r\nhade kunnat plocka fram pengarna under innevarande\r\nbudgetår. Man hade sedan kunnat lägga det som ett\r\ntilläggsdirektiv till själva beredningen för att se hur\r\nman långsiktigt skulle kunna finansiera en studerande-\r\nrabatt och vilken roll den skulle spela i det samlade\r\nstudiesociala stödet.\r\nDet är synd att prestigen förhindrar en sådan lös-\r\nning, och jag tror att vi genom denna konstruktion har\r\nsålt ut en mycket viktig sak.</pre><pre>Anf.  58  SVEN-ÅKE NYGÅRDS (s) replik\r\nHerr talman! För Rune Backlund vill jag bara på-\r\npeka att reserabatterna är en förmån. De är inte, som\r\nexempelvis barnbidragen, en del av det grundläggan-\r\nde skyddsnätet.\r\nTyvärr är det så, att även studenter måste vara\r\nmed och spara när staten har så dåliga finanser. Rese-\r\nföretagen kan ju själva ge rabatter, vilket jag utgår\r\nifrån att de också kommer att göra så att studierabatter\r\nskall finnas även i framtiden. Jag utgår ifrån att CSN\r\nkan hjälpa till med att organisera detta.</pre><pre>Anf.  59  RUNE BACKLUND (c) replik\r\nHerr talman! Jag delar inte Sven-Åke Nygårds\r\nfromma förhoppning om att det blir på det sättet. Jag\r\ntror inte att CSN:s företrädare heller hade förhopp-\r\nningen att det skulle bli så.\r\nDet är viktigt att komma ihåg att det som har varit\r\nunikt med CSN kortet dels är att det är fråga om\r\nmycket stora volymer, dels att man har kunnat åstad-\r\nkomma en studerandeförmån som i kronor och ören\r\nhar betytt väldigt mycket för enskilda studerande. Det\r\nkommer nog inte att bli möjligt att behålla rabattsys-\r\ntemet för många av studenterna. Det innebär, precis\r\nsom vi har varnat för i debatten, att det kommer att bli\r\nsvårare för ett antal studerande att klara sina studier\r\nmed ordinarie studiemedel. Det kommer att verka i\r\nrekryteringshämmande utveckling, dvs. att studenter i\r\nlandet som har långa avstånd till studieorterna än mer\r\nkommer att ställa sig tvekande till att söka sig till den\r\nhögre utbildningen.\r\nDet är beklagligt att vi inte, åtminstone för ytterli-\r\ngare ett år, har kunnat skapa en lösning som hade\r\ngjort att CSN-kortet som institution hade kunnat leva\r\nvidare och att vi sedan genom Studiestödsutredningen\r\nhade fått reda på hur den här typen av reserabatter kan\r\nhanteras. Jag kan inte annat än beklaga att CSN-kortet\r\nsom institution nu går i graven.</pre><pre>Anf.  60  SVEN-ÅKE NYGÅRDS (s) replik\r\nHerr talman! Rune Backlund beklagar att han inte\r\nkan dela min fromma förhoppning. Vi gör ju olika\r\nbedömningar ibland. Men jag utgår faktiskt ifrån att\r\nSJ, som är den stora rabattgivaren när det gäller CSN-\r\nkortet, har ett intresse av att ge de studerande rabatter,\r\nför de utgör ju en stor grupp av framtidens resenärer\r\nför SJ. Det vore märkligt om inte ledningen för SJ\r\nkunde tänka sig att ge rabatter och se till att våra\r\nungdomar - studenter - får en resvana med tåg, så jag\r\ntycker inte att det behöver vara en from förhoppning.\r\nJag utgår ifrån att SJ och även de andra reseföretagen\r\nser till att ge rabatter till de studerande.</pre><pre>Anf.  61  ULLA HOFFMANN (v) replik\r\nHerr talman! Jag skall börja med att be om ursäkt.\r\nJag är alldeles ny i kammaren. Men jag kommer hä-\r\ndanefter att stå upp och nicka vänligt mot talarstolen\r\nom jag behöver begära ordet.\r\nSven-Åke Nygårds säger att Studiestödskommit-\r\ntén skall se till helheten, och att jämställdhetsaspekten\r\nskall beaktas i helheten.\r\nMen såvitt jag har förstått är ett av löftena från\r\nden nya regeringen att jämställdhetsaspekten skall\r\nbeaktas på alla områden och vid alla tillfällen. Den\r\naspekten finns faktiskt inte med inom familjepoliti-\r\nkens och studiestödets områden eller när det gäller de\r\nförändringar som föreslås inom socialförsäkringssys-\r\ntemen.\r\nSven-Åke Nygårds säger också att eftersom man\r\nnu avvaktar Studiestödskommitténs resultat föreslår\r\nman inga större förändringar i SfU12. Säg det till en\r\nkomvux-studerande med tre barn som blir av med\r\n3 000 kronor plus 330 kronor av barnbidraget, vilket\r\ninnebär att hon måste sluta studera. Jag skulle vilja\r\nkalla det för större förändringar.</pre><pre>Anf.  62  SVEN-ÅKE NYGÅRDS (s) replik\r\nHerr talman! Svaret till Ulla Hoffmann blir det-\r\nsamma som jag har gett tidigare. Vi har ett statsfi-\r\nnansiellt läge som gör att vi måste spara, och vi måste\r\nspara även där det gör ont.\r\nOm det kan glädja Ulla Hoffmann så gör det också\r\nmig ont att behöva spara på det som kan tyckas vara\r\nmycket väsentligt och behjärtansvärt. Men tyvärr är vi\r\ni ett läge som gör att vi kommit dithän att vi även\r\nbehöver spara på detta område.</pre><pre>Anf.  63  ULLA HOFFMAN (v) replik\r\nHerr talman! Det gläder mig inte ett dugg att det\r\ngör ont för Sven-Åke Nygårds. Däremot gör det mig\r\nförtvivlad att det kommer att göra ont för en väldig\r\nmassa kvinnor som måste sluta att plugga.\r\nAtt vi måste spara överallt håller jag med om, men\r\ndet finns bättre ställen att spara på. Dessa kvinnor\r\nhade säkert förväntat sig att Socialdemokraterna\r\nskulle ha en helt annan fördelningspolitisk profil på\r\nnedskärningarna, så att nedskärningarna inte skulle\r\ndrabba just dem.</pre><pre>Anf.  64  SVEN-ÅKE NYGÅRDS (s) replik\r\nHerr talman! Ulla Hoffmann säger att det finns\r\nbättre ställen att spara på. Ja, det är möjligt att det\r\ngör. Men problemet är ju att vi i stort sett måste spara\r\növerallt. För mig ter det sig därför litet märkligt att\r\ninte Ulla Hoffmann har presenterat några alternativa\r\nsparförslag som hon hade kunnat vinna gehör för.</pre><pre>Anf.  65  ROSE-MARIE FREBRAN (kds)\r\nreplik\r\nHerr talman! Också jag vill ställa frågor till Sven-\r\nÅke Nygårds om familjepolitiken i relation till studi-\r\nestödet.\r\nDet är betecknande att utskottsmajoriteten, när\r\nman avvisar barntillägget, säger att familjens storlek\r\nbör beaktas inom ramen för familjepolitiken. Man kan\r\nju inte skriva att familjens storlek beaktas inom ramen\r\nför familjepolitiken, utan man skriver bör beaktas.\r\nMan hade kunnat ha någon respekt för utskottsmajori-\r\nteten om det hade gjorts ett tillkännagivande till rege-\r\nringen att regeringen skulle beakta detta, dvs. lösa\r\nproblemet inom ett annat politikområde men under\r\nalla omständigheter lösa problemet.</pre><pre>Anf.  66  RAGNHILD POHANKA (mp)\r\nreplik\r\nHerr talman! Med risk för vissa upprepningar vill\r\njag säga att förslagen inom ramen för familjepolitiken\r\när ganska uppseendeväckande.\r\nVårdnadsbidraget har vi tagit bort, gemensamt i\r\noch för sig. Men sedan har barnbidraget minskats med\r\n110 kronor. Man fasar ut flerbarnstilläggen och tar\r\nbort resebidraget för vuxenstuderande, som ofta har\r\nbarn. Hela tiden minskas familjernas underlag. Man\r\nsäger att detta skall beaktas inom de områden där man\r\nredan har gjort besparingar. Men förslag till bespa-\r\nringar på andra områden finns.\r\nMan skulle kunna göra en stor besparing på N/T-\r\narvodena som nu kostar 1,6 miljarder men som så\r\nsmåningom kommer att kosta 3 miljarder. Då skulle\r\nkostnaderna för CSN-kortet och annat kunna tas däri-\r\nfrån. Man skulle kunna använda några hundra miljo-\r\nner till dessa viktiga områden. Ändå skulle man spara\r\nlångt över 1 miljard i första steget och sedan ytterliga-\r\nre 1 miljard, så det finns alltid möjligheter.</pre><pre>Anf.  67  SVEN-ÅKE NYGÅRDS (s) replik\r\nHerr talman! Till Ragnhild Pohanka vill jag än en\r\ngång upprepa det jag tidigare har sagt, att vi behöver\r\nspara och vi behöver även spara på detta behjärtans-\r\nvärda område. Det är så, och det kommer vi liksom\r\ninte undan.\r\nOm nu Ragnhild Pohanka har ett bättre förslag om\r\natt spara någon annanstans och lyckas få majoritet för\r\ndet, så är det ju jättebra. Men vi har inte sett det än.\r\nTyvärr är vi i läget att vi måste göra någonting åt\r\ndetta med ekonomin.</pre><pre>Anf.  68  RAGNHILD POHANKA (mp)\r\nHerr talman! Det finns inte någon majoritet för\r\nmina förslag, men jag och en del andra tycker natur-\r\nligtvis att de är betydligt bättre. Jag är säker på att\r\ndessa barnfamiljer och de kvinnor som studerar också\r\ntycker det. Det kanske är ännu viktigare. De bespa-\r\nringar som görs inom familjepolitiken och för stude-\r\nrande är så oerhörda att de omöjliggör för dem att\r\nfortsätta. Samtidigt skriker vi på välutbildad arbets-\r\nkraft.\r\nDe som är lågutbildade får inga jobb. Arbetslöshe-\r\nten är ändå hög, men dessa är hundraprocentigt ut-\r\nslagna från arbetsmarknaden om de inte vidareutbil-\r\ndar sig och får en annan plattform.\r\nDet här utkastandet av miljarder på NT-arvodena\r\när för mig helt obegripligt, när det finns andra former\r\nav studiestöd som är så behjärtansvärda, som barn-\r\ntilläggen och det som vi har talat om hela tiden här i\r\ndag.</pre><pre>Anf.  69  Statsrådet YLVA JOHANSSON (s)\r\nHerr talman! Kraven på en hög utbildningsnivå är\r\ni dag större än någonsin tidigare. Det hänger natur-\r\nligtvis ihop med att det moderna samhället är förän-\r\nderligt och komplext. Utbildning är inte längre nå-\r\ngonting som en människa slutför en gång för alla i\r\nungdomsåren. Det behövs omfattande satsningar på\r\nett livslångt lärande, som ger alla människor reella\r\nmöjligheter att vidareutveckla sig. Näringslivet kon-\r\nkurrerar alltmer med hjälp av produktionssystem\r\nsnarare än produktion. Därigenom blir de anställdas\r\nkunskapsnivå allt viktigare.\r\nEnligt den sysselsättningsstudie som genomförts\r\nav OECD tillkommer det varje år ungefär 10 % nya\r\narbetstillfällen, med krav på högre kvalifikationer,\r\nmen en lika stor andel arbetstillfällen med enklare\r\narbetsinnehåll försvinner. Däremot är tillskottet till\r\narbetskraften av personer med ny utbildning varje år\r\nendast 2-3 %.\r\nMot den här bakgrunden är det självklart att det är\r\noerhört viktigt att vi får en återkommande kompe-\r\ntensutveckling och utbildning som kan svara mot\r\narbetslivets krav. Mot den bakgrunden brukar det vara\r\nganska lätt att bli ense om de mer retoriska formule-\r\nringarna om att vi skall ha ett utbildningssystem som\r\nkan svara mot de ökade kompetenskraven i arbetsli-\r\nvet. Många delar uppfattningen att det är lönsamt att\r\nsatsa på arbetsmarknadsutbildning för att dels ge den\r\nenskilde en starkare ställning på arbetsmarknaden,\r\ndels se till att näringslivet kan finna den kompetenta\r\narbetskraft som den behöver.\r\nKompetenskraven i arbetslivet ökar emellertid ut-\r\növer vad arbetsmarknadsutbildningen, den traditionel-\r\nla, kan svara mot. Vi vet t.ex. att behovet av naturve-\r\ntenskaplig och teknisk kunskap och utbildning på\r\nganska hög nivå är stort.\r\nI dag har vi en expansiv exportindustri, men vi\r\nriskerar inom kort att hamna i en situation där bristen\r\npå vissa nyckelpersoner inom näringslivet, företrä-\r\ndesvis med naturvetenskaplig-teknisk utbildning, kan\r\nbli den flaskhals som i värsta fall leder till en hämmad\r\nkonjunkturuppgång eller ett ökat inflationstryck, sam-\r\ntidigt som vi har en stor arbetslöshet.\r\nI detta läge har regeringen valt att satsa inte bara\r\npå traditionell arbetsmarknadsutbildning. Vi har ock-\r\nså satsat stora resurser på kommunal vuxenutbildning\r\noch på nya platser i högskolan. Vi har gjort en sär-\r\nskild satsning på högskoleutbildning inom det natur-\r\nvetenskapliga-tekniska området.\r\nFör att inte, som Sigge Godin befarade, förbehålla\r\ndessa platser åt dem som oftast söker dem, nämligen\r\nunga män från hem med studietraditioner, har vi\r\nkombinerat 9 000 extra högskoleplatser inom det\r\nnaturvetenskapliga-tekniska området med ett relativt,\r\ngenerellt studiestöd, det särskilda vuxenstudiestödet.\r\nMan kan naturligtvis alltid diskutera om vi har\r\nfunnit den optimala tekniska lösningen, men jag tyck-\r\ner att det är litet torftigt om man inte kan lyfta blicken\r\noch se att också högskoleutbildningen, i det arbets-\r\nmarknadspolitiska läge som vi i dag har, kan använ-\r\ndas under en begränsad period, av konjunkturella\r\nskäl. Det handlar om två intagningar under ett år.\r\nÅtgärden är avsedd för människor som inte längre är\r\nså unga, som redan finns på arbetsmarknaden eller\r\nsom är arbetslösa.\r\nPå samma sätt som vi kan använda arbetsmark-\r\nnadsutbildning bör vi också kunna pröva att använda\r\nvissa högskoleutbildningar och satsa pengar, av ar-\r\nbetsmarknadsskäl, i den konjunktur vi nu befinner oss\r\ni.\r\nDet barntillägg som nu finns i svux och svuxa är\r\nnaturligtvis, som Ulla Hoffmann tog upp, ett mycket\r\nvälkommet tillskott för de familjer som i dag är be-\r\nrättigade till det. När man tar bort det barntillägget är\r\ndet självklart att det betyder mest för den som är en-\r\nsamstående. Det är oftast en kvinna, och om hon har\r\nflera barn kommer det att betyda mycket för hennes\r\nprivata ekonomi.\r\nMen det är också så att de som i dag får svux eller\r\nsvuxa lever på samma ekonomiska nivå som de som\r\nfår utbildningsbidrag eller de som lever på a-kassa. I\r\nde systemen finns inga barntillägg. Också i de syste-\r\nmen finns barnfamiljer och ensamstående kvinnor\r\nmed flera barn. Där utbetalas inga barntillägg. Det är\r\nsjälvklart ingen tröst för den som i dag blir av med ett\r\nbarntillägg, men man skall ta med det i perspektivet\r\nnär man målar upp effekterna av att barntillägget tas\r\nbort.\r\nDet är självklart, som Sven-Åke Nygårds säger, att\r\ndet inte är med någon glädje som vi föreslår bespa-\r\nringar och indragning av barntillägget. Men bespa-\r\nringar kan inte heller undvikas. Landet är i ett sådant\r\nläge, ett sådant farligt ekonomiskt läge, att vi måste\r\ngöra besparingar. Som alla här i kammaren vet, är\r\nstudiestödet inte det enda området som är utsatt för\r\nbesparingar.\r\nUlla Hoffmann anklagar oss socialdemokrater för\r\natt svika kvinnorna och de lågavlönade. Hon anklagar\r\noss också för att svika vallöften. Det kan inte få stå\r\noemotsagt.\r\nJag vill fråga Ulla Hoffmann: Vem är det som\r\ndrabbas hårdast av den höga arbetslösheten? Vilka är\r\ndet som har gynnats av att vi har fått 100 000 nya\r\njobb sedan den här regeringen tillträdde? Vem är det\r\nsom drabbas av de höga räntorna i dag? Vilka är det\r\nsom förlorar sitt jobb när kommunerna måste göra\r\nbesparingar därför att arbetslösheten är så pass stor att\r\nman inte har tillräckliga inkomster och man har stora\r\nutgifter i form av socialbidrag?\r\nVi socialdemokrater har åtagit oss att bekämpa ar-\r\nbetslösheten och att sanera statens finanser. Det är en\r\noerhört stor och svår uppgift, och den kräver också\r\nstora uppoffringar. Vi redovisade detta i valrörelsen -\r\ndet var ingen hemlighet - och vi tog en del stryk när\r\nvi gjorde det. Vi sade också ärligt att vi skulle höja\r\nskatten och göra nedskärningar i transfereringssyste-\r\nmen, för att så långt möjligt kunna värna vård, om-\r\nsorg, och utbildning. Det är vad vi nu gör.\r\nDet görs i dag många olika insatser för att på sikt\r\nöka intresset för och rekryteringen till naturveten-\r\nskaplig-teknisk utbildning. Det är ett arbete som på-\r\nbörjades under den förra regeringens tid, och det är\r\ndet som vi nu fortsätter.\r\nDet handlar bl.a. om att öka rekryteringen till det\r\nnaturvetenskapliga programmet i gymnasieskolan. I\r\ndet sammanhanget är det särskilt viktigt att rekrytera\r\nfler flickor. Men det behövs också en väg för dem\r\nsom har valt en annan gymnasieutbildning och som\r\nsenare ångrar sig och vill söka sig till naturvetenskap-\r\nlig-teknisk utbildning.\r\nDet är mot den bakgrunden som det naturveten-\r\nskapliga-tekniska basåret finns. Det erbjuds i dag\r\nsedan några år tillbaka inom ramen för högskolan.\r\nDet har en viktig roll för att öka rekryteringen till\r\nnaturvetenskaplig-teknisk utbildning, och det har en\r\nsärskilt viktig roll för kvinnor, eftersom många flickor\r\ninte väljer den utbildningen i gymnasieskolan. Basåret\r\ngör det möjligt att komplettera sin gymnasieutbildning\r\nså att man senare kan påbörja en högskoleutbildning.\r\nVi gör nu särskilda insatser för att intressera flick-\r\nor för naturvetenskaplig-teknisk gymnasieutbildning.\r\nMen vi måste också se till att det finns en andra\r\nchans.\r\nRegeringen har föreslagit och riksdagen har redan\r\nbeslutat att vi nästa år skall göra ett försök att också\r\nerbjuda basåret i den kommunala vuxenutbildningens\r\nregi. Det är egentligen en utbildning på gymnasienivå\r\nsom det handlar om. Det finns flera fördelar med att\r\nerbjuda den också inom komvux. Den kan spridas till\r\nflera platser, och färre studerande behöver flytta eller\r\nresa för att gå den utbildningen. Den blir också mer\r\ntillgänglig för flera människor att söka.\r\nErfarenheter tyder på att en stor majoritet av dem\r\nsom i dag går basåret i högskolans regi kommer direkt\r\nfrån gymnasieskolan. I den åldern är man i dag inte\r\nberättigad till studiemedel i komvux. Man är enbart\r\nhänvisad till studiebidrag. Men om man går utbild-\r\nningen i högskolan är man berättigad till studiemedel.\r\nBidragsdelen inom studiemedlen motsvarar ca\r\n10 000 kr på ett läsår. För att skapa mer likvärdiga\r\nvillkor i försöket med basårsutbildning inom komvux\r\ninrättar vi nu ett särskilt stipendium för basåret i\r\nkomvux, som man får vid fullgjord utbildning, för att\r\nden kommunala vuxenutbildningen skall kunna kon-\r\nkurrera med samma utbildning i högskolans regi.\r\nVissa debattörer anser detta vara ett slöseri med\r\nstatens resurser i ett svårt statsfinansiellt läge. Ja, det\r\nkan tyckas så, Men låt oss då komma ihåg att en ba-\r\nsårsplats i högskolans regi kostar ungefär 32 000 kr\r\nmer per år än en läsårsplats i komvux regi. Om man\r\nger utbildningen i komvux regi blir det billigare för\r\nstaten.\r\nHerr talman! Flera debattörer har tagit upp pro-\r\nblemen med de i vissa fall mycket stora diskrepanser\r\nsom finns i dagens studiestödssystem. Jag är en av de\r\nförsta att instämma i detta. Det är en av de viktiga\r\nanledningarna till att regeringen har tillsatt en parla-\r\nmentarisk kommitté för att se över studiestödet. Men\r\ndet faktum att det i dag finns brister i studiestödssys-\r\ntemet får inte användas som argument för att inte\r\nsatsa på utbildning som en viktig del när det gäller att\r\nav konjunkturskäl bekämpa arbetslösheten, för då blir\r\ndet farligt. De arbetslösa har tyvärr inte råd att vänta\r\npå Studiestödskommittén. De behöver komma i ut-\r\nbildning snarast, och de blir erbjudna studiefinansiella\r\nvillkor som gör det möjligt. Det är en sådan möjlighet\r\nsom jag hoppas att riksdagen i dag skall besluta om.</pre><pre>Anf.  70  SIGGE GODIN (fp) replik\r\nHerr talman! Det är bra att skolministern redovisar\r\nde orättvisor som finns i studiestödssystemen. Men\r\nmin fråga blir rätt upp och ned: Varför bygger man på\r\nmed flera orättvisor, i stället för att ge Studiestödsut-\r\nredningen möjlighet att ta det samlade greppet? Det\r\ntycker jag vore rimligt, om man för en förnuftig poli-\r\ntik.\r\nDet är riktigt att man av konjunkturella skäl skall\r\nsatsa på att utbilda människor, men varför skall man\r\nutbilda en grupp så att man samtidigt slår ut både en\r\noch två andra grupper och gör det omöjligt för dem\r\natt skaffa sig den grundutbildning som de så väl be-\r\nhöver? Det är de som är begåvningsreserven i vårt\r\nsamhälle, och det är nyttigt för vårt land om vi kan ta\r\ntill vara dem.\r\nLåt mig ta några exempel. Det är ju en nettobe-\r\nsparing på 11 miljoner som görs på CSN-kortet - det\r\nframgick av de synpunkter SJ redovisade för utskot-\r\ntet. Varför då inte använda de 11 miljonerna och\r\nhänskjuta frågan till Studiestödsutredningen? På det\r\nsättet åstadkommer man bättre förutsättningar för de\r\nhögskolor och universitet som har ett större riksintag.\r\nStockholms universitet har t.ex. lokal rekrytering till\r\n90 %, medan man i Umeå rekryterar utanför det egna\r\nlänet till 60 %. Mitthögskolans rekrytering utanför\r\nsina två län uppgår till 55 %, och 50 % av rekryte-\r\nringen till högskolan i Luleå sker i områden söder om\r\nDalälven. Varför skall man förmena studenterna möj-\r\nligheten att välja de högskolorna, som kanske har den\r\nabsolut bästa utbildningen för just dem, en utbildning\r\nsom vi behöver i vårt samhälle? Det vore bra om\r\nskolministern funderade över det.\r\nLåt mig ta upp frågan om resebidraget till SSV\r\nockså. Det handlar om 5-6 miljoner för de skolorna.\r\nVarför slår man undan benen på framför allt de kvin-\r\nnor som har valt den modellen och som inte på något\r\nsätt ligger samhället till last i andra studieformer?\r\nVarför kan de inte få fortsätta till dess Studieme-\r\ndelsutredningen har samlat ihop alla dessa problem?\r\nVi är ju ense om att de finns.</pre><pre>Anf.  71  Statsrådet YLVA JOHANSSON (v)\r\nreplik\r\nHerr talman! När vi här i kammaren diskuterar ar-\r\nbetsmarknadspolitik och arbetsmarknadsutbildning\r\nbrukar det finnas en ganska stor enighet om behovet\r\nav flexibilitet och av att snabbt kunna svara på de\r\nskilda behov, möjligheter och problem som uppstår\r\npå arbetsmarknaden och bland de arbetslösa. Men när\r\nvi diskuterar utbildningspolitik och studiefinansiering\r\ntycks det vara väldigt mycket svårare att se det som\r\nen del i en arbetsmarknadspolitik. Vi måste kunna\r\nskilja mellan detta och den reguljära utbildningen och\r\nstudiestödet för den - det är det som man håller på\r\noch ser över i studiestödskommittén.\r\nVi har ett arbetsmarknadsläge som är mycket\r\nsvårt. Då kan man inte sitta på sin rumpa och vänta på\r\natt kommittén skall slutföra sitt arbete med alla för-\r\nslag som gäller studiestödet långsiktigt - vi måste\r\nockså kunna agera för att arbetslösa människor skall\r\nfå någonting vettigt att göra under förutsättning att\r\nman inte kan skapa ett riktigt arbete. Det allra bästa är\r\ndå att komma i utbildning, och det skall vara en ut-\r\nbildning som svarar mot de krav som finns i arbetsli-\r\nvet, så att man har en chans att efter utbildningen\r\nockså få ett jobb. Man skall inte bara behöva gå den\r\nutbildning som just då råkar finnas tillgänglig inom\r\narbetsmarknadsutbildningen. Jag tycker att det är\r\nönskvärt att vi kan öppna det reguljära utbildningssys-\r\ntemet för utbildning också av konjunkturella skäl.\r\nSigge Godin tillhör ju ett parti som i andra sam-\r\nmanhang brukar kritisera regeringen för att vi inte\r\nsparar tillräckligt i transfereringssystemen. Tyvärr går\r\ndet inte att spara i transfereringssystemen utan att det\r\nmärks. Det drabbar alltid. Och det går alltid att ta upp\r\nflera grupper - det gäller inte bara de grupper som här\r\nhar nämnts. Det finns naturligtvis på många områden\r\ngrupper som drabbas hårt av besparingar. Vi måste\r\nockså komma ihåg att klarar inte riksdagen av att fatta\r\nbeslut om de besparingar som krävs drabbar det också\r\n- det är inte så att alla hålls skadeslösa av det. Det\r\ndrabbar de grupper som kanske har allra svårast att\r\nhävda sig.</pre><pre>Anf.  72  SIGGE GODIN (fp) replik\r\nHerr talman! Visst kan vi inbjuda skolministern att\r\nstudera Folkpartiets budgetförslag och plocka åt sig\r\nde besparingar som regeringen tycker att den vill\r\ngöra, utöver alla dem av regeringens förslag som vi\r\nhar ställt upp på. Det finns ju en hel serie av bespa-\r\nringar som vi skulle kunna bli överens om, så där\r\nfinns inget problem.\r\nSom gammal tjänsteman på arbetsförmedlingen\r\nfinner jag det självklart att man skall satsa på de ar-\r\nbetslösa. Men jag vill inte ställa grupp mot grupp och\r\nsäga att kvinnor i glesbygd som är en begåvningsre-\r\nserv skall stanna hemma och sköta sina barn och sin\r\nfamilj samtidigt som arbetslösa i tätorterna får rejäla\r\nstöd. Det handlar om vuxenstudiestöd på 1,6 miljar-\r\nder, medan jag talar om några miljoner som vi skall\r\nanvända till dess att Studiemedelsutredningen blir klar\r\nmed sitt förslag. Utredningen kanske kan se en helhet\r\ni det här - vi är säkert överens om att helheten behö-\r\nver studeras mycket noga. Jag vill inte vara med om\r\natt slå ut de kvinnor i komvux som behöver barn-\r\ntillägget och som har påbörjat sin utbildning därför att\r\nde har vetat att det finns; det har givit dem förutsätt-\r\nningar. De är också en begåvningsreserv, de är också\r\narbetslösa, de behöver också komma in i arbetslivet\r\noch vi har nytta av de kvinnorna också.\r\nJag vill avsluta med att fråga: Varför är inte jäm-\r\nställdhetsministern här i dag och förklarar för oss\r\nvarför det här slår så illa mot kvinnorna? Det skulle\r\nvara alldeles utmärkt. Jag tror i och för sig att Ylva\r\nJohansson kan svara - det skall bli intressant att få\r\nutrett hur ni ser på helheten. Vad det handlar om är ju\r\natt göra en helhet av det här; studiemedelssystemen är\r\nju, som skolministern säger, orättvisa. Jag delar den\r\nuppfattningen. Vi har en utredning - ge den en reell\r\nchans att klara det här. Ryck inte undan ekonomin för\r\nden därför att ni tycker att ni kastar massor av pengar\r\ni sjön. Använd en del av RAS-stödet - 6 miljarder -\r\nom det fattas pengar.</pre><pre>Anf.  73  Statsrådet YLVA JOHANSSON (v)\r\nreplik\r\nHerr talman! Jag tror att det är viktigt att komma\r\nihåg att kvinnor inte enbart är beroende av bidrag -\r\nkvinnor är också beroende av utbildning och av arbe-\r\nte. Man kan inte enbart se på de bidrag kvinnorna kan\r\nfå - man måste också se på om det förs en politik som\r\nkan skapa möjlighet för utbildning och försörjning,\r\noch det måste bedömas som en helhet.\r\nSom jag sade i mitt anförande är det inte med nå-\r\ngon glädje vi föreslår att man skall ta bort barntilläg-\r\nget i svux och svuxa. Men t.ex. den ensamstående\r\nkvinnan med flera barn i glesbygden - hon kanske\r\nlever på utbildningsbidrag eller a-kassa - har inget\r\nbarntillägg. Men lever hon på svux har hon ett barn-\r\ntillägg. Jag förstår att det är smärtsamt för många när\r\nman tar bort det barntillägget, och det är inte med\r\nnågon glädje vi gör det, men vi måste komma ihåg\r\ndetta perspektiv. Jag tycker att Sigge Godin drar litet\r\nväl långa växlar på effekterna av regeringens politik.</pre><pre>Anf.  74  RUNE BACKLUND (c) replik\r\nHerr talman! Statsrådets hela anförande var ett\r\nförsvarstal för N/T-stöd, stipendier och avskrivningar\r\n- allt det som finns med i årets budgetproposition.\r\nDet försvarstalet är litet märkligt.\r\nNär man talar med dem som studerar säger alla att\r\ndet som de tycker är mest irriterande och besvärligt är\r\natt de skall sitta i samma skolsal med så olika eko-\r\nnomiska förutsättningar. Här i kammaren har flera\r\npartier, inklusive Socialdemokraterna, varit överens\r\nom att detta lappverk av olika regler och olika ersätt-\r\nningssystem är någonting vi måste komma bort ifrån\r\nså snabbt som möjligt. Det skapar sådana konstiga\r\nsituationer ute i utbildningssamhället. Därför är det\r\nmärkligt att man nu helt plötsligt slår om och bryter\r\nenigheten om att försöka renodla systemet och i stället\r\nkommer med alla dessa olika varianter av åtgärder.\r\nNu har man i och för sig backat när det gäller\r\nN/T-stödet - man insåg själv hur orimligt det var och\r\nbackade till svuxa. Men det är ändå motsägelsefullt.\r\nDirektiven till utredningen går ju i den andra riktning-\r\nen. Visserligen säger Ylva Johansson att vi inte kan\r\nsitta och vänta på att en utredning skall skaka fram\r\nförslag, men i samband med regeringsskiftet fanns det\r\nutredningsdirektiv klara, och om dem fanns det åt-\r\nminstone på vissa punkter en betydande enighet mel-\r\nlan de dåvarande regeringspartierna och Socialdemo-\r\nkraterna. Hade man önskat att det här skulle gå snabbt\r\nhade man kunnat justera direktiven litet mindre och\r\nsatt i gång utredningen omgående. Nu kom det att ta\r\ntid, så utredningen har inte kommit i gång förrän det\r\nhär året. Jag tycker därför inte att man kan skylla på\r\natt utredningen försinkar det.\r\nNär det gäller studiestöden måste vi komma till en\r\nsituation där vi har enhetliga studiestöd som fungerar\r\ni olika situationer, både i konjunkturuppgångar och i\r\nkonjunkturnedgångar, så att vi inte behöver laborera\r\nmed många olika modeller.</pre><pre>Anf.  75  Statsrådet YLVA JOHANSSON (v)\r\nreplik\r\nHerr talman! Jag erkänner gärna att det är ett stort\r\nproblem när studerande sitter bredvid varandra med\r\nhelt olika ekonomiska förutsättningar för sina studier\r\noch finansierar sina studier på väldigt olika nivåer.\r\nJag tycker också att det är ett stort problem. Jag hop-\r\npas att vi på sikt skall kunna lösa det problemet. Men\r\ni väntan på att vi kan göra det menar jag att vi ändå\r\nmåste göra vårt yttersta för att ha en arbetsmarknads-\r\npolitik och en arbetsmarknadsutbildning som är så\r\nflexibel och effektiv som möjligt. Jag menar att också\r\nhögskoleutbildning bör kunna användas av konjunk-\r\nturskäl - kunskapskraven i arbetslivet ökar i en sådan\r\ntakt och till en sådan nivå att den traditionella arbets-\r\nmarknadsutbildningen inte längre räcker till. I den\r\nutbildningen ifrågasätter vi inte att man går in i ut-\r\nbildningen på en nivå som motsvarar svux och svuxa,\r\nmen när det gäller högskoleutbildning ifrågasätts det.\r\nOch jag kan förstå det. Men jag tror att om vi inte\r\nvågar pröva också högskoleutbildning i det här sam-\r\nmanhanget kommer vi inte att få ett utbildningssystem\r\nsom kan svara mot de krav som ställs i arbetslivet,\r\noch då riskerar vi att inte klara av att få ned den i dag\r\nmycket stora arbetslösheten.</pre><pre>Anf.  76  RUNE BACKLUND (c) replik\r\nHerr talman! Jag tror att statsrådet tänker fel när\r\nhon säger att vi måste våga pröva, osv. Det som hän-\r\nder är ju att människor blir ännu mer tveksamma till\r\nvad det är för villkor som gäller - det blir ännu mer\r\nav taktiserande. Det resulterar i att man än mer sneg-\r\nlar på olika regelverk och system. Man sitter och\r\nväntar och försöker söka bidrag via flera olika bi-\r\ndragssystem.\r\nNär vi tittat tillbaka på de senaste åren har vi hos\r\nCSN sett att det i dag inte är helt ovanligt att man\r\nsöker både dubbla och tredubbla gånger i olika sys-\r\ntem för att försöka hitta det mest fördelaktiga.\r\nDet är inte säkert att alla stimulansåtgärder av den\r\nhär karaktären verkligen leder till att man når just\r\ndem som man skulle vilja ha till utbildning. Det är\r\nmer fråga om att människor tittar på de ekonomiska\r\nvillkoren och låter dem styra valet av utbildningsväg\r\noch utbildningsmodell. Jag är alltså inte säker på att\r\ndet leder rätt ens utbildningspolitiskt om man labore-\r\nrar med studiestöden.\r\nJag kommer då tillbaka till att det viktigaste är att\r\nvi får möjlighet att renodla studiestöden till system\r\nsom kan fungera både i uppgångslägen och i ned-\r\ngångslägen. Det måste vara det viktigaste. I avvaktan\r\npå det tycker jag att man skall låta bli att laborera med\r\nallsköns extravaganser i det här systemet.</pre><pre>Anf.  77  Statsrådet YLVA JOHANSSON (s)\r\nHerr talman! Om det vore så att regeringen hade\r\nföreslagit ett permanent studiestöd för studerande på\r\nnaturvetenskapligt/teknisk utbildning på en nivå som\r\nmarkant skiljer sig från övriga högskolestuderandes,\r\nskulle jag ha kunnat hålla med Rune Backlund. Vad\r\nregeringen har föreslagit är dock en tillfällig insats i\r\ndet mycket speciella och svåra arbetsmarknadsläge\r\nsom vi i dag har. Det gäller 9 000 extra platser och\r\ntvå intagningar, i höst och nästa höst, för en speciell\r\ngrupp människor som förmodligen annars inte skulle\r\nha gått den här utbildningen.\r\nMot den bakgrunden skall vi föra diskussionen.\r\nDärför tycker jag inte att Rune Backlunds argument\r\nhåller. Det här är ingen permanent lösning. Det här är\r\nen tillfällig lösning av arbetsmarknadsskäl. Jag tror att\r\ndet är viktigt att man inte är alltför rigid när man\r\nfunderar över de insatser som staten behöver göra för\r\natt svara mot de kompetenskrav som finns och för att\r\nge alla de arbetslösa, som behöver utbildning och som\r\nmed hjälp av utbildning kan ta sig ur sin situation, en\r\nmöjlighet.</pre><pre>Anf.  78  ULLA HOFFMANN (v) replik\r\nHerr talman! Statsrådet Johansson frågar mig vem\r\nsom drabbas hårdast av höga räntor. Jag skall gärna\r\nsvara på den frågan. Det gör de som inte har några\r\npengar att låna ut till höga räntor.\r\nJag kan i viss utsträckning dela statsrådets syn när\r\ndet gäller att finna en samstämmighet i studiemedels-\r\nsystemen, studiestödssystemen. Här kommer t.ex.\r\nbarntillägget in. För att kompensera just de här kvin-\r\nnorna har vi också velat göra en höjning av studiestö-\r\ndet från 65 till 75 %. Eftersom det inte accepterades\r\noch antogs, kommer vi att stöda de reservationer som\r\nvill ta bort barntillägget.\r\nStatsrådet Johansson anför att det finns arbetslösa\r\nkvinnor som har det sämre, eftersom det inte finns\r\nnågot barntillägg i a-kassan, vilket det inte gör. Det\r\nverkar som om det skulle vara ett argument för att alla\r\nskall få det lika dåligt. De här kvinnorna som nu stu-\r\nderar på komvux kommer att tvingas sluta studera och\r\ngå på a-kassa i stället. I och med detta uppnår rege-\r\nringen bara jämlikhet mellan två svaga grupper.</pre><pre>Anf.  79  Statsrådet YLVA JOHANSSON (s)\r\nHerr talman! Om Ulla Hoffmann hade lyssnat\r\nuppmärksamt på mitt anförande skulle hon ha hört att\r\njag sade att även om de som i dag har a-kassa eller\r\nutbildningsbidrag inte har något barntillägg och att\r\nflera av dem också kan vara ensamstående kvinnor\r\nmed flera barn, är det självfallet ingen tröst för den\r\nsom nu kommer att bli av med sitt barntillägg i svux.\r\nMen det är ändå ett perspektiv man bör komma ihåg\r\nnär man målar upp effekterna av besparingarna.\r\nSjälvfallet är det smärtsamt för den som i dag har\r\nett barntillägg och blir av med det. Självfallet slår det\r\nhårdast mot den som är ensamstående och den som\r\nhar flera barn. Vi måste se att det finns andra system\r\ndär det kanske också skulle behövas ett stöd till barn-\r\nfamiljerna. Man bör också fundera över hur det stödet\r\nskall utformas på bästa sätt.</pre><pre>Anf.  80  ULF KRISTERSSON (m) replik\r\nHerr talman! Jag betvivlar inte alls Ylva Johans-\r\nsons goda uppsåt när det gäller dessa 9 000 platser.\r\nDäremot tror jag att hon begår det fundamentala\r\nmisstag som vi ganska ofta begår i politiken, nämli-\r\ngen att vi tror att vi kan lösa stora och långsiktiga\r\nproblem av ganska grundläggande karaktär med\r\nsnabba, enkla och tillfälliga lösningar.\r\nJag tror att erfarenheterna från den spärrade hög-\r\nskolan - ett exempel som är ganska näraliggande -\r\ninte direkt talar för politiska ingenjörskonster som\r\nskall styra människor åt rätt håll. Hur godsint politi-\r\nken än vill vara kommer den alltid att ligga litet efter\r\nde val som människor själva kommer att göra på\r\nutbildningsmarknaden. De människornas långsiktighet\r\när betydligt större än långsiktigheten i den här kam-\r\nmaren.\r\nVi behöver långsiktigt hållbara motiv för att\r\nmänniskor skall gå på olika utbildningar. Det är trots\r\nallt så att det som på lång sikt lönar sig på olika sätt är\r\ndet som människor på eget bevåg kommer att satsa\r\npå. Det räcker med att se på utbildningsnivån här i\r\nkammaren för att inse att det inte i första hand är\r\nhögre utbildning som har lönat sig. Det finns många\r\nandra exempel på samma sak. Man kommer aldrig att\r\nkunna kompensera det med aldrig så påhittiga och\r\ndyra politiska initiativ.\r\nJag tror att vi måste få en skola som avdramatise-\r\nrar steget över till högre utbildning. Det är en kata-\r\nstrof på ett ganska grundläggande plan att vi på tolv\r\når inte har lyckats få elever i grundskola och gymna-\r\nsieskola att känna att det är naturligt att läsa vidare.\r\nBara en bråkdel i Sverige går vidare till högre utbild-\r\nning. Trots att förutsättningarna är så goda för så\r\nmånga är vi på en lägre nivå än många andra länder.\r\nDetta är det stora problemet. Det stora problemet är\r\ninte möjligheterna på kort sikt.\r\nArbetsmarknaden är internationaliserad. Det gäller\r\ni extremt hög grad för tekniker. Om inte våra löneni-\r\nvåer överensstämmer med andra länders kommer vi\r\ninte att lyckas lösa det här på lång sikt. N/T-arvodet\r\ntycker jag är ett exempel på hopkokspolitik. Tre mil-\r\njarder kronor för 9 000 platser är för dyrt och för\r\ndåligt.</pre><pre>Anf.  81  Statsrådet YLVA JOHANSSON (s)\r\nHerr talman! Jag tror självfallet inte att de förslag\r\nsom regeringen nu har lagt fram om särskilda sats-\r\nningar på naturvetenskapligt-teknisk högre utbildning\r\nskulle lösa problemen på arbetsmarknaden eller att\r\ndet skulle täcka behovet av högre utbildning på det\r\nområdet. När vi ser stora brister och behov vore det\r\nfel om regeringen inte tog signalerna på allvar och\r\npresenterade förslag för att i alla fall i någon mån\r\npåverka, minska behoven och öka tillgängligheten.\r\nUlf Kristersson uttryckte sig vältaligt om behovet\r\nav att öka rekryteringen till högre utbildning. Han\r\nanser sig tydligen veta vilka åtgärder som skulle vara\r\nmest verkningsfulla. Det är kanske är det som är för-\r\nklaringen till att den gedigna utredning som tillsattes\r\nav den förra socialdemokratiska regeringen, som skall\r\narbeta fram förslag när det gäller just att bryta den\r\nsociala snedrekryteringen till högre utbildning, har\r\nlegat nere i många år. Den överlämnades till Utbild-\r\nningsdepartementet under den tid som Ulf Kristers-\r\nsons partikamrater huserade där. Den utredningen\r\nresulterade inte i någonting.</pre><pre>Anf.  82  ULF KRISTERSSON (m) replik\r\nHerr talman! Jag är rädd att man kan motivera\r\nnästa vilka kostnader som helst bara man hävdar att\r\ndet är fråga om arbetsmarknadspolitiska åtgärder. Tre\r\nmiljarder kronor är förvisso ovanligt litet pengar i\r\nsammanhanget, men det är ovanligt mycket när man\r\njämför med många andra saker som vi på ganska goda\r\ngrunder sparar på.\r\nRedan i dag hävdar många bedömare - som kan-\r\nske är mindre polemiska än vad vi är här - att mer\r\npengar satsas än vad vi på ett rationellt och vettigt sätt\r\nkan använda oss av. Jag säger inte att politiker inte\r\nskall försöka ha ambitionen att lösa även kortsiktiga\r\nproblem. Men den korta sikten måste rimligen rimma\r\nmed den långa sikten. Då är det inte fler ryckigheter\r\nvi behöver i den högre utbildningen utan tvärtom mer\r\nlångsiktighet och stabilare spelregler.</pre><pre>Anf.  83  Statsrådet YLVA JOHANSSON (s)\r\nHerr talman! Som Ulf Kristersson säkert vet är ar-\r\nbetsmarknadspolitiken också utsatt både för bespa-\r\nringar och effektiviseringar. Arbetslösheten är dock\r\ninte gratis. Mot den bakgrunden måste man också se\r\nde satsningar som görs för att minska arbetslösheten\r\noch för att öka människors möjlighet att få arbete och\r\nnäringslivets möjlighet att få tag i kompetent arbets-\r\nkraft.</pre><pre>Anf.  84  ROSE-MARIE FREBRAN (kds)\r\nreplik\r\nHerr talman! Statsrådet Ylva Johansson har här\r\nsagt att de arbetslösa inte kan vänta. Det paradoxala\r\när dock att det inte är de arbetslösa som s-regeringen\r\nsatsar på. Tre miljarder kronor av arbetsmarknads-\r\npolitiska pengar skall användas utan att vi vet ett dugg\r\nom hur mycket som kommer att komma arbetslösa\r\nmänniskor till godo - i ett läge då det finns hundratu-\r\nsentals arbetslösa i vårt land.\r\nDet är mycket märkligt att utifrån en mittenposi-\r\ntion i politiken få konstatera att den socialdemokratis-\r\nka regeringen snarare medverkar till att öka klyftorna\r\ni samhället än till att utjämna dem. Vad drar ni ner på\r\noch vad satsar ni på? Ni drar ner på resurserna till,\r\nvilket många av oss har framhållit här, de kvinnor\r\nsom nu håller på med att komplettera sin bristande\r\ngrundutbildning.\r\nNi satsar på dem som faktiskt redan har en hög-\r\nskoleutbildning. Om de är beredda att gå en annan\r\nhögskoleutbildning får de betalt för att göra det. Ni\r\nsatsar på dem som redan har klarat av sin grundut-\r\nbildning och som är beredda att bredda grundutbild-\r\nningen under ett basår för att sedan börja på högsko-\r\nlan. Vilka är det? Både de som vill ha ett basår och de\r\nsom vill gå en N/T-utbildning, är sådana personer\r\nsom går en lysande framtid till mötes. De får sådana\r\njobb där man ropar efter folk. De får bra arbetsvillkor\r\noch mycket goda löner.\r\nDet är där ni satsar era pengar när de arbetslösa\r\ninte kan vänta. Det är ihåligt. Det är paradoxalt.</pre><pre>Anf.  85  Statsrådet YLVA JOHANSSON (s)\r\nHerr talman! Ett rättvis och jämställt samhälle\r\nmåste präglas av att det finns arbete till de människor\r\nsom vill ha det och att alla människor har möjlighet\r\natt försörja sig själva på eget arbete. Det måste finnas\r\ntrygghetssystem som medför att man kan bli sjuk och\r\ntillfälligtvis arbetslös utan att riskera att hamna i en\r\nmycket svår ekonomisk situation.\r\nOm vi vill ha ett sådant samhälle, måste vi komma\r\ntill rätta med de svåra obalanser som vi i dag har i\r\nekonomin. Det är nödvändigt för att komma till rätta\r\nmed arbetslösheten. Men det är också nödvändigt att\r\nhela tiden bekämpa arbetslösheten. Den är i sig ett hot\r\noch gör det omöjligt att komma till rätta med finan-\r\nserna. Det här hänger ihop.\r\nTransfereringssystemen är inte grunden för ett\r\nrättvist och jämlikt samhälle. De är ett komplement\r\nsom skall hjälpa till när det övriga inte räcker till.\r\nGrunden för ett rättvist och jämlikt samhälle är en\r\nstark ekonomi där människor har goda och sunda\r\narbeten. Man skall kunna ställa krav på sitt arbete och\r\nkunna försörja sig själv. Det är ett sådant samhälle vi\r\nförsöker återupprätta igen. Det blir därför omöjligt att\r\nenbart diskutera bidrag och transfereringar, som om\r\ndet vore det enda verksamma medlet för att skapa ett\r\nrättvist och jämställt samhälle.\r\nJag vill också säga att den särskilda satsning vi gör\r\npå naturvetenskapligt-teknisk utbildning inte skulle\r\nbehövas om det vore så att yrkena på det här området\r\nhade en så stor dragningskraft som Rose-Marie Freb-\r\nran förespeglar. I så fall skulle människor stå i kö till\r\ndessa utbildningar. Tyvärr är det inte så. Behovet\r\ninom flera områden överstiger det antalet människor\r\nsom utexamineras.</pre><pre>Anf.  86  ROSE-MARIE FREBRAN (kds)\r\nreplik\r\nHerr talman! Det skulle vara intressant att här i\r\ndag höra Ylva Johansson presentera de tomma ut-\r\nbildningsplatser som människor är ointresserade av.\r\nVilka är de tomma utbildningsplatserna på teknikut-\r\nbildningarna i vårt land?\r\nJag tror inte ett dugg på det som Ylva Johansson\r\nsäger. Jag har inte fått svar på några av mina frågor.\r\nDet är mycket märkligt att en socialdemokratisk re-\r\ngering satsar som den gör.</pre><pre>Anf.  87  Statsrådet YLVA JOHANSSON (s)\r\nHerr talman! Rose-Marie Frebran förespeglar att\r\nregeringen satsar på att ge högskoleutbildning till dem\r\nsom redan har ett välavlönat arbete och som vill skaf-\r\nfa sig ett ännu mera välavlönat arbete. Det är inte det\r\nsom regeringen gör. Därför kan jag inte bemöta detta.\r\nRegeringen satsar på att använda högskoleutbild-\r\nning inom områden där det finns brister som ett led i\r\narbetsmarknadspolitiken. Vi ger ett särskilt studiefi-\r\nnansiellt stöd under en mycket begränsad period i den\r\nspeciella konjunktur som vi befinner oss i. Detta gör\r\nvi för att locka människor till en utbildning som de\r\nannars inte skulle gå in i. Jag tror att det i stor ut-\r\nsträckning handlar om kvinnor som inte har skaffat\r\nsig någon utbildning, som inte hade någon möjlighet\r\ntill det när de var yngre eller som inte gjorde det av\r\nandra skäl. De vill nu ha en ny chans och komma in\r\npå ett område som under en lång tid har varit mans-\r\ndominerat.\r\nOm vi vill göra detta möjligt måste vi också vara\r\nberedda att skapa förutsättningar som gör att männi-\r\nskor i realiteten kan gå in i den utbildningen.</pre><pre>Anf.  88  RAGNHILD POHANKA (mp)\r\nreplik\r\nHerr talman! När det gäller barntilläggen vill jag\r\nsäga att man inte behöver ta bort någonting från några\r\nbara för att andra har det dåligt. Dessutom har man\r\nofta en större summa pengar om man stämplar.\r\nDessa människor har påbörjat sin utbildning under\r\nvissa förutsättningar. De kan alltså få lämna en påbör-\r\njad utbildning. En sådan indragning som gör att män-\r\nniskor släpper sin utbildning kan inte någon regering\r\neller några styrande stödja.\r\nJag talade om ett livslångt lärande som en bärande\r\nprincip i mitt anförande. Jag stöder Ylva Johanssons\r\noch socialdemokraternas tänkande i det fallet. Det\r\nfinns också med i Miljöpartiets program. Men vi\r\nmåste ge människorna möjligheter till detta livslånga\r\nlärande. Till de lägst utbildade skall vi ge mest, som\r\nflera har anfört här i dag. Om dessa människor inte\r\nblir tillgodosedda hamnar de helt utanför samhället.\r\nDe har ingen möjlighet att få någonting på någon\r\nmellannivå. Vi måste alltså göra stora satsningar på\r\nden gruppen.\r\nDetta är faktiskt ingen motsättning i förhållande\r\ntill spetskunskapen. Vi behöver båda delarna. Man\r\nbehöver morötter, som t.ex. N/T-arvodet eller stipen-\r\ndiet på 10 000 kr för basåret på komvux. Det behövs\r\nmorötter även för lågutbildade, dvs. möjligheter för\r\ndem att fullfölja sin tänkta utbildning.\r\nOm vi i Sverige är tillräckligt framsynta och satsar\r\npå utbildning över hela linjen sparar vi i längden. Vi\r\ntar också vara på de mänskliga resurser som vi har.\r\nMan måste också se över hur de sammanlagda be-\r\nsparingarna, liksom studiestödssystemet, drabbar\r\nindivider och grupper. Man kan inte bara ta en sak i\r\ntaget tills alla möjligheter för människor att klara sig\r\när borta.</pre><pre>Anf.  89  Statsrådet YLVA JOHANSSON (s)\r\nHerr talman! Ragnhild Pohanka tar upp den\r\nmycket besvärliga situation som uppstår när man har\r\npåbörjat en utbildning under vissa förutsättningar och\r\ndessa under resans gång ändras. Tyvärr drabbas inte\r\nbara studerande av detta.\r\nVi lever i en sådan tid och i ett land som är så\r\nskuldsatt att inga förutsättningar gäller någon längre\r\ntid. Enskilda spekulanter på andra sidan jordklotet\r\nkan radikalt förändra de ekonomiska villkoren i vårt\r\nland, därmed också villkoren för bidragssystem, an-\r\nställningar, arbete och utbildning. Tyvärr ser verklig-\r\nheten ut så. Det är den verklighet som vi har att hante-\r\nra. Det finns inga garantier. Vi kan inte heller utlova\r\ngarantier i transfererings- och bidragssystemen. Det\r\nhänger ju ihop med hur verkligheten ser ut.\r\nOm man vill satsa på att lågutbildade skall få mer\r\noch högre utbildning måste man också göra satsningar\r\nnär de är på väg in i den högre utbildningen. Det gör\r\nman genom att stimulera den som är lågutbildad och\r\ninte kommer från någon studietradition till att gå in i\r\nen högre utbildning. Därför blir det helt fel när\r\nRagnhild Pohanka anklagar regeringen för att inte\r\nsatsa på de lågutbildade. Det är det vi gör.</pre><pre>Anf.  90  RAGNHILD POHANKA (mp)\r\nreplik\r\nHerr talman! Nej, det gör ni inte, inte om det\r\nförsta steget dras undan. Dessa människor kommer\r\ninte till det andra steget. Detta måste göras jämsides.\r\nDet här förslaget drabbar retroaktivt. Man har\r\nkanske t.ex. redan påbörjat en tvåårig utbildning. Det\r\ngäller ofta ganska korta utbildningar. Därför är det\r\nkanske allra allvarligast att detta drabbar retroaktivt.\r\nMan talar om att det är viktigt med högre utbild-\r\nning. Vi har inte på något sätt motsatt oss högre ut-\r\nbildning. Jag har inte heller hört någon annan här i\r\ndag göra det. Men vi måste i första hand satsa på den\r\nlägsta utbildningen. Det verkar övermäktigt att starta\r\nfrån en så låg nivå och sedan komma högre upp. Satsa\r\npå det också; vi behöver spetskunskap! Det finns\r\ningen motsättning i förhållande till det som jag talar\r\nom.</pre><pre>Anf.  91  Statsrådet YLVA JOHANSSON (s)\r\nHerr talman! Den här regeringen har lagt fram\r\nförslag om, och den här riksdagen har också beslutat\r\nom, 41 000 extra platser inom kommunal vuxenut-\r\nbildning och 16 000 extra platser för det tredje gym-\r\nnasieåret för dem som inte har det. Det är inte så att\r\nden här regeringen inte satsar på dem som har en låg\r\nutbildning. Det är nödvändigt att satsa på dem som i\r\ndag har låg utbildning för att de skall ha en bättre\r\nchans på arbetsmarknaden, för att vi skall kunna ska-\r\npa ett mer jämlikt samhälle och också för att vi skall\r\nfå en bättre fungerande arbetsmarknad och bättre\r\nvillkor för våra svenska företag.</pre><pre>Anf.  92  BRITT-MARIE DANESTIG-\r\nOLOFSSON (v)\r\nHerr talman! Riksdagen har redan fattat beslut om\r\nsysselsättningsskapande åtgärder i gymnasieskolan\r\noch komvux genom att medel för arbetsmarknadspo-\r\nlitiska åtgärder används till reguljär utbildning. Till-\r\nsammans med de resurser som tillförs folkhögskolor\r\noch studieförbund innebär detta en mycket stor ut-\r\nbildningssatsning som Vänsterpartiet stöder.\r\nRegeringen säger i budgetpropositionen att så\r\nmånga som möjligt av alla som vill satsa på utbild-\r\nning skall ges chansen. Samtidigt skall också männi-\r\nskor stimuleras att söka utbildning. Utbildning är inte\r\nlängre något som avslutas med ungdomsåren. Åter-\r\nkommande utbildning är en samhällelig nödvändighet\r\nför att man skall ge möjlighet till ett livslångt lärande.\r\nDet är så sant. Vilka förhoppningar det väcker!\r\nI dag finns det 1,3 miljoner vuxna i aktiva åldrar\r\nsom saknar formell gymnasiekompetens. Trots stora\r\nsatsningar är skillnaden i utbildningsnivå mellan olika\r\ngrupper fortfarande oacceptabelt stor. Tillgång till\r\nutbildning är en viktig jämlikhets- och jämställdhets-\r\nfråga. Utbildning är också en demokratifråga. Genom\r\nutbildning skapas social medvetenhet och beredskap\r\natt aktivt påverka både den egna situationen och sam-\r\nhället. Den synen på utbildning är central för arbetar-\r\nrörelsen.\r\nI tider av arbetslöshet är utbildningssatsningar\r\noerhört viktiga. I princip är det alltid värdefullt om\r\nman i stället för passiv arbetslöshet väljer att studera\r\nför att höja sin kompetens och förbättra sina möjlighe-\r\nter på arbetsmarknaden. Vi vet att det finns ett klart\r\nsamband mellan utbildningsnivån och graden av ar-\r\nbetslöshet. Därför känns det så jobbigt och motsägel-\r\nsefullt att regeringen å ena sidan av sysselsättnings-\r\npolitiska skäl satsar stora resurser på en utbyggnad av\r\nantalet utbildningsplatser för vuxenstuderande och å\r\nandra sidan drastiskt försämrar de ekonomiska möj-\r\nligheterna för de studerande att klara av studietiden.\r\nI dagsläget studerar 39 000 kvinnor och 22 000\r\nmän med särskilt vuxenutbildningsstöd, s.k. svux. För\r\ndem och även för dem som läser med särskilt vux-\r\nenutbildningsstöd för arbetslösa, svuxa, vill regering-\r\nen nu avskaffa barntillägget för barn upp till 16 år -\r\n992 kr per månad och barn - utan att ge någon som\r\nhelst kompensation. Det sker samtidigt som barnbi-\r\ndraget sänks med 110 kr per månad och barn. Man\r\nföreslår också att studiebidraget endast skall utgå\r\nunder nio månader. Dessutom skall nivån på arbets-\r\nlöshetskassan sänkas från 80 till 75 %, enligt en över-\r\nenskommelse mellan Socialdemokraterna och Cen-\r\ntern. Det betyder att Eva som är ensamstående och\r\narbetslös med en tidigare bruttoinkomst på 10 000 kr i\r\nmånaden och två barn under 16 år förlorar 2 529 kr i\r\nmånaden. Sammantaget blir konsekvenserna av dessa\r\nförslag förödande. Eva får 2 625 kr mindre att leva på\r\nom hon väljer att studera i stället för att gå arbetslös.\r\nEva, och många med henne, kommer sannolikt att\r\ntvingas göra ett mycket negativt val.\r\nSå här beskriver Ann sin situation i ett brev till\r\nmig: Förslaget om att ta bort barntillägget kommer att\r\nfå oanade konsekvenser. Vi som studerar på komvux\r\när äldre, och de flesta har barn. De flesta är arbetslösa\r\nmed en dålig grundutbildning, vilket i sin tur resulte-\r\nrar i att vi är lågavlönade och har en låg ersättning\r\nfrån a-kassan. Studiestödet är nu 65 % av a-kassan,\r\nsom är 80 %.\r\nInom parentes vill jag säga att a-kassan, på grund\r\nav uppgörelsen med Centern, kommer att bli 75 % av\r\nden ursprungliga lönen.\r\nAnn skriver vidare: Om barntillägget försvinner\r\nblir konsekvensen att de flesta inte har råd att studera.\r\nVi får börja stämpla igen. Var ligger logiken? Det är\r\nväl bättre för oss att få göra något meningsfullt, som\r\nkan ge oss en chans till arbete när konjunkturen vän-\r\nder? Det är väl inte rimligt att behöva ta studielån\r\nredan på grundskolenivå?\r\nVi barnfamiljer har ju redan förlorat mycket, och\r\nmer blir det. Stoppa det här, jag blir desperat vid\r\ntanken på att tvingas in i arbetslöshet igen, utan fram-\r\ntidsmöjligheter. Jag har tre små barn och läser in\r\ngrundskolan på heltid. Nu känner jag att livet är me-\r\nningsfullt för första gången på många år.\r\nJa, herr talman, kan det sägas bättre? Detta är\r\nverkligheten för många kortidsutbildade arbetslösa\r\nkvinnor med barn. Många av dem är ensamstående.\r\nDet är kvinnor som redan nu lever inom mycket\r\nknappa ekonomiska ramar och många gånger under\r\nen betydande psykisk press. De drabbas oerhört hårt.\r\nFör dessa kvinnor är studierna och den sociala kon-\r\ntakten med studiekamrater och lärare mycket viktig.\r\nStudierna ger ökad självkänsla och livsmod. Studierna\r\nger nya insikter och nytt hopp och hjälper dem att\r\nåtererövra människovärdet. Studierna ger möjlighet\r\natt sätta in den egna situationen i ett större strukturellt\r\nsammanhang.\r\nBeröva inte arbetslösa korttidsutbildade kvinnor\r\noch män deras livschanser! De upplever sig nu dub-\r\nbelt straffade - först arbetslösheten med allt vad den\r\ninnebär av otrygghet, och nu också att bli berövad\r\nmöjligheterna till studier, som senare kan leda fram\r\ntill ett meningsfullt arbete.\r\nOm riksdagen bifaller det här beslutet kommer det\r\natt innebära att vi skjuter kostnaderna på framtiden.\r\nDet kan inte vara vare sig samhällsekonomiskt eller\r\nmänskligt försvarbart att tvinga människor att av\r\nkrassa ekonomiska skäl välja arbetslöshet och den\r\nsociala isolering den ofta innebär framför studier och\r\ngemenskap.\r\nJag tycker också att en bättre samordning mellan\r\nde olika studiestödssystemen är önskvärd och nöd-\r\nvändig. Det är därför vi inom Vänsterpartiet har kun-\r\nnat tänka oss att ta bort barntillägget, men endast om\r\ndetta kompenseras genom en kraftig höjning av nivån\r\npå svux och svuxa.\r\nDet skulle också vara motiverat att lösa problemet\r\npå det här sättet därför att regeringen också kommer\r\natt slopa bostadsbidragen för dem som är över 29 år\r\noch utan barn.\r\nVi är medvetna om statens finansiella svårigheter\r\nmen, Sven-Åke Nygårds, bördorna måste fördelas\r\nrättvisare än vad som nu sker.\r\nSammantaget innebär regeringens åtgärder en djup\r\norättvisa och orättfärdighet både ur köns- och\r\nklassperspektiv. Det kan också tilläggas att med svuxa\r\nhar man endast möjlighet att läsa två terminer, vilket\r\noftast inte räcker om man är studieovan och vill erhål-\r\nla fullständig gymnasiekompetens. Det är något som\r\nden redan nu så omtalade Studiestödsutredningen\r\nobserverat och reagerat mot.\r\nMan kan naturligtvis erbjudas att läsa en tredje\r\noch fjärde termin med studiemedel. Men det känns för\r\nmånga som mycket osäkert och betungande. Det kan-\r\nske man kan tänka sig att göra på högskolenivå, när\r\nman har ett bestämt yrkesinriktat mål framför sig.\r\nHerr talman! Jag har också under de senaste veck-\r\nan samtalat med många folkhögskolerektorer, som\r\nuttryckt stor oro för att det här beeslutet kommer att\r\nförsvåra folkhögskolans möjligheter att fullgöra sitt\r\nviktiga samhällsuppdrag.\r\nMed detta yrkar jag bifall i första hand till Väns-\r\nterpartiets reservation 24 om en höjning av nivån i\r\nsvux och svuxa, och om den bifalles även till reserva-\r\ntion 30. I andra hand, om detta faller, yrkar jag bifall\r\ntill reservation 25 om bibehållet barntillägg, och om\r\nden vinner bifall även till reservation 31.\r\nJag vill också passa på att säga något om det s.k.\r\nN/T-svux.\r\nVänsterpartiet har träffat en överenskommelse\r\nmed regeringen om särskilt vuxenstudiestöd och möj-\r\nlighet till avskrivning av studielån för studerande vid\r\nde 9 000 nya utbildningsplaterna inom naturvetenskap\r\noch teknik som skall inrättas vid universitet och hög-\r\nskolor nu till hösten.\r\nJag vill markera att förslaget är en arbetsmark-\r\nnadspolitisk åtgärd, men den har också ett värde från\r\nutbildningspolitisk synvinkel. Genom förslaget får fler\r\nstuderande tillträde till universitet och högskolor.\r\nMen jag vill också poängtera att på längre sikt är det\r\nnödvändigt med en markant ökning av antalet fasta\r\nutbildningsplatser för att kunna möta näringslivets\r\noch den gemensamma sektorns behov av akademiskt\r\nutbildad arbetskraft.\r\nGenom N/T-platserna hoppas vi också kunna\r\nåstadkomma en större rörlighet på arbetsmarknaden.\r\nRedan yrkesverksamma får möjlighet att begära\r\ntjänstledigt för att höja sin kompetens genom högsko-\r\nlestudier, och andra arbetssökande kan då gå in på\r\nderas jobb.\r\nÄr man arbetslös kan man få möjlighet till en mera\r\nlångsiktig, målinriktad utbildning som ger jobb.\r\nVi tror också att nya grupper vuxna kommer att\r\nstimuleras att söka den här utbildningen, vilket i nå-\r\ngon mån kanske kan motverka den sociala snedrekry-\r\nteringen till universitet och högskolor. Vi vet ju att\r\ndet finns ett starkt samband mellan social snedrekry-\r\ntering och studiestödets utformning.\r\nFör oss i Vänsterpartiet är en samordning av de\r\nolika studiestödsformerna viktig. Det yttersta målet\r\nför vår politik är studielön, och N/T-svux med större\r\nbidragsdel kan ses som ett steg i den riktningen.\r\nGenom denna åtgärd tillmötesgår vi också det ut-\r\ntalade behov som finns av tekniker och naturvetare i\r\nnäringslivet, liksom till en del skolans behov av lärare\r\ni naturvetenskapliga ämnen och matematik.\r\nVi har i en motion föreslagit att N/T-svux också\r\nskulle kunna omfatta arbetslösa civilingenjörer, som\r\nfinns främst inom byggsektorn, samt arkitekter och\r\nradiofysiker som skulle kunna gå en behörighetsgi-\r\nvande ettårig lärarutbildning. Vi vet att lärarbristen\r\nkommer att bli akut, eftersom pensionsavgångarna\r\nblir avsevärda inom några år och antalet sökande till\r\ndet naturvetenskapliga området inom lärarutbildning-\r\narna inte är tillräckligt stor.\r\nDärför vill jag också yrka bifall till Vänsterpartiets\r\nreservation 2.\r\nTill slut: N/T-svux är en viktig vuxenutbildnings-\r\npolitisk satsning och en stor möjlighet också för kvin-\r\nnor att bryta ett traditionellt könsrollsmönster, bl.a.\r\ngenom den positiva särbehandling kvinnor kommer\r\natt få vid själva antagningsförfarandet.\r\nJag yrkar alltså bifall till hemställan i utskottets\r\nbetänkande 15.</pre><pre>Anf.  93  SIGGE GODIN (fp)\r\nHerr talman! Jag har inte för avsikt att förlänga\r\ndebatten, men jag måste få ställa en enda fråga till\r\nBritt-Marie Danestig-Olofsson och Vänsterpartiet:\r\nVarför berövar ni korttidsutbildade kvinnor och\r\nmän deras livschanser när de studerar vid statens\r\nskolor för vuxna?\r\nOm ni menar något med vad som framförs här i\r\nkammaren varför lever ni inte upp till era argument\r\noch ser till att den här frågan får klaras av i Studieme-\r\ndelsutredningen?\r\nDet här kvinnorna - det är huvudsakligen kvinnor,\r\nmen det finns också män - kostar hälften så mycket\r\nsom en plats på komvux. De har som regel inget ut-\r\nbildningsbidrag. De behöver bara det här resebidra-\r\nget.\r\nVarför berövar ni dem deras livschanser?</pre><pre>Anf.  94  BRITT-MARIE DANESTIG-\r\nOLOFSSON  (v) replik\r\nHerr talman! Ibland blir det nästan litet humoris-\r\ntiskt med krav från borgerligt håll på Vänsterpartiet\r\ndå det gäller att spendera pengar samtidigt som vi får\r\nkritik för att vi vill göra just det.\r\nJag tycker också att om det fanns medel skulle vi\r\ngärna vilja stödja detta. Men nu är det faktiskt så att\r\ndessa kvinnor i distansutbildning visserligen bor och\r\narbetar på långa avstånd från studieorten, men många\r\nav dem finns redan i jobb och har alltså en fast in-\r\nkomst. Har man inte det har man ofta valt att stanna\r\nhemma, kanske för vård av egna barn osv.\r\nI bedömningarna mellan olika grupper måste man\r\ngöra sådana avvägningar, och det har vi gjort i det här\r\nfallet.</pre><pre>Anf.  95  SIGGE GODIN (fp) replik\r\nHerr talman! Det är riktigt som Britt-Marie Da-\r\nnestig-Olofsson säger att i bedömningarna mellan att\r\nsatsa 1,6 miljarder kronor på en grupp och knappt 6\r\nmiljoner på de här två skolornas elever, som är unge-\r\nfär 9 000, så väljer ni att kasta ut drygt 1,5 miljard i\r\nstället för att göra det möjligt för dessa människor att\r\ninte missa sin livschans som ni talar så målande om.\r\nDe behöver också ha den här chansen.\r\nDessutom, Britt-Marie Danestig-Olofsson, läs be-\r\ntänkandet: Där redovisas vad det är för människor det\r\nhär handlar om, vilken situation de är i, varför de\r\nbehöver det här stödet och vilka av dem som inte kan\r\nfortsätta att studera om det dras in.\r\nLåt Studiemedelsutredningen klara den här frågan!\r\nDet handlar om 18 månader och en mycket begränsad\r\nsumma pengar. Men de människorna skall tydligen\r\ninte ha sin livschans.</pre><pre>Anf.  96  BRITT-MARIE DANESTIG-\r\nOLOFSSON  (v) replik\r\nHerr talman! Det här låter oerhört dramatiskt, att\r\nde skulle berövas alla sina livschanser.\r\nVi har föreslagit - det tror jag Ulla Hoffmann\r\nockså redogjort för och Hanna Zetterberg kommer att\r\ntala vidare för det när det gäller CSN-korten - att den\r\nrabattering vi önskar få också skulle kunna gälla den\r\nhär gruppen. Man skulle alltså utvidga möjligheterna\r\ntill rabatterade resor.\r\nSedan tycker jag att det inte går att jämföra med\r\nN/T-satsningen, som tydligen har setts som någonting\r\noerhört egendomligt. För den finns det en mängd\r\nolika skäl: arbetsmarknadspolitiska, utbildningspoli-\r\ntiska, näringspolitiska. Det finns också en mycket\r\nstark jämställdhetsaspekt.\r\nVi måste pröva olika åtgärder för att kunna lösa de\r\nsvåra problem Sverige befinner sig i.</pre><pre>Anf.  97  HANNA ZETTERBERG (v)\r\nFru talman! Jag tänker ägna mina minuter åt CSN-\r\nkortet, som berördes här alldeles nyss. Slopandet av\r\nCSN-kortet är en besparing som i sammanhanget ger\r\nen väldigt liten summa. Men den lilla summan är\r\nmycket viktig för många i vårt land. Det gäller såväl\r\nenskilda studenter som landet Sverige.\r\nMycket tidigt stod det klart att regeringen inte\r\ntänkte backa i den här frågan och att den skulle få\r\nstöd av Moderaterna. Det var utgångsläget när Väns-\r\nterpartiet skrev sin motion. Vi trodde inte att det var\r\nmöjligt att hitta ett läge där Socialdemokraterna skulle\r\nbacka och ändra sig. Alltså skrev vi en motion som\r\nfrån början var en öppning och en möjlighet till en\r\nkompromiss.\r\nVi resonerade i den här situationen att det bästa är\r\natt hitta en lösning som gör att någon form av resera-\r\nbatter för studerande slutligen finns kvar. Vår komp-\r\nromisslösning blev ett avgiftsbelagt kort för studeran-\r\nde öppet för större grupper av studerande än de som i\r\ndag har CSN-rabatten. I dag är man bara berättigad\r\ntill rabatten om man studerar på heltid och om man\r\nutnyttjar studiemedel.\r\nBland dem som studerar på deltid och inte har\r\nstudiemedel finns bl.a. en stor del äldre kvinnor. Det\r\när en svag grupp som ofta hellre väljer att leva på\r\nsmärtgränsen än att låna pengar för sina studier. Den-\r\nna grupp skulle också behöva reserabatter.\r\nEnligt våra beräkningar skulle summan för ett så-\r\ndant kort landa på 250 kr för ett läsår. För dem som\r\nstuderar och verkligen behöver ett rabattkort är den\r\nsumman inte speciellt stor. För många studerande är\r\nreserabatten på framför allt tågen en nödvändighet,\r\noch för Sverige i stort fyller rabatten många viktiga\r\nfunktioner. De flesta av argumenten har vi redan hört\r\nhär i kammaren i dag. Jag tänker därför dra några av\r\ndem väldigt snabbt.\r\nDet första är den regionalpolitiska aspekten att\r\nhela Sverige skall leva. Det skall inte behöva finnas\r\nutbildningar på alla orter, utan man skall kunna ha\r\nmöjlighet att studera på annan ort för att hitta den\r\nutbildning som passar en bäst. Det handlar också om\r\nmöjligheten att som studerande kunna pendla. Det\r\ngäller främst äldre människor som inte är lika rörliga\r\nsom yngre.\r\nMiljöfrågorna hänger också ihop med frågan om\r\nCSN-kortet, och de är väldigt viktiga. Det handlar om\r\nnaturen, men det handlar också om trafiksäkerheten,\r\nvilket också har berörts här förut. Av den anledningen\r\nhar Vänsterpartiet i andra motioner och i andra sam-\r\nmanhang föreslagit ett särskilt biljettstöd till Statens\r\nJärnvägar för att det skall kunna hålla nere sina priser\r\nför alla och på så vis göra det mer attraktivt att ta tåg i\r\nstället för bil eller flyg.\r\nVänsterpartiet stödjer inte regeringens förslag att\r\nta bort reserabatten för studerande. Hade inte Väns-\r\nterpartiets motion fått gehör av Socialdemokraterna\r\nhade möjligheten att bevara reserabatten för studeran-\r\nde varit mycket begränsad.\r\nDet kommer snart att beslutas att dra in ersätt-\r\nningen för resor till och från studieorten för studeran-\r\nde på Statens skolor för vuxna. Det har också debatte-\r\nrats här tidigare i dag. De får inte någon kompensa-\r\ntion över huvud taget för dessa resor. Jag tror att ett\r\navgiftsbelagt reserabattkort för studerande också\r\nkommer att öppna en möjlighet för den här gruppen\r\nstuderande, och det kan då vara deras räddning.\r\nAtt Vänsterpartiet stödjer Socialdemokraterna i\r\nden här frågan beror på att vi tror att en sådan lösning\r\när bättre än alternativet. Det innebär inte att vi egent-\r\nligen tycker att det är ett bra förslag. Av olika skäl är\r\nstuderande i större behov av rabatter på resor än andra\r\ngrupper i samhället. Men det är också en grupp där\r\nmånga i dag lever med små marginaler och på pengar\r\nsom de lånar för sitt uppehälle och sin möjlighet att\r\nstudera.\r\nDen här gruppen är redan med och betalar den\r\nsvenska krisen. De svagaste grupperna av studerande\r\nfår genom beslutet i dag här i kammaren det ännu\r\nsvårare, vilket också har redovisats tidigare. Vi är\r\ntrötta på att statens finanser skall saneras genom att\r\nsparka på svaga grupper i samhället och vill därför\r\nhitta konstruktiva lösningar.\r\nJag vill till sist betona att Vänsterpartiet inte har\r\nvarit med och avskaffat CSN-kortet. Det hade Väns-\r\nterpartiet inte behövt göra. Det hade Moderaterna och\r\nSocialdemokraterna klarat av alldeles själva. I stället\r\nhar vi lyckats bevara möjligheten att åtminstone ha en\r\nöppning för att hitta en ny lösning när det gäller stu-\r\nderanderabatter på tåg.</pre><pre>Anf.  98  RUNE BACKLUND (c) replik\r\nFru talman! Det Hanna Zetterberg säger är litet\r\nförvånansvärt. Vänsterpartiet är ju med och avskaffar\r\ndet statligt subventionerade CSN-kortet. Det avskaf-\r\nfas genom det här beslutet. Nu försöker ni på något\r\nsätt att trolla bort korten genom att låtsas att ni inte är\r\nmed på det. Men den summa som har finansierat detta\r\nkort försvinner ju genom dagens beslut. Det kan ni\r\naldrig förneka.\r\nNär det gäller kompromissen, idén om det avgifts-\r\nbelagda kortet, har vi i utskottet haft besök av bl.a.\r\nCSN. Vi har ställt frågor om detta. Inte heller på den\r\nhär punkten tror man på CSN att det är en framkomlig\r\nväg. Ett avgiftsbelagt kort skulle finansieras genom att\r\ndet tas ut en avgift i början av terminen. Alla vet att\r\nde som studerar har det knepigast i början av termi-\r\nnen, eftersom de inte har hunnit få sina studiestöd. Då\r\nhar de oftast svårast att finansiera olika saker.\r\nBedömningen från CSN var att det mycket snabbt\r\nskulle bli så få som valde att försöka satsa på ett av-\r\ngiftsbelagt kort att volymerna mycket snabbt skulle\r\nminska, vilket gör att det inte heller skulle bli intres-\r\nsant för reseföretagens sida att vara med och skapa\r\ndessa rabatter.\r\nDet är synd att Vänsterpartiet inte valde att stå\r\nkvar vid sin ursprungliga uppfattning, dvs. att vi skall\r\nha kvar CSN-kortet och att vi skall försöka hitta en\r\nmodell för att finansiera det inom ramen för studi-\r\nestödet. Då hade vi kanske haft större chanser att i\r\nframtiden ha det kvar som en mycket bra reseförmån\r\nför de studerande.</pre><pre>Anf.  99  HANNA ZETTERBERG (v) replik\r\nFru talman! Det är alldeles riktigt att de statliga\r\npengarna och bidraget till CSN för kortet försvinner.\r\nMen det finns ändå en stor skillnad i den uppgörelse\r\nsom Vänsterpartiet har gjort tillsammans med Mode-\r\nraterna och den ursprungliga skrivningen. I den ur-\r\nsprungliga skrivningen står det ingenting om att CSN\r\nt.ex. får i uppdrag att utforma ett kort.\r\nRune Backlund menar att CSN inte tror på den här\r\nlösningen. Jag har i kontakter med CSN och andra\r\nmänniskor fått andra besked. Jag förstår att varken\r\nCSN eller SJ officiellt säger någonting annat än vad\r\nde har sagt. Men jag tror inte att det finns några som\r\nhelst problem med att utforma ett avgiftsbelagt kort.\r\nJag tror att 250 kr, även om det är i början av termi-\r\nnen, är en summa som man även som studerande\r\nfaktiskt kan klara av att komma över.\r\nNär det gäller SJ:s roll i det hela är studerande\r\nsom reser med tåg en väldigt stor andel. Jag tror nog\r\natt SJ kommer att anse det som så pass viktigt att det\r\nockså vill hitta en sådan lösning. Det är också det som\r\nmina kontakter med SJ har visat på.</pre><pre>Anf.  100  RUNE BACKLUND (c) replik\r\nFru talman! Jag kan bara referera till vad som sa-\r\ndes vid det utskottsmöte då vi hade representanter\r\nfrån CSN närvarande. Den representant som redovi-\r\nsade hade inga större förhoppningar om att ett av-\r\ngiftsbelagt kort skulle fungera på lång sikt. Han be-\r\ndömde att det ganska snabbt skulle urholkas och där-\r\nmed försvinna, dvs. förlora i värde när man skulle\r\nförhandla gentemot reseförtagen.\r\nDen skrivning som hänvisas till i utskottsbetän-\r\nkandet är inte speciellt tydlig. Det talas om att CSN\r\nbör söka möjligheter, osv. Det är inte så där väldigt\r\nsolklart vad som menas med de skrivningarna och vad\r\nutskottet menar att CSN skall göra.</pre><pre>Anf.  101  HANNA ZETTERBERG (v)\r\nreplik\r\nFru talman! Jag kan hålla med om att utskottets\r\nskrivning skulle kunnat vara hårdare. Jag skulle gärna\r\nsett att den varit mycket tydligare än vad den är i dag.\r\nMen jag anser att alternativet att helt och hållet av-\r\nskaffa CSN-kortet utan att se till några som helst\r\nmöjligheter inte hade varit någon bra lösning.\r\nJag tror ändå att det finns stora möjligheter att ut-\r\narbeta ett relativt bra rabattkort för studerande som\r\ninte heller skulle kosta en oöverkomlig summa. Jag\r\ntror inte att det vare sig administrativt eller på något\r\nannat sätt är så pass krångligt att det skulle falla. Det\r\när ett ganska bra alternativ, och kanske mer rättvist,\r\nän att avskaffa rabatten helt och hållet.\r\nJag ser också många problem med detta. Det finns\r\ningenting som är solklart. Men jag hoppas och tror att\r\ndet kommer att finnas ett bra rabattkort även i fort-\r\nsättningen.</pre><pre>Anf.  102  SIGGE GODIN (fp) replik\r\nFru talman! Det är som Rune Backlund har sagt\r\ntill Hanna Zetterberg. Vänsterpartiet står fullt ut bak-\r\nom beslutet att avskaffa CSN-kortet. Ni deltar i det.\r\nErt särskilda yttrande är ju ingenting mer än några\r\nförhoppningar, vilket vi har fått bekräftat här i kam-\r\nmaren. Vi fick i utskottet besked av CSN hur det såg\r\npå detta. Det brukar veta vad det talar om, och jag tror\r\ninte att det har fel den här gången heller.\r\nInför påskhelgen har SJ varit i kontakt med CSN.\r\nDär säger man att man över huvud taget inte är villiga\r\natt diskutera någonting mer än möjligen rabatter för\r\nungdomar. Då står vi där med elever vid Statens sko-\r\nlor för vuxna. De får avsluta sina studier. Vänsterpar-\r\ntiet sparkar på de svagaste grupperna, som det säger\r\natt det inte vill göra. Vi vet att det gäller 9 000 männi-\r\nskor som inte har en enda krona i studiestöd, inte ens\r\ntill sina resor, trots att de går på en utbildning som är\r\nden billigaste som vi kan ha i det här landet.\r\nDet är bara skära förhoppningar som Vänsterpar-\r\ntiet har i sitt särskilda yttrande. Det innefattar ingen-\r\nting konkret, precis som Rune Backlund säger. Det\r\nrinner ut i sanden, och dessa människor får finna sig i\r\natt CSN-kortet är borta. De kan inte välja den utbild-\r\nning i landet de vill ha. Statens skolor för vuxna och\r\nderas elever skall över huvud taget inte finnas med i\r\ndiskussionerna.</pre><pre>Anf.  103  HANNA ZETTERBERG (v)\r\nreplik\r\nFru talman! CSN-rabatten i den form som den har\r\ni dag kommer naturligtvis att försvinna. Det vi talar\r\nom är ett annat sätt att utforma studeranderabatter.\r\nDet är alldeles riktigt. Det är också alldeles riktigt att\r\nde statliga pengarna försvinner.\r\nDet som Vänsterpartiet har gjort är att försöka på-\r\nverka utskottets skrivning och på så sätt få en hårdare\r\nskrivning gentemot CSN att utforma ett annat slags\r\nrabattkort, eftersom vi tror att det är väldigt viktigt.\r\nSJ har i dag ett kort som kallas för reslustkort som\r\nalla kan köpa. Jag tror att det fortfarande kostar 150\r\nkronor. Det har visat sig vara relativt lönsamt. Även\r\nom man reser en enda gång lönar det sig ofta att köpa\r\ndet här reslustkortet.\r\nJag tror att ett kort för studerande skulle köpas av\r\nrelativt många. Även om man tänker marknadsmässigt\r\n- vilket SJ gör i dag, och vilket även CSN tvingas\r\ngöra - tror jag att det är lönsamt att öppna det här\r\nkortet även för andra studerandegrupper för att på så\r\nsätt få in mer pengar.\r\nSSV-studenter får även ersättning för färd med bil.\r\nMed ett sådant här kort skulle man i stället uppmuntra\r\ndem att åka tåg. Som jag har förstått det är det en\r\nganska stor andel av dem som får ersättning för bilre-\r\nsor.</pre><pre>Anf.  104  SIGGE GODIN (fp) replik\r\nFru talman! Hanna Zetterberg har förhoppningar.\r\nDet skall man ha när man är ung och riksdagsledamot,\r\nmen man måste också veta något om verkligheten. I\r\ndet här fallet handlar det faktiskt om att Hanna Zet-\r\nterberg inte har tagit reda på vad som gäller och vilka\r\nbesked CSN har fått från SJ. Vi kan bara konstatera\r\natt det är Vänsterpartiet som har slagit spiken i kistan\r\nnär det gäller SSV:s studerande. De bidrar dessutom\r\ntill att CSN-kortet inte får prövas av Studiemedelsut-\r\nredningen. Jag tycker att det är beklagligt, men så är\r\ndet.</pre><pre>Anf.  105  HANNA ZETTERBERG (v)\r\nreplik\r\nFru talman! För det första är jag inte ensam om att\r\nha fattat det här beslutet. Vi är ett helt parti med\r\nmånga äldre partimedlemmar också. Jag hoppas att\r\njag kommer att ha visioner även när jag är litet till\r\nåren kommen.\r\nJag inser att många uppfattar det så att det är vi\r\nsom har slagit spiken i kistan. Jag tror att vi har varit\r\nmed och slagit en modifierad spik i kistan i så fall,\r\noch det tror jag är bra. Det måste fortfarande finnas\r\nen öppning för att hitta andra lösningar vad gäller\r\nCSN-kortet. Vi får inte släppa de tankarna helt. Alter-\r\nnativet hade varit att helt och hållet slopa det och inte\r\nha några öppningar. Då hade det varit socialdemokra-\r\nterna och moderaterna som tillsammans hade fattat\r\ndet beslutet.</pre><pre>Anf.  106  INGER LUNDBERG (s)\r\nFru talman! Framtidens arbetsmarknad kräver nya\r\nsatsningar på utbildning. Den yrkestekniska högsko-\r\nlan kan - om vi vill, och om vi vågar satsa på den -\r\nspela en viktig roll på framtidens arbetsmarknad.\r\nDärför har vi från den socialdemokratiska läns-\r\nbänken i Örebro motionerat om att YTH skall byggas\r\nut kraftigt i olika delar av landet. Därför beklagar vi\r\natt utbildningsutskottet och socialförsäkringsutskottet\r\ninte tagit chansen att göra en kraftfull markering av\r\nbehovet av en satsning på YTH.\r\nIndustrin går bra nu. I Kumla nyanställer Ericsson\r\nvarje vecka upp till 25 man. Atlas Copco i Örebro\r\nnyanställer ett 70-tal verkstadsarbetare. Så ser ut-\r\nvecklingen ut i många delar av Örebro län och i hela\r\nlandet. Ändå går 500 metallarbetare fortfarande ar-\r\nbetslösa i Örebro - Kumlaregionen. Det är inte de\r\narbetslösa metallarbetarna som anställs på de lediga\r\njobben. I stället är det akademiker eller ungdomar\r\nfrån den nya gymnasieskolan som får de nya jobben.\r\nRisken är stor att många yrkeskunniga slås ut från\r\narbetsmarknaden. Det är ett farligt slöseri. Om Sveri-\r\nge skall bli starkt igen kommer vi att behöva all den\r\nkompetens som finns hos alla generationer i vårt sam-\r\nhälle.\r\nEn av de viktigaste utbildnings- och arbetsmark-\r\nnadspolitiska uppgifterna de närmaste åren är att finna\r\nvägar för att utveckla kompetensen hos alla grupper\r\noch hos alla åldrar i samhället. För många kan säkert\r\ninsatser som NT-satsningen på ingenjörsutbildningen\r\nvara bra. Men det kan aldrig vara den enda vägen för\r\natt utveckla kompetensen inom industrin.\r\nDen yrkestekniska högskoleutbildningen tillkom\r\nför bortåt 20 år sedan. Den skulle möta förändrade\r\nkrav på arbetskraften, främst inom industrin. Utbild-\r\nningen är unik för högskolan genom att den bygger på\r\ngedigen yrkeskunskap hos dem som deltar i den.\r\nYrkesarbetare som har ingående kunskaper om\r\nolika processer och material får chansen att ta del av\r\nden allra modernaste tekniken och använda sin kun-\r\nskap i en vetenskapligt förankrad utbildningsmiljö.\r\nSamtidigt får de skaffa sig en ordentlig bas i grund-\r\nläggande teoretiska ämnen.\r\nMånga lärare som arbetar på YTH-utbildningen\r\nmenar att utbildningen tillför högskolan viktig prak-\r\ntisk kunskap. Det gör att utbildningen i de rena yrkes-\r\ndelarna kan hållas på en nivå som i vissa delar går\r\nlängre än ingenjörsutbildningarna.\r\nDet som skiljer YTH-utbildningen från annan\r\nhögskoleutbildning är att den betonar yrkeserfarenhe-\r\nten mer än de teoretiska förkunskaperna och att den\r\nvänder sig direkt till vuxna. Det finns mycket som\r\ntalar för att det är just den här typen av kvalificerad\r\nfortbildning som skall spela en viktig roll på framti-\r\ndens arbetsmarknad. Det gäller anställda inom in-\r\ndustrin, men det gäller säkert också stora delar av den\r\nkontorsarbetskraft som i dag slås ut både i det privata\r\nnäringslivet och i den offentliga sektorn.\r\nYTH-utbildningen är en ganska omfattande ut-\r\nbildning. Den omfattar 60 poäng på högskolan eller\r\nett och ett halvt år. Om vuxna skall ha möjlighet till\r\nen så stor tidsinsats måste utbildningen kunna fullgö-\r\nras på rimliga ekonomiska villkor. Därför är det bra\r\natt riksdagen återställt SVUX-ersättningen till utbild-\r\nningen. Det är beklagligt att de borgerliga inte ser\r\nbehovet. Om vi blundar för att vuxna måste ges möj-\r\nligheter att studera på rimliga ekonomiska villkor är\r\nrisken stor att kostnaderna för samhällsekonomin i\r\nform av a-kassa och förtidspensioneringar blir mång-\r\ndubbelt större.\r\nYTH-utbildningen har hittills spelat en begränsad\r\nroll på den svenska arbetsmarknaden. Det finns totalt\r\ninte mer än runt 1 500 utbildningsplatser. Det beror\r\ninte på att utbildningen inte är bra. Det beror inte på\r\natt utbildningen inte hör framtiden till, tvärtom. De\r\nsom har genomgått utbildningen kan vittna om en\r\nhögklassig utbildning. Lärarna vid utbildningen kan\r\nvittna om mycket engagerade deltagare. De som har\r\ngenomgått utbildningen gör mycket värdefulla insat-\r\nser i industrin.\r\nDäremot finns det mycket som talar för att utbild-\r\nningen när den tillkom för bortåt 20 år sedan var litet\r\nför framtidsinriktad för den position den svenska\r\nindustrin hade då. Då efterfrågade inte industrin den\r\nkvalificerade arbetskraften. I dag, när den kvalificera-\r\nde arbetskraften behövs, är hela samhällsandan så\r\ninriktad på traditionell akademisk utbildning att vi\r\nvägrar att se att det kan finnas andra och många gång-\r\ner bättre vägar att tillgodose det svenska näringslivets\r\nbehov av kompetens.\r\nÖrebro län tillhör de industritätaste delarna av\r\nlandet. Här finns tiotusentals människor med gedigen\r\nerfarenhet inom industrin. På samma sätt som delar av\r\nnäringslivet i vårt län måste förnyas och moderniseras\r\nbehöver många som jobbar i industrin en modernare\r\nutbildning. De har yrkeskunskaper som kan vara av\r\nstort värde om de kompletteras med modern teknik\r\noch en bredare teoretisk bas.\r\nFru talman! Vi står inför ett vägval. Antingen\r\nstänger industrin dörren för dem som har de gedigna\r\nyrkeskunskaperna och öppnar den nya arbetsmarkna-\r\nden bara för den som i unga år fått en modern utbild-\r\nning, eller också väljer man att bygga på hela befolk-\r\nningen. Då räcker det inte med korta AMS-kurser för\r\nvuxna kanske varvade med a-kassa och ALU-jobb.\r\nDå måste vi pröva former som gör att vuxna kan\r\nfå chansen till en gedigen vidareutbildning där de får\r\nanvändning för tidigare erfarenheter och kunskaper.\r\nDet är mot den bakgrunden vi är angelägna om att\r\nYTH-utbildning etableras på orter som Örebro, Karl-\r\nskoga och Lindesberg. Det är mot den bakgrunden det\r\när viktigt att YTH-utbildning etableras också i andra\r\ndelar av landet.\r\nEn utbildning på ett och ett halvt år kan tyckas\r\nlång för en femtioåring, kanske t.o.m. för en fyrtio-\r\nåring, men är den egentligen det? Är den det om den\r\nleder till att man stannar kvar i produktionen till 65\r\nårs ålder i stället för att lämna arbetslivet vid 50 års\r\nålder? Det är kanske en av de klokaste satsningar\r\nsamhället kan göra.\r\nFru talman! Vi behöver söka olika vägar för att ta\r\ntillvara alla människors vilja till arbete.\r\nYTH-utbildningen är en. Jag tycker att det är synd att\r\nutskottet inte sett möjligheter till omfördelning av\r\npengar till utbildning i det här betänkandet. Det är\r\nändå min förhoppning att departementet följer upp de\r\nsocialdemokratiska förslag om en kraftig utbyggnad\r\nav YTH som den socialdemokratiska gruppen i ut-\r\nbildningsutskottet lade fram under den föregående\r\nmandatperioden. YTH och kompetensutveckling av\r\nvuxna, vilja att ta tillvara yrkeskunskap hör framtiden\r\ntill.</pre><pre>Anf.  107  ULRICA MESSING (s)\r\nFru talman! Studiestöd och studiemedel är en vik-\r\ntig förutsättning för människor, både unga och gamla,\r\nnär de skall studera. Att debatten oroar, engagerar och\r\nupprör har vi också sett här i dag genom de anföran-\r\nden som har varit. Hittills har debatten mest handlat\r\nom vuxenstudier och högre utbildning. Jag skall nu\r\nprata om potentiella vuxenstuderande.\r\nInger Lundberg och jag har tillsammans skrivit en\r\nmotion om gymnasieelevernas speciella villkor och\r\nförutsättningar.\r\nAtt våra tonåringar i dag väljer att läsa vidare på\r\ngymnasiet efter grundskolan är viktigt. Det är viktigt\r\nför var och en av de studerande. Det är nästan omöj-\r\nligt att slå sig fram på en hårt konkurrensutsatt ar-\r\nbetsmarknad i dag utan att ha gymnasiestudier bakom\r\nsig.\r\nMen det är också viktigt för den fortsatta proces-\r\nsen och utvecklingen i samhället. Formellt är gymna-\r\nsieskolan frivillig, men samhällsutvecklingen har i\r\npraktiken gjort den obligatorisk om ungdomarna skall\r\nha en god chans på framtidens arbetsmarknad. Vi\r\nbehöver utbildad, kompetent och kunnig ungdom om\r\nvi skall söka nya lösningar och vägar för framtidens\r\nproblem. Vi behöver unga vuxna som kan forma en\r\nny framtid och som kan stå pall mot det tryck och den\r\nomvandling som ett samhälle alltid står inför.\r\nDen snabba processen, informationsutbytet mellan\r\nländer och de allt suddigare nationsgränserna gör att\r\nframtiden innebär både möjligheter och hot.\r\nDet är viktigt för oss att ta till vara de möjlighe-\r\nterna. Därför ligger det i samhällets intresse att stimu-\r\nlera och inte motverka att ungdomar från alla sam-\r\nhällsgrupper utnyttjar de möjligheter som den treåriga\r\ngymnasieutbildningen innebär.\r\nDagens unga går hemma betydligt längre än vad\r\ntidigare generationers unga har gjort. Den längre\r\nstudietiden, den hårdare arbetsmarknaden med högre\r\narbetslöshet och större krav, gör att det är allt svårare\r\nför tonåringar att flytta hemifrån och klara sig själva.\r\nNya begrepp som mambos, dyker upp.\r\nI familjerna får man i dag vänja sig vid att ha unga\r\nvuxna som bor hemma i stället för barn och ungdo-\r\nmar. Det är inte alltid konfliktlöst. Det innebär pröv-\r\nningar eftersom alla vuxna egentligen har en önskan\r\nom och ett behov av att få klara sig själva och att få\r\nstå på egna ben och bryta sig loss från föräldrarnas\r\nhem och famn och komma tillbaka som mer jämlika i\r\nrelationen.\r\nDet studiestöd som i dag betalas ut till gymnasie-\r\neleverna är i stort sett en förlängning av barnbidraget.\r\nSumman är densamma. Skillnaden är att studiestödet\r\nnumera bara betalas ut under de månader då skolan\r\npågår och direkt till eleverna själva medan barnbidra-\r\nget betalas ut under hela året. Kopplingen är tydlig. I\r\nden motion som vi har skrivit menar vi att det vore\r\nrimligt att familjepolitiken tog över stödet till de äldre\r\ntonåringarna. Vi tycker att samhället skall se lika på\r\nungdomars möjlighet till studiestöd och barnens möj-\r\nligheter till barnbidrag. Det handlar i båda fallen om\r\nunga som bor hemma och går i skolan. Om det skall\r\ngöras en skillnad mellan barn i grundskolan och ung-\r\ndomar i gymnasiet bör den göras mot bakgrund av\r\nden verklighet som gäller i fråga om kostnader för\r\nsmå barn och ungdomar. Både konsumentverkets och\r\nsocialstyrelsens beräkningar visar att kostnaderna för\r\nen tonåring är betydligt högre än kostnaderna för\r\nyngre barn. Kostnaden för en treåring t.ex. beräknas\r\ntill ungefär 1.100 kr i månaden, exklusive kostnaden\r\nför barnomsorg som ju normalt står i proportion till\r\nfamiljens inkomst. En 11-åring beräknas kosta 1.700\r\nkr i månaden. En pojke som är mellan 15 och 18 år\r\nberäknas kosta 2.200 kr. Till detta hör att små barn\r\nkräver mindre utrymme. Det är t.ex. lättare att låta\r\nbarn dela rum. En tonåring behöver däremot en egen\r\nplats med en dörr att stänga om sig.\r\nDe förändringar som tidigare gjorts och som fort-\r\nsätter i dag har medfört att tonårsfamiljen förlorat\r\nnästan 2.000 kr mer om året än småbarnsfamiljen. För\r\nden som har haft extra stöd blir förlusten nästan 4.000\r\nkr om året. Riksdagen borde inte blunda för detta\r\nproblem, hur jobbigt det än känns.\r\nFör familjer med goda inkomster och stabil eko-\r\nnomi spelar ett inkomstbortfall på ett par tusen kronor\r\nom året per ungdom ingen avgörande roll. Däremot\r\nblir ekonomin hårt ansträngd för en lågavlönad ton-\r\nårsfamilj med ett par ungdomar i gymnasiet.\r\nFru talman! Det finns en risk för att alltför snäva\r\nramar för gymnasieelevernas familjer kan leda till\r\navhopp från gymnasieskolan med framtida ökade\r\nkostnader både för individen och för samhället. Pro-\r\nblemet förstärks av att ungdomar som inte har egna\r\ngoda kontakter har små möjligheter till sommarjobb\r\neller andra egna inkomster. Vi vill därför i vår motion\r\natt det görs en översyn av gymnasieelevernas eko-\r\nnomiska situation. Vi bör samla de familjepolitiska\r\nstöden och se till den samhällsförändring som faktiskt\r\nskett då det gäller utbildningens längd och villkor\r\nsamt de krav som ställs på alla de unga som nu skall\r\nut på arbetsmarknaden. Tack!</pre><pre>Överläggningen var härmed avslutad.\r\nBeslut</pre><pre>KU40 Val till Europarlamentet och andra valfrå-\r\ngor\r\nMom. 2 (såvitt avser småpartispärren)\r\n1. utskottet\r\n2. res. 1 (v, mp)\r\nVotering:\r\n255 för utskottet\r\n42 för res. 1\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 21 c, 20 fp, 1 kds\r\nFör res. 1:     18 v, 15 mp, 9 kds\r\nFrånvarande:    21 s, 7 m, 6 c, 6 fp, 4 v, 3 mp, 5 kds\r\nInger Davidson (kds) anmälde att hon avsett att rösta\r\nnej men markerats ha röstat ja.</pre><pre>Mom. 2 (såvitt avser den jämkade uddatalsmetoden)\r\n1. utskottet\r\n2. res. 1 (v, mp)\r\nKammaren biföll utskottets hemställan med acklama-\r\ntion.</pre><pre>Mom. 5 (redovisning av personliga kampanjmedel)\r\n1. utskottets hemställan med godkännande av utskot-\r\ntets motivering\r\n2. utskottets hemställan med godkännande av motive-\r\nringen i res. 3 (m)\r\nVotering:\r\n225 för utskottet\r\n73 för res. 3\r\n51 frånvarande\r\nKammaren biföll utskottets hemställan och motive-\r\nring.\r\nPartivis fördelning av rösterna:\r\nVotering:\r\n225 för utskottet\r\n73 för res.\r\n51 frånvarande\r\nPartivis fördelning av rösterna:\r\nFör utskottet:  140 s, 1 m, 21 c, 20 fp, 18 v, 15 mp,\r\n10 kds\r\nFör res.:               73 m\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>Mom. 6 (tidpunkten för riksdagsval)\r\n1. utskottet\r\n2. res. 4 (c, v)\r\nVotering:\r\n259 för utskottet\r\n38 för res. 4\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 74 m, 20 fp, 15 mp, 10 kds\r\nFör res. 4:     20 c, 18 v\r\nFrånvarande:    21 s, 6 m, 7 c, 6 fp, 4 v, 3 mp, 5 kds</pre><pre>Mom. 15 (kommunala valkretsar)\r\n1. utskottet\r\n3. res. 6 (mp)\r\nVotering:\r\n223 för utskottet\r\n16 för res. 6\r\n59 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 8 c, 1 fp, 1 kds\r\nFör res. 6:     1 c, 15 mp\r\nAvstod:         1 m, 12 c, 19 fp, 18 v, 9 kds\r\nFrånvarande:    21 s, 6 m, 6 c, 6 fp, 4 v, 3 mp, 5 kds\r\nBarbro Westerholm (fp) anmälde att hon avsett att\r\navstå från att rösta men markerats ha röstat ja.</pre><pre>Övriga moment\r\nKammaren biföll utskottets hemställan.</pre><pre>KU39 Riksdagen och dess myndigheter\r\nMom. 1 (lag om ändring i lagen (1994:1066) om\r\nstatligt bidrag till partigrupperna i riksdagen)\r\n1. utskottet\r\n2. res. (m)\r\nVotering:\r\n225 för utskottet\r\n73 för res. 1\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 1 m, 21 c, 20 fp, 18 v, 15 mp,\r\n10 kds\r\nFör res.        :       73 m\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>KU33 Ställföreträdande ombudsman vid JO-\r\nämbetet\r\nKammaren biföll utskottets hemställan.</pre><pre>SfU12 Studiestöd m.m.\r\nMom. 1 (en reformering av studiestödssystemet)\r\n1. utskottet\r\n2. res. 1 (m)\r\n3. res. 2 (c)\r\n4. res. 3 (mp)\r\n5. res. 4 (kds)\r\nFörberedande votering 1:\r\n15 för res. 3\r\n11 för res. 4\r\n272 avstod\r\n51 frånvarande\r\nKammaren biträdde res. 3.\r\nFörberedande votering 2:\r\n22 för res. 2\r\n17 för res. 3\r\n259 avstod\r\n51 frånvarande\r\nKammaren biträdde res. 2.\r\nFörberedande votering 3:\r\n75 för res. 1\r\n21 för res. 2\r\n201 avstod\r\n52 frånvarande\r\nKammaren biträdde res. 1.\r\nHuvudvotering:\r\n178 för utskottet\r\n74 för res. 1\r\n46 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 20 fp, 18 v\r\nFör res. 1:     74 m\r\nAvstod:         21 c, 15 mp, 10 kds\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>Mom. 7 (studiebidragets belopp)\r\n1. utskottet\r\n2. res. 7 i motsvarande del (c, fp)\r\n3. res. 8 i motsvarande del (v)\r\n4. res. 9 i motsvarande del (mp)\r\nFörberedande votering 1:\r\n18 för res. 8\r\n15 för res. 9\r\n264 avstod\r\n52 frånvarande\r\nKammaren biträdde res. 8.\r\nFörberedande votering 2:\r\n42 för res. 7\r\n18 för res. 8\r\n238 avstod\r\n51 frånvarande\r\nKammaren biträdde res. 7.\r\nHuvudvotering:\r\n143 för utskottet\r\n41 för res. 7\r\n113 avstod\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 5 m, 2 v\r\nFör res. 7:     21 c, 20 fp\r\nAvstod:         3 s, 69 m, 16 v, 15 mp, 10 kds\r\nFrånvarande:    22 s, 6 m, 6 c, 6 fp, 4 v, 3 mp, 5 kds</pre><pre>Mom. 9 (extra tillägg)\r\n1. utskottet\r\n2. res. 11 i motsvarande del (v)\r\nVotering:\r\n266 för utskottet\r\n31 för res. 11\r\n1 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 21 c, 20 fp, 2 mp, 10\r\nkds\r\nFör res. 11:    18 v, 13 mp\r\nAvstod:         1 m\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>Mom. 12 (stipendium i komvux)\r\n1. utskottet\r\n2. res. 12 (m, c, fp, mp, kds)\r\nVotering:\r\n159 för utskottet\r\n139 för res. 12\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 1 c, 18 v\r\nFör res. 12:    74 m, 20 c, 20 fp, 15 mp, 10 kds\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>Mom. 28 (ersättningsnivån i svux och svuxa)\r\n1. utskottet\r\n2. res. 24 i motsvarande del (v)\r\nVotering:\r\n279 för utskottet\r\n19 för res. 24\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 21 c, 20 fp, 15 mp, 10\r\nkds\r\nFör res. 24:    1 m, 18 v\r\nFrånvarande:    21 s, 6 m, 6 c, 6 fp, 4 v, 3 mp, 5 kds</pre><pre>Mom. 30 (barntillägg)\r\n1. utskottet\r\n2. res. 25 i motsvarande del (fp, mp, kds)\r\nVotering:\r\n234 för utskottet\r\n64 för res. 25\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 21 c\r\nFör res. 25:    1 m, 20 fp, 18 v, 15 mp, 10 kds\r\nFrånvarande:    21 s, 6 m, 6 c, 6 fp, 4 v, 3 mp, 5 kds\r\nHenrik Landerholm (m) anmälde att han avsett att\r\nrösta ja men markerats ha röstat nej.</pre><pre>Mom. 38 (CSN-kortet)\r\n1. utskottet\r\n2. res. 33 (c, fp, mp, kds)\r\nVotering:\r\n226 för utskottet\r\n66 för res. 33\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 71 m, 15 v\r\nFör res. 33:    21 c, 20 fp, 15 mp, 10 kds\r\nFrånvarande:    21 s, 9 m, 6 c, 6 fp, 7 v, 3 mp, 5 kds\r\nBirgitta Wistrand (m) anmälde att hon avsett att rösta\r\nja men markerats vara frånvarande.</pre><pre>Mom. 39 (reseersättning vid statens skolor för vuxna)\r\n1. utskottet\r\n2. res. 34 i motsvarande del (m, c, fp, mp, kds).\r\nVotering:\r\n159 för utskottet\r\n136 för res. 34\r\n54 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 3 m, 16 v\r\nFör res. 34:    70 m, 21 c, 20 fp, 15 mp, 10 kds\r\nFrånvarande:    21 s, 7 m, 6 c, 6 fp, 6 v, 3 mp, 5 kds</pre><pre>Övriga moment\r\nKammaren biföll utskottets hemställan.</pre><pre>SfU15 Särskilda utbildningssatsningar inom hög-\r\nskolan\r\nMom. 1 (särskilt vuxenstudiestöd m.m. vid 9 000\r\nN/T-platser)\r\n1. utskottet\r\n2. res. 1 (m, c, fp, mp, kds)\r\nVotering:\r\n159 för utskottet\r\n140 för res. 1\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 19 v\r\nFör res. 1:     74 m, 21 c, 20 fp, 15 mp, 10 kds\r\nFrånvarande:    21 s, 6 m, 6 c, 6 fp, 3 v, 3 mp, 5 kds</pre><pre>Mom. 2 (lärarutbildning för naturvetare)\r\n1. utskottet\r\n2. res. 2 (v)\r\nVotering:\r\n278 för utskottet\r\n20 för res. 2\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 73 m, 20 c, 20 fp, 15 mp, 10\r\nkds\r\nFör res. 2:     1 c, 19 v\r\nFrånvarande:    21 s, 7 m, 6 c, 6 fp, 3 v, 3 mp, 5 kds</pre><pre>Moment 4\r\nKammaren biföll utskottets hemställan.\r\nBeslut om samlad votering</pre><pre>På förslag av talmannen beslöt kammaren att fi-\r\nnansutskottets betänkanden FiU9, FiU14, FiU16 och\r\nFiU17 samt kulturutskottets betänkanden KrU17 och\r\nKrU21 fick avgöras i ett sammanhang efter avslutad\r\ndebatt.</pre><pre>16 §  Den statliga rationaliseringsverksamheten\r\noch revisionen</pre><pre>Föredrogs\r\nFinansutskottets betänkande 1994/95:FiU9\r\nDen statliga rationaliseringsverksamheten och revi-\r\nsionen (prop. 1994/95:100 delvis)</pre><pre>Anf.  108  KJELL NORDSTRÖM (s)\r\nFru talman! I det betänkande som vi nu skall be-\r\nhandla, finansutskottets betänkande nr 9, tillstyrker ett\r\nenigt utskott anslaget till Riksrevisionsverket och\r\nstatskontoret.\r\nEn stor del av detta betänkande upptas av frågan\r\nom relationerna och arbetsuppgifterna när det gäller\r\nRiksrevisionsverket visavi Riksdagens revisorer. Och\r\ndet är ju inte speciellt märkligt. Denna fråga har stötts\r\noch blötts under flera år, nu senast i Riksdagsutred-\r\nningen och dess betänkande Reformera riksdagsarbe-\r\ntet.\r\nDenna utredning föreslog en utbyggnad av Riks-\r\ndagens revisorers kansli. Dels skulle revisorernas\r\nverksamhet utökas och ambitionsgraden höjas, dels\r\nskulle en ökad samverkan med riksdagens utskott\r\netableras. Vid behandlingen av Riksdagsutredningens\r\nförslag godtog konstitutionsutskottet endast det första\r\nföreslagna, utbyggnadsetappen, och begärde samtidigt\r\nen ny utredning av revisorerna. En utgångspunkt för\r\ndetta nya utredningsuppdrag var enligt konstitutions-\r\nutskottet att onödigt dubbelarbete mellan regeringens\r\noch riksdagens revisionsorgan så långt som möjligt\r\nskulle undvikas. Därför föreslog konstitutionsutskottet\r\nytterligare utredning för att klargöra rollfördelningen\r\nmellan de båda revisionsorganen. Talmanskonferen-\r\nsen har nu uppdraget att tillsätta denna utredning. I\r\ndet sammanhanget kommer riksdagens partier att få\r\nmöjlighet att ytterligare gå igenom hur relationerna\r\nskall utvecklas mellan Riksrevisionsverket och Riks-\r\ndagens revisorer.\r\nDet är mot denna bakgrund som finansutskottet\r\nuppnått total enighet om att avstyrka samtliga motio-\r\nner och lämna ett enigt betänkande till kammaren.\r\nFru talman! Jag yrkar därför bifall till finansut-\r\nskottets hemställan i betänkande 9 och behöver gläd-\r\njande nog inte yrka avslag på vidhängande reservatio-\r\nner, eftersom det inte finns några sådana.</pre><pre>Anf.  109  LENNART HEDQUIST (m)\r\nFru talman! Var skall ansvaret för revisionen av\r\nstatlig verksamhet ligga? Vem skall följa upp effek-\r\ntivitet och ändamålsenlighet i statlig verksamhet?\r\nDe flesta parlamentariska demokratier har besva-\r\nrat dessa frågor entydigt. Det är hos den folkvalda\r\nförsamlingen, i vårt fall alltså hos riksdagen, som\r\nansvaret för denna viktiga verksamhet skall, eller\r\nborde, ligga. Men i Sverige har vi en splittrad och\r\noklar bild, med ett resursstarkt organ, Riksrevi-\r\nsionsverket som ligger under regeringen, och ett täm-\r\nligen resurssvagt organ, Riksdagens revisorer här i\r\ndetta hus. Ändå skulle vi kunna peka på en stolt his-\r\ntoria, eftersom Riksdagens revisorer funnits allt sedan\r\n1809 års författningsreform. Men Riksdagens reviso-\r\nrer fick inte i den moderna demokratin den roll den\r\nborde ha haft. I stället har regeringens revisionsorgan\r\nRiksrevisionsverket successivt byggts ut.\r\nLänder som tidigare haft ett delat eller odelat an-\r\nsvar har förändrat organisationen av den statliga revi-\r\nsionen. Fr.o.m. den 1 maj 1991 har t.ex. Danmark en\r\nförändrad organisation. Riksrevisionen, som tidigare\r\nvar en del i statsförvaltningen, är nu en institution\r\nunder Folketinget.\r\nI motion Fi406 har vi moderater pekat på de för-\r\nändringar av den statliga revisionen i Sverige som\r\nborde vara rätt självklara att genomföra. Vi föreslår\r\natt RRV:s avdelning för effektivitetsrevision överförs\r\ntill Riksdagens revisorer. Riksdagens revisionsorgan\r\nskulle då på ett helt annat sätt än i dag på riksdagens\r\ndirekta uppdrag kunna utöva den uppföljning och\r\nkontroll av den statliga verksamhetens effektivitet och\r\nändamålsenlighet som inte minst är oundgänglig i ett\r\nland som Sverige med så höga offentliga utgifter.\r\nOm man på allvar menar att riksdagen mer skall\r\nägna sig år uppföljning och utvärdering, borde det\r\nvara självklart att dra konsekvenser att det synsättet.\r\nEn revision som arbetar närmare riksdagen skulle ha\r\nstörre möjligheter att uppnå de uttalade syftena med\r\neffektivitetsrevision. Rapporternas mottagare blir då\r\npå ett helt annat sätt än i dag riksdagen och dess ut-\r\nskott. En regerings möjligheter att ta till sig rappor-\r\nternas innehåll föreligger fortfarande enligt en sådan\r\nordning. Skillnaden blir att förvaltningsrevisionen i\r\nformellt hänseende blir helt fristående och oberoende\r\nav regeringen. Dagens uppläggning strider bl.a. mot\r\nvedertagna revisionsprinciper, bl.a. att den vars verk-\r\nsamhet skall granskas inte ens skall kunna misstänkas\r\nstyra granskningen.\r\nDen dubbla organisation som i dag finns upp-\r\nbyggd genom det resursstarka RRV och den förhål-\r\nlandevis lilla organisationen hos Riksdagens revisorer\r\när inte ändamålsenlig. Vi ser också att lösningen av\r\nmånga anses vara en utbyggnad av Riksdagens reviso-\r\nrer - Kjell Nordström pekade just på det utrednings-\r\narbete som Riksdagsutredningen hade framlagt - eller\r\nutskottens kanslier. I själva verket torde det obestrid-\r\nligt vara så att en överföring av RRV:s avdelning för\r\neffektivitetsrevision skulle innebära totala besparingar\r\ni stället för utökningar, samtidigt som effekten av\r\nutförda förvaltningsrevisioner kan bli större. Det är\r\ninte minst betydelsefullt i en tid då alla försöker finna\r\nlämpliga besparingsobjekt i det akuta statsfinansiella\r\nläget.\r\nNu skall talmanskonferensen sent omsider tillsätta\r\nden utredning om den statliga revisionen som riksda-\r\ngen beslöt om förra våren. Med hänsyn till att vi utgår\r\nfrån att den utredningen skall kunna komma fram till\r\nden lösning som vi moderater fört fram i vår kommit-\r\ntémotion, har vi i utskottet valt att inte uttryckligt\r\nbiträda motionens yrkande. I stället har vi i ett särskilt\r\nyttrande både till det betänkande som vi nu behandlar\r\noch till betänkande FiU14, som vi strax skall behand-\r\nla, utvecklat vår ståndpunkt och vår syn på det utred-\r\nningsarbete som nu förestår. Jag vill hänvisa till dessa\r\nsärskilda yttranden.</pre><pre>Anf.  110  KJELL NORDSTRÖM (s)\r\nFru talman! En dag som denna då vi är så eniga\r\nskall vi naturligtvis inte föra polemik, vi kanske får\r\nanledning att återkomma senare. Men jag är litet rädd\r\nför att alltför många ledamöter tror att en utbyggnad\r\nav revisionen kommer att lösa de problem som vi har\r\nmed uppföljning och kontroll. Jag tror att det tarvar\r\nen och annan tanke i de olika partigrupperna och\r\nutskottsgrupperna hur vi som riksdagsledamöter dis-\r\nponerar vår tid. Ibland kanske vi måste fundera över\r\nhur vi arbetar i utskott och annorstädes. Vi är faktiskt\r\nrätt så många, drygt 300, som kanske mer aktivt och\r\neffektivt kunde bidra i processen. Den stora frågan i\r\nframtiden måste bli att få till stånd en diskussion\r\nmellan partierna och inom utskotten om hur man till\r\nviss del ändrar en del av inslagen i riksdagsarbetet för\r\natt kunna ägna tid åt denna uppföljning och kontroll.</pre><pre>Anf.  111  LENNART HEDQUIST (m)\r\nFru talman! Jag är helt överens med Kjell Nord-\r\nström om att vi inte löser frågorna genom att tillföra\r\nytterligare resurser till den statliga revisionen. De är\r\nsäkert fullt tillräckliga, de kanske t.o.m. kan minskas\r\nen del. Därför har vi pekat på de vinster som kan\r\nuppnås om man samordnar de två organ som i dag\r\nsysslar med statlig effektivitetsrevision, nämligen\r\nRRV och Riksdagens revisorer. Det är ganska natur-\r\nligt att om riksdagen skall ägna mer tid åt uppföljning\r\noch utvärdering, som ju är kärnan bakom de rapporter\r\nsom RRV och Riksdagens revisorer lämnar, bör också\r\nriksdagen också vara huvudman för den statliga revi-\r\nsionen. Det har inte anförts några rimliga argument\r\ntill varför vi i det här parlamentet skall hantera frå-\r\ngorna på ett helt annorlunda sätt än i övriga parlamen-\r\ntariska demokratier. Jag tror att utredningen, som vi\r\när eniga om skall arbeta snabbt, kan komma fram till\r\ndet resultatet.</pre><pre>Överläggningen var härmed avslutad.\r\n(Beslut fattades efter 21 §.)</pre><pre>17 §  Riksdagens revisorer och deras kansli</pre><pre>Föredrogs\r\nFinansutskottets betänkande 1994/95:FiU14\r\nRiksdagens revisorer och deras kansli (prop.\r\n1994/95:100 delvis)</pre><pre>Talmannen konstaterade att ingen talare var an-\r\nmäld.\r\n(Beslut fattades efter 21 §.)</pre><pre>18 §  Riksgäldskontoret och kostnader för\r\nstatsskuldens förvaltning</pre><pre>Föredrogs\r\nFinansutskottets betänkande 1994/95:FiU16\r\nRiksgäldskontoret och kostnader för statsskuldens\r\nförvaltning (prop. 1994/95:100 delvis)</pre><pre>Talmannen konstaterade att ingen talare var an-\r\nmäld.\r\n(Beslut fattades efter 21 §.)</pre><pre>19 §  Anslag till Kammarkollegiet</pre><pre>Föredrogs\r\nFinansutskottets betänkande 1994/95:FiU17\r\nAnslag till Kammarkollegiet (prop. 1994/95:100\r\ndelvis)</pre><pre>Talmannen konstaterade att ingen talare var an-\r\nmäld.\r\n(Beslut fattades efter 21 §.)</pre><pre>20 §  Arkiv m.m.</pre><pre>Föredrogs\r\nKulturutskottets betänkande 1994/95:KrU17\r\nArkiv m.m. (prop. 1994/95:100 delvis)</pre><pre>Anf.  112  ELISABETH FLEETWOOD (m)\r\nFru talman! I betänkande 17 från kulturutskottet\r\nfinns en reservation, som vi moderater står för. Vi har\r\nhär, liksom på många andra områden, försökt spara\r\npengar utan allvarliga kosekvenser. Ofta blir konsek-\r\nvenserna tyvärr allvarliga. Vi blev litet förvånade över\r\natt det statsbärande partiet inte ställde upp vårt be-\r\nsparingsförslag utan avser att gå emot oss.\r\nEgentligen behöver man inte stå här och tala om\r\natt alla sektorer borde spara. Vi måste jaga möjlighe-\r\nter att skära ner utgifterna.\r\nVi ser inte konsekvenserna av den besparing som\r\ngäller medelsanvisning till Svenskt biografiskt lexi-\r\nkon som så allvarliga att vi inte hade kunnat förvänta\r\noss att alla skulle ha ställt upp på den. Därför ber jag\r\natt få yrka bifall till reservationen till nämnda betän-\r\nkande.</pre><pre>Anf.  113  BJÖRN KAALING (s)\r\nFru talman! I det betänkande som vi nu behandlar\r\nföreslår kulturutskottets majoritet att riksdagen beslu-\r\ntar bifalla regeringens förslag i budgetpropositionen\r\nom medelsanvisning under avsnittet Arkiv.\r\nVad beträffar anslaget till Språk- och folkminne-\r\nsinstitutet, punkt B 2, vill jag gärna inledningsvis säga\r\natt anslaget i regeringens ursprungsförslag av misstag\r\nberäknats drygt 300 000 kr för lågt. Detta har rege-\r\nringen påpekat för kulturutskottet och kulturutskottet\r\nhar justerat detta i betänkandet så att det slutliga be-\r\nloppet i betänkandet är det korrekta.\r\nI betänkandet behandlas och avstyrks ett antal\r\nmotioner. Den reservation som Elisabeth Fleetwood\r\njust talade för handlar om en motion som avstyrkts i\r\nbetänkandet.\r\nNär man från moderat håll i reservationen säger\r\natt det i rådande ekonomiska läge är både sakligt och\r\npsykologiskt riktigt att alla sektorer bidrar till sane-\r\nringen av statsfinanserna är det ingenting jag vill säga\r\nemot. Jag vill inte heller säga emot det Elisabeth\r\nFleetwood just sade i talarstolen, att det behövs be-\r\nsparingar.\r\nDet är angeläget att det görs besparingar inom\r\nstatens ekonomi när ekonomin ser ut som den gör.\r\nDärför vill jag påminna både riksdagen och Elisabeth\r\nFleetwood om att det på området Arkiv i kulturpro-\r\npositionen faktiskt görs besparingar på drygt 7 miljo-\r\nner kronor. Det får inte framställas som om det inte\r\nskulle göras besparingar på det här området. Det är\r\nfaktiskt så att det görs besparingar också på detta\r\nområde.\r\nDet moderaterna föreslår är att ytterligare en be-\r\nsparing på 1,8 miljoner kronor skall göras i anslaget\r\nunder punkt B 3. Den summa man föreslår skall tas\r\nbort är avsedd att användas för att göra en upplägg-\r\nning och en utgivning av Svenskt biografiskt lexikon\r\npå CD-ROM. För egen del har jag svårt att förstå\r\ndetta moderata krav, i synnerhet när det kommer från\r\nett parti som i så hög grad har försökt göra sig till\r\ntalesman för ny informationsteknik och informations-\r\nteknologi.\r\nJag menar att det här ges en bra möjlighet att nå\r\nnya grupper med ny teknik. Dessutom kan den före-\r\nslagna satsningen ge en del pengar tillbaka då CD-\r\nROM-skivorna naturligtvis i likhet med lexikonen\r\nskall erbjudas till försäljning. Att inte göra denna\r\nframåtsyftande satsning nu känns därför felaktigt.\r\nDärför har utskottet avstyrkt det moderata förslaget.\r\nFru talman! Jag yrkar bifall till hemställan i kul-\r\nturutskottets betänkande nr 17.</pre><pre>Anf.  114  ELISABETH FLEETWOOD (m) re-\r\nplik\r\nFru talman! Jag skall fatta mig mycket kort.\r\nVår ambition att spara har gått något längre. Vi\r\nanser att det finns fog för denna besparing. Att vi står\r\nför en ny informationsteknologi är alldeles riktigt,\r\nBjörn Kaaling, det gör vi. Inte desto mindre har vi\r\nansett oss kunna bidra med denna besparing och vi\r\ntycker att det är en Gudi behaglig gärning.</pre><pre>Anf.  115  BJÖRN KAALING (s) replik\r\nFru talman! Man kan ha respekt för det moderata\r\nförslaget i sig, men det får inte framställas på ett så-\r\ndant sätt från moderat sida att andra partier inte är för\r\nbesparingar. Jag har just redovisat att vi faktiskt före-\r\nslår besparingar, att regeringen själv bara på detta\r\nområde har föreslagit en besparing på 7 miljoner\r\nkronor.\r\nDet är naturligtvis angeläget och viktigt att göra\r\nbesparingar. Men jag vill nog framhålla att alla partier\r\ni den här kammaren känner ansvar för det rådande\r\nekonomiska läget. Jag tycker att det är viktigt att säga\r\ndetta. Därför har man också ställt sig bakom det re-\r\ngeringen har föreslagit i besparingar på det här områ-\r\ndet.</pre><pre>Anf.  116  ELISABETH FLEETWOOD (m) re-\r\nplik\r\nFru talman! Jag skall fatta mig ytterst kort.\r\nDet är faktiskt bara så att vår ambition här går nå-\r\ngot längre.</pre><pre>Anf.  117  LENNART FRIDÉN (m)\r\nFru talman! Jag hade egentligen inte tänkt lägga\r\nmig i meningsutbytet mellan Elisabeth Fleetwood och\r\nBjörn Kaaling. Men jag kan ändå säga att de som är\r\nbrukare av Svenskt biografiskt lexikon har angivit att\r\ndet kommer att ske en del förändringar och korrige-\r\nringar under de närmaste åren innan det är färdigställt.\r\nDet innebär att om man börjar tillverka CD-ROM-\r\nskivorna nu måste man korrigera även den utgivning-\r\nen. Det är ett av skälen till att vi har tagit ställning på\r\ndet sätt vi har gjort.\r\nJag övervägde starkt att avge ett särskilt yttrande\r\nnär vi behandlade detta ärende i utskottet. Men jag\r\navstod. Det gällde sammanslagningen av Krigsarkivet\r\noch Riksarkivet. Det är möjligt att man gör en mindre\r\nekonomisk vinst genom detta, men jag är inte helt\r\nsäker på att det är grund nog för det ingrepp man gör.\r\nKrigsarkivets annorlunda uppläggning och struk-\r\ntur har varit och är motiv för en egen ställning. Jag\r\nhoppas att mina farhågor inte besannas, men känner\r\nändå att jag liksom den gamle Linköpingsbiskopen\r\nHans Brask måste göra en markering på detta sätt.\r\nEn sak är dock utom tvivel, det är sättet på vilket\r\nman gick till väga vid hanteringen av organisations-\r\nfrågan med avseende på samråd och förhandlingar\r\nmed personal, eller rättare sagt uteblivna sådana. Det\r\nvar ett otillständigt sätt. Hade en privat arbetsgivare\r\nbetett sig så hade protesterna varit högljudda.\r\nSom sagt, fru talman, hoppas jag att sammanslag-\r\nningen skall gå bra, men jag har mina dubier. För\r\nsäkerhets skull avslutar jag med den latinska senten-\r\nsen dixi et salvavi animam meam.</pre><pre>Överläggningen var härmed avslutad.\r\n(Beslut fattades efter 21 §.)</pre><pre>21 §  Ersättningar och bidrag till konstnärer</pre><pre>Föredrogs\r\nKulturutskottets betänkande 1994/95:KrU21\r\nErsättningar och bidrag till konstnärer (prop.\r\n1994/95:100 delvis)</pre><pre>Anf.  118  LENNART FRIDÉN (m)\r\nFru talman! I det ärende vi just nu behandlar tar vi\r\nupp ett antal frågor om ersättningar m.m. till konstnä-\r\nrer. I jämförelse med det ärende om \"droit de suite\"\r\nsom utskottet just nu behandlar rör det sig här om till\r\nsin utformning tämligen okomplicerade ersättnings-\r\nfrågor.\r\nJag skall heller inte gå in i detalj på frågan om\r\ndessa eller om de synpunkter man kan ha avseende\r\nvilken form av stöd för konstnärer som är bäst. Det\r\nrör sig både om de skattefrågor som berör dem i deras\r\negenskap av egenföretagare med utpräglat ojämna\r\ninkomster och höga egenavgifter och frågan om be-\r\nställning, stipendier, etc.\r\nVår reservation, som vi har avgett tillsammans\r\nmed Folkpartiet liberalerna och kds, gäller en organi-\r\nsatorisk fråga av principiell karaktär. Vi har i utskottet\r\nvarit överens om och i betänkandet föreslagit ett till-\r\nkännagivande om att det finns skäl att se över former-\r\nna för konstnärsinflytande i bl.a. Konstnärsnämnden.\r\nDär finns flera saker att belysa som bl.a. tangerar\r\nfrågor om representativitet, korporativism, m.m.\r\nI avvaktan på en sådan översyn och vad den kan\r\nleda till anser vi reservanter att det är fel att avskaffa\r\nstyrelsen för Sveriges bildkonstnärsfond. Det ger mer\r\nintryck av ytterligare en återställare för återställandets\r\nskull.\r\nUtan att ändra uppfattning i sakfrågan, den står vi\r\nfast vid, avstår jag dessutom för tids vinnande och när\r\njag ser vilka konstellationer som finns i frågan i\r\nkammaren från att yrka bifall till reservationen.</pre><pre>Anf.  119  INGEGERD SAHLSTRÖM (s)\r\nFru talman! Jag vill börja med att yrka bifall till\r\nhemställan i detta betänkande som handlar om ersätt-\r\nningar och bidrag till konstnärer.\r\nKonstnärerna har det ju kärvt i dagens läge. De\r\nhar det kärvt väldigt ofta. Men när nu ekonomin ser ut\r\npå det vis som den gör är det jobbigt att vara bild-\r\nkonstnär.\r\nMan talar inte om arbetslösa bildkonstnärer. De är\r\nkreativa, de arbetar, de målar. Däremot är de ofta\r\ninkomstlösa. Det är en nog så besvärande situation.\r\nDen individuella visningsersättning på 3 000 kr\r\nsom man tidigare fick har tagits bort av Bildkonst-\r\nnärsfonden. Jag kan hålla med om att de 3 000 kro-\r\nnorna kanske inte var den bästa konstruktionen när\r\ndet gällde ersättning till konstnärer, men det jag tyck-\r\ner är viktigt är att de pengar som visningsersättningen\r\ninnebar fortfarande får gå till bildkonstnärerna.\r\nVi socialdemokrater i utskottet anser att man bör\r\npröva att bryta ut de här pengarna ur Konstnärsnämn-\r\ndens anslag och i stället eventuellt överföra dem till\r\nnågon ideell organisation, BUS exempelvis, som\r\nbetyder Bildkonst Upphovsrätt i Sverige, och på så\r\nsätt ge upphovsmännen själva tillåtelse att styra över\r\nfördelningen av sina ersättningspengar.\r\nDet här har vi diskuterat i utskottet, och i betän-\r\nkandet vill vi att regeringen återkommer med förslag i\r\nden här riktningen till riksdagen. Jag hoppas då att\r\nbildkonstnärerna skall känna att deras ersätt-\r\nningspengar är deras pengar och att de själva dispone-\r\nrar över dem.\r\nI samband med det föreslår vi också att konstnär-\r\nsorganisationerna får ett större inflytande när det\r\ngäller att föreslå representanter i Konstnärsnämndens\r\nstyrelse.</pre><pre>Anf.  120  CHARLOTTA L\r\nBJÄLKEBRING (v)\r\nFru talman! Bidrag och ersättningar till konstnärer\r\när mycket viktiga i dessa kristider.\r\nKonstnärsnämnden har till uppgift att fördela des-\r\nsa medel och har belagts med sparkrav, vilket jag\r\ntycker är beklagligt. Men eftersom Vänsterpartiet inte\r\nhar lyckats hitta pengar någon annanstans har vi gått\r\nmed på detta, för vi vill ju också vara med och ta\r\nansvar i det kärva ekonomiska läget.\r\nEn annan fråga som vi dock har drivit mycket\r\nlångt, som inte hör hemma i detta utskott men som vi\r\nhar drivit i andra utskott, är att minska nedskärningar-\r\nna i kommuner och landsting. Vi måste värna kom-\r\nmunerna och landstingen. Gör vi det, tror jag också\r\natt situationen blir bättre för våra konstnärer eftersom\r\nde då får möjligheter att verka hemma i kommunerna\r\noch landstingen på skolor, sjukhus, dagis osv.\r\nMen tyvärr har regeringen föreslagit ytterligare\r\nnedskärningar, vilket gör mig mycket bedrövad.\r\nFru talman! Vi har i ett särskilt yttrande tagit upp\r\nfolkmusikernas ställning. I dag har folkmusikerna\r\ningen möjlighet att få del av de upphovsrättsliga\r\npengarna, eftersom Svensk folkmusikfond har upp-\r\nhört. Vänsterpartiet anser att även utövare av folkmu-\r\nsik på ett lämpligt sätt borde kompenseras för detta.\r\nVår förhoppning är att Kulturutredningen ägnar\r\nuppmärksamhet åt frågan och försöker komma till\r\nrätta med den. Man skulle kanske kunna komma fram\r\ntill en ny fond och nya avtal i frågan. Folkmusiken har\r\ninte särskilt många upphovsmän, eftersom många av\r\ndem ofta är avlidna sedan länge. Därför borde man\r\nkunna få till stånd ett annat system än det nuvarande\r\nför att stöda folkmusiken.\r\nAnledningen till att jag just tagit upp frågan om\r\nfolkmusiken är att jag har haft fantastiska upplevelser\r\nnär det gäller just folkmusik. Framför allt har jag\r\nupplevt hur olika kulturer kan mötas i folkmusiken.\r\nDet är en unik möjlighet att få olika kulturer att närma\r\nsig varandra. För oss som lyssnar blir det också väl-\r\ndigt fina upplevelser.\r\nEtt sätt att försöka få folkmusikerna att mötas är\r\natt ordna en fast lokal där de kan mötas. Jazzmusiker-\r\nna har Fasching, symfonikerna har sitt konserthus,\r\nteatervännerna har Dramaten osv. Detta säger jag inte\r\npå grund av någon jantelagsprincip, utan jag tror att\r\nen satsning i denna riktning verkligen skulle vara\r\nmycket positiv för hela samhället.\r\nFru talman! Jag har inget annat yrkande än bifall\r\ntill förslagen i propositionen, men jag hoppas verkli-\r\ngen att Kulturutredningen tar upp och diskuterar\r\nfolkmusikernas förutsättningar.</pre><pre>Anf.  121  PER LAGER (mp)\r\nFru talman! Konstnären är en av samhällets visio-\r\nnärer - viktig för utvecklingen och för människans\r\nbehov av nya ögon samt för livslusten. Samtidigt\r\ntillhör konstnären en yrkesgrupp som trängs väldigt\r\nhårt i den materialistiska, datoriserade vardag som vi\r\nlever i, där snabba värdebyten och informationsteknik\r\nsällan ger oss möjlighet att känna djupare inlevelse\r\noch förståelse för våra medmänniskors livsvillkor.\r\nKonstnären gestaltar lidandet i dess vida bemär-\r\nkelse och kommunicerar ofta med djupare bottnar i\r\nvårt inre. Därför är konstnären så viktig för ett demo-\r\nkratiskt, humant, socialt och solidariskt samhälle.\r\nFru talman! Med denna allmänna inledning om\r\nkonstnärskapet vill jag litet grand kommentera själva\r\nbetänkandet, som jag till min stora glädje finner be-\r\nskriver Miljöpartiets och, som jag tror, de flesta yr-\r\nkeskonstnärernas synpunkter.\r\n1982 skapades Bildkonstnärsfonden, BKF, för att\r\nfördela anslagsposten Visningsersättning åt bild- och\r\nfondkonstnärer. Konstnärernas huvudorganisationer\r\ndominerade i styrelsen. Såväl den övergripande\r\nkonstnärsnämnden som de olika föreningsorganen\r\nfick partssammansatta styrelser, där upphovsmanna-\r\norganisationerna utsåg representanter för de konst-\r\nnärliga yrkesutövarna.\r\nSedan dess har konstnärernas inflytande successivt\r\nminskat. Den individuella visningsersättningen upp-\r\nhörde 1993, och under våren 1994 fråntogs konstnär-\r\nsorganisationerna inflytandet över de övriga vis-\r\nningsersättningsmedlen genom en ändring i styrelse-\r\nrepresentationen.\r\nI årets budgetproposition fullföljer den nuvarande\r\nregeringen denna handlingslinje och föreslår avskaf-\r\nfande av den särskilda bildkonstnärsfonden. I stället\r\nsatsar man på bidrag till arbetsstipendier, internatio-\r\nnellt kulturutbyte och förstärkta pensionsbidrag.\r\nMiljöpartiet de gröna föreslår att det statliga vis-\r\nningsersättningsanslaget ersätts med två nya anslag.\r\nDet ena kallar vi för konstnärsfonden. Det andra, som\r\nmotsvarar den tidigare individuella visningsersätt-\r\nningen, särskiljs från övriga visningsersättningar och\r\nkan t.ex. kallas personlig visningsersättning åt bild-\r\noch fondkonstnärer. Förslagsvis skall detta handhas\r\nav BUS, som vi tidigare hörde betyder Bildkonst och\r\nupphovsrätt i Sverige.\r\nUtskottet har funnit skäl att be regeringen att\r\növerväga reglerna om ersättningar till bildkonstnärer\r\nmed anledning av bl.a. vår motion. Jag ser fram emot\r\nett förslag i den riktningen.\r\nEn annan viktig fråga är givetvis vilka som skall\r\nsitta i Konstnärsnämnden och dess fördelningsgrupper\r\nsamt hur dessa tillsätts. Vårt förslag är att regeringen\r\nföljer förslaget från KLYS, Konstnärliga och litterära\r\nyrkesutövares samarbetsnämnd. Men jag vill poängte-\r\nra att det självfallet är viktigt att en så stor del av\r\nkonstnärskåren som möjligt täcks in av representan-\r\nterna i styrelsen. Vid sidan av den dominerande\r\nKonstnärernas riksorganisation, KRO, finns t.ex.\r\nSvenska Konstnärsförbundet, SK. Även andra intres-\r\nsenter bör övervägas i detta sammanhang. Detta är för\r\natt tillgodose allsidighet, bredd och en allmän rättvi-\r\nseaspekt. Ingen skall behöva ifrågasätta att alla seriöst\r\narbetande konstnärer, oavsett organisationstillhörig-\r\nhet, kan komma i fråga.\r\nUtskottet har ansett att regeringen bör se över\r\nreglerna för hur ledamöterna i Konstnärsnämnden\r\ntillsätts för att sedan återkomma till riksdagen. Även i\r\ndenna fråga har utskottsmajoriteten gått oss till mötes,\r\noch det tackar vi för.\r\nMed detta yrkar jag bifall till utskottets hemstäl-\r\nlan. För övrigt vill jag ge mitt stöd till det som Char-\r\nlotta Bjälkebring nämnde angående folkmusiken.</pre><pre>Överläggningen var härmed avslutad.\r\nBeslut</pre><pre>FiU9 Den statliga rationaliseringsverksamheten\r\noch revisionen\r\nKammaren biföll utskottets hemställan.</pre><pre>FiU14 Riksdagens revisorer och deras kansli\r\nKammaren biföll utskottets hemställan.</pre><pre>FiU16 Riksgäldskontoret och kostnader för\r\nstatsskuldens förvaltning\r\nKammaren biföll utskottets hemställan.</pre><pre>FiU17 Anslag till Kammarkollegiet\r\nKammaren biföll utskottets hemställan.</pre><pre>KrU17 Arkiv m.m.\r\nMom. 5 (medelsanvisningen till Svenskt biografiskt\r\nlexikon)\r\n1. utskottet\r\n2. res. (m).\r\nKammaren biföll utskottets hemställan med acklama-\r\ntion.</pre><pre>Övriga moment\r\nKammaren biföll utskottets hemställan.</pre><pre>KrU21 Ersättningar och bidrag till konstnärer\r\nKammaren biföll utskottets hemställan.\r\nBeslut om uppskjuten votering</pre><pre>På förslag av talmannen beslöt kammaren att de\r\närenden som hann debatteras färdigt under återstoden\r\nav dagens sammanträde fick avgöras i ett samman-\r\nhang vid inledningen av morgondagens arbetsplenum.</pre><pre>22 §  Teater, dans och musik</pre><pre>Föredrogs\r\nKulturutskottets betänkande 1994/95:KrU22\r\nTeater, dans och musik (prop. 1994/95:100 delvis)</pre><pre>Anf.  122  LENNART FRIDÉN (m)\r\nFru talman! Med tanke på att många har blivit\r\nhitlockade av voteringssignalen är det för en gångs\r\nskull ganska många åhörare i kammaren när vi debat-\r\nterar kulturen. De som har kommit hit är välkomna att\r\nsätta sig ned för att lyssna och kanske även delta.\r\nFru talman! Av det som behandlas i betänkande\r\nKrU22 finns mycket som är både behjärtansvärt och\r\nbeaktansvärt. En del av betänkandet berör decentrali-\r\nseringsfrågor och frågor om fördelning av ansvar för\r\nförsörjning av olika landsdelar med opera, balett och\r\nhögkvalitativ talteater.\r\nFör att vi inte i den typen av frågor skall föregripa\r\nde förslag som kan bli resultatet av den stora kultur-\r\nutredningen kommer en del att ännu en tid bli vid det\r\ngamla.\r\nBeroende på var vi bor etc. är det naturligtvis\r\nmycket lockande att tala sig varm för en konsekven-\r\nsuppföljning av stödet till Göteborgsoperan, för Mal-\r\nmö musikteaters roll, för behovet av att slå vakt om\r\nde fåtal blåsarensembler som vi har kvar i landet\r\nsedan våra gamla militärmusikorkestrar försvunnit\r\noch för frågan om vem som skall vara huvudman och\r\nvem som skall betala för vad etc.\r\nOm det inte redan tidigare har föreslagits föränd-\r\nringar i riksdagen eller av andra institutioner bör vi\r\navvakta med stora förändringar tills vi har fått Kul-\r\nturutredningens slutbetänkande och den därav föran-\r\nledda remissomgången.\r\nEtt område som dock har penetrerats i många år,\r\noch där det tidigare har föreslagits förändringar, gäller\r\nRiksteatern. Det var ju för att ge förslag till hur man\r\nkunde förbättra och förbilliga turnéteaterverksamhe-\r\nten som den s.k. Teaterutredningen tillsattes. Oavsett\r\nvad man kan säga om betänkandena från ESO-\r\nutredningen och Teaterkostnadsutredningen, så redo-\r\nvisar de ovedersägliga siffror som pekar på att något\r\nmåste ske på detta område.\r\nNär dåvarande ecklesiastikminister Arthur Eng-\r\nberg på 1930-talet föreslog upprättandet av en rikstea-\r\nter var det i skenet av att den privata turnéteatern,\r\nbl.a. utslagen av de nya biograferna som växte upp\r\növer landet, på bara ett par års tid vid 20-talets början\r\nnästan helt hade kollapsat. Samtidigt fanns ute i landet\r\nmånga teaterbyggnader, som, i den mån inte också de\r\nhade blivit biografer, kunde användas för en pånytt-\r\nfödd turnéteater med statsstöd och statligt uppbackat\r\nhuvudmannaskap.\r\nTillsammans med folkparksteaterverksamheten\r\nblev det den nya Riksteatern som förde ut operetter,\r\nmusikaler och talteater till hela landet. Som fasta\r\npunkter fanns de statliga scenerna i Stockholm och\r\nteatrarna i Göteborg och Malmö.\r\nBortsett från några tillskott på teaterkartan årtion-\r\ndena närmast efter, t.ex. stadsteatrarna i Borås, Hel-\r\nsingborg och Uppsala, såg bilden ut så fram till 1970-\r\ntalet. Då placerade Riksteatern permanent ut en del av\r\nsin ensemble i residensstäder. Denna utveckling fort-\r\nsatte på 1980-talet, och i denna verksamhet trädde\r\näven lokala och regionala samhälleliga intressenter in.\r\nSamtidigt fortsatte Riksteatern att spela nästan\r\nsom om ingenting hade hänt och, vilket alla under-\r\nsökningar har pekat på, i samma orter som den teater-\r\nvane finner de fasta länsensemblernas fasta scener\r\neller turnébesökslokaler.\r\nRiksteatern har under åren byggt upp ett antal\r\nspecialensembler, som det däremot inte har funnits\r\nnågon ersättning för. Det gäller Cullbergbaletten, det\r\ngäller Tyst teater, det gäller Finsk teater, osv. Det är\r\ndetta vi tycker att Riksteatern skall fortsätta att arbeta\r\nmed och utveckla.\r\nMan behöver också förbättra publikarbetet, och\r\ndärför har vi, liksom en helt enig teaterutredning,\r\nföreslagit att de medel som i dag går till s.k. skådeba-\r\nneverksamhet, och som dess värre alltför ofta inte har\r\ngivit resultat som kan försvara de utbetalningar som\r\ngjorts, skulle överföras till Riksteatern. Dess värre har\r\nden frågan inte behandlats i samma betänkande, men\r\nden förtjänar ändå att belysas här för att kammaren\r\nskall få en komplett bild av vårt förslag rörande\r\nRiksteatern.\r\nFru talman! Jag yrkar bifall till reservation 1 till\r\nbetänkandet.</pre><pre>Anf.  123  MARIANNE ANDERSSON (c)\r\nFru talman! Jag skall försöka hålla mig kort.\r\nVi behandlar i dag sex stycken kulturbetänkanden,\r\noch debatterna är som märks korta. Detta beror också\r\npå att det är ett sorts mellanår för kulturpolitiken,\r\nnågot som givetvis beror på den stora Kulturutred-\r\nningen, som har att behandla i stort sett allt som har\r\nmed kulturpolitik att göra. Några delutredningar har\r\nockså stoppats in i den stora. Det gör att vi inte har\r\nskrivit särskilt utförliga motioner, och i utskottets\r\nbetänkande tas inte heller så många detaljer upp. De\r\nflesta yrkandena hänskjuts till Kulturutredningen, och\r\ndet är ganska skönt när man som jag är ny i utskottet.\r\nDet blir en sorts mjukstart.\r\nDet här året har ändå lärt mig vilken oerhörd\r\nmängd av olika frågor vi har att behandla i det här\r\nutskottet och hur betydelsefulla de frågorna är.\r\nJag kan bara framföra en from förhoppning om att\r\nde som jobbar i Kulturutredningen skall komma fram\r\ntill bra förslag, så att de statliga pengarna används så\r\nbra som möjligt, att de når rätt målgrupper och får\r\nspridningseffekter i hela landet och att det verkliga\r\nmålet, att alla människor skall vara delaktiga i kultur-\r\nlivet, kan uppnås. Från Centern vill vi i det samman-\r\nhanget särskilt betona barn och ungdomar.\r\nDet gäller också att kunna ta vara på kulturarvet\r\noch sprida kännedom om det, också bland barn och\r\nungdom. Det är först genom att känna sin historia, och\r\ndet gäller då särskilt lokalt, som det är möjligt att få\r\nen sådan trygghet i sig själv att man kan vara generös\r\noch tolerant mot andra människor.\r\nKanske det främsta målet för kulturpolitiken ändå\r\när att främja ett levande, dynamiskt och kreativt\r\nkonst- och kulturliv, som för samhället framåt.\r\nFör vår del har vi i vår övergripande motion tryckt\r\nalldeles särskilt på att kulturarbete skall rikta sig mot\r\nbarn och ungdomar. De allra flesta anser att det är\r\nviktigt, och det tas också upp i utredningen.\r\nMen vi vill kanske gå litet längre redan nu. Därför\r\nhar vi till det här betänkandet fogat en reservation.\r\nDen handlar om medelsanvisningen till Operan. Vi\r\nmenar att fler barn och ungdomar måste få tillgång till\r\nden fantastiska konstform som operan verkligen är.\r\nDärför vill vi att 20 miljoner av anslaget till Operan\r\nskall avdelas till turnéverksamhet eller uppsökande\r\nverksamhet ute i skolorna, så att fler än de elever som\r\ngår i skolor runt Stockholm förstår vad opera är, lär\r\nsig en del om det och blir nyfikna och blir en framtida\r\npublik. Det är väldigt viktigt, och det är en del i den\r\nsatsning vi vill göra på att ge mer kultur åt barn och\r\nungdomar.\r\nMed det, fru talman, vill jag yrka bifall till reser-\r\nvation nr 2 och i övrigt till utskottets hemställan.</pre><pre>Anf.  124  CARL-JOHAN WILSON (fp)\r\nVärderade talman! I det här betänkandet har Folk-\r\npartiet föreslagit ett antal förbättringar av stödet till\r\nolika kulturella verksamheter. Vi vill något justera\r\nstödet till Operan och Dramaten. Det framgår av re-\r\nservation 3. Vi vill öka utbyggnaden av den regionala\r\nkulturverksamheten. Vi vill att Skånebaletten och\r\nNorrbottens kammarorkester skall få förbättrade vill-\r\nkor, och vill ge litet mer pengar till fria teater-, dans-\r\noch musikgrupper. Det framgår av reservationerna 5\r\noch 6.\r\nFolkpartiet står givetvis bakom innehållet i de här\r\nreservationerna, men jag anser att det är utsiktslöst att\r\nändra på majoritetens uppfattning i dessa frågor, och\r\ndärför yrkar jag inte bifall till dessa reservationer,\r\nvilket ju sedvanligt uppskattas av alla som tycker att\r\nvi i debatterna kan ägna oss åt viktigare saker än att\r\ntill varje pris bevaka våra positioner i reservationerna.\r\nMed detta, värderade talman, tror jag att det är lä-\r\nge för att önska samtliga här en trivsam middag.</pre><pre>Anf.  125  EWA LARSSON (mp)\r\nFru talman! Lennart Fridén har gett en historie-\r\nskrivning vad avser Riksteatern. Den tackar jag för.\r\nJag skall senare, om jag får tid, kommentera en del\r\nandra saker.\r\nFörst vill jag gå in på pudelns kärna, pengar. Re-\r\ngeringen tillämpar i årets budget en tämligen konsek-\r\nvent linje, med samma sparkrav på utgifter för statlig\r\nkonsumtion oavsett vad konsumtionen innehåller. Jag\r\nkan förstå önskan om likadana principer, men jag\r\nställer mig ideologiskt sett inte bakom inriktningen.\r\nVad avser Riksteatern, Operan och Dramaten an-\r\nser Miljöpartiet att de inte bör förlora i köpkraft i\r\nårets budget. Kultur är enligt Miljöpartiet en oerhört\r\nviktig prioritering i uppbyggandet och bibehållandet\r\nav infrastruktur. Andra anser att Dennispaketet och\r\nmilitära matierielinköp är viktigare att prioritera.\r\nFru talman! Riksteaterns kanske viktigaste roll är\r\nden som folkrörelse och företrädare för publiken. De\r\n226 teaterföreningarna som ingick i Riksteatern när\r\nden statliga utredningen om teaterns roll presentera-\r\ndes förra året har nu blivit ännu fler. De satsar aktivt\r\npå bildningsverksamhet, med drygt 100 kurser för\r\nolika teaterföreningar bara under den här våren. De\r\nlokala föreningarna står för ca 70 % av de 3 500 ar-\r\nrangemang som genomförs i Riksteaterns regi. Det\r\ninnebär att över två tredjedelar av föreningens verk-\r\nsamhet avser service åt andra teaterproducenter. Där-\r\nför är det omöjligt för oss att se Riksteatern som en\r\nteater. Den är så mycket mer.\r\nI ekonomiskt svåra tider, då ljuset i tunneln syns\r\nväldigt långt borta, har Riksteatern en stor roll som\r\nbärare och spridare av visioner, de visioner som vi\r\nalla genom kulturens kraft har så stort behov av. Att i\r\nsolidaritetens namn minska Riksteaterns budget är\r\noerhört osolidariskt, tycker vi.\r\nSå kommer jag till Operan i Stockholm, som arbe-\r\ntar aktivt med att uppfylla de mål som föreskrevs i\r\nregleringsbrevet inför 1994/95 års budget. Rom\r\nbyggdes inte på en dag, men jag vill påstå att Operan i\r\nStockholm är på god väg mot villkorsuppfyllelse.\r\nMan skall inte bara vårda det nationella kulturarvet\r\noch den svenska nationella identiteten inom operans\r\noch balettens område, utan mycket mycket mer. Bl.a.\r\nföreskrivs att Operan skall ha en standard som hävdar\r\nsig jämsides med flertalet av de förnämsta scenerna\r\nutomlands. Man skall stå som inspiratör och förebild\r\nför utbildningsinstitutionerna i landet och sprida och\r\nförankra sin verksamhet hos en stor och bred publik,\r\nturnera inom landet och utveckla samarbete med radio\r\noch TV.\r\nDet är bra att sätta ribban högt, och jag vill gärna\r\natt Kungliga teatern skall bjuda på en kvalitet i\r\nvärldsklass. Men det kostar statliga medel.\r\nJag anser också att det är betydelsefullt att Operan\r\nkan nå en bred publik, där naturligtvis ungdomar\r\ningår. Därför är det glädjande att se att Operans pu-\r\nblik under de senaste åren har föryngrats. Men då kan\r\nman inte höja biljettpriserna för att kompensera för en\r\nminskad köpkraft. Hur skall de unga och barnfamil-\r\njerna då ha råd att gå på Operan? Det är ekonomiskt\r\nsvårt att ha råd redan i dag.\r\nSå kommer jag, fru talman, till Dramatiska teatern\r\ni Stockholm, som, i samma regleringsbrev som\r\nnämnts tidigare, föreskrevs att utöver att stärka Sveri-\r\nges kulturella och språkliga identitet och hävda\r\nsvenskt deltagande i Europas kulturella gemenskap\r\nockså sprida och förankra sin verksamhet hos en stor\r\noch bred publik, även att turnera inom det egna landet\r\noch att använda sig av radio och TV för att nå ut till\r\nen större publik och särskilt uppmärksamma den unga\r\npubliken.\r\nMan är på god väg, vill jag påstå. Den klassiska\r\ndramatiken, som enligt regleringsbrevet skall utgöra\r\nstommen i Dramatens utbud, kommer att kunna glädja\r\nmånga unga publiker och inbjuda till otaliga tolk-\r\nningsdiskussioner om dåtida och samtida problem-\r\nställningar i samhället.\r\nSamtidigt vill jag påstå att Dramaten under det se-\r\nnaste decenniet har varit en av landets konstnärligt\r\nmest framgångsrika scener. Man har gästspelat i To-\r\nkyo, Los Angeles, Barcelona, New York, Florens\r\nm.fl. stora städer både inom och utom Europa.\r\nDet är komplicerat att minska Dramatens köpkraft\r\nsamtidigt som man åläggs att främja utveckling och\r\nförnyelse. Därför yrkar jag bifall till reservation 4\r\nunder mom. 1.\r\nEftersom jag har någon minut kvar av min talartid\r\nvill jag vända mig till Lennart Fridén. Efter den fina\r\nhistorieskrivningen vad gäller Riksteatern tog Lennart\r\nFridén upp som kritik att man spelar på orter där det\r\nfinns länsteatrar. Det tycker däremot vi i Miljöpartiet\r\när helt okej. Vi tycker att det är fint med mångfald,\r\noch vi tror att det är till stor glädje för dem som bor i\r\nde här orterna att få se fler skådespelare på scenen.\r\nJag vill också vända mig till Marianne Andersson.\r\nHon säger att det nu är ett mellanår för kulturen. Det\r\ntycker inte vi i Miljöpartiet. Vi tycker att det är viktigt\r\natt visa på visioner och ekonomiska prioriteringar\r\näven fast det finns en kulturutredning. Den utredning-\r\nen kommer inte att lösa alla problem, och det kommer\r\natt ta flera år innan utredningens betänkande har pas-\r\nserat alla remissinstanser. Under den tiden kan inte\r\nkulturutvecklingen och visionerna gå i stå.\r\nMarianne Andersson säger också att de flesta yr-\r\nkandena från utskottet hänskjuts till utredningen. Det\r\ntycker jag, som sitter i både utskottet och utredningen,\r\när principiellt fel. Vi måste kunna föra en kulturpoli-\r\ntiskt aktiv debatt, trots att vi har en utredning, kanske\r\ni synnerhet när vi har en utredning, och debatten\r\nmåste kunna föras innan utredningen lägger fram sitt\r\nförslag i augusti.</pre><pre>Anf.  126  LENNART FRIDÉN (m) replik\r\nFru talman! Ewa Larsson sade i början av sitt an-\r\nförande att hon inte kan se Riksteatern som en teater.\r\nDet är helt riktigt, eftersom den egentligen består av\r\ntvå delar, dvs. den producerande delen och folkrörel-\r\nsedelen. Det är något som har belysts ganska ingående\r\nav oss som har suttit med i Teaterutredningen. Efter-\r\nsom Ewa Larsson själv har talat om att hon sitter i den\r\ns.k. stora kulturutredningen, till vilken vi från Tea-\r\nterutredningen har skickat vårt betänkande, utgår jag\r\nockså från att Ewa Larsson kommer att läsa det be-\r\ntänkandet för att kunna ta ställning till de här frågor-\r\nna. Faktum är att vi gör just de påpekandena.\r\nVi var dessutom, över alla partigränser, rörande\r\növerens om att en av de allra viktigaste uppgifterna\r\nvar att utöka publikarbetet. Det är också därför som vi\r\ni utredningen och vi moderater i utskottet har före-\r\nslagit att de pengar som i dag har gått till Skådebanan\r\noch där använts till att bl.a. täppa till svarta hål i sam-\r\nband med konkurser i stället skulle kunna ge kultur.\r\nDå är det väldigt viktigt att man stöder det här publi-\r\nkarbetet.\r\nSedan kan man ifrågasätta att Riksteatern spelar\r\npå de orter där det redan finns teater, medan, vilket\r\nhar påpekats i flera utredningar, de orter som aldrig\r\nfår något besök alls glöms bort. Det är det vi har vänt\r\noss emot.</pre><pre>Anf.  127  EWA LARSSON (mp) replik\r\nFru talman! Man kan, som Lennart Fridén, ifråga-\r\nsätta att de olika teatrarna skall spela i samma orter,\r\nmen var Riksteatern spelar styrs ju av den publika\r\naktiviteten - det är det som är den demokratiska pro-\r\ncessen. Jag tycker därför inte att vi skall gå in och\r\ntafsa på det.\r\nBetänkandet från Teaterutredningen, som Lennart\r\nFridén satt med i, utgör naturligtvis en del av underla-\r\nget i Kulturutredningen, men det är bara en del.</pre><pre>Anf.  128  LENNART FRIDÉN (m) replik\r\nFru talman! Jag får säga som lejonmamman sade\r\nom sin son: En, men ett lejon. Vi har med specialist-\r\nhjälp och annat behandlat just dessa frågor, som jag\r\nupplever att Eva Larsson inte riktigt har kläm på.\r\nSom gammal statsvetare vill jag också säga att\r\ndetta har inte ett dugg med demokratisk process att\r\ngöra. Det är faktiskt att missbruka ordet demokrati på\r\nsamma sätt som många andra gör det. Till sist blir det\r\ninte något värde alls i det ordet.\r\nMen läs både min reservation till Teaterutredning-\r\nen och det som Teaterutredningen som helhet har\r\nkommit fram till när det gäller publikarbete och just\r\nfolkrörelsedelen! Det är det viktigaste som vi har att\r\ngöra i den stora Kulturutredningen just i fråga om\r\nriksteaterbiten. Jag rekommenderar denna läsning\r\nsom är ganska trivsam. Den innehåller dessutom\r\nmycket fakta, och det kan vara bra när man till sist\r\nskall ta ställning.</pre><pre>Anf.  129  EWA LARSSON (mp) replik\r\nFru talman! Nu kan jag inte lika mycket om Tea-\r\nterutredningen som Lennart Fridén. Däremot får jag\r\njämt påpeka att den bara utgör en del i Kulturutred-\r\nningen, vilken skall ta ett stort helhetsgrepp. Självfal-\r\nlet kommer alla i Kulturutredningen att sätta sig in i\r\nden utredning som jag har varit med i. Sedan kan vi\r\ndiskutera ordet demokrati någon annan gång.</pre><pre>Anf.  130  MARIANNE ANDERSSON (c)\r\nreplik\r\nFru talman! Jag vill nog ändå påstå att detta på\r\nnågot sätt är ett mellanår när det gäller kulturen.\r\nUnder de tre fyra år som vi har haft en ekonomisk\r\nkris har ju kulturen faktiskt fått något ökade anslag,\r\nvilket jag tycker är fantastiskt. I år får kulturen i stort\r\nsett behålla sina pengar. Det är ju positivt, särskilt när\r\nvi vet hur ekonomin ser ut på alla andra områden.\r\nFrån den synpunkten är det väldigt bra.\r\nSedan är det utan tvivel så att vi visserligen för en\r\ndebatt, men vi hänskjuter i stor utsträckning väldigt\r\nmånga frågor till utredningen. Det är ju på det viset,\r\nså det är inte så mycket att diskutera.\r\nDet är klart att jag som inte sitter i utredningen har\r\nkontakt med representanten för Centern. Kulturdebat-\r\nten pågår ju ständigt i alla fall. Visst är det så.\r\nNär det gäller Kungliga teatern och vårt krav på\r\nomfördelning är jag ganska övertygad om att det går\r\natt göra en del rationaliseringar - det går ju att göra i\r\nalla verksamheter. Sedan finns det också alldeles\r\nsäkert ett utrymme för en höjning av biljettpriserna.\r\nVi har skrivit tydligt att det inte skall gälla de före-\r\nställningar som vänder sig till barn och ungdomar.\r\nBiljettpriserna när det gäller operaföreställningar är ju\r\nfortfarande betydligt lägre än vad priserna är på pri-\r\nvatteatrar. Jag är alldeles övertygad om att detta går\r\natt lösa på det sätt som vi har sagt.</pre><pre>Anf.  131  EWA LARSSON (mp)replik\r\nFru talman! Jag kan inte bestrida att många tycker\r\natt det är ett mellanår för kulturen. Jag kan inte heller\r\nbestrida att majoriteten hänskjuter flera frågor till\r\nutredningen. Jag konstaterar bara att det är tragiskt.\r\nJag kan också konstatera att vi i Miljöpartiet inte\r\ntycker att man skall lägga en besparing med 11 % på\r\nRiksteatern, Dramaten och Operan. Höjda arbetsgi-\r\nvaravgifter - och vi vet ännu inte hur det blir med\r\nmomsen - innebär att man måste rationalisera ännu\r\nmer än vad man tidigare har gjort. Man har ju minskat\r\nsin köpkraft även under de andra åren, eftersom man\r\ntidigare inte har fått uppskrivningar för ökade löne-\r\nkostnader och inflation. Man har ju hela tiden tvingats\r\natt rationalisera.\r\nVar drar man gränsen för barn och ungdom när\r\ndet gäller biljettpriserna? Är Parsifal en föreställning\r\nför ungdom? Skall det vara billigare biljetter till den\r\nföreställningen? För en fyrapersonsfamilj kostar det i\r\ndag 1 000 kr att gå på Operan, även om man sitter\r\nganska så långt bak. Jag tycker att det är tufft. Vi vill\r\nabsolut inte höja biljettpriserna. Vi vill inte ha det\r\nsom i New York.\r\n(forts.)\r\nAjournering</pre><pre>På förslag av talmannen beslöt kammaren kl.\r\n18.08 att ajournera förhandlingarna till kl. 19.00 för\r\nmiddagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>22 §  (forts.) Teater, dans och musik\r\n(forts. KrU22)</pre><pre>Anf.  132  NILS-ERIK SÖDERQVIST (s)\r\nHerr talman! Vi skall nu behandla KrU22 teater,\r\ndans och musik. Jag vill dock för den kulturpolitiska\r\ndebattens skull börja med att påminna om sambandet\r\nmellan kultur och demokrati. Här berörs självfallet\r\nkonstarterna teater, dans och musik men också alla\r\nandra konstarter och uttrycksformer.\r\nEn levande demokrati är en förutsättning för allt\r\nsom vi politiskt vill göra. Med reflekterande männi-\r\nskor som har ett rikt känsloliv och förståelse för andra\r\nmänniskors sätt att tänka och leva får vi möjlighet till\r\nen aktiv och skapande kultur som i sin tur är en förut-\r\nsättning för att bibehålla och stärka demokratin.\r\nVi måste därför finna former för och stödja verk-\r\nsamheter där även de udda, de oorganiserade, de\r\nmindre vältaliga och de otämjda blir delaktiga.\r\nHerr talman! Låt mig citera Eva Dahlgren: Vem\r\nvänder vindarna? Vem får mig att gå dit jag aldrig\r\ngått? Vem tänder stjärnorna som bara jag ser i dina\r\nögon? Vem vänder vindarna och för mig dit min tanke\r\naldrig nått?\r\nEn kulturpolitisk debatt måste slå på helljuset och\r\ntitta framåt. Titta in i en framtid, där våra ungdomar\r\nhar blivit vuxna och våra barn blivit ungdomar. Vår\r\nkulturpolitik måste i ökad omfattning rikta stöd och\r\ninsatser till våra ungdomar. Om dessa får möjlighet att\r\nsjälva ge uttryck för erfarenheter och känslor genom\r\nskapande verksamhet då har vi ökat möjligheten att i\r\nframtiden uppnå kulturell jämlikhet och ökat sam-\r\nhällsengagemang.\r\nSamhällsengagemang och delaktighet är en förut-\r\nsättning för att vår mellanvalsdemokrati med aktiva\r\noch levande folkrörelser skall fortleva och utvecklas.\r\nFolkrörelserna och folkbildningen har varit och är\r\nfortfarande en betydande kulturbärare. Genom sam-\r\nverkan har folkrörelserna, folkbildningen, våra konst-\r\narter och kulturarbetare stimulerats, utvecklats och\r\nnått stora och nya medborgargrupper.\r\nNu måste vi nå de kvarvarande grupperna, de som\r\nfortarande står utanför och inte är delaktiga. För att\r\nlyckas med detta måste vi prioritera våra barn och\r\nungdomar, men också se till att medbogare i hela\r\nlandet får del av det statliga kulturstödet. Här tror jag\r\natt ett verksamt medel och verktyg är ett ännu starkare\r\nsamarbete mellan våra statliga kulturinstitutioner, fria\r\ngrupper, kulturarbetare, folkbildning, folkrörelser och\r\nkommunala och regionala kulturinstitutioner.\r\nHerr talman! Just nu pågår en genomlysning av\r\nkulturpolitiken inför de förslag som kan förväntas\r\nredovisas för riksdagen i samband med budgetförsla-\r\ngen för 1997 och 1998. Den parlamentariskt samman-\r\nsatta kommitté om kulturpolitikens inriktning som nu\r\narbetar har bl.a. fått överlämnat till sig teaterutred-\r\nningen som återfinns i betänkandet teaterns roller,\r\nSOU1994:52, kulturrådets rapport Musik för miljoner\r\noch en kompletterande rapport avseende Stock-\r\nholmsmusiken samt länsmusiken i Blekinge.\r\nFörslag från kommittén om kulturpolitikens in-\r\nriktning förväntas få en omfattande remissbehandling\r\ndär samtidigt myndigheterna inom kulturområdet skall\r\ngöra en noggrann genomgång av sin verksamhet med\r\nfördjupade anslagsframställningar inför budgetåret\r\n1997.\r\nDet är således först då som det är rimligt att riks-\r\ndagen fattar beslut om den framtida kulturpolitiska\r\ninriktningen och eventuella större förändringar i\r\nstatsbidragsgivningen samt statsbidragsbestämmelser-\r\nna.\r\nMed hänvisning till och beaktande av detta yrkar\r\njag bifall till kulturutskottets hemställan i betänkande\r\n1994/95:KrU22 teater, dans och musik i dess helhet,\r\nsamt avslag på samtliga reservationer.\r\nHerr talman! Slutligen vill jag kort kommentera\r\nnågra av de reservationer som har presenterats.\r\nFörst vill jag säga några ord om det som  Lennart\r\nFridén berörde före middagsuppehållet, nämligen\r\nmotion 285 som handlar om att man från moderater-\r\nnas håll vill ta bort 38,6 miljoner från riksteatern.\r\nTidigare riksmöten har beslutat att inte särbehandla\r\nriksteatern gentemot Operan och Dramaten. En tea-\r\nterutredning är nu färdig med sin utredning och har\r\nlämnat den till den kommitté som skall göra översy-\r\nnen när det gäller inriktningen av kulturfrågorna i\r\nframtiden. Teaterutredningen talar om att bibehålla\r\nden nivå som i dag finns i relation till de andra tea-\r\nterinstitutionerna i avvaktan på den kommitté som nu\r\nskall se över inriktningen. Det är därför minst sagt\r\nmärkligt att man vill göra denna neddragning. Det kan\r\nju knappast gynnas av det som Lennart Fridén sade,\r\nnämligen att det fortfarande finns orter i landet som\r\ninte får uppleva riksteaterföreställningar.\r\nDärefter vill jag säga några ord om den motion\r\nsom Marianne Andersson talade om, nämligen motion\r\n230. Centern föreslår där att man skall minska ansla-\r\nget till Operan med 20 miljoner som skall användas\r\ntill den uppsökande barn- och ungdomsverksamheten\r\nute i landet, visserligen inom samma institution.\r\nDen målsättning Marianne Andersson skisserar\r\nstämmer väl överens med en bred politisk uppslut-\r\nning, nämligen att försöka rikta ett stöd till barn- och\r\nungdomssidan. Jag tror att vi klarar det utan att göra\r\nen så kraftig förändring av Operans anslag. Det finns\r\nförutsättningar att till hösten, när Operan skall byggas\r\nom, skapa chanser att komma ut i landet med en upp-\r\nsökande barn- och ungdomsverksamhet. Det finns\r\nkompensation till Operan för de intäktsförluster man\r\ngör genom stängningen. Denna skulle kunna användas\r\ntill en sådan uppsökande verksamhet.\r\nLåt mig påminna om att man har sagt att man bör\r\neftersträva att öppna Operan för föreställningar både\r\npå söndagar och under sommaren. Där ser man också\r\nen möjlighet att göra mer som är riktat till barn och\r\nungdomar.\r\nAtt nu föregripa den kommitté som skall se över\r\nkulturpolitikens inriktning kan inte vara riktigt.\r\nSlutligen vill jag kort kommentera Eva Larssons\r\ninlägg. Eva Larsson sade att det är osolidariskt att\r\ngöra sådana här indragningar på riksteatern. Jag\r\nskulle vilja vända på det och säga att det förmodligen\r\nvore osolidariskt att frånta teaterinstitutionerna ett\r\nsparande när alla andra måste spara. Alla andra statli-\r\nga institutioner och myndigheter måste ju spara i sin\r\nkonsumtion. Vi kan då inte undanta teaterinstitutio-\r\nnerna. Det vore orimligt och just osolidariskt.\r\nMed det yrkar jag bifall till utskottets majoritets-\r\nförslag.</pre><pre>Anf.  133  LENNART FRIDÉN (m) replik\r\nHerr talman! För ca 15 år sedan gavs det ut en bok\r\nav Henrik Åkerman som hette Julaftonsteoremet. I\r\nden boken skildrar han hur svensken i valet mellan ny\r\nbil, ny sommarstuga och Mallorcaresa väljer alla tre\r\noch hoppas att jultomten skall betala. Litet av det\r\nintrycket får jag när jag hör Nils-Erik Söderqvists\r\nreaktioner på vårt besparingsförslag.\r\nSom jag redogjorde för i mitt förra inlägg är det så\r\natt riksteatern en gång kom till för att täcka det behov\r\nsom fanns ute i landet och för att vi inte hade fasta\r\nensembler på mer än ett par orter. Nu har vi mer än\r\ntjugotalet länsteatrar och vi har fått fler statsteatrar\r\nsedan den tiden. Man bör därför kunna skära ned i det\r\nsom är den allmänna vuxenteaterverksamheten. Vi har\r\nsagt att de skall rikta in sig på det som är viktigast,\r\nnämligen barn- och ungdomsteater på riksplanet,\r\nbalett, musikteater och sådant som de regionala teat-\r\nrarna inte klarar av. Teaterutredningen var i stort sett\r\növerens om detta. Frågan var bara hur man skulle bära\r\nsig åt. Vi var överens om att man skulle dela upp\r\nverksamheten. Jag ville separera den även organisa-\r\ntoriskt. Vi talade också om ett trestegsförfarande för\r\natt man skulle kunna komma till rätta med en del av\r\nde dubbelengagemang som faktiskt förekommer.\r\nAtt man i det sammanhanget skall kunna spara li-\r\ntet grand tycker jag inte är mer än rimligt, eftersom\r\nman redan har uppfyllt de krav som från början ställ-\r\ndes för att sprida teaterverksamheten ut över landet.\r\nDärvidlag är det ett vettigt sätt att spara. Men det\r\ntycker inte Nils-Erik Söderqvist. Han tycker bara att\r\ndet är solidariskt och riktigt när man sparar på Operan\r\noch Dramaten. Jag får inte det hela att gå ihop, Nils-\r\nErik Söderqvist.</pre><pre>Anf.  134  NILS-ERIK SÖDERQVIST (s)\r\nreplik\r\nHerr talman! Lennart Fridén vill påstå att det\r\nskulle vara riktigt att göra en neddragning och att det\r\ninte skulle vara så märkvärdigt att se storleken på den.\r\nGenom de besparingskrav som vi har ställt och ställer\r\nlikväl på Riksteatern som på Operan och Dramaten\r\ninnebär det en sänkning av bidraget på 9 miljoner för\r\nRiksteatern. Lägger man då till det som Moderaterna\r\nföreslår på 38,6 miljoner blir det en avsevärt större\r\nsumma. Framför allt bryter man principen genom att\r\nsärbehandla Riksteatern på det här sättet.\r\nDet är litet märkligt att Lennart Fridén som har\r\nsuttit med i Teaterutredningen, som inte har förordat\r\nnågon neddragning för Riksteatern, ändå från moderat\r\nhåll för fram ett sådant förslag och argumenterar för\r\ndet. Det tycker jag är märkligt.\r\nMan måste ställa sig frågor om dessa saker och\r\nvilka konsekvenser det får. Det vore intressant om\r\nkommittén om kulturpolitikens inriktning kan få chan-\r\nsen att svara på dem. Vad skulle t.ex. hända med\r\nvuxenproduktionen? Skulle länsteatrarna klara av att\r\nväga upp bortfallet av vuxenproduktionen inom\r\nRiksteatern? Är det möjligt att tro det? Man måste\r\nockså ställa sig frågan: Skulle inte sänkningen av\r\nbidraget omöjliggöra en ökad satsning på barn och\r\nungdomar?</pre><pre>Anf.  135  LENNART FRIDÉN  (m) replik\r\nHerr talman! Teaterutredningens förslag är väldigt\r\nresonerande. Det finns i betänkandet ytterst få konkre-\r\nta förslag i slutkapitlet, utan man hänvisar till utveck-\r\nlingar och tendenser. Det innebär att man måste läsa\r\nhela betänkandet, och därmed förstår man också att\r\nledamöterna i utredningen hade olika uppfattning i\r\nden här frågan. Men vi var överens om att man skulle\r\nredovisa underlaget till den stora kulturutredningen.\r\nNär det sedan gäller hur man skulle dela upp det\r\nhela för att så småningom kunna skära i den egenpro-\r\nduktion som bedrivs framkommer det mycket klart av\r\nden reservation som jag avgett till utredningen, så det\r\när inte konstigt.\r\nVi var färdiga med utredningen i början på april\r\nförra året. Det är alltså litet mer än ett år sedan. Sedan\r\ndess har det visat sig att vår ekonomi är mycket värre\r\nän vad vi då hade anledning att förmoda. Det innebär\r\natt man får ta ett litet extra tag. Men det är på intet\r\nsätt något motsägelsefullt i det som står i utredningen,\r\ndet jag där sade i min reservation och det jag nu säger\r\nhär. Det är bara det att vi har fått ta några kronor till.\r\nI den utredningen kunde inte heller Nils-Erik Sö-\r\nderqvists parti tänka sig att plocka bort några slantar.\r\nMen nu plockar ni ändå bort de 9 miljoner ni talar\r\nom. Så är det med den saken. När ekonomin är dålig\r\när vi tvungna att ta litet tuffare tag. Det finns ingen\r\njultomte som betalar, utan det får vi göra själva.</pre><pre>Anf.  136  NILS-ERIK SÖDERQVIST (s)\r\nreplik\r\nHerr talman! Vi motsäger oss inte på något sätt.\r\nVi är medvetna om att det måste göras nedskärningar.\r\nDet är det vi har föreslagit när vi har sagt att vi vill ta\r\nbort 26 miljoner från teaterinstitutionerna. Men det är\r\njust särbehandlingen som jag tycker är så märklig och\r\nsom i varje fall inte jag kan återfinna i Teaterutred-\r\nningen, som jag har försökt att ta till mig och läsa.\r\nDet är nu första gången som det kommer att ske en\r\nsystematisk resultatbedömning av institutionerna, dvs.\r\natt man ställer upp verksamhetsmål och följer upp\r\nresultatet. Då kommer man att få ett otroligt mycket\r\nbättre underlag för att göra de avvägningar som jag\r\nförväntar kommer att ske i kommittén för kulturens\r\nframtida översyn. Det är då litet märkligt att man här\r\nhela vägen föregriper ett sådant ställningstagande.\r\nÅterigen: Jag tycker att särbehandlingen är mycket\r\nknepig.</pre><pre>Anf.  137  MARIANNE ANDERSSON (c)\r\nreplik\r\nHerr talman! Först till Centerns reservation som\r\nhandlar om omfördelningen när det gäller Operan. Jag\r\nvill göra klart att det gäller Operan och inte Dramaten\r\noch Riksteatern, som finns under samma anslag. Det\r\nvet jag att Nils-Erik Söderqvist förstår, men en del\r\nandra har missförstått det.\r\nNils-Erik Söderqvist talar mycket vältaligt om hur\r\nviktigt det är att satsa på barn och ungdomar. Det är\r\nprecis det som vi tycker. Vi menar att man nu måste\r\ngå från ord till handling. Det gäller då att göra omför-\r\ndelningar, eftersom vi inte har nya resurser. Det är\r\ninte enkelt att skaka fram sådana i dessa tider. Det vet\r\nvi nog allihopa.\r\nNils-Erik Söderqvist säger nu att det är enkelt och\r\natt man klarar av det här i alla fall, och sedan hänvisar\r\nhan till de ombyggnadsarbeten som skall ske på Ope-\r\nran. Jag hoppas verkligen att de använder den tid och\r\nde resurser som de har till uppsökande verksamhet ute\r\nbland barn och ungdomar. Det hoppas jag verkligen.\r\nTillsammans med de pengar som vi i Centern vill\r\navsätta för detta skulle det kunna bli ett verkligt lyft\r\nför barn och ungdomar ute i våra skolor att få möta\r\nden fantastiska konstform som operan ändå är. Det\r\nhär är faktiskt inte någon ny fråga. Den har diskute-\r\nrats under lång tid. Vi vet att det finns ett motstånd\r\nhos våra fasta scener i Stockholm att ge sig ut i landet.\r\nDet finns där. Det är naturligt och mänskligt på alla\r\nmöjliga sätt. Men vi som politiker har ett ansvar för\r\nhela landet.\r\nDet är därför viktigt att vi trycker på i den här frå-\r\ngan. Det har skett en del förändringar när det gäller att\r\nvända sig mot barn och ungdomar, det vet vi, men det\r\nhar gått långsamt. Men när det gäller att vara ute i\r\nlandet går det otroligt långsamt. Vi i Centern tycker\r\ninte att det är rimligt att det bara är barn i Stockholm\r\nmed omgivningar som egentligen får uppleva vad\r\nopera är. Operan är en nationalscen och har ett ansvar\r\nför hela landet. Det är det vi menar.</pre><pre>Anf.  138  NILS-ERIK SÖDERQVIST (s)\r\nreplik\r\nHerr talman! Marianne Andersson tycker att mitt\r\nförslag inte räcker. Min avsikt är inte att det på något\r\nsätt skulle uppgå till den summa som Marianne An-\r\ndersson skisserar, och som jag vet återfinns i motio-\r\nnen från Centern om 20 miljoner. Jag anser att man\r\nmåste börja någonstans, och man måste få chansen att\r\nfölja upp det som nu ändå förväntas ske på Operan i\r\nform av uppsökande verksamhet för barn och ungdo-\r\nmar.\r\nJag kan notera att Marianne Andersson i sitt tidi-\r\ngare inlägg sade att Centern kanske vill gå litet längre,\r\noch så tog hon Operan som exempel. Det upplevde\r\njag som litet svävande. Ändå kände jag det som vi\r\nnog är väldigt nära varandra i den här frågan.\r\nFår vi nu chans att följa upp det som sker på Ope-\r\nran, och en chans att i den översyn som kommittén nu\r\ngör också ventilera detta, kommer vi att få ett väldigt\r\nbra underlag för att satsa just på barn och ungdomar.\r\nJag håller med Marianne Andersson om att det är\r\nviktigt. Det återfinns också, enligt en lång tradition, i\r\ndebatten.</pre><pre>Anf.  139  MARIANNE ANDERSSON (c)\r\nreplik\r\nFru talman! Jag beklagar om jag uttryckte mig så\r\ndiffust. Jag kommer inte ihåg att jag sade \"kanske\",\r\nmen det kanske jag gjorde. Jag menar att vi i Centern\r\nvill gå litet längre. Vi har också en rad andra förslag\r\nsom handlar om omfördelningar för att satsa mer\r\nresurser på barn och ungdomar. Men detta är kanske\r\ndet som är tydligast.\r\nJag menar fortfarande att ombyggnaden är en\r\nmöjlighet. Men det räcker inte. Det råkar infalla just\r\nnu, och det gör att det finns litet andra möjligheter.\r\nMen det blir ändå en försvinnande liten del. Skall man\r\nåstadkomma någonting behöver man också göra om-\r\nfördelningar.\r\nJag förstår att vi i Centern nu inte får igenom vår\r\nreservation. Jag tycker att det är synd. Jag hoppas att\r\nvi skall kunna komma överens och komma fram till\r\natt vi kan göra sådana här saker. Det är faktiskt fråga\r\nom att tänka på vad vi vill med kulturpolitiken. Vem\r\när det vi vill nå? Hur skall vi åstadkomma detta, och\r\nhur skall vi satsa våra pengar på bästa sätt? Och då\r\nmåste vi våga göra sådana här saker.</pre><pre>Anf.  140  NILS-ERIK SÖDERQVIST (s)\r\nreplik\r\nHerr talman! Det finns en gammal regel att man\r\nbör låta en sittande utredning jobba vidare, Marianne\r\nAndersson, och kommittén är att betrakta som sådan.\r\nDen skall ändå väga in Teaterutredningens synpunk-\r\nter. Man skall få en helhetsbild av de satsningar som\r\nskall göras. Jag tror att det är viktigt.\r\nJag tror också att det är viktigt att man nu inte gör\r\nstora förändringar utan ett ordentligt underlag och\r\nutan att ha en helhet. Då menar jag en helhet just på\r\nbarn- och ungdomssidan. Det var det som jag avsåg i\r\nmitt första anförande. Vi måste nu ta ett helhetsgrepp\r\nför att få en kultursatsning på barn- och ungdomssi-\r\ndan, och då måste detta vägas in ordentligt.</pre><pre>Anf.  141  EWA LARSSON (mp) replik\r\nHerr talman! Jag önskar att fler av mina värderade\r\nkolleger i kulturutskottet också satt tillsammans med\r\nmig i Kulturutredningen. Vi måste föra den kultur-\r\npolitiska debatten nu och inte när utredningen lagt\r\nfram sitt förslag. Det är nu som vi måste diskutera\r\nprioriteringar, inriktningar och visioner. Vi kan inte\r\nbara säga att vi hoppas att utredningen tar det samlade\r\ngreppet, osv. Det är vi politiker som måste ge visio-\r\nnerna.\r\nInnan middagspausen diskuterade Lennart Fridén\r\noch jag demokratibegreppet vad avser Riksteatern. Vi\r\nmåste väl ändå acceptera att vi i ord inte delar analy-\r\nsen, och nog måste väl också Nils-Erik Söderqvist\r\nkunna acceptera att Miljöpartiet och Socialdemokra-\r\nterna inte delar ideologisk syn på vad som är solida-\r\nriskt eller inte.\r\nVi i Miljöpartiet tycker inte att det är solidariskt att\r\nlåta alla spara lika mycket. Vi vill låta Operan, Dra-\r\nmaten och Riksteatern behålla köpkraften för att kun-\r\nna göra så mycket som det står att de skall göra, t.ex.\r\natt öppna för barn och ungdom. Vi kan då inte samti-\r\ndigt tvinga Operan i ett läge där de måste höja biljett-\r\npriserna så att barn och ungdomar inte har råd att gå\r\npå Operan på helger. Vi kan inte både behålla kakan\r\noch äta upp den. Vi måste se på konsekvenserna.\r\nDet handlar inte bara om det här sparbetinget, utan\r\nvi måste också se besparingar i ett samlat perspektiv\r\ndär momsen kommer att få betydelse och där arbets-\r\ngivaravgifterna naturligtvis kommer att få ekonomisk\r\nbetydelse.</pre><pre>Anf.  142  NILS-ERIK SÖDERQVIST (s)\r\nreplik\r\nHerr talman! Ewa Larsson får detta till att det bara\r\nskulle vara den här verksamheten som det inte på\r\nnågot sätt får dras in på därför att det skulle vara\r\nosolidariskt. Jag tror att förutsättningen för att över\r\nhuvud taget klara både kultursektorn och annat fak-\r\ntiskt är att alla är med och bidrar för att klara av de\r\nsvårigheter som vi nu har.\r\nOm vi skall ha en chans att komma rätt i detta och\r\nfå en satsning på barn- och ungdomskultur måste vi se\r\ntill att alla är med. Då kan vi inte ha fribrev till någon\r\nteaterinstitution, utan då måste alla vara med och\r\nhjälpas åt.</pre><pre>Anf.  143  EWA LARSSON (mp) replik\r\nHerr talman! Man måste också se att det blir kon-\r\nsekvenser utan fribrev, och då måste man vara beredd\r\natt ta dessa konsekvenser och diskutera detta utifrån\r\nsolidaritetsbegreppet. Man måste diskutera vad som\r\nbehövs i ett samhälle som befinner sig i en mycket\r\nsvår ekonomisk situation.\r\nVi i Miljöpartiet tycker att kulturen behövs så\r\noändligt mycket mer i en sådan situation. Det gäller\r\ninte bara i det här sammanhanget utan också i andra\r\nsammanhang. Vi har fört fram att vi inte tycker att\r\ndessa institutioner solidariskt skall vara med och ta\r\nlika stor börda som andra delar i samhället. Vi har en\r\nannan vision om hur vi tillsammans skall orka bära\r\nden situation vi har i samhället i dag.</pre><pre>Anf.  144  NILS-ERIK SÖDERQVIST (s)\r\nreplik\r\nHerr talman! Jag hoppas att Ewa Larsson, trots att\r\nvi tycker olika om dessa saker, ändå uppskattar att\r\nmitt inlägg faktiskt kom att handla om visioner och\r\nkulturdebatten. Det var min avsikt, och jag hoppas att\r\nEwa Larsson uppskattar det.</pre><pre>Anf.  145  CHARLOTTA L\r\nBJÄLKEBRING (v)\r\nHerr talman! För mig som är ny i riksdagen och\r\nsom ledamot i kulturutskottet har de senaste månader-\r\nna inneburit att jag har varit på fler kulturarrange-\r\nmang än under min tidigare livstid nästan.\r\nOm jag skall våga mig på några värderingar av\r\nmina kulturupplevelser vill jag erkänna att mitt hjärta\r\nfinns med i en nära kontakt, vid en dialog och vid en\r\nkommunikation. En sådan upplevelse får jag först och\r\nfrämst på en liten teater eller där jag på något vis själv\r\nkan vara delaktig i kulturutbudet. Jag förstår givetvis\r\natt man kan tycka och känna olika beroende på att vi\r\när olika som människor. Jag vill inte i egentlig mening\r\nställa några verksamheter emot varandra. Jag förstår\r\natt meningarna är delade.\r\nVåra riksscener fyller också ett stort kulturpoli-\r\ntiskt värde. Jag har däremot svårt att acceptera att\r\nStockholms län har förhållandevis mycket kultur utan\r\natt för den skull satsa nästan en enda krona i verk-\r\nsamheten. Man får alltså mycket subventionerat över\r\nstaten i och med att riksscenerna ligger just i Stock-\r\nholm.\r\nOm vi tittar på besökssiffrorna på Operan och\r\nDramaten är det övervägande stockholmare som be-\r\nsöker föreställningarna. Det finns även många som\r\nreser hit eftersom möjligheten att beställa biljetter ute\r\ni landet har blivit bättre, men det är ändå förhållan-\r\ndevis få som reser hit.\r\nMed anledning av detta och med anledning av en\r\nflerpartimotion som tagit upp förhållandet mellan\r\nOperan i Göteborg och Stockholm har jag skrivit ett\r\nsärskilt yttrande som innebär att Kulturutredningen\r\nmåste ta tag i dessa decentraliseringsfrågor så att vi\r\nfår kulturcentrum även utanför Stockholm.\r\nEn annan väg är ju också att riksscenerna reser ut\r\nmer i landet än vad de gör i dag och att vi också satsar\r\nmer på de fria kulturgrupperna. De har ju faktiskt en\r\nunik möjlighet att nå fram till den enskilda människan\r\npå ett alldeles särskilt sätt och få den här dialogen och\r\nkommunikationen på den lilla teatern.\r\nHerr talman! För ett par veckor sedan träffade jag\r\nen man från Norrbotten. Han hade aldrig besökt Ope-\r\nran. Han var nu över 70 år, och han hade alltså inte\r\nfått den här möjligheten ännu. Han var väldigt för-\r\ngrymmade över det här och ansåg att det var fel att\r\nhan med sina skattemedel skulle finansiera, som han\r\nsade, överklassdamernas operabesök i Stockholm.\r\nSärskilt i kristider när folk knappt har mat för da-\r\ngen är det inte lätt att förklara dessa saker. Det upp-\r\nstår helt enkelt sådana här motsättningar. Jag hoppas\r\ndärför att vi genom den kulturpolitiska debatten och\r\ngenom Kulturutredningens arbete skall komma fram\r\ntill förändringar som faktiskt breddar kulturens nytt-\r\njande.\r\nJag stöder Marianne Andersson i hennes diskus-\r\nsioner kring barn och ungdomar, men i dagsläget har\r\njag inte så stor kunskap om hur verksamheten egentli-\r\ngen fungerar och om hur det slår om man fördelar om\r\ndessa pengar. Men om vi minns sade faktiskt social-\r\ndemokraterna i regeringsförklaringen att de skulle\r\nsatsa på kulturen i skolan, man skulle bredda kulturen\r\nså att den verkligen kom ut i skolorna. Jag förutsätter\r\natt det blir på det viset även om man inte gör den här\r\nomfördelningen.\r\nTill Lennart Fridén vill jag säga att jag har varit på\r\ntyst teater på Riksteatern. Det var helt fantastiskt. Vi\r\nvänsterpartister fick en liten specialföreställning när\r\nvi var där. Den tysta teatern tolkades då till talspråk.\r\nJag vill rekommendera alla att gå på en sådan före-\r\nställning.\r\nJag vill tacka för ordet. Jag yrkar inte bifall till\r\nnågot annat än utskottets hemställan.</pre><pre>Anf.  146  MARIANNE ANDERSSON (c)\r\nHerr talman! Jag har bara en kort kommentar till\r\nCharlotta L Bjälkebring när det gäller omfördelningen\r\noch vad som står i regeringsförklaringen om barn och\r\nungdomar. Hon uttryckte en förhoppning om att det\r\nskall bli så även om man inte gör några omfördel-\r\nningar nu.\r\nSom vi ser det brinner det faktiskt i knutarna. Vi\r\nnås ständigt av rapporter om hur barn och ungdomar\r\nhar det och hur våldet ser ut. Vi är övertygade om att\r\nkultur är ett medel som kan vara en motkraft till alla\r\ndestruktiva krafter som finns ute i samhället i dag. Det\r\ngäller ju inte bara Operan. Jag tror inte att Operan\r\nensamt kommer att kunna göra något åt detta. Men\r\ndet är en del i det, och jag menar att man måste börja\r\nnågonstans och man måste börja göra omprioritering-\r\nar. Man måste våga göra det innan Kulturutredningen\r\när färdig och har remissbehandlats och innan det\r\nkommer en proposition. Allt detta tar ganska lång tid,\r\noch vi menar att det är ganska bråttom.</pre><pre>Anf.  147  CHARLOTTA L\r\nBJÄLKEBRING (v)\r\nHerr talman! Jag förstår precis vad Marianne An-\r\ndersson säger. Men en ännu viktigare sak som jag vill\r\nsäga till regeringspartiet är: Inga nedskärningar i\r\nkommuner och landsting!\r\nDet är a och o om vi verkligen skall nå ut med vår\r\nkulturpolitik till barnen i kommunerna.</pre><pre>Anf.  148  EWA LARSSON (mp)\r\nHerr talman! Jag vill bara säga till Charlotta L\r\nBjälkebring att det finns många fina kulturcentrum i\r\nSverige. För att vara ett så litet land tycker jag att\r\nSverige är unikt som har en sådan bred satsning på\r\nkultur. Ungdomar väljer ju att satsa på utbildning i\r\nkonst och kultur. Trots att arbetslösheten under många\r\når har legat runt 20 % ökar intresset för att satsa på\r\nkultur i dag. Det är fantastiskt.\r\nJag har inte hunnit med att gå på så många kul-\r\nturarrangemang sedan jag kom in i riksdagen som jag\r\ngjort tidigare, men jag vet ändå att Sverige är ett fan-\r\ntastiskt kulturellt land.\r\nJag tycker dock att Charlotta L Bjälkebring spär\r\npå gamla klyschor kring Operan när hon tar mannen\r\nfrån Norrbotten som exempel. Det vore väl fint om vi\r\nsåg till hur verkligheten ser ut i dag i stället. Vi borde\r\nse positivt på den föryngring av publiken som ha skett\r\npå Operan. Det visar att de jobbar med sin utveckling\r\noch försöker arbeta för att sprida Operans fina upple-\r\nvelse till fler människor. Men det kan bli på det sättet\r\natt bara de besuttna har råd om vi tvingar Operan till\r\natt höja sina biljettpriser. Då blir det plånboken som\r\nfår avgöra.</pre><pre>Överläggningen var härmed avslutad.\r\n(Beslut skulle fattas den 21 april.)</pre><pre>23 §  Bibliotek, litteratur och tidskrifter</pre><pre>Föredrogs\r\nKulturutskottets betänkande 1994/95:KrU23\r\nBibliotek, litteratur och tidskrifter (prop. 1994/95:100\r\ndelvis)</pre><pre>Anf.  149  LENNART FRIDÉN (m)\r\nHerr talman! Boken är ett av de främsta, för att\r\ninte säga det främsta, redskapet i kulturen. Det är\r\nviktigt att barn mycket tidigt kommer i kontakt med\r\nlitteratur. I den föregående debatten har vi just disku-\r\nterat det viktiga i att när man skall prioritera är det i\r\nförsta hand barn och ungdom som bör prioriteras.\r\nDen göteborgske författaren Hans Pettersson har\r\nsagt att de för mödrar tre viktigaste sakerna att ge sina\r\nbarn är mat, kärlek och ord. Det är så vackert sagt att\r\nvi hade det som text på framsidan till en folder vi från\r\nBiblioteksnämnden på den tiden jag satt i den till-\r\nställde alla nyblivna mammor i Göteborg.\r\nAtt våra barn får bra kontakt med böcker i skolan\r\noch i förskolan är mycket viktigt. Men det viktigaste\r\när kontinuiteten i detta och att böckerna också finns i\r\nhemmen. Det är föräldrarnas uppgift.\r\nDet är viktigt att barnen finner vägen till bibliote-\r\nket. Det är viktigt att det finns böcker med bland\r\njulens och födelsedagens hårda paket.\r\nBöcker borde inte vara beskattade, och jag hoppas\r\natt vi en dag - inte alltför avlägsen - kunde slippa\r\nbokmomsen. Det kanske vore en av de viktigaste\r\nkulturpolitiska gärningarna att avskaffa den. Låt oss\r\ninte glömma det den dag ekonomin så medger.\r\nHerr talman! Vi har föreslagit att man skall mins-\r\nka på litteraturstödet för äldre men bevara och slå\r\nvakt om stödet för barn och ungdomar, som situatio-\r\nnen nu ser ut. Den utgivning för vuxna som sker ge-\r\nnom En bok för alla kan vi faktiskt vara utan.\r\nUndersökningar visar också att det inte är dem\r\nman vill gynna med subventionerad böcker som man\r\nnår. Att subventionera dem som ändå skulle köpa de\r\nböcker som ges ut av fria förlag i konkurrens, med\r\nstörre utbud och ofta i lågprisserier till mycket över-\r\nkomliga priser, ser vi ingen anledning till.\r\nHerr talman! Jag yrkar bifall till vår reservation\r\nsom är nr 1 i detta betänkande.</pre><pre>Anf.  150  EWA LARSSON (mp)\r\nHerr talman! Först vill jag säga att Miljöpartiet\r\nstöder reservation 2 mom. 4 och att vi stödjer reser-\r\nvation 3 mom. 5.\r\nI Fanny Rizells motion tas problematiken kring\r\nökad kedjebildning inom bokhandeln och ökad kon-\r\ncentration inom förlagsbranschen upp. Motionären\r\nkommer självfallet själv att konkretisera innehållet i\r\nmotionen.\r\nInom parentes skall jag säga att jag tycker att det\r\när litet besvärligt att det är storleken på parti som\r\navgör vem som får gå upp först i talarstolen och vem\r\nsom får stå först på talarlistan.\r\nJag vill i alla fall säga att Miljöpartiet stöder re-\r\nservationerna med krav på att regeringen återkommer\r\ntill riksdagen med förslag om hur tendensen till ökad\r\nkoncentration inom förlagsbranschen skall brytas och\r\nom hur tendensen till ökad kedjebildning inom bok-\r\nhandeln skall kunna brytas.\r\nDe olika kedjornas rabattgrupper komplicerar na-\r\nturligtvis marknaden för den lilla bokhandeln som inte\r\ningår i rabattgruppen. När Bokia eller Åhléns lägger\r\nupp sina lockkampanjer kan de arbeta med stora vo-\r\nlymer. De har också egna kontakter med förlagen.\r\nTidigare hjälpte de fasta priserna på böcker till så att\r\nde små bokhandlarna bättre kunde klara konkurren-\r\nsen.\r\nDet är kanske ingen som direkt vill tillbaks till de\r\nfasta priserna i dag, men en ram på ca 20 % kring ett\r\npris skulle hjälpa de små att klara sig kvar på markna-\r\nden.\r\nNu finns det säkert bättre förslag för att komma\r\ntill rätta med problemet. Det är just för att få fram\r\ndessa förslag som motionen är skriven.\r\nFaktum kvarstår dock: Statens kulturråd har i sin\r\nårsredovisning för 1993/94 redogjort för en tendens\r\ntill ökad kedjebildning inom bokhandeln. Tillsam-\r\nmans med koncentrationstendenser inom förlagsbran-\r\nschen bådar detta inte gott vad gäller utvecklingen för\r\nden lilla bokhandeln och i och med det för konsumen-\r\ntens möjlighet till stort utbud och fri konkurrens.\r\nDet kan finnas skäl att anta att det råd som rege-\r\nringen tillsatt för att bl.a. föreslå åtgärder för att stär-\r\nka mångfalden och motverka skadlig ägar- och mass-\r\nmediekoncentration också kommer att se över denna\r\nfråga, men det framgår inte klart av direktiven. Därför\r\nborde vi här och nu tillsammans se till att så blev\r\nfallet.</pre><pre>Anf.  151  FANNY RIZELL (kds)\r\nHerr talman! Jag tänkte börja med något så pro-\r\nsaiskt som ekonomin. Vi har ju stött regeringens för-\r\nslag till besparingar på kulturområdet. Det kan vara\r\nlitet besvärande, men jag tror att det är nödvändigt.\r\nSomliga vill spara mer, andra mindre. Men jag tror\r\ninte att detta område kan undandras med tanke på hur\r\nvi har det nu. Kanske borde vi ha gjort fler besparing-\r\nar, och kanske borde vi lagt pengar på något speciellt\r\nställe. Det har vi inte gjort.\r\nI motsats till Ewa Larsson ser jag på ett sätt fram\r\nemot Kulturutredningens betänkande. Jag tror att det\r\nändå kommer att finnas en del fingervisningar där om\r\nvad som är alldeles oundgängligt och vad vi bör titta\r\npå litet extra, både vad gäller inriktning och penning-\r\nplacering.\r\nKulturutskottet har sex små betänkanden här i dag.\r\nJag nämner bara några ord om det nu aktuella. Vi\r\nstödjer naturligtvis alla våra reservationer, men jag\r\nskall inte uppta tiden med att tala om de andra.\r\nDet var ett väldigt fint citat som Lennart Fridén\r\nåtergav. Jag tror att boken intar en särställning inom\r\nkulturverksamheten. Det är nog eniga om. Jag tror att\r\nhela riksdagen skulle kunna sjunga bokens höga visa\r\ntillsammans.\r\nLitteraturen förenar alla på ett alldeles speciellt\r\nsätt - både generationer och kulturer. Den ger oss ny\r\ninsikter och nya kunskaper. Jag tycker inte att något\r\nannat kulturområde kan tävla med det. Därför behöver\r\nintresset för läsning stimuleras.\r\nVi har talat om hur viktig kulturen är för barn.\r\nDen är alldeles oerhört viktig. Även om vi inte har\r\nökat på anslagen på något speciellt område nu tycker\r\njag att man måste satsa speciellt på barn och ungdo-\r\nmar inom de ramar man har. Jag tycker också att det\r\nskall gälla för litteraturen. Familj, förskola och skola\r\nhar ett alldeles speciellt ansvar. Jag tror att det som\r\nsades om att mat, kärlek och ord är det viktigaste var\r\npå pricken.\r\nDet är viktigt att litteraturen når ut till människor-\r\nna. Därför måste det finnas ett allsidigt sortiment\r\növerallt, tillgängligt för alla människor i landet. Där-\r\nför är det statliga utgivningsstödet mycket betydelse-\r\nfullt. Det bör utvärderas och synas i sömmarna så att\r\ndet stöder rätt saker.\r\nKulturrådet har redovisat att det finns en tendens\r\ntill ökad koncentration inom förlagsbranschen och till\r\nkedjebildning inom bokhandeln. Utskottet anser att\r\ndet finns skäl att uppmärksamma detta förhållande.\r\nMen utskottet har också ansett att regeringen har gjort\r\nvad som bör göras i frågan i och med att man i febru-\r\nari tillkallade ett råd med uppgift att överväga och\r\nföreslå åtgärder för att stärka mångfalden och mot-\r\nverka skadlig ägar- och maktkoncentration inom\r\nmassmedierna.\r\nJag tycker inte att det framgår med önskvärd tyd-\r\nlighet att rådets verksamhet kommer att omfatta för-\r\nlagsbranschen. Därför bör regeringen uppmärksamma\r\ndetta och återkomma till riksdagen med förslag till\r\nåtgärder eller med utökade direktiv.\r\nMed hänsyn till detta har jag reservationer vad\r\ngäller mom. 4 och 5. Jag står naturligtvis bakom re-\r\nservationerna.</pre><pre>Anf.  152  EWA LARSSON (mp) replik\r\nHerr talman! Jag är ledsen om jag har uttryckt mig\r\nså oklart att Fanny Rizell har uppfattat det som att jag\r\ninte ser fram emot Kulturutredningens betänkande.\r\nJag hoppas att vi kommer att göra ett bra arbete och\r\nser fram emot betänkandet.\r\nVad jag försökte uttrycka är att jag tycker att den\r\nkulturpolitiska debatten skall föras nu. På något sätt\r\nkänns det som om flera vill lägga locket på och inte\r\ndebattera nu med hänvisning till att utredningen arbe-\r\ntar. Det är inget skäl. Tvärtom är det nu debatten skall\r\nföras.</pre><pre>Anf.  153  FANNY RIZELL (kds) replik\r\nHerr talman! Då är vi rörande eniga. Jag tycker\r\nockså att det är viktigt att vi för debatt nu. Jag tycker\r\ninte att debatten är låst eller måste tystas. Den får\r\nvisst föras. Vi har ju möjligheter genom våra repre-\r\nsentanter att föra våra åsikter till Kulturutredningen.\r\nJag tycker att det är viktigt att debatten förs. Jag ser\r\nfram emot resultatet för att jag tror att det kan ge nya\r\ninfallsvinklar. Det är därför jag i vissa avseenden är\r\nlitet rädd för att fatta beslut som låser oss för lång tid\r\nframåt nu.</pre><pre>Anf.  154  INGEGERD SAHLSTRÖM (s)\r\nHerr talman! Jag vill börja med att yrka bifall till\r\nhemställan i betänkandet. Jag vill också säga att jag\r\nnaturligtvis delar de tidigare talarnas lovsång till bo-\r\nken. Den är onekligen ett av de allra viktigaste med-\r\nlen när det gäller kulturverksamhet.\r\nJag vill uppehålla mig något vid det som Ewa Larsson\r\noch Fanny Rizell har talat om när det gäller koncent-\r\nration inom förlagsbranschen och kedjebildning inom\r\nbokhandeln. Jag förstår att ni har tagit del av Kultur-\r\nrådets årsredovisning där man mycket tydligt skriver\r\natt tendensen till ökad koncentration inom förlags-\r\nbranschen och ökad kedjebildning inom bokhandeln\r\nfortskrider. Men man skriver också att den synes ha\r\navtagit något i intensitet. Kulturrådet har skrivit till\r\nKulturutredningen och redovisat dessa synpunkter på\r\nde olika branschfrågorna. Också departementet har\r\nuppmärksammat denna problematik och, som här är\r\nredovisat, så sent som i februari detta år tillsatt ett råd.\r\nJag är till skillnad från Ewa Larsson och Fanny Rizell\r\nganska övertygad om att man i detta råd är uppmärk-\r\nsam på den problematik som förekommer inom för-\r\nlagsbranschen och inom bokhandelsbranschen.\r\nJag vill kanske också i viss mån sätta ett fråge-\r\ntecken vad gäller bokhandelsbranschens kedjebild-\r\nning, som jag inte uppfattar som så besvärande. Jag\r\när, som sagt, övertygad om att rådet kommer att ta\r\nupp förlagsbranschens  problematik. Jag tycker att\r\nman måste ge det en chans att få starta sin verksamhet\r\ninnan man ger det en hel rad nya direktiv.\r\nJag tror att vår målsättning är densamma men att\r\nde medel vi vill använda kanske är något olika. Låt\r\nrådet få en chans att visa att det har uppfattat proble-\r\nmatiken och att komma fram till lösningar på den.\r\nNär det sedan gäller medelsanvisningen till littera-\r\nturstöd delar jag inte Lennart Fridéns uppfattning om\r\nEn Bok För Alla. Detta känner han till sedan gammalt\r\n- denna fråga är ju på intet sätt ny. I den reservation\r\nsom avgivits talar man om det ekonomiskt kärva\r\nläget, och det är helt riktigt att vi har ett sådant, men\r\ndet har även under goda år från moderat håll före-\r\nslagits att vuxenlitteraturen inom En Bok För Alla\r\nliksom tidigare inom Litteraturfrämjandet inte skulle\r\nbehöva detta stöd. Jag delar inte den meningen. Precis\r\nsom det tidigare sagts att det för barn och för ungdo-\r\nmar är viktigt att ha god litteratur tycker jag att det\r\nockså för vuxna människor är angeläget att ha tillgång\r\ntill böcker som är billiga och som på sitt sätt är klas-\r\nsiker.\r\nVi har ju många gånger talat varmt om klassiker-\r\nserien inom En Bok För Alla, och jag tycker att man\r\nkan se även dess vuxenböcker som klassiker. Jag vet\r\natt de prisbilliga böckerna är till stor nytta för många\r\nmänniskor. Inom många skolor och andra utbild-\r\nningsinstitutioner använder man dessa prisbilliga\r\nböcker och kan på det viset få in även vuxna i läsan-\r\ndets glädje, om jag får uttrycka mig så. Jag vill därför\r\nsom socialdemokrat värna om stödet till En Bok För\r\nAlla.\r\nJag vill också säga att det var ett vackert citat som\r\nLennart Fridén anförde när han bl.a. talade om böcker\r\noch ord, men jag tycker inte att det inte enbart skall\r\nåligga mödrarna utan även fäderna att ta sitt ansvar.\r\nDen uppfattningen kanske Lennart Fridén delar. Min\r\nförhoppning är alltså ett fortsatt stöd till En Bok För\r\nAlla.</pre><pre>Anf.  155  LENNART FRIDÉN (m) replik\r\nHerr talman! Det talas visserligen om\r\n\"modersmålet\", men jag kan ändå hålla med om det\r\nsista. Det är lika viktigt att också vi fäder ger barnen\r\nord. Som Ingegerd Sahlström säkert kommer ihåg\r\nriktade sig den här kombinationen speciellt till ny-\r\nblivna mödrar. Den gick ut tillsammans med annat\r\nmaterial från barnavårdscentralerna osv., och jag\r\ntyckte att denna lilla sentens var oerhört väl funnen.\r\nEn Bok För Alla höll på att falla i samband med\r\natt de som tidigare utgav den serien gick i konkurs.\r\nJag kan bara konstatera att vi har haft stora problem\r\nmed det här i Statens kulturråd. Jag vågar fortfarande\r\npåstå att det inte är fråga om en nödvändig utgivning.\r\nMånga av de lågprissatsningar som görs sker utan\r\nnågot som helst stöd. Jag vågar dessutom säga att de\r\nhar ett mycket bredare och bättre utbud.\r\nJag instämmer när det gäller klassikerserien, den\r\nserie som ges ut just på uppdrag av Statens kulturråd.\r\nJag är bara ledsen över att bokförlagen inte har kunnat\r\ngå med på att den borde ges ut på samma sätt också i\r\nbokhandeln. Klassikerserien är verkligen en pärla.\r\nDet har nu utgivits 90 titlar i klassikerserien, och de\r\nfinns att köpa till ett pris av 29 kr per bok av skolor\r\noch andra. Det är en fantastisk resurs, som jag hoppas\r\natt folk utnyttjar.\r\nJag höll på att bli litet extra elak när Ingegerd\r\nSahlström sade att det inte var så stor risk med bok-\r\nhandelskoncentrationen. Jag tänkte då: Nej, de flesta\r\nav de stora kedjorna har ju numera köpts upp av Ko-\r\noperativa Förbundet. Det är gubevars inte en social-\r\ndemokratisk organisation, men jag tycker faktiskt att\r\ndet är oroväckande oavsett vem som är ägaren. Flera\r\nav de stora, viktiga och tunga bokhandelskedjorna ägs\r\ni dag av KF, och i andra sammanhang är det fråga om\r\nett samarbete, så man väl ligger ganska nära ett fran-\r\nchisingsystem. Men det finns ju också kedjor av små,\r\nmycket självständiga och mycket duktigt arbetande\r\nbokhandlare som utgör ett alternativ.\r\nJag tycker att vi skall se upp med detta, men den\r\nstora faran i detta sammanhang är, som vi har sagt i\r\nKulturrådet, just nu något överstånden.</pre><pre>Anf.  156  INGEGERD SAHLSTRÖM (s)\r\nreplik\r\nHerr talman! När det gäller bokhandels- och för-\r\nlagsbranscherna menar jag att vi ändå får se fram\r\nemot vilken slutsats det alldeles nyss tillsatta rådet\r\nkommer fram till. Jag är övertygad om att det, som\r\njag tidigare sade, tar med denna problematik i sitt\r\narbete.\r\nNär det gäller En Bok För Alla hävdar jag fortfa-\r\nrande att det gäller böcker som är viktiga för många\r\nmänniskor. Om jag har förstått rätt är förlagsbran-\r\nschen inte så kritisk till En Bok För Alla AB i dagslä-\r\nget. Man har nu och har även tidigare haft möjlighet\r\natt från ett förlag som har rättighet till en bok köpa\r\ndenna rättighet. Det förlaget får ett tillskott när det\r\nvälvilligt låter En Bok För Alla trycka en bok som\r\nförlaget disponerat.</pre><pre>Anf.  157  LENNART FRIDÉN (m) replik\r\nHerr talman! Jag tycker nog fortfarande med tanke\r\npå de undersökningar som vi har tagit del av i Statens\r\nkulturråd att dessa böcker dessvärre, liksom så\r\nmycket annat inom kulturen, når en relativt högutbil-\r\ndad och välavlönad medelklass. Jag kan bara konsta-\r\ntera att vid ett tillfälle, när jag stod i en av Stockholms\r\nstörre boklådor och tittade på det stora utbudet av\r\nböcker från En Bok För Alla, kom det fram en person\r\nsom sade: Det är här som jag får igen litet grand av\r\nmin skatt. Jag skall inte tala om vem det var, men det\r\nvar en person av den typ som ändå skulle ha kunnat\r\nköpa böcker.\r\nDet vore bättre att finna på ett sätt att låta så\r\nmånga som möjligt redan i skolan få en sådan känsla\r\nför böcker att de sedan också finner vägen till biblio-\r\ntek och även själva kan välja böcker. Det är ett litet\r\nutbud av böcker som kommer från En Bok För Alla.\r\nDet är under många år samma redaktörer som sitter\r\noch plockar fram dessa böcker, och det blir då med\r\nnödvändighet ett smalt utbud. Man kan säga att dessa\r\nlektörer faktiskt styr folks bokval, om människorna\r\nföljer En Bok För Alla, och det är inte meningen.\r\nMan skall arbeta med mångfald som princip.</pre><pre>Anf.  158  INGEGERD SAHLSTRÖM (s)\r\nreplik\r\nHerr talman! Jag håller inte riktigt med Lennart\r\nFridén om att det är ett mycket smalt utbud. Det är i\r\noch för sig inte så många böcker som ges ut om året,\r\nmen nog kan man säga att de spänner ganska vitt över\r\nde böcker som finns. Det finns många olika typer av\r\nlitteratur bland förlagets böcker.\r\nMen visst kan man ha olika åsikter om hur man\r\nbör sprida litteratur till personer som kanske inte är så\r\nvana bokläsare. Lennart Fridén tycker inte att det är\r\nnågon idé att satsa vidare, utan att det är bättre att\r\nlägga ned verksamheten. Jag tycker att man skall\r\nfortsätta att satsa och behålla den målsättning som\r\nman tidigare har haft. Man skall då göra mer intensiva\r\nförsök att nå ut med dessa böcker till människor som\r\när läsovana och behöver god litteratur.</pre><pre>Anf.  159  FANNY RIZELL (kds) replik\r\nHerr talman! Ingegerd Sahlström säger att det inte\r\när så stor risk med kedjebildning, och jag kan hålla\r\nmed om att den i dag inte är så stor. Till en del beror\r\ndet på att nästan alla omfattas av kedjor och att väl-\r\ndigt många små bokhandlare redan har försvunnit.\r\nDeras ekonomiska situation har varit sådan att de\r\nredan är borta. De kämpar inte längre.\r\nMånga bokhandlare orkar inte fortsätta om de inte\r\nfår stöd genom att vara anslutna till en kedja. Det är\r\ndetta som jag tycker är så olyckligt. Jag vill gärna se\r\natt detta åtgärdas. Jag hoppas innerligt att rådet skall\r\nta sig an den uppgiften.</pre><pre>Anf.  160  INGEGERD SAHLSTRÖM (s)\r\nreplik\r\nHerr talman! Vad gäller bokhandlarnas benägen-\r\nhet att gå samman vill jag säga att det finns en stor\r\nkedja, Bokia, som ändå inte täcker alla bokhandlare.\r\nBokias andel uppgår väl till ca 30-40 %, och därut-\r\növer finns det ett stort antal bokhandlare som på annat\r\nsätt får böcker till sina affärer. Men som både Ewa\r\nLarsson och Fanny Rizell tidigare sade får vi hoppas\r\npå att det råd som nu skall arbeta tar till sig de syn-\r\npunkter som Kulturrådet har anfört och skall arbeta på\r\nett sådant sätt att vi får goda framtida förhållanden när\r\ndet gäller både förlagsbranschen och kedjebildningen\r\ninom bokhandeln.</pre><pre>Anf.  161  EWA LARSSON (mp)\r\nHerr talman! Jag vill bara göra en kommentar till\r\nEn Bok För Alla. Min erfarenhet av En Bok För Alla\r\när att dess böcker når ut till ungdomar som inte har så\r\nmycket pengar att lägga ut på böcker. På det sättet får\r\nungdomar mera av läsvana och kan välja också annan\r\nlitteratur när de sedan gör sina prioriteringar.\r\nInnan läshungern är väckt vill man kanske inte lägga\r\nner så mycket pengar.\r\nEftersom Ingegerd Sahlström började tala om\r\nmödrar undrar jag: Hur många författare som utges är\r\ndet som är kvinnor och hur många författare som\r\nutges är det som är män?\r\nSedan har jag ytterligare en liten kommentar. I\r\nmitt anförande sade jag att jag antog att rådet som\r\nskall motverka skadligt ägande och massmediekon-\r\ncentration skulle ta upp den ökade kedjebildningen\r\noch förlagskoncentrationen. Ingegerd Sahlström sade\r\ni sitt huvudanförande att hon tror att rådet skall ta upp\r\nden frågan. I repliken till Lennart Fridén sade hon att\r\nhon är övertygad om att rådet skall göra det. Då blev\r\njag jätteglad. Men i det senaste inlägget sade Ingegerd\r\nSahlström att det var vad hon hoppades. Då väljer jag\r\nmellankommentaren, att hon är övertygad, och fortsät-\r\nter att vara glad ett tag till. Det finns trots allt små\r\nbokhandlare som fortfarande kämpar och som inte vill\r\ningå i någon kedja.</pre><pre>Anf.  162  INGEGERD SAHLSTRÖM (s)\r\nHerr talman! Ewa Larsson sade att jag hade talat\r\nom mödrar. Jag vill bara tala om att i det här fallet var\r\ndet Lennart Fridén som började att göra det. Jag hop-\r\npas att både mödrar och fäder tar ett stort ansvar när\r\ndet gäller barnen och deras framtida behov av böcker,\r\nså att de lär sig att älska litteraturen.\r\nNär det gäller En bok för alla och den procentuel-\r\nla andelen kvinnliga respektive manliga författare är\r\njag inte kvinna till att här svara på den frågan. Men\r\njag skulle tippa att det är relativt jämt fördelat. Men\r\ndet vågar jag inte säga med hundra procents säkerhet.\r\nOm vi sedan skall hoppas, tro eller tänka oss att\r\nrådet skall ta itu med den frågan, är jag övertygad om\r\natt rådet tar intryck efter att läst protokollet från i dag\r\noch sett vad vi i kulturutskottet anser och har för\r\nförhoppningar när det gäller rådets arbete.</pre><pre>Överläggningen var härmed avslutad.\r\n(Beslut skulle fattas den 21 april.)</pre><pre>24 §  Bildkonst, konsthantverk m.m</pre><pre>Föredrogs\r\nKulturutskottets betänkande 1994/95:KrU24\r\nBildkonst, konsthantverk m.m (prop. 1994/95:100\r\ndelvis)</pre><pre>Anf.  163  CHARLOTTA L\r\nBJÄLKEBRING (v)\r\nHerr talman! Alla är vi medvetna om de kärva ti-\r\nder som vi lever i med hög arbetslöshet och därmed\r\nväldigt höga offentliga utgifter. Kärva tider innebär ju\r\nockså att det offentliga byggandet minskar. Av det här\r\nbetänkandet framgår det även att många lokaler som\r\ntidigare har ägts av det offentliga nu har övergått i\r\nprivat ägo. Det har blivit alltmer vanligt att det of-\r\nfentliga hyr sina lokaler och därmed har det offentliga\r\nägandet minskat.\r\nDet är bl.a. detta som man anser vara skälet till att\r\nenprocentsnivån inte kan tillämpas, eftersom\r\nKonstrådets verksamhet har förändrats. Man vill inte\r\nföregå betänkandet Konst i offentlig miljö, där just\r\ndenna fråga tas upp. Jag förstår det. Men min upp-\r\nfattning kvarstår, att minst 1 % av byggvärdet skall\r\navsättas för konstnärlig utsmyckning i lokaler som är\r\noffentliga, oavsett om de privatägda eller offentligt\r\nägda.\r\nMånga människor har ju ingen möjlighet att bese\r\nkonstföremål på annat vis än just i offentliga miljöer.\r\nDärför är det viktigt att det offentliga tar sitt kultur-\r\npolitiska ansvar, både när det gäller befolkningen och\r\nnär det gäller konstnärernas möjlighet att utöva sin\r\nprofession.\r\nOm det finns mycket konst i offentliga miljöer blir\r\ndetta också till glädje för många.\r\nHerr talman! Jag har inget yrkande, men jag står\r\ngivetvis bakom den reservation som jag har avgivit\r\ntill betänkandet.</pre><pre>Anf.  164  PER LAGER (mp)\r\nHerr talman! Den s.k. enprocentsreglen från 1937\r\nårs riksdag är enligt min mening en ovanligt sympa-\r\ntisk, värdefull och nyttig regel. Den säger att konst-\r\nnärlig utsmyckning av statens byggnader inte bör\r\nunderstiga 1 % av byggnadskostnaderna. Regeln har\r\nockså blivit en rekommendation till landsting och\r\nkommuner, vilka sedan i högre eller mindre grad har\r\nlevt upp till det målet. Nu är enprocentsregeln på väg\r\natt försvinna.\r\nÄven om många av statens fastigheter i dag har\r\növergått till privaträttslig ägandeform kvarstår beho-\r\nvet av en utsmyckningsregel i det resterande och i det\r\nkommande offentliga byggnadsbeståndet. Det är en\r\nsignal och en riktningsvisare inte minst för kommuner\r\noch landsting.\r\nVi människor har behov av estetiska inslag i vårt\r\ndagliga liv. Det är faktiskt en fråga om livskvalitet\r\noch om hälsa. Alltför många och stora funktionalistis-\r\nka bygglådor för kontor, affärer och bostäder har\r\nmonterats ihop under de senaste decennierna till ing-\r\nens glädje, mer än kanske till finansiärernas, åtmins-\r\ntone i det korta perspektivet.\r\nPrincipen om 1 % har blivit något av en garanti\r\nför att konstnärlig utsmyckning sker, inte bara till\r\nbrukarnas och allmänhetens glädje och trivsel. Den\r\nhar också betytt mycket för en liten illa trängd och\r\nutsatt men väldigt viktig yrkesgrupp i vårt samhälle,\r\nnämligen konstnärerna och deras möjligheter till upp-\r\ndrag och arbetstillfällen.\r\nJag är övertygad om att den utsmyckade byggna-\r\nden som konkurrensmedel vida överglänser den rent\r\nfunktionalistiska strama och själlösa byggnaden.\r\nFramtiden kommer att se på vårt estetiska förädlings-\r\narbete på samma sätt som vi i dag ser på gårdagens\r\noch historiens. Den konstnärliga utsmyckningen och\r\ndet kvalificerade hantverket är av stor och avgörande\r\nbetydelse för värdet av våra bostäder och byggnader.\r\nDet är arbete från vår tid och vår kultur till framtiden.\r\nJag yrkar härmed bifall till Miljöpartiets och\r\nvänsterns reservation om bibehållande av enprocents-\r\nregeln.</pre><pre>Anf.  165  INGEGERD SAHLSTRÖM (s)\r\nHerr talman! När det gäller kost i offentlig miljö\r\när detta någonting som har förekommit i vårt land och\r\ni många andra länder under ett stort antal år. Konsten\r\när ju verkligen en del i de offentliga miljöerna, och\r\ndet har varit väldigt självklart i många kulturer. Vi vet\r\nju att bilden har intresserat människor under många\r\nårhundraden. Genom bilden har man kunnat berätta\r\nom viktiga händelser eller skapat nyfikenhet och\r\nibland också irritation, beroende på hur bilden har sett\r\nut.\r\nI Sverige har vi faktiskt gjort särskilda satsningar\r\npå konstnärlig miljögestaltning under en lång rad av\r\når, ända sedan 30-talet. Detta har gett möjligheter att\r\nskapa miljöer i bostadsområden, i vår närmiljö och på\r\nvåra arbetsplatser som har berikat oss alla. Man tän-\r\nker kanske inte alltid i det dagliga livet tänker på den\r\nutsmyckning som finns runt omkring en. Men jag är\r\növertygad om att om den skulle försvinna då skulle\r\nman verkligen känna en stor saknad.\r\nDet är inte bara den kulturpolitiska målsättningen\r\nsom har varit av betydelse. Det är framför allt konst-\r\nnärerna som har givits möjligheter att arbeta. Enpro-\r\ncentsregeln har varit otroligt viktig för konstnärernas\r\nmöjligheter till en utkomst. Det har varit en regel för\r\nstatliga byggnader, och det har varit en rekommenda-\r\ntion i kommuner och landstingskommuner.\r\nNu lever vi ju i en föränderlig värld. Precis som\r\nnågon av de tidigare talarna påpekade har ägandefor-\r\nmerna när det gäller statliga byggnader ändrats. Det\r\nfinns inte så många statliga byggnader kvar att tilläm-\r\npa enprocentsmålet på. Därför tycker jag litet grand\r\natt det är ett slag i luften att fortsätta att tala så varmt\r\nför enprocentsreglen. Jag vill se nya möjligheter och\r\nnya regler. Det är inte så att man inte skulle ersätta\r\nenprocentsregeln med någonting annat om den skulle\r\nförsvinna.\r\nDet har alldeles nyligen avgivits ett betänkande\r\nsom har titeln Konst i offentlig miljö. Det var förra\r\nkulturministern Birgit Friggebo som tillsatte en en-\r\nmansutredare när det gällde konst i offentlig miljö.\r\nNuvarande kulturministern Margot Wallström har\r\nutan att speciellt förändra direktiven låtit ensamutre-\r\ndaren arbeta vidare. Så sent som i februari i år kom\r\nutredarens betänkande om konst i offentlig miljö. Jag\r\ntycker att det är mycket intressant att ta del av försla-\r\ngen i betänkandet. De kommer nu att gå ut på remiss\r\noch sedan behandlas. Jag är alldeles övertygad om att\r\ndet utifrån detta betänkande och denna utredning\r\nkommer att läggas fram många kloka förslag.\r\nEtt förslag som finns med i betänkandet är t.ex. att\r\nman skall införa nytt bidrag till kommuner, landsting\r\noch bostadsföretag för konstnärlig gestaltning i och av\r\noffentliga miljöer. Utredaren föreslår att bidragsmot-\r\ntagaren skall svara för 60 % av kostnaderna för den\r\nkonstnärliga gestaltningen medan bidraget från staten\r\nskulle täcka 40 %.\r\nDet här är positiva förslag som jag hoppas att vi så\r\nsmåningom skall kunna debattera och komma till\r\nkloka slutsatser om. Enprocentsregeln i all ära, den\r\nhar varit till enormt stor nytta. Den har gett konstnärer\r\narbete under många sekel i Sverige. Nu ser jag fram\r\nemot att man något litet ändrar på det men ändå har\r\ndet klara målet kvar att vi skall se till att vi får en\r\noffentlig miljö där konst finns med och där konstnärer\r\nfår arbete.\r\nJag yrkar bifall till utskottets hemställan.</pre><pre>Anf.  166  CHARLOTTA L\r\nBJÄLKEBRING (v)\r\nHerr talman! Jag vill till Ingegerd Sahlström säga\r\natt jag verkligen hoppas att enprocentsregeln, om den\r\nkommer att försvinna, ersätts med något annat som är\r\nmycket bättre. Ingegerd Sahlström sade att vi kommer\r\natt märka avsaknaden av utsmyckning i de offentliga\r\nlokalerna först om den kommer att försvinna. Jag har\r\nett exempel på en sådan känsloupplevelse. I Litauens\r\nparlament kändes det väldigt obehagligt. Där har man\r\ninte den kulturen att man har konstnärlig utsmyckning\r\ni offentliga lokaler. Jag hoppas verkligen att\r\nenprocentsregelns bortfall inte kommer att leda till\r\nnågot sådant utan till någonting som är ännu bättre än\r\ndet som vi har i dag.</pre><pre>Anf.  167  INGEGERD SAHLSTRÖM (s)\r\nHerr talman! Med tanke på mina ordval tidigare\r\nskall jag bara be att få tala om att ja nu är övertygad\r\nom att vi inte på något sätt skall arbeta för att minska\r\nden här verksamheten. Tvärtom gäller det att hitta nya\r\nsätt att arbeta för att bredda konstnärlig utsmyckning i\r\nden offentliga miljön och se till att människorna ute i\r\nlandet får konsten till sig och konstnärerna får ar-\r\nbetstillfällen.</pre><pre>Anf.  168  PER LAGER (mp)\r\nHerr talman! Jag är inte riktigt till freds när Inge-\r\ngerd Sahlström säger att hon är övertygad om att man\r\nersätter enprocentsregeln med någonting bättre. En-\r\nprocentsregeln är just den garanti som behövs när det\r\ngäller konstnärlig utsmyckning. Om man nu kommer\r\natt ge bidrag för kultur till landsting och kommuner,\r\nblir det ännu viktigare att just landsting och kommu-\r\nner kan leva upp till enprocentsmålet. Därför tycker\r\njag vi, även om statens byggnader blir färre, kvarhål-\r\nler enprocentsregeln tills vi har ett bättre system. Det\r\nhar vi inte i dag.</pre><pre>Anf.  169  INGEGERD SAHLSTRÖM (s)\r\nHerr talman! Vi har ju alla rätt att tycka till om de\r\nförslag som kommer att presenteras när det gäller\r\nkonst i offentlig miljö. Nu är enmansutredningen klar.\r\nDen kommer att gå ut på remiss, och det kommer\r\nnaturligtvis att föras en diskussion. Men ärendet\r\nkommer inte att dras i någon långbänk, utan vi kom-\r\nmer nog att inom en överskådlig tid få ta ställning till\r\nförslagen. Då får vi väga förslagen mot enprocentsre-\r\ngeln. Sedan får vi se vilket vi tycker kommer att bli\r\nbäst för oss alla när det gäller konst i offentlig miljö\r\noch för konstnärerna som yrkeskår.</pre><pre>Anf.  170  PER LAGER (mp)\r\nHerr talman! Det är precis som Ingegerd Sahl-\r\nström säger: kommer man med ett bättre alternativ\r\nskall det väljas. Men fram till det skall man inte\r\nplötsligt slakta någonting som är väldigt bra och som\r\nvi är nöjda med. Det är först när vi har det bättre\r\nalternativet som vi kan ta steget.</pre><pre>Överläggningen var härmed avslutad.\r\n(Beslut skulle fattas den 21 april.)</pre><pre>25 §  Film m.m.</pre><pre>Föredrogs\r\nKulturutskottets betänkande 1994/95:KrU25\r\nFilm m.m. (prop. 1994/95:100 delvis)</pre><pre>Anf.  171  EWA LARSSON (mp)\r\nHerr talman! Först vill jag yrka bifall till reserva-\r\ntion 2 mom. 1.\r\nHela världen håller på att planera inför filmens\r\nhundraårsjubileum i år. Det här betänkandet handlar\r\nom film m.m., och jag tänker m.m. tala om filmmuse-\r\num.\r\nAtt ange exakt när den skapande processen börja-\r\nde torde vara omöjligt, men vad vi tror oss veta är att\r\nden första offentliga filmvisningen ägde rum i decem-\r\nber 1895 i Paris. Bara ett halvår senare visades film\r\noffentligt i Malmö. Vi har alltså en lång tradition att\r\nfira och föreslår att firandet manifesteras med ett\r\nbeslut om ett inrättande av ett nationellt filmmuseum.\r\nI London har man valt att satsa stort och smått i ett\r\noch samma filmmuseum. Filmmuseet för rörliga bil-\r\nder i London tar självklart upp filmens historia från\r\nstillbilder till den senaste datateknologiska utveck-\r\nlingen inom filmområdet. Där kan man se Chaplinfil-\r\nmer som inte har visats någon annanstans förut. Man\r\nkan kliva in i en tågvagn och se filmer från ryska\r\nrevolutioner, och man kan göra egen film. Det senare\r\när naturligtvis oerhört populärt bland barn och ung-\r\ndomar. Tack vare ett gediget pedagogiskt upplägg\r\nköar ungdomarna till museet. På museet passar alla\r\noavsett ålder på att utnyttja museets utbud. Där kan\r\nman möta 90-åringen tillsammans med 13-åringen vid\r\nfilmvisningen.\r\nMuseet verkar ta besökarna på allvar, för det ut-\r\nvecklas hela tiden. Man utgår från den verklighet som\r\nvi lever i. Museet stimulerar naturligtvis också nya\r\nfilmskapare och gynnar därmed engelsk kulturutveck-\r\nling inom filmområdet. Så har man det i England.\r\nJag och Miljöpartiet har en mycket stark önskan\r\nom ett spännande, dynamiskt, nationellt filmmuseum i\r\nSverige. Den önskan delar vi med många. Bara det\r\nfaktum är fler människor går på bio än på olika idrott-\r\nsarrangemang talar sitt tydliga språk. Vi älskar film\r\noch skulle förmodligen älska vårt nationella filmmu-\r\nseum.\r\nRegeringen vill inte föregripa frågan därför att\r\nFilminstitutet begärt bidrag för att projektera ett\r\nfilmmuseum. Jag har full respekt för ett sådant reso-\r\nnemang, men rent politiskt anser jag att regeringen\r\nkunde stödja tanken på ett nationellt museum genom\r\natt komma till riksdagen med förslag till hur vi eko-\r\nnomiskt kan stödja en prospektering. Med detta har\r\njag inte tagit ställning till hur finansieringen av driften\r\nav museet skall ske. Där tror jag att branschen i sig\r\nhar en hel del att bjuda.\r\nVi har också tagit upp betydelsen av ett gemen-\r\nsamt europeiskt filmsamarbete. Inom EU har vi i april\r\ni år beviljats medel till ökad marknadsföring av euro-\r\npeisk film. Det är ju positivt. Men det är för mig\r\noklart vad som avses med Europa i det här samman-\r\nhanget, om marknadsföringen gäller alla länder i\r\nEuropa eller bara dem \"inom ram\".\r\nRegeringen föreslår nu att Filminstitutet skall\r\nåteruppta viss import av vuxenfilm, och det ser vi\r\nmycket positivt på. Det kanske innebär att mer euro-\r\npeisk film når de svenska hemmen. Inom EU:s Media\r\n2-program planeras stöd till distribution av europeisk\r\nfilm och TV-produktion. Då måste minst tre länder\r\ndelta i projektet. Gäller då inte svenskt filmsamarbete\r\nmed Danmark och Norge, när nu Norge befinner sig\r\n\"utanför ram\"? Skall vi sluta att samarbeta med Norge\r\nför att erhålla ekonomiskt bidrag? Det vore inte bara\r\ntrist utan katastrofalt. Jag utgår från att det inte blir\r\nresultatet av europeiskt samarbete.</pre><pre>Anf.  172  MONICA WIDNEMARK (s)\r\nHerr talman! I det här betänkandet behandlas film\r\nm.m., som Ewa Larsson sade förut. Kulturutskottet\r\nlägger fram ett nästan enigt betänkande, vilket vi\r\ntycker är mycket glädjande. Vi visar på så sätt filmen\r\nvår hyllning när den i år fyller 100 år. Jag tänker\r\nuppehålla mig litet vid det.\r\nFilmen fyller alltså 100 år 1995. Det uppmärk-\r\nsammas i det här landet genom att Filminstitutet på ett\r\nmycket förtjänstfullt sätt tagit sig an uppgiften att fira\r\nfilmen. Filmen kommer att lyftas fram, och det bidrar\r\ntill att öka medvetenheten om filmen som en kulturell\r\nföreteelse, vilket inte är fallet ute i våra kommuner\r\noch landsting. Där talar man inte alltid om filmen när\r\nman skriver sina kulturprogram.\r\nUnder en biodag som är planerad till en helg i\r\nseptember kommer film att visas från Haparanda i\r\nnorr till Ystad i söder. Biografer, hembygdsgårdar\r\noch Folkets hus kommer att fyllas. Det är viktigt att\r\nmänniskorna i sin vardag har nära till de kulturupple-\r\nvelser som film på bio är och att biografer runt om i\r\nlandet ges möjlighet att visa bra kvalitetsfilm.\r\nVidare kommer man att lyfta fram Bio-Kontrast,\r\nsom i år har funnits i 25 år. Det kommer att ordnas\r\nfilmfestivaler litet varstans i vårt avlånga land. Det\r\nbörjar faktiskt bli så att om ett landskap inte har en\r\nfilmfestival finns det inte riktigt med på kartan.\r\nArbetets museum i Norrköping kommer att påbör-\r\nja ett forskningsprojekt med arbetarrörelsens filmer.\r\nVi vet också att Svenska filminstitutet, SJ och\r\nRiksutställningar kommer att genomföra en tågturné\r\nmed utställning om filmens utveckling.\r\nDen lista som Filminstitutet har tagit fram för att\r\njust visa att filmen är ett viktigt medium i det här\r\nlandet kan nästan göras hur lång som helst.\r\nMen Svenska filminstitutet arbetar också mycket\r\naktivt för att sprida upplevelser för barn och ungdom i\r\nskolan med ett projekt som kallas för skolbio. Det är\r\nett projekt som slagit mycket väl ut och som verkligen\r\nbehövs som en motvikt med tanke på alla de våldsfil-\r\nmer som kommer barn och ungdom till del. Detta\r\nprojekt främjar den kommande biopubliken och man\r\nförsöker att vänja barn och ungdomar vid att film\r\nskall ses på bio för att upplevelsen skall bli den rätta.\r\nEfter bioföreställningen ges tillfälle till diskussio-\r\nner mellan eleverna och lärarna. Ibland deltar också\r\npersonal som är utbildad av Filminstitutet.\r\nJag skall också litet kort kommentera Ewa Lars-\r\nsons reservation om museum. Vi har sagt - men det\r\nvågar man nästan inte säga till Ewa Larsson med\r\ntanke på vad som förevarit här i kammaren - att vi\r\ninte vill föregripa Kulturutredningen. Men den frågan\r\nfinns med i utredningen. Vi vet också, vilket jag tyck-\r\ner är viktigare, att Filminstitutet skall påbörja en na-\r\ntionell kampanj hösten 1995. Det har VD Lars\r\nEngqvist talat om. Då tycker jag att de själva skall få\r\nge sig ut och försöka med detta, för det är ett mycket\r\nbra sätt som de försöker marknadsföra ett filmmuse-\r\num på.\r\nMed detta, herr talman, vill jag bara yrka bifall till\r\nutskottets hemställan i dess helhet.</pre><pre>Anf.  173  EWA LARSSON (mp) replik\r\nHerr talman! Nej, vi skall inte föregripa Kultur-\r\nutredningen. Men nu var det ju filmens hundraårsjubi-\r\nleum i år som vi skulle fira, och då tyckte vi att det\r\nkunde vara på sin plats att manifestera med att säga\r\natt vi vill satsa medel för prospektering av ett natio-\r\nnellt filmmuseum.\r\nKulturutredningen är inte klar förrän i augusti. Se-\r\ndan skall den remissbehandlas. Det tar ett år, det tar\r\ntvå år. Förhoppningsvis kan det bli dags för beslut\r\n1997. Vi vill ha ett nationellt filmmuseum nu.</pre><pre>Anf.  174  MONICA WIDNEMARK (s)\r\nreplik\r\nHerr talman! Det är ju så, Ewa Larsson, att man\r\ninte riktigt vet när filmandet började, om filmen är\r\nhundra år i år eller om det är nästa år. Rom byggdes\r\nju inte på en dag och jag tycker att vi skall låta Film-\r\ninstitutet ta den utmaning som de har börjat på och\r\narbeta med den så får vi se vad som händer nästa år.</pre><pre>Anf.  175  EWA LARSSON (mp) replik\r\nHerr talman! Det är självklart, och det är också ert\r\nsvar på motionen. Men vi delar inte den uppfattning-\r\nen. Vi tycker att det borde vara av nationellt intresse\r\natt visa att regeringen hade den här inriktningen, att\r\nmålsättningen är ett nationellt museum.</pre><pre>Anf.  176  LENNART FRIDÉN (m)\r\nHerr talman! Jag skall fatta mig kort. Det blir un-\r\ngefär lika kort som manuset till en kortfilm, kan jag\r\ntänka mig.\r\nFilm har mycket länge varit en underskattad konst-\r\nform. Framför allt därför att man inte har betraktat\r\nden som en konstform, vilket den är, utan som ett\r\nmedium för annan konst. Jag tror att det är mycket\r\nviktigt att vi lär oss att betrakta film som det den är,\r\nen konstform i sig själv.\r\nVi har fått i vår hand ett betänkande som är\r\nmycket kort men som är mycket välskrivet och på ett\r\nmycket klargörande sätt över bara några sidor redogör\r\nför filmens ställning och de frågor som har kommit\r\nupp i utskottet med anledning av propositionen och de\r\nmotioner som har kommit in.\r\nDet som är viktigt är bl.a. den del av betänkandet\r\nsom tar upp utvecklingen i riktning mot en regional\r\nproduktion och även en regional finansiering. Det är\r\nett sätt att ge arbete på olika håll. Inte minst ger man\r\ndärigenom också våra skådespelare i olika delar av\r\nlandet en helt annan möjlighet att stanna kvar och\r\narbeta på hemorten än man har haft under många år,\r\nnär filmproduktionen varit koncentrerad till Stock-\r\nholm.\r\nMan kan konstatera att skall filmen Mordet på\r\nVarbergs fästning spelas in bör det kanske ske på\r\nVarbergs fästning och inte någonstans i Stockholm-\r\nstrakten. Det är så många människor har upplevt det.\r\nMycket har varit centrerat till vår huvudstad.\r\nNu har man fått upp ögonen för det som nämndes\r\nav en tidigare talare. Vi har fått många filmfestivaler.\r\nFilmen har börjat leva ett helt eget liv efter några år i\r\nsvacka. Jag tycker att det är mycket fint att vi dess-\r\nutom har fått en filmfestival som av Statens filminsti-\r\ntut har blivit betecknad som den nationella, nämligen\r\nden i Göteborg. Vi har också så sent som i går fått\r\nhöra att EU nu kommer att ge anslag till både Göte-\r\nborgs filmfestival och till Malmöfilmfestivalen, som\r\när den som ägnar sig åt barn- och ungdomsfilm. Då är\r\nvi åter inne på samma tema som vi har debatterat\r\nunder olika rubriker. Man har alltså även nere i Brys-\r\nsel uppmärksammat att vi är bra på detta. Då tycker\r\njag att det finns all anledning att vi satsar vidare på\r\ndet.\r\nFör omväxlings skull, herr talman, vill jag yrka bi-\r\nfall till hemställan. Vi har inte några reservationer till\r\ndetta betänkande.</pre><pre>Anf.  177  EWA LARSSON (mp)\r\nHerr talman! Jag skulle bara vilja ha ett förtydli-\r\ngande av Lennart Fridén. Han säger att filmen har\r\nvarit underskattad som konstart. Då undrar jag: Av\r\nvem? Jag påpekade i mitt inlägg att det är fler männi-\r\nskor som går och ser på film än som går på idrottse-\r\nvenemang. Vem är det som underskattar filmen som\r\nkonstart?</pre><pre>Anf.  178  LENNART FRIDÉN (m)\r\nHerr talman! Det är sådana som Ewa Larsson och\r\njag, dvs. människor i beslutande befattningar. Filmen\r\nhar inte alls fått samma uppmärksamhet i våra beslu-\r\ntande församlingar som många andra konstformer har\r\nfått. Man kunde inte ens bestämma sig för att filmen\r\nskulle hamna i Statens kulturråd när det tillkom. Den\r\nfick ligga kvar vid sidan om därför att man inte riktigt\r\nkunde placera den rätt. Den hörde väl ändå inte hem-\r\nma med den övriga kulturen. Det är helt enkelt så att\r\nden har inte uppmärksammats där den borde upp-\r\nmärksammats. Däremot har \"folket\" i mycket stor\r\nutsträckning sökt sig till biograferna för att uppleva\r\nfilmen.</pre><pre>Anf.  179  EWA LARSSON (mp)\r\nHerr talman! Jag anser att jag är en del av folket\r\noch jag önskar att Lennart Fridén talar för sitt eget\r\nparti. Jag vill påtala att Miljöpartiet verkligen upp-\r\nskattar filmen som konstart och att vi nu vid filmens\r\nhundraårsjubileum vill manifestera det genom vår\r\nönskan att regeringen tar ett initiativ för att säga att vi\r\nvill ha ett nationellt filmmuseum.</pre><pre>Anf.  180  LENNART FRIDÉN (m)\r\nHerr talman! Visst skulle vi kunna leka med ord\r\nen bra stund Ewa Larsson och jag. Men jag tycker\r\ninte att det är skälet till att vi sitter i den här kamma-\r\nren.\r\nJag kan bara konstatera att det finns mycket som\r\ntyder på att man inte har uppmärksammat filmen som\r\nen egen konstform. Det har konstaterats i många ut-\r\nredningar även under senare år. Nu är vi på rätt väg\r\noch det är ingenting som vi kan sätta vare sig det ena\r\neller det andra partimärket på. Det har varit på det här\r\nsättet. Låt oss hoppas att det nu går den rätta vägen.</pre><pre>Överläggningen var härmed avslutad.\r\n(Beslut skulle fattas den 21 april.)</pre><pre>26 §  Vägverket</pre><pre>Föredrogs\r\nTrafikutskottets betänkande 1994/95:TU18\r\nVägverket (prop. 1994/95:100 delvis)</pre><pre>Anf.  181  ULLA LÖFGREN (m)\r\nHerr talman! Bristerna i socialdemokraternas his-\r\ntoriska och nuvarande trafikpolitik är uppenbara. Det\r\nkommer till uttryck genom misstron till marknadskraf-\r\nterna, övertron på regleringar, ryckigheten i väginves-\r\nteringarna, obalanserna mellan investeringsmedel och\r\ndrifts- och underhållsanslag samt nu senast de enskil-\r\nda vägarnas undervärderade betydelse för det svenska\r\nvägsystemets totala funktion.\r\nI och med att regering och riksdag på grund av det\r\nstatsfinansiella läget inte förmår att avsätta medel för\r\natt drift och underhåll av våra vägar skall kunna hållas\r\npå en nivå som säkerställer god hushållning, kan vi\r\nbara konstatera att det är en kapitalföstöring som\r\npågår.\r\nEgentligen är detta en historisk försyndelse. Såväl\r\nnyinvesteringsnivån som drifts- och underhållsansla-\r\ngen till vårt vägnät har varit upprörande illa behand-\r\nlade, först och främst under 70- och 80-talen. Den\r\nförra borgerliga regeringen tog ett krafttag under förra\r\nmandatperioden för att \"bygga igen\" vad gamla soci-\r\naldemokratiska underlåtenhetssynder åstadkommit.\r\nRiksdagen har antagit nya trafikpolitiska mål och\r\nen planering för de kommande tio åren. Tyvärr har\r\ndetta inte varit tillräckligt. Det saknas fortfarande\r\nmodeller för hur vården av det vägkapital vi redan har\r\nskall kunna hävda sig mot andra angelägna statsutgif-\r\nter. Bl.a. därför har vi moderater föreslagit en ned-\r\ndragning av utbyggnadstakten i nya väginvesteringar\r\nmed 750 miljoner i förhållande till regeringens för-\r\nslag.\r\nInnan vi bygger oss fast i alltför många nya objekt,\r\nsom leder till att det äldre och lågtrafikerade vägnätet\r\nfår förfalla, måste vi hitta en modell som i statens\r\nbudget kan säkerställa drifts- och underhållsanslag\r\nsom medger att våra vägar hålls i stånd. En övergång\r\nfrån beskattning av trafiken till ett system med trafik-\r\noch miljörelaterade avgifter, där sambandet mellan\r\nstatens kostnader och intäkter för trafiken bättre klar-\r\ngjordes, tror vi skulle underlätta en sådan utveckling.\r\nDen påbörjade konkurrensutsättningen av Väg-\r\nverket har visat hur stora effektivitetsvinster som där\r\nfinns att göra. Socialdemokraterna befarar att Väg-\r\nverkets kompetens som beställare skall urholkas om\r\nVägverket bolagiseras och helt och hållet konkur-\r\nrensutsätts. Den oron är än en gång ett bevis på Soci-\r\naldemokraternas statiska syn på all offentlig verksam-\r\nhet.\r\nFår jag påminna Socialdemokraterna om en annan\r\nstor statlig beställare, som inte längre finns men som\r\npå sin tid var en av de mest kompetenta beställare\r\nsom jag känner till, nämligen den gamla Byggnadssty-\r\nrelsen. Den hade ingen egen regiverksamhet för att\r\nupprätthålla sin kompetens men höll sig ändå i hög\r\ngrad med kompetens genom bl.a. sin kontrollfunktion\r\noch den kompetensutveckling som hela tiden skedde\r\ngenom en viss personalrörlighet. Kompetensen späd-\r\ndes kontinuerligt på genom nyanställningar, och per-\r\nsonal rekryterades från olika led i byggprocessen.\r\nVi tror alltså att Vägverket både kan behålla och\r\nutveckla sin beställarkompetens, även om entrepre-\r\nnadverksamheterna bolagiseras, konkurrensutsätts och\r\nprivatiseras. Vi vill därmed understryka att beslutet\r\nom att bolagisera Vägverket fr.o.m. den 1 januari\r\n1996 skall stå fast. Vi menar också att en fortsatt\r\nomstruktureringsverksamhet inom Vägverket medger\r\natt ytterligare 150 miljoner, utöver vad regeringen har\r\nföreslagit, kan tas in genom besparingar i Vägverkets\r\nadministration.\r\nHerr talman! Halveringen av anslaget till enskilda\r\nvägar är ett slag i ansiktet på dem som i vägförening-\r\narna driver och underhåller 72 000 kilometer väg\r\nupplåten för allmänheten. Speciellt provokativt ter sig\r\nförslaget om man jämför drifts- och underhållskost-\r\nnaderna för det enskilda vägnätet med det lågtrafike-\r\nrade helstatliga vägnätet. Drifts- och underhållskost-\r\nnaderna för de enskilda vägarna är nästan 40 % lägre,\r\noch det statliga bidraget till dessa vägar är mindre än\r\n50 % av kostnaden för motsvarande helstatliga vägar.\r\nGivetvis är det i det ekonomiska läge som Sverige\r\nbefinner sig i rimligt att alla får vara med och dela på\r\nbördorna. Men då är det ju inte heller mer än rimligt\r\natt den del av det svenska vägnätet som drivs och\r\nunderhålls i helstatlig regi får bära sin del av bördan.\r\nAv de upphandlingsförsök med drifts- och under-\r\nhållsentreprenader som Vägverket hittills har gjort vet\r\nvi att en konkurrensupphandling av drifts- och under-\r\nhållsverksamheten innebär att stora besparingar kan\r\ngöras. Därför menar vi att 200 miljoner i besparing på\r\ndrifts- och underhållsanslaget till Vägverket bör göras\r\noch att dessa medel skall överföras till anslaget för\r\ndrift och underhåll av enskilda vägar.\r\nGivetvis hade det känts mer tillfredsställande om\r\nvi hade sluppit föreslå denna nedskärning, då de me-\r\ndel som kan frigöras via effektivare upphandling mer\r\nän väl behövs för att åtgärda eftersatt underhåll. Nu\r\nhar emellertid den socialdemokratiska regeringen\r\ngenom sitt oklara agerande försatt oss i denna situa-\r\ntion. Jag tycker att det är märkligt att inte utskottsma-\r\njoriteten är beredd att förena sig med Moderaterna\r\noch se till att besparingen fördelas på ett rättvisare\r\nsätt än vad regeringens förslag innebär.\r\nDen 30 mars ställde jag här i kammaren frågan till\r\nkommunikationsminister Ines Uusmann vad hon\r\ntyckte skilde bilisten på det enskilda vägnätet från\r\nbilisten på det allmänna lågtrafikerade vägnätet, som\r\nmotiverade den av regeringen föreslagna särbehand-\r\nlingen ur besparingssynpunkt. Hon svarade då:\r\n\"Självfallet måste också vägnätet, både det regionala\r\nlänsvägnätet och det enskilda vägnätet, bli föremål för\r\nde besparingar som vi alla skall bidra till för att få\r\nlandet på fötter.\"\r\nEftersom regeringen i sin budgetproposition om\r\nanslaget till Vägverket har sagt: \"Regeringen föreslår\r\nsåledes ett anslag för drift och underhåll som realt är i\r\nstort oförändrat jämfört med idag.\" Detta innebär,\r\nenligt regeringen, i stort ingen besparing.\r\nJag frågade Ines Uusmann om jag kunde tolka\r\nhennes svar så, att Socialdemokraterna vill medverka\r\ntill att fatta ett mer rättvist beslut i denna fråga, som\r\nmedger att besparingen går ut över såväl det enskilda\r\nsom det allmänna vägnätet.\r\nInes Uusmanns svar blev följande: \"Jag förutsätter\r\natt riksdagen alltid fattar rättvisa beslut, åtminstone\r\nmed den nuvarande majoriteten.\"\r\nDetta föranleder mig fråga Bo Nilsson: Tycker\r\nden nuvarande majoriteten, som herr Nilsson repre-\r\nsenterar, att det är rättvist att den totala besparingen\r\npå drifts- och underhållsanslag till vägar skall tas ut\r\ngenom en halvering av bidraget till enskilda vägar?\r\nUtskottet har varit överens om att uppmana rege-\r\nringen att analysera hur medlen som anslås till enskil-\r\nda vägar används. Vi moderater har menat att analy-\r\nsen även borde innefatta de ca 40 000 vägkilometer\r\nhelstatliga vägar som har lika låg trafikbelastning som\r\nmånga av de enskilda vägarna. Det finns kanske något\r\natt lära av jämförelsen mellan enskilda och helstatliga\r\nväghållares sätt att organisera och genomföra sina\r\ndrifts- och underhållsåtgärder.\r\nDet kan ju inte heller vara helt ointressant för re-\r\ngeringen att fundera över vad som skulle hända om\r\nstaten kunde sänka sina kostnader för det lågtrafike-\r\nrade vägnätet till samma nivå som för det enskilda.\r\nJag kan berätta för kammaren att resultatet skulle bli\r\nen besparing på mellan 600 miljoner och 800 miljoner\r\nkronor per år.\r\nMiljöpartiet och Centerpartiet har i en gemensam\r\nreservation föreslagit ett anslag på 500 miljoner ut-\r\növer regeringens förslag. Mot bakgrund av vad jag\r\ntidigare har sagt kan det kanske tyckas vara en rättvis\r\nåtgärd, men då har man glömt det statsfinansiella\r\nläget.\r\nDet skall bli mycket spännande att i kammaren i\r\ndag få se hur allvarligt Centerpartiet tar på sitt nya\r\nsamarbete med Socialdemokraterna. Är det allvarligt?\r\nDet måste det ju vara om det skall bli trovärdigt. Blir\r\ndet då trovärdigt om Centern röstar på sin och Miljö-\r\npartiets reservation om utökat bidrag till enskilda\r\nvägar? Naturligtvis inte. Ett sådant agerande skulle\r\nytterligare försämra statens finanser och spräcka re-\r\ngeringens budgetförslag.\r\nDet finns därmed två utvägar för Centerpartiet.\r\nDen ena är att rösta med utskottsmajoriteten - Social-\r\ndemokraterna, Folkpartiet och Vänsterpartiet. Det\r\nandra är att rösta med Moderaterna. För statsbudgeten\r\nblir resultatet detsamma. Jag ser med nyfikenhet fram\r\nemot hur Centern kommer att agera.\r\nSlutligen, Bo Nilsson: Vad kommer Socialdemo-\r\nkraterna att göra om de enskilda vägföreningarnas\r\nreaktion på riksdagens beslut blir att avstå från stats-\r\nmedel och att sätta upp vägbommar på stora delar av\r\nvårt vägnät?\r\nMed detta, herr talman, ber jag att få yrka bifall\r\ntill reservation nr 10 och ifall den vinner riksdagens\r\ngehör även till reservation nr 17.</pre><pre>Anf.  182  SIVERT CARLSSON (c)\r\nHerr talman! Goda kommunikationer är viktiga\r\noch nödvändiga förutsättningar för att ta till vara\r\nutvecklingsmöjligheterna - allas utvecklingsmöjlighe-\r\nter i hela Sverige.\r\nEtt väl utbyggt väg- och järnvägsnät, utbyggd sjö-\r\nfart och luftfart samt goda post- och telekommunika-\r\ntioner ökar möjligheterna för ett decentraliserat sam-\r\nhälle. Det ökar inte enbart möjligheten för person-,\r\ngods- och budtransporter utan också möjligheterna för\r\ndelaktighet och därmed demokrati. Investeringar i\r\nutbyggd infrastruktur är en viktig förutsättning för\r\nutveckling och demokrati i alla delar av landet.\r\nFör att näringslivet skall ha rimliga möjligheter att\r\nkonkurrera på lika villkor måste nackdelen med av-\r\nståndet till övriga Europa minimeras med en väl ut-\r\nbyggd och god infrastruktur.\r\nInvesteringar i en sådan är av största strategiska\r\nbetydelse\r\nför utvecklingen inom näringslivet i hela\r\nSverige,\r\nför exportindustrins konkurrensförutsättning-\r\nar,\r\nför att möjliggöra arbete och boende i hela\r\nlandet och\r\nför att vidmakthålla, underhålla, bevara och\r\nutveckla hela det finförgrenade nätverk av vägar som\r\nunder årens lopp byggts upp med såväl gemensamma\r\nsom enskilda och ideella medel och insatser.\r\nDet handlar om vägar som inte enbart brutit mark\r\nutan som också brutit bygd, vägar som öppnat Sverige\r\noch tillgängligheten också till den stora rika lands-\r\noch glesbygd som är en förutsättning för landets ut-\r\nveckling.\r\nHerr talman! I trafikutskottets betänkande nr 18\r\nmed titeln Vägverket översätts målen till konkreta\r\nsiffror. Där översätts orden till handling och priorite-\r\nringar och möjligheter till kronor och anslag.\r\nMed hänsyn till det ekonomiska läget accepterar\r\nvi i Centern en sänkt ambitionsnivå i fråga om vissa\r\navsnitt av stamvägnätet. Vi accepterar också av sam-\r\nma skäl att några av de väginvesteringar som ingår i\r\n1993 års tioåriga investeringsplan senareläggs. På så\r\nsätt planar investeringspuckeln ut. Däremot anser vi\r\natt programmet i huvudsak skall fullföljas inom  tio-\r\nårsperioden.\r\nHerr talman! När det gäller anslag till byggande\r\nav vägar respektive till drift och underhåll av vägar\r\nmåste principen vara att vägkapitalet skall förvaltas\r\nså, att värdet av gjorda investeringar inte urholkas.\r\nVägkapitalet skall säkras, som det heter i den vägpo-\r\nlitiska målsättningen.\r\nFör detta fordras, menar vi, en långsiktig strategi\r\nför drifts- och underhållsåtgärder, vilket vi föreslår att\r\nregeringen återkommer till riksdagen med. Men fram-\r\nför allt är det nödvändigt att de brister som i dag finns\r\ni det svenska vägnätet så mycket som möjligt och så\r\nsnart som möjligt åtgärdas och repareras. Annars\r\nhotar de vinster som görs i nyinvesteringar och ytter-\r\nligare utbyggnad av infrastrukturen att ätas upp och\r\ngå förlorade på grund av eftersläpande underhållsin-\r\nsatser.\r\nSåväl näringspolitiska som regionalpolitiska skäl\r\ntalar för en kraftig upprustning av länsvägnätet.\r\nMot denna bakgrund är det förvånande att rege-\r\nringen och utskottsmajoriteten i år håller tillbaka\r\nanslaget till drift och underhåll. I fjol ansåg Social-\r\ndemokraterna att det behövdes 9 886 miljoner kronor\r\ntill drift och underhåll. I år anser man att 5 867 miljo-\r\nner kronor räcker.\r\nFrån Centerns sida menar vi att denna minskning i\r\nförhållande till Vägverkets yrkande är alldeles för\r\nkraftig, medför ytterligare försämringar av det lågtra-\r\nfikerade vägnätets standard och strider mot det väg-\r\npolitiska målet att uppnå en regional balans och en\r\nsäkring av vägkapitalet. Vi föreslår därför att ytterli-\r\ngare 1 miljard anslås till drift och underhåll, medan\r\nnybyggandet av framför allt motorvägar nu ges en\r\nlägre prioritet.\r\nDet som emellertid gör mig mest upprörd och be-\r\nsviken är den nonchalans som utskottsmajoriteten\r\nvisar gentemot de enskilda vägarna. Här gäller ingen\r\nosthyvel. Här går man fram med både stämjärn och\r\nklubba och hugger bort halva anslaget. Man sänker\r\ndet från 657 miljoner till 329 miljoner, vilket är en\r\ntredjedel av Vägverkets förslag och hemställan. Man\r\nanslår till landets längsta vägnät - 280 000 km, vilket\r\när två tredjedelar av hela det svenska vägnätet - ett\r\nbelopp som är 134 miljoner kronor lägre än vad som\r\nbehövs enbart för Vägverkets administrativa kostna-\r\nder.\r\nOm man någon gång skulle vilja upprepa de väl-\r\nbekanta orden \"Vet hut! Vet sjufalt hut!\" så är det i\r\ndetta sammanhang.\r\nDessutom föreslås förhandlingar med Svenska\r\nKommunförbundet rörande en överföring av medlen\r\ntill kommunerna.\r\nFrån Centerns sida säger vi ett definitivt nej till\r\ndenna övervältring på kommunerna. Vi gör det främst\r\nav följande fyra skäl:\r\n1. Ansvaret för infrastrukturens utbyggnad måste\r\nvara statens.\r\n2. Kompetensen och kunnigheten i dessa frågor\r\nfinns hos Vägverket, ej hos kommunerna.\r\n3. Kommunerna orkar inte med även denna kost-\r\nnad.\r\n4. Förslaget medför mycket stor risk för att vi skär\r\nav och stympar det finförgrenade vägnät som likt\r\nvener, artärer och lober förser samhällets blodomlopp\r\nmed invaror, utvaror, råvaror och tillgänglighet.\r\nJag är kanske egentligen inte förvånad över för-\r\nslaget. Det ligger tyvärr i linje med många övriga\r\nregeringsförslag riktade mot landsbygden, som med\r\nvarierande framgång har förts fram det senaste halv-\r\nåret.\r\nDäremot är jag förvånad och uppriktigt besviken\r\növer att inte utskottsmajoriteten på något sätt i kon-\r\nkret handling har velat ta intryck av de mängder av\r\nskrivningar, uppvaktningar, protester, beskrivningar,\r\nredovisningar och förslag som har kommit utskottet\r\ntill del sedan förslaget blev känt.\r\nDet har kommit skrivningar, uppvaktningar, pro-\r\ntester, beskrivningar, redovisningar och förslag i\r\nmängder från de 24 000 enskilda väghållarna och\r\nsamfälligheterna, från LRF-avdelningar över hela\r\nlandet, från centeravdelningar över hela landet, från\r\nskogsägarna, från skogsindustrin, från Glesbygdsver-\r\nket, från Skärgårdsstiftelsen, från andra politiska\r\nföreningar, från kommunförbund, från kommunstyrel-\r\nser och från länsstyrelser.\r\nLåt mig redovisa några axplock från den talrika,\r\nsakkunniga protestkören, som väl beskriver situatio-\r\nnen:\r\n\"I stora delar av länet är enskilda vägar en förut-\r\nsättning för boende och ett fungerande näringsliv\r\neftersom de utgör den enda transportlänken med om-\r\nvärlden.\"\r\n\"En trolig följd av sänkta statsbidrag av den stor-\r\nlek som aviseras är att många enskilda väghållare av\r\nkostnadsskäl kommer att tvingas stänga sina vägar för\r\nallmän trafik.\"\r\n\"Tillgängligheten och rörligheten kommer därmed\r\natt minska vilket är speciellt besvärande för turistlänet\r\nJämtland där många attraktiva turistområden bara nås\r\nvia enskilda vägar.\"\r\n\"Lika allvarligt som bidragsnedskärningen är för-\r\nslaget att låta kommunerna överta förmedlingen av\r\nstatsbidragen. Det innebär att den rådgivning i teknis-\r\nka, juridiska och administrativa frågor som Vägverket\r\nidag ger de enskilda väghållarna faller bort eftersom\r\nmotsvarande kompetens och resurser inte finns hos\r\nkommunerna.\"\r\nDetta skriver en enig länsstyrelse i Jämtlands län.\r\n\"Begränsas möjligheterna till bidrag för åtgärder\r\npå enskilda vägar innebär det orimliga och orättvisa\r\nkostnader för enskilda och kommuner i gles- och\r\nlandsbygd\" säger Glesbygdsverket.\r\n\"Det finns ur Kalmar kommuns synpunkt ingen\r\nmöjlighet att kompensera bortfall av statsbidraget,\r\nvarför många av de enskilda vägarna kan komma att\r\nstängas för allmän trafik. Många av de enskilda vä-\r\ngarna leder ut till för allmänheten viktiga attraktioner:\r\nbadplatser, fritidsaktiviteter, svamp- och bärplockning\r\noch naturupplevelser i stor omfattning. Allemansrät-\r\nten blir i så fall kraftigt begränsad\" skriver bl.a. Kal-\r\nmar kommun.\r\n\"Enligt Kommunförbundets uppfattning skulle så-\r\nväl ett överförande av anslaget till kommunerna som\r\nhalveringen av anslaget att få betydande ekonomiska\r\nkonsekvenser\" framför Svenska Kommunförbundet,\r\nsom också i brev till trafikutskottet anger att: \"Idag\r\nhar många enskilda vägar ett större allmänintresse än\r\nmånga mindre allmänna vägar, för vilka staten tar det\r\nfulla ansvaret.\"\r\n\"Förslaget medför också att bidraget till fem fär-\r\njelinjer i landet skulle drabbas. En av dessa färjelinjer\r\när Ornö Sjötrafiks bilfärja mellan Dalarö och Ornö\r\ninkl. intilliggande mindre öar.\" En annan är färjan\r\nmellan Gränna och Visingsö.\r\n\"Skulle bidraget minska till hälften blir detta en\r\ndödsstöt mot samhällssatsningen på En Levande\r\nSkärgård.\"\r\n\"Detta innebär i sin tur att folk tvingas flytta från\r\nOrnö och omgivande öar, vilket tar bort underlaget\r\nför butik, postkontor och en redan idag hotad skola\r\noch barnstuga.\"\r\n\"Sammanfattningsvis vädjar Haninge kommun att\r\nförslaget till minskat bidrag till enskild väghållning\r\ninte måtte slå undan benen på övriga samhälleliga\r\ninsatser som görs för att behålla En Levande Skär-\r\ngård. Detta skulle innebära en kapitalsförstöring av\r\nstora mått och medföra allvarliga konsekvenser - inte\r\nminst för 200 öbor.\"\r\nSå avslutas brevet till trafikutskottet från kommun-\r\nledningen i Haninge kommun.\r\nAv tidsskäl undviker jag att citera fler brev, även\r\nom jag här har ytterligare ett citat från Västerbottens\r\nLRF.\r\nHerr talman! Enskilda vägar är inte enskildas vä-\r\ngar. Det är vägar för alla. Det är vägar för landsbyg-\r\nden. Det är vägar för turisten. Det är vägar för jord-\r\nbruket. Det är vägar för varutransporter. Det är vägar\r\nför skogsindustrin. Det är vägar för bärplockaren. Det\r\när vägar för skolskjuts. Det är vägar för post och\r\nfärdtjänst. Det är vägar till rekreation. Det är vägar till\r\nallemansrätt. Det är vägar för levande landsbygd. Det\r\när vägar för regional balans.\r\nDet är landets längsta och mest finförgrenade väg-\r\nnät. Det bärs upp av många enskildas ideella arbete.\r\nNu liggande förslag hotar att strypa såväl detta\r\nvägnät som landsbygd, glesbygd, fortsatt ideellt arbe-\r\nte och i förlängningen tillgängligheten till svampmar-\r\nker, badstränder, skärgård och även välfärden i vår\r\nunika allemansrätt.\r\nCentern ser det enskilda vägnätet som ett priorite-\r\nrat område, varför vi har föreslagit att anslaget utökas\r\nmed 500 miljoner kronor. Kammarens ledamöter har\r\nmöjlighet att bifalla detta förslag genom att rösta ja\r\ntill reservation 18, vilken jag härmed, herr talman,\r\nyrkar bifall till. Jag yrkar även bifall till reservatio-\r\nnerna 11 och 13 till utskottets betänkande, och i öv-\r\nrigt yrkar jag bifall till utskottets hemställan.</pre><pre>Anf.  183  ULLA LÖFGREN  (m) replik\r\nHerr talman! Jag har med stort intresse lyssnat till\r\nSivert Carlssons brandtal för de enskilda vägarna.\r\nMen mina funderingar om finansieringen kvarstår,\r\nliksom mina funderingar vad gäller Centerns och\r\nSocialdemokraternas ansvarstagande för landets eko-\r\nnomi. Hur klarar Centern ut det här ansvarstagandet\r\nom man vill satsa ytterligare 500 miljoner och inte har\r\nSocialdemokraterna med på noterna så att man kan\r\nfinansiera satsningen? Ni spräcker ju regeringens\r\nbudget.</pre><pre>Anf.  184  SIVERT CARLSSON (c) replik\r\nHerr talman! Ulla Löfgren! Vi ligger redan i och\r\nmed vårt budgetförslag 13 miljarder bättre till än\r\nSocialdemokraternas budget. Redan vid motionsti-\r\ndens ingång plockade vi bort pengar från utbyggna-\r\nden och lade på underhållet liksom vi lade mer på de\r\nenskilda vägarna, eftersom det är ett prioriterat områ-\r\nde. Motsvarande satsning såg jag inte i Moderaternas\r\nmotioner.</pre><pre>Anf.  185  ULLA LÖFGREN (m) replik\r\nHerr talman! Det är ju ganska ointressant, så länge\r\ninte Centerpartiet har lyckats få Socialdemokraterna\r\nmed på just sina besparingar. Även om Centerpartiet\r\nföreslår aldrig så många besparingar finansieras ju\r\ninte de här utgifterna om 500 miljoner om riksdagen\r\ninte antar de föreslagna besparingarna. Har man ingått\r\näktenskap med någon måste man ju vara överens om\r\nhushållsutgifterna.</pre><pre>Anf.  186  SIVERT CARLSSON (c) replik\r\nHerr talman! Såvitt jag vet finns inga äktenskap\r\ningångna, inte heller förlovningar. Det finns ett sam-\r\narbete mellan två partier, grundat på behovet av att\r\ntillsammans försöka stabilisera ekonomin i landet. Det\r\när det det handlar om.\r\nJag tycker nog inte att det, som Ulla Löfgren sade,\r\när ointressant var prioriteringarna ligger från början.\r\nDet visar på den politiska viljan. Vi har visat vår.</pre><pre>Anf.  187  KARL-ERIK PERSSON (v)\r\nHerr talman! Det är roligt att det är så många av\r\nriksdagens ledamöter som vill delta i trafikutskottets\r\ndebatt, även om jag förstår var skon så att säga kläm-\r\nmer.\r\nProblemet vad gäller trafikutskottets betänkande\r\när väl att det är svårt att debattera vissa frågor i och\r\nmed att vi skjuter många av frågorna till de kommitté-\r\ner som sitter och arbetar. Det gör att de reservationer\r\nsom har fogats till betänkandet faktiskt kan få gehör\r\nnär kommittén har kommit till sina slutsatser. Det vet\r\nvi inte i dag. Det vi kan hoppas på är att mycket av de\r\nidéer och tankegångar som har förts fram i motioner\r\noch reservationer hamnar hos den kommitté som\r\narbetar med de här frågorna och på så sätt så små-\r\nningom kanske kommer tillbaka till riksdagen.\r\nI det statsfinansiella läge som nu råder har Väster-\r\npartiet två reservationer till detta betänkande. Vi vill\r\nframför allt skjuta på motorvägssatsningarna, efter-\r\nsom vi anser att vi inte har råd med dem. I stället vill\r\nvi satsa mer på drift och underhåll av de vägar som\r\nfinns. Därmed skulle kanske de olyckor som före-\r\nkommer på dagens vägnät kunna minska i antal. Tra-\r\nfiksäkerhetsverket har ju redovisat att det i dag sker\r\nolyckor på grund av att underhållet har eftersatts\r\nunder en längre tid. Det är väl flera regeringar som\r\nhar bidragit till att anslagen till underhåll har minskat.\r\nVarken den förra socialdemokratiska regeringen eller\r\nden borgerliga regeringen har varit så aktiv när det\r\ngäller underhåll, utan man har satsat på andra områ-\r\nden.\r\nUtskottsmajoriteten har avvisat de reservationer vi\r\nhar fogat till betänkandet. Det dröjer nu inte alls länge\r\ntills regeringen lägger fram sin kompletteringspro-\r\nposition.</pre><pre>Vad som kommer att dölja sig eller framkomma i\r\nden kompletteringsproposition som kommer vet vi\r\ninte i dag. Men det skulle vara väldigt intressant om\r\nman kunde få reda på om de besparingar som vi från\r\nVänsterpartiet föreslagit när det gäller nysatsningar på\r\nmotorvägar, och som kommer att avslås vid omröst-\r\nningen i morgon, kanske kommer att bifallas den 25\r\napril. Då står vi i en ganska knepig situation. Det här\r\nvet vi ingenting om i dag, i varje fall inte jag.\r\nFru talman! När det gäller enskilda vägar har vi\r\nfrån Vänsterpartiet inte haft några pengar att satsa på\r\ndem. Jag förstår alla dem som känner en viss oro för\r\ndetta. Men den våldsamma kritik som har framförts\r\noch det moras som kommer att inträffa om nu Trafi-\r\nkutskottet kommer att fatta detta beslut, som det finns\r\nen majoritet för, tror jag inte på.\r\nJag har varit i kontakt med många vägföreningar,\r\noch många vägföreningar har ringt till mig. Det de\r\nframför är, att om neddragningen kommer att bestå\r\nlångsiktigt kommer det att bli problem, och det förstår\r\njag också. Som glesbygdsbo känner jag till dessa\r\nfrågor ganska väl.\r\nOm man läser den skrivning som finns på s. 31,\r\noch inte gör som en viss potentat när han läser bibeln,\r\ntror jag faktiskt att det finns möjlighet att se att vi inte\r\när avvisande. Vi säger inte bestämt nej och att dessa\r\nsatsningar skall vara bestående. Halveringen av ansla-\r\ngen är icke bestående.\r\nDär gör utskottet en annan bedömning än den re-\r\ngeringen gör. Vi har krävt en analys av hur mycket\r\nmedel som behövs för att upprätthålla det finmaskiga\r\nvägnät som skall finnas kvar - och där håller jag med\r\nSivert Carlsson - för turistanläggningarna och för\r\nmänniskors möjligheter att komma ut till de badplat-\r\nser som kommunerna satsar på.\r\nJag är helt övertygad om att om analysen kommer\r\nfram till att vi måste satsa mer pengar för att upprätt-\r\nhålla det enskilda vägnätet kommer man att se till att\r\ndet finns pengar. Jag är i varje fall absolut en av dem\r\nsom kommer att se till att motionera om att så blir\r\nfallet.\r\nDet finns i dag ganska litet analys av hur mycket\r\nsom behöver satsas för att upprätthålla det vägnätet.\r\nDet skulle egentligen vara ganska roligt att se hur det\r\när med de juridiska personerna, och då tänker jag\r\nframför allt på skogsindustrin och pappersindustrin,\r\nsom utnyttjar detta vägnät oerhört mycket och som i\r\ndag såvitt jag vet inte satsar en enda krona. De är\r\nganska beroende av att det enskilda vägnätet upprätt-\r\nhålls för deras framkomlighet.\r\nSkogsindustrin kräver i dag att deras råvara är en\r\nfärskvara. Vad betalar egentligen den svenska\r\nskogsindustrin och andra industrier som utnyttjar det\r\nenskilda vägnätet utan att satsa en enda krona? Det\r\ntycker jag att man skulle ta med i den analys som\r\nskall göras. Är det inte vettigt att de är med och satsar\r\npengar på detta vägnät som för deras del är så oerhört\r\nviktigt? Det går lätt att tala om att det är viktigt, men\r\natt vara med och satsa pengar är det mycket sämre\r\nmed.\r\nFru talman! Med detta vill jag yrka bifall till en av\r\nde reservationer som Vänsterpartiet har avgett till\r\ndetta betänkande, och som jag och Vänsterpartiet\r\ngivetvis står bakom, nämligen reservation 6 avseende\r\nmom. 4.</pre><pre>Anf.  188  ULLA LÖFGREN  (m) replik\r\nFru talman! Efter det sista som Karl-Erik Persson\r\nsade känner jag mig föranlåten att begära ordet och\r\ntala om att den allra största delen av vårt vägnät är\r\nalldeles privat och betalas av enskilda, framför allt\r\nenskilda skogsägare. De betalar ungefär 1 miljard per\r\når i drift och underhåll för sina vägar. Det är en inte\r\noansenlig summa jämfört med de 329 miljoner som\r\nregeringen har föreslagit för de enskilda vägarna.</pre><pre>Anf.  189  KARL-ERIK PERSSON (v)\r\nreplik\r\nFru talman! Är man i så stort behov av och så an-\r\ngelägen om dessa vägar är ju detta en ganska liten\r\nsumma om vi ser till hur stort vägnät som man egent-\r\nligen har och utnyttjar. Där tror jag att det finns mer\r\npengar. Det finns ingenting som säger vad industrin är\r\nberedd att satsa på dessa vägar.</pre><pre>Anf.  190  ULLA LÖFGREN (m) replik\r\nFru talman! Jag tror att biltrafiken betalar sina\r\nkostnader för dessa vägar. Vägverket i Västerbotten\r\nhar gjort en undersökning av hur det ser ut på de\r\nenskilda vägarna. Man har gjort trafikmätningar och\r\nkommit fram till att statens intäkter från bilismen för\r\nde enskilda vägarna i Västerbotten är 32 miljoner\r\nkronor medan statsbidraget är 28 miljoner kronor.</pre><pre>Anf.  191  KARL-ERIK PERSSON (v)\r\nreplik\r\nFru talman! Biltrafiken betalar totalt in över 43\r\nmiljarder kronor till statskassan. Därav från den till-\r\nbaka ca 15 miljarder kronor från Vägverket. Men vad\r\ngör man av de andra pengarna? Inte går de till de\r\nenskilda vägarna. Då skulle vi inte ha dessa problem.</pre><pre>Anf.  192  SIVERT CARLSSON  (c) replik\r\nFru talman! Jag begärde ordet närmast med an-\r\nledning av det som Karl-Erik Persson sade om\r\nskogsindustrin. Han undrade vad som gällde. 75 % av\r\nvägarna får anslag, resten får det inte.\r\nSkogsindustrin är den industri som plockar in mest\r\npengar till landet, mer än metallindustrin och verk-\r\nstadsindustrin tillsammans. Just-in-time-transporter\r\nkräver säkra vägar. Vi måste hjälpa näringslivet. Det\r\nhandlar om att utveckla näringslivets basförutsätt-\r\nningar för att kunna få ut mer pengar sedan.\r\nJag blev glad när Karl-Erik Persson sade att det\r\ninte får bli en permanent halvering. Det förutsätter jag\r\nockså att det inte blir, för det klarar vi inte.\r\nSedan sade Karl-Erik Persson att det framförts en\r\nvåldsam kritik från hela landet. Jag tror inte att den\r\nkritiken var felaktig, Karl-Erik Persson. Lika litet tror\r\njag att Karl-Erik Persson hade fel i fjol när han äskade\r\nungefär det dubbla anslaget, 757 miljoner, till det\r\nenskilda vägnätet, något som han i år vill sänka till\r\n329 miljoner. Det gör mig litet fundersam beträffande\r\nVänsterpartiets regionalpolitiska inställning i ord och\r\nhandling.</pre><pre>Anf.  193  KARL-ERIK PERSSON (v)\r\nreplik\r\nFru talman! Jag hör till dem i trafikutskottet som\r\nhar suttit i arbetsmarknadsutskottet under flera år och\r\ntagit regionalpolitiskt ansvar. Vi i Vänsterpartiet sitter\r\nensamma i varje utskott, som säkert Sivert Carlsson\r\nvet.\r\nJag känner ganska väl till vad regionalpolitiken\r\ninnebär. Jag hör till dem i riksdagen som har satsat\r\nmest tillsammans med andra partier när det gäller\r\nregionalpolitiska anslag. Vi har då framför allt kört\r\növer den socialdemokratiska regeringen flera gånger i\r\nvåra förslag till anslag till regionalpolitik och länsan-\r\nslag, bl.a. Det är inte alls främmande för mig.\r\nDet blir skiftningar i motionsskrivande och äskan-\r\nde från år till år. Att det sker känner Sivert Carlsson\r\nmycket väl till. Nu har vi i Vänsterpartiet försökt att\r\nlägga fram ett budgetförslag där vi finansierat inkoms-\r\nter och utgifter, och då hamnar vi i den här situatio-\r\nnen.\r\nJag kan öppet erkänna att jag faktiskt inte visste\r\nom att det var så många enskilda vägar som fick\r\nstatsbidrag i Sverige, men det har jag lärt mig. Att\r\nskogsindustrin med sin export bidrar med otroligt\r\nmycket medel statskassan vet jag också. Men den är\r\nockså beroende av dessa enskilda vägar.\r\nFrågan är egentligen om den inte kunde bidra på\r\nett bättre och mer aktivt sätt när det gäller den här\r\ndelen, även om jag vet att skogsindustrin inte finns\r\növerallt där de enskilda vägarna finns. Men i sin hel-\r\nhet borde den säkert, och kan säkert, bidra med mer\r\npengar än vad den gör i dag.</pre><pre>Anf.  194  SIVERT CARLSSON  (c) replik\r\nFru talman! Jag delar Karl-Erik Perssons uppfatt-\r\nning i den sista delen. Det jag är förvånad över är\r\nsvängningarna och översättningen från ord till hand-\r\nling när det gäller pengar, och den förvåningen fort-\r\nsätter. Men med den öppning som Karl-Erik Persson\r\nger nu finns det kanske en chans att lösa det här fram-\r\növer.\r\nJag är däremot lika övertygad nu som för en stund\r\nsedan att vår samhällskropp inte har råd att skära av\r\nde finaste artärerna och venerna. Då fungerar inte\r\nblodomloppet längre.</pre><pre>Anf.  195  KARL-ERIK PERSSON  (v)\r\nreplik\r\nFru talman! Jag skall trösta Sivert Carlsson med\r\natt jag har samma kritik i mitt eget parti. Det är inte\r\nmed någon stor entusiasm jag för fram detta, och jag\r\när inte säker på att hela riksdagsgruppen kommer att\r\nstödja mig när det gäller den här frågan, om jag skall\r\nsvara ärligt.\r\nDet är därför som jag har sagt att en analys måste\r\nkomma till stånd. Det måste komma fram hur mycket\r\npengar man behöver ha för att upprätthålla vägnätet.\r\nVi i Vänsterpartiet är definitivt inte för att det skall\r\nstängas av.\r\nCenterpartiet har påpekat att man stänger av vägar\r\nför friluftsliv, för fiske och kanske för sportanlägg-\r\nningar som kommunerna har satsat på och som ligger\r\nutanför vissa områden. Men man har statsbidrag för\r\nvägarna dit.\r\nDet mest positiva i den skrivning som jag står\r\nbakom är att denna analys måste komma snabbt. Den\r\nmåste alltså komma under 1995. Jag är beredd att ta\r\nfrån anslaget till nyinvesteringar i motorvägar för att\r\nlägga på det vägnät de enskilda vägarna utgör.</pre><pre>Anf.  196  ELISA ABASCAL REYES (mp)\r\nFru talman! Jag vill först och främst börja med att\r\nsäga att jag uppskattar att statsrådet har tagit sig tid att\r\nkomma hit och förhoppningsvis delta i debatten.\r\nSom miljöpartist har jag den meriten och den\r\nnackdelen att jag inte behöver gå in i en liten strid om\r\nvem som gjorde vad, vem som har förhandlat med\r\nvem och vem som är förlovad med vem. Sådant kan\r\nman se på TV på dagtid, men det tycker jag inte skall\r\nskötas i Sveriges riksdag.\r\nDet karaktärisktiska för nästa års budget för Väg-\r\nverket är att man fortfarande dras med den trafikpoli-\r\ntik som beslutades under 1993 och det investerings-\r\nprogram som bestämdes. Det byggde bl.a. på en hel\r\ndel falska föreställningar om trafikpolitikens förut-\r\nsättningar, även om vissa delar av formuleringarna\r\nhar ändrats i de trafikpolitiska delmålen. Bl.a. har\r\nSocialdemokraterna valt litet annorlunda formulering-\r\nar vad gäller konkurrenskraft, näringslivets stimulans,\r\nm.m.\r\nFaktum är att man i princip följer det här investe-\r\nringsprogrammet. Det är då irrelevant om det är en\r\nborgerlig eller en socialdemokratisk regering. Det har\r\nvisat sig genom att de besparingar som har gjorts först\r\noch främst har gjorts med hänsyn till det statsfinan-\r\nsiella läget.\r\nMiljöpartiet delar inte majoritetens syn på nöd-\r\nvändigheten av utbyggnad av motorvägar. Vi menar\r\natt motorvägar är en ganska dyr och onödig investe-\r\nring. Det finns bra mycket effektivare lösningar när\r\ndet gäller trafiksäkerhet, framkomlighet än just mo-\r\ntorvägar. Motorvägar har på något sätt blivit en helig\r\nko, en sanning som skall lösa alla problem.\r\nOm vi tittar på detta med ekonomisk tillväxt kan\r\nvi konstatera att det alltid funnits en föreställning om\r\natt den ekonomiska tillväxten absolut behöver en\r\nökad transportvolymskapacitet. Jag skulle vilja vända\r\npå begreppet och påpeka att den ekonomiska tillväx-\r\nten medför behov av ökade transportvolymer, men det\r\nmotsatta förhållandet är absolut inte nödvändigt. Det\r\när detta vi måste komma fram till. Annars kommer\r\ninvesteringstakten att fortsatt vara densamma år efter\r\når efter år.\r\nVi kan konstatera de mål om effektivisering som\r\nVägverket har fått inte har uppfyllts i någon särskilt\r\ntillfredsställande grad mer än att man har bestämt sig\r\nför att bygga motorvägar för att effektivisera, vilket\r\nflera instanser har vänt sig emot. Bl.a. har Lindbeck-\r\nkommissionen visat att konkurrenskraften för indust-\r\nrin ökar med så liten del, jag tror att det är 0,06 %,\r\neller något sådant.\r\nVi måste titta på hur motorvägsstandarden byggs\r\nut i dag. För det första byggs den ut ojämnt, vilket\r\nbara det måste ses som en trafikfara. För det andra\r\nbyggs den ut på bekostnad av t.ex. enskilda vägar.\r\nHär har Miljöpartiet anslutit sig till Centerns reserva-\r\ntion. Vi har även anslutit oss till de motioner som\r\npekar på att pengarna först och främst skall tas från\r\nmotorvägsbyggen.\r\nLåt mig visa en liten bild. Det här är en gård som\r\nhar brukats ekologiskt sedan 1972. Där bygger man\r\nnu en motorväg. Låt oss ha i åtanke att i ett EU-land\r\nsom Holland är det inte tillåtet att expropriera för att\r\nbygga t.ex. en väg. Då får vi en annan dimension på\r\nindividens ställning i samhället i dag. I och med att\r\nriksdagen beslutat att endast ge direktiv för de över-\r\ngripande målen och inte lägger sig i den enskilda\r\nplaneringen har det blivit problem med utbygg-\r\nnadstakten eftersom Vägverket bygger efter eget\r\nhuvud.\r\nDet är klart att Vägverket har bättre kompetens än\r\nnågon politiker att veta exakt hur det skall byggas,\r\nmen en sak måste konstateras. Det är att politiska\r\ninstanser och individer blivit ganska maktlösa. Därför\r\nmåste vi åtgärda detta på något sätt.\r\nApropå maktlöshet kan vi också nämna EU. Ut-\r\nskottet har visat ett fantastiskt ointresse att delta i\r\nnågon som helst EU-debatt när det gäller Vägverket\r\noch väginvesteringar. Den nationella vägplanen har\r\ninte setts i ett europeiskt perspektiv, vilket är full-\r\nständigt unikt för ett EU-land. Vi ser en total integre-\r\nring av övriga EU-länders trafikpolitik genom Tran-\r\nseuropean Network.\r\nSverige har karakteriserat sig genom att driva en\r\nnationell politik i riksdagen. Den har väldigt liten\r\nanknytning till de europeiska planerna. Om man hade\r\nhaft ett större medvetande här, hade man dessutom\r\nvalt att påverka mer, vilket inte har skett så mycket\r\nfrån politiskt håll. Det är möjligt att regeringen sköter\r\ndetta och att det sker i EU-nämnden, men i utskottet\r\nhar vi sannerligen inte sett det.\r\nMiljöpartiet har alltså ställt sig bakom Centerns\r\nreservation. Vi har även ställt oss bakom de motioner\r\ni en reservation som är till förmån för de vägutbygg-\r\nnader som vi anser onödiga i dag. Vi anser att ett\r\ntydligt direktiv skulle kunna ges om att det skall byg-\r\ngas så billigt som möjligt, så miljövänligt som möjligt\r\noch så effektivt som möjligt utan att trafiksäkerheten\r\näventyras. Hur går detta ihop? Hur bygger man så att\r\ntrafiksäkerheten inte äventyras och dessutom billigt\r\noch miljövänligt?\r\nDen plan som läggs upp i dag skall ju vara grund-\r\nläggande för de framtida kommunikationerna i Sveri-\r\nge. När den stomnätsplan som ligger är färdig kom-\r\nmer stomnätet i princip att vara färdigutbyggt i Sveri-\r\nge. Vi kan konstatera att utbyggnaden nu sker i förhål-\r\nlande till folkökningen, ökade behov av transporter\r\noch ökade behov av kommunikation på olika sätt.\r\nSåväl i europeiskt som internationellt och svenskt\r\nperspektiv finns det tydliga prognoser som talar om\r\nett behov av transportökningar. Däremot finns det\r\ndåligt med prognoser som talar om hur man kan ef-\r\nfektivisera.\r\nFaktum är, som Vänsterpartiet har påpekat i en\r\nmotion, att energieffektiviseringen på transportområ-\r\ndet, särskilt vägtransportområdet, har varit mycket\r\ndålig. Vi kan jämföra detta med energianvändningen\r\noch energieffektiviseringen totalt i samhället. Energi-\r\nbehovet har haft samma kurva som den ekonomiska\r\ntillväxten. Det är ett sätt att se som man bl.a. tillämpar\r\npå u-länder för att visa att energibehovet ökar med\r\nekonomisk tillväxt.\r\nMen detta har ändrats nu. Nu minskar i stället\r\nenergibehovet på grund av effektiviseringar. Det\r\nskulle kunna likställas med effektiviseringar av väg-\r\ntransporter där själva slutvaran, produkten, blir bra\r\nmycket mer kapitalintensiv. Den marginella nyttan\r\navtar ganska betydligt. Grundtanken är alltså att in-\r\nvesteringsprogrammet är fel i dag. Därför måste vi\r\nändra på det från grunden.\r\nJag tycker att regeringen borde ta till sig litet av\r\ndetta och kanske inte gå så mycket i den borgerliga\r\nregeringens spår och bygga så många broar och mo-\r\ntorvägar. Det behövs kanske inte. Vad är det som\r\nsäger att folkökningen och trafikökningen slutar när ni\r\nhar bestämt er för att sluta investera. Min generation\r\noch generationerna efter min kommer säkert också att\r\nha ett ökat behov. Då är det ohållbart - och det inom\r\nen snar framtid - att bygga på samma trafikpolitik\r\nsom man gör i dag. Det går inte.\r\nVi kan tyvärr konstatera att vi inte har fått något\r\ngehör i utskottet för våra synpunkter. Vårt besparings-\r\nförslag på 5,5 miljarder har inte gått igenom. Rege-\r\nringen har dragit ner något på investeringstakten men\r\ninte uppmärksammat några andra frågor än det stats-\r\nfinansiella läget.\r\nMiljöpartiet värnar om t.ex. grusvägar och det\r\nvägkapital som finns. Men vi anser inte att det väg-\r\nkapital som finns främjas av en delvis utbyggnad av\r\nmotorvägar på det sätt som sker i dag.\r\nNär det gäller glesbygdspolitiken måste man ha i\r\nåtanke att många av motorvägarna byggs mellan stor-\r\nstäderna för att kompensera ett trafikbehov som finns\r\ndär och för att knyta samman olika regioner. Det är ett\r\nfaktum eftersom olika städer i dag måste hävda sig i\r\nett EU-perspektiv. I en union är Stockholm inte längre\r\nen huvudstad. Där är Stockholm en liten stad. Därför\r\ntycker jag inte att investeringarna i dag sker särskilt\r\nväl i samklang med de regionalpolitiska målen.\r\nJag skulle vilja få en diskussion om detta. Jag har\r\nundvikit att hoppa på någon direkt. Då finns det en\r\nrisk för att man missar dialogen, men jag hoppas att\r\nviktiga frågeställningar om hur vi skall lägga upp den\r\nframtida politiken ändå kommer fram.\r\nLåt mig till sist säga några ord om Vägverkets\r\ndotterbolag och bolagiseringen. Vi menar att bolagi-\r\nsering och effektivisering är bra. Men vad händer när\r\nett bolag ställs inför de ekonomiska effekter som har\r\nredovisats i den här rapporten. Den visar på hur fel\r\nVägverkets kalkyler har slagit, och inte bara Vägver-\r\nkets utan även Banverkets. Om detta sägs väldigt litet\r\ni propositionen också. Det tycker vi är mycket tråkigt.\r\nSom det mycket riktigt påpekas i rapporten från Riks-\r\nrevisionsverket leder de felaktiga kalkylerna till fel-\r\naktiga politiska beslut.\r\nJag vill yrka bifall till reservation 7. Miljöpartiet\r\nstår givetvis bakom alla sina reservationer, men av\r\ntidsskäl väljer jag att bara yrka bifall till reservation 7.</pre><pre>Anf.  197  BO NILSSON (s)\r\nFru talman! Människors resor till arbete, möten\r\nmed varandra och transporter av varor är grundläg-\r\ngande funktioner i samhället. Förmågan att på ett\r\neffektivt och resurssnålt sätt organisera transporter\r\noch kommunikationer har en avgörande betydelse för\r\nutvecklingen av välfärd, samhälle, ekonomi och miljö.\r\nDen dominerande delen av resor och transporter sker i\r\ndag, och inom överskådlig tid, på landets vägsystem.\r\nDagens betänkande behandlar anslag till just Väg-\r\nverkets olika delar. Det gäller investeringar till drift\r\noch underhåll samt till enskilda vägar.\r\nÅr 1993 och 1994 fastställde riksdagen ett stam-\r\nvägnät till omfattning, standard och utbyggnadstakt\r\nsamt en planeringsram för investeringarna. Beslutet\r\nfattades i den här kammaren med stor majoritet.\r\nÄven om detta beslut i sak står fast måste det\r\nstatsfinansiella läget påverka även utbyggnaden av\r\nvägnätet. Förslaget i regeringens proposition är att\r\ninvesteringarna förskjuts något i tiden. För väginves-\r\nteringarnas del betyder detta att väghållningsplanen\r\ninte kan slutföras 2003 som tidigare var sagt utan\r\ntidigast 2004.\r\nNär det gäller drift och underhåll av det statliga\r\nvägnätet sker dock inga besparingar som är synliga i\r\nbudgeten. Men om man ser till det behov som Väg-\r\nverket redovisar finns det besparingar även här på\r\nflera miljarder. Jag tycker att det finns skäl att under-\r\nstryka detta.\r\nEnligt min bedömning är underhållet av våra vä-\r\ngar, eller att bevara vägkapitalet om ni så vill, lika\r\nviktigt som de nya investeringarna.\r\nNär det gäller anslaget till de enskilda vägarna fö-\r\nreslås mycket stora besparingar. Man kan alltså både\r\nmed fog och vett säga att väganslagen minskas or-\r\ndentligt för att klara budgetunderskottet. Det är natur-\r\nligtvis smärtsamt men nödvändigt. Det finns också en\r\nstor majoritet för detta i kammaren.\r\nFru talman! Jag tänkte nu gå över till trafikutskot-\r\ntets betänkande och kommentera några viktiga punk-\r\nter.\r\nI propositionen föreslår regeringen att flera vägav-\r\nsnitt skall få en sänkt målstandard från motorvägs-\r\nstandard till 13 meters bredd. Det gäller avsnitten på\r\nE 4:an Gävle-Sundsvall, norra E 6 mellan Uddevalla\r\noch norska gränsen, E 20 mellan Göteborg och örebro\r\noch E 22 mellan Malmö och Karlskrona. Regeringen\r\nanser dock att man kan avvika från den lägre målstan-\r\ndarden om avvikelsen innebär betydande samhälls-\r\nekonomiska effektivitetsvinster.\r\nUtskottets majoritet har velat tolka regeringens\r\nskrivelse positivt så till vida att vi vill ge regeringen\r\noch Vägverket en möjlighet att långsiktigt ge de fyra\r\naktuella vägarna rätt målstandard.\r\nAnser regeringen t.ex. att E 6 till norska gränsen\r\nbör få motorvägsstandard bör denna möjlighet också\r\nfinnas. Skälen kan vara såväl trafiksäkerhet som den\r\nstora andelen tung trafik som trafikerar detta interna-\r\ntionella stråk.\r\nEtt annat konkret exempel kan vara delen Söder-\r\nhamn-Enånger där planeringsprocessen hunnit långt\r\noch där en samordning av väg- och järnvägsutbygg-\r\nnad kan ge betydande samhällsekonomiska vinster. På\r\nandra vägavsnitt kan det kanske vara en fördel att\r\nvänta med utbyggnaden tills rätt målstandard kan\r\nuppnås. Genom utskottets skrivningar utgår vi ifrån\r\natt de aktuella vägavsnitten på sikt kan få rätt måls-\r\ntandard.\r\nNär det gäller drift och underhåll av det statliga\r\nvägnätet har jag redan sagt att detta är en mycket\r\nviktig del av vägväsendets uppgift. Här vill jag ge två\r\nsynpunkter.\r\nNär det gäller anslaget kan man av statsfinansiella\r\nskäl på kort sikt spara även här, men mer långsiktigt\r\när det tveksamt.\r\nDen kommunikationskommitté som nu arbetar bör\r\nha eller har som en av många viktiga uppgifter att se\r\ntill att det befintliga vägnätet kan bibehålla en hög\r\nstandard.\r\nNär det gäller att bolagisera Vägverkets produk-\r\ntionsdivision vill jag kort säga att regeringen aviserat\r\nen proposition i höst om vilken huvudman som detta\r\nnya bolag bör ha. Dessutom pågår för närvarande en\r\nutvärdering av den del av underhållet som nu är kon-\r\nkurrensutsatt. Det är en god sed som vi har här i riks-\r\ndagen att man avvaktar med förändringar under den\r\ntid som utredningar pågår.\r\nJag måste ändå få säga till Ulla Löfgren att jag\r\naldrig kommer att bli så glad för marknadslösningar\r\nsom hon är. Det är kanske det som är den politiska\r\nskillnaden mellan oss, och det är kanske väl att det\r\nfinns sådana.\r\nLåt mig så gå över till den kanske allra svåraste\r\nbesparingen, den som gäller de enskilda vägarna.\r\nSällan har jag fått så många yttringar, påtryckningar,\r\nbrev och krav på uppvaktningar. Det tyder på att detta\r\när en mycket tuff besparing, och det är jag också\r\növertygad om. På kort sikt måste vi tyvärr genomföra\r\ndessa svåra nerdragningar. I framtiden tror jag, utan\r\natt lova, att det kanske krävs mer pengar på sikt.\r\nNär det gäller organisationen eller kommunalise-\r\nringen har protesterna varit speciellt skarpa. I min\r\nenfald trodde jag att en decentralisering till kommu-\r\nnerna i allmänhet var positiv och till en fördel, men\r\nhär har ju alla - Vägverket, kommuner, Kommunför-\r\nbundet och massor av vägföreningar - fått både mig\r\noch utskottets majoritet att tveka och kanske t.o.m.\r\nändra oss.\r\nVi föreslår att en analys av regeringens förslag\r\nbåde vad avser medlen och kommunaliseringen görs\r\nföre det att eventuella förhandlingar tas upp med\r\nKommunförbundet. Detta ger vi också regeringen till\r\nkänna. Analysen bör göras färdig under det här året,\r\nsom Karl-Erik Persson tidigare har sagt.\r\nFru talman! Nu vill jag gå över och kommentera\r\nnågra reservationer och de anföranden som hållits\r\ntidigare i det här ärendet.\r\nJag vill ta upp reservation 3. Där kräver modera-\r\nterna att det bör vara ett mer direkt samband mellan\r\nstatens utgifter och inkomster på vägområdet. Detta är\r\nen av många viktiga frågor som Kommunikations-\r\nkommittén skall belysa. Till dess att så sker får vi\r\navvakta.\r\nModeraterna föreslår också en besparing på Väg-\r\nverkets administration med 150 miljoner. Jag undrar\r\nhur man har gjort. Har man knäppt med fingrarna och\r\nkommit fram till en lämplig summa? Jag tror inte att\r\ndet finns någon speciell uträkning för hur man har\r\nkommit fram till detta. Men det är möjligt att det\r\npassar.\r\nSamtidigt kräver man att tioårsplanerna skall ge-\r\nnomföras, man skall bli en duktig beställare osv. Vi\r\nsocialdemokrater föreslår också besparingar här med\r\nett antal procent, men mer är inte möjligt, och det vet\r\nmoderaterna.\r\nTill sist föreslår Moderaterna att 200 miljoner\r\nskall överföras från drift- och underhållsanslaget till\r\nenskilda vägar. Det låter flott, men samtidigt säger m\r\natt det saknas medel på drift- och underhållsanslaget.\r\nJag tycker att det är populistiskt och onödigt. Vi vet\r\natt det skulle behövas mycket mer på drift- och un-\r\nderhållsanslaget för att klara trafiksäkerhet, miljö osv.\r\nAtt flytta pengar från drift- och underhållsanslaget är\r\nett mycket dåligt sätt.\r\nJag vill också göra några kommentarer till det Ulla\r\nLöfgren sade. Hon gjorde som många andra: Hon tog\r\ni ordentligt. När man tar i som hon gjorde finns det en\r\nrisk att man inte blir riktigt trovärdig. Det får kanske\r\nandra än jag bedöma.\r\nJag vill ändå säga att det aldrig förr anslagits så\r\nmycket pengar till drift och underhåll som det görs\r\njust nu. Så till vida har vi socialdemokrater försökt att\r\nge drift- och underhållsanslaget de medel som går att\r\nge i detta svåra läge. Det får man inte glömma bort.\r\nModeraterna ställer upp på investeringarna. Det\r\ntycker jag i och för sig att man skall vara glad över.\r\nUlla Löfgren sade en massa om att vi har en dålig\r\noch ryckig trafikpolitik. När man pratar om detta ute\r\nmärker man att det är en allmän uppfattning att 1988\r\nårs trafikpolitiska beslut är det allra bästa beslut som\r\nhar fattats.\r\nVi drev i flera år i opposition kravet på att det\r\nskulle tillsättas en kommission som skulle se över\r\ntrafikpolitiken mera långsiktigt. Vi fick avslag. Nu har\r\nvi fått majoritet, och nu genomför vi kommissionen.\r\nNu skall vi också titta litet mer långsiktigt på frågan.\r\nVi är ganska systematiska, vi socialdemokrater. Jag\r\ntyckte att kritiken var dålig och felriktad.\r\nMiljöpartiet skriver när det gäller trafikpolitikens\r\ninriktning i betänkande 13 reservation 4 att de förde-\r\nlar som bil och flyg erbjuder emellertid är så uppskat-\r\ntade och etablerade att det krävs goda alternativ. I\r\nbetänkande 18 kräver Miljöpartiet att riksdagen anvi-\r\nsar ett 5,5 miljarder kronor lägre belopp till byggande\r\nav vägar än det som regeringen och utskottsmajorite-\r\nten föreslår.\r\nDet betyder sämre trafiksäkerhet. Men framför allt\r\nbetyder det att de vägarbetare som i dag är ute och\r\nbygger vägar får gå hem därför att anslagen inte räck-\r\ner till. Jag undrar om Elisa Abascal Reyes verkligen\r\nhar funderat på om denna neddragning är möjlig. Jag\r\ntvivlar uppriktigt sagt på det.\r\nElisa Abascal Reyes säger också att den plan vi nu\r\njobbar efter är fel. Vi har sagt att vi genom Kommu-\r\nnikationskommittén skall titta litet mer långsiktigt på\r\nfrågan för att se om vi gör rätt eller om vi skall göra\r\nandra prioriteringar. Vi har inte nonchalerat frågan,\r\noch Elisa Abascal Reyes har fått gehör för sin åsikt.\r\nVi måste titta på frågan igen. Det är aldrig så att nå-\r\ngonting är statiskt. Här får man kanske ändra sig.\r\nJag vill trots allt säga två saker om fientligheten\r\ntill motorvägar. Det är inte så att vi bygger motorvä-\r\ngar både här och där, som det låter på Elisa Abascal\r\nReyes. Det är kanske något hundratal mil motorvägar\r\ni ett vägnät som är mer än 50 000 mil i detta land.\r\nMan får inte förledas att tro det som ni ofta säger, dvs.\r\natt nästan allt som byggs är motorvägar. Det är natur-\r\nligtvis precis tvärtom.\r\nElisa Abascal Reyes sade också att Vägverket\r\nbygger efter eget huvud. Det är inte så. Vi har efter ett\r\nmycket omfattande arbete i denna kammare bestämt\r\noss för en väghållningsplan. Den måste Vägverket\r\nfölja. Man bygger alltså inte efter eget huvud utan\r\nefter riksdagens beslut.\r\nJag tycker att Centern har ett litet konstigt reso-\r\nnemang. Först säger man att vägplanerna skall fullföl-\r\njas. När det gäller de fyra vägarna har man en annan\r\nåsikt. Man vill inte se några motorvägar. Sedan prutar\r\nman en miljard. Jag får det inte att gå ihop. Jag tycker\r\natt det liknar en tulipanaros. Men Centern kan.\r\nSivert Carlsson sade att vi har genomfört en massa\r\nförslag som är fientliga mot glesbygden. Då är det\r\nglädjande att vi precis i dag har lagt fram en gemen-\r\nsam proposition om regionalpolitiken. Då kanske vi\r\nkan komma ifrån de frågorna framöver. Det är gläd-\r\njande.\r\nJag har redan sagt att vi aldrig tidigare har satsat\r\nså mycket på drift och underhåll. Utöver de 5,9 mil-\r\njarder som syns i budgeten finns det ytterligare ett\r\nantal hundra miljoner i decemberpaketet. Vi har ald-\r\nrig satsat så mycket som nu, men det behövs ändå\r\nmer. Då blir det litet konstigt om man tar pengar ifrån\r\ndetta anslag. Det är bara så.\r\nSivert Carlsson tog i ordentligt när det gäller det\r\nenskilda vägnätet. Det var en klagosång. När man tar i\r\nför mycket, precis som Ulla Löfgren, blir man knap-\r\npast trovärdig.\r\nVi har resonerat om denna fråga med väldigt\r\nmånga. Det vet Sivert Carlsson också. Man säger\r\nnästan samfällt att det skall gå att ordna på kort sikt.\r\nPå längre sikt blir det naturligtvis jobbigt, men man\r\nsäger att vi inte skall kommunalisera vad vi än gör.\r\nDet är precis vad utskottet har bestämt sig för att\r\ninte göra. Vi har lyssnat på opinionen. Vi har gjort\r\nvad vi har kunnat. På kort sikt skall det gå att klara.\r\nNär vi har analysen klar vet vi bättre. Det är ett bra\r\nsätt att jobba på i denna kammare.\r\nKarl-Erik Persson har gått, men jag skulle ändå\r\nvilja säga några saker också till honom. Det kan ju\r\nföras till protokollet.\r\nHan kräver i en reservation att vi skall satsa på\r\nalternativ. Det är precis vad vi gör. Ute i landet pågår\r\ndet mer än någonsin försöksverksamhet med olika\r\nalternativ: gasbussar, elbilar osv. Varenda länstrafik-\r\nbolag och varenda kommun och landsting håller på\r\nmed något alternativ till den vanliga bil- och busstra-\r\nfiken. Jag tycker att det är glädjande. Jag sitter själv i\r\nKommunikationsforskningsberedningen och vet vil-\r\nken enorm verksamhet som pågår ute i landet just när\r\ndet gäller dessa alternativ.\r\nOckså Karl-Erik Persson ville skicka hem vägar-\r\nbetare. Det är förvånansvärt att ett sådant förslag\r\nkommer från Vänsterpartiet, tycker jag.\r\nHan hade en fråga, och den skall jag också svara\r\npå så att han kan läsa svaret i morgon. Han undrade\r\nom han skulle få bifall för någon av sina reservationer\r\nnär kompletteringspropositionen kommer nästa vecka.\r\nJag kan göra honom ledsen och säga att han inte får\r\nbifall då heller.\r\nMed detta, fru talman, vill jag yrka bifall till hem-\r\nställan i utskottets betänkande och avslag på samtliga\r\nreservationer.</pre><pre>Anf.  198  ELISA ABASCAL REYES (mp)\r\nreplik\r\nFru talman! Ingenting är statiskt, säger Bo Nils-\r\nson. Jag skulle vilja fråga vad annat än det statsfinan-\r\nsiella läget som skulle kunna få Socialdemokraterna\r\natt ompröva sin trafikpolitik.\r\nVilka åtgärder vidtar Socialdemokraterna aktivt\r\nför att effektivisera och minska belastningen på vä-\r\ngarna och minska de negativa miljöeffekter som väg-\r\ntrafiken kan ge?\r\nVad händer om Kommunikationskommittén, som\r\nSocialdemokraterna nu tillsatt, kommer med resultatet\r\natt Socialdemokraterna drivit fel miljöpolitik och att\r\ninvesteringsprogrammet trots allt inte är så miljöfint.\r\nVad händer då?\r\nHur skall vi egentligen ha det? Vi hade en debatt\r\nhär i kammaren då ni hävdade att vi inte kan göra\r\nnågonting förrän kommittén har kommit med sina\r\nbetänkanden. Nu heter det att vi måste bygga och att\r\nvi vet bättre när analysen är klar. Nej, vi måste vara\r\nförsiktiga! Det finns något som heter försiktighets-\r\nprincipen som vi måste tillämpa.\r\nJag vidhåller att Vägverket bygger efter eget hu-\r\nvud. I sammanfattningen av det betänkande vi be-\r\nhandlar i dag har man avstyrkt ett antal motionsyr-\r\nkanden med hänsyn till att riksdagen inte blandar sig i\r\nde enskilda byggena utan framför allt ägnar sig åt de\r\növergripande målen. Detta betyder t.ex. att man kan\r\nbygga över ekologiska gårdar, att man kan bygga i\r\nregioner där det inte är så lämpligt och att man kan\r\nhota Tåkern-Ombergsområdet i Östergötland.\r\nMiljöpartiet påstår inte att allting är motorvägar,\r\nmen det är där de stora kostnaderna ligger. Miljöpar-\r\ntiet har också fördelat anslagen på så sätt att vägarbe-\r\ntarna mycket väl skulle kunna behålla jobben.\r\nJag hinner inte säga mer, men jag har mycket att\r\nsäga.</pre><pre>Anf.  199  BO NILSSON (s) replik\r\nFru talman! Alisa Abascal Reyes skall få en chans\r\ntill.\r\nHon frågar vad annat än statsfinanserna som kan\r\nfå oss att ompröva trafikpolitiken. Det är naturligtvis\r\nväldigt mycket annat som kan få oss att ompröva. Vi\r\nhar tillsatt en kommunikationskommitté med målet att\r\ntitta på hur framtiden ser ut på kommunikationsområ-\r\ndet med oförändrade medel. Om de analyser och\r\nförslag som kommer fram innebär att vi skall ändra\r\noss är vi naturligtvis beredda att göra det. Det tycker\r\njag är en självklarhet. Det är ju därför man tillsätter\r\nutredningar. Annars skulle man inte göra det.\r\nNär det gäller att minska belastningen på vägarna\r\nskall jag bara ta ett kort exempel. Med en liten reser-\r\nvation för 1870-talet vill jag säga att vi satsar mer än\r\nnågonsin på att bygga järnvägar. Vi satsar mer på\r\njärnvägar än vad vi någonsin har gjort på 1900-talet.\r\nDet tycker jag är det bästa man kan göra för att mins-\r\nka belastningen på vägarna. Det görs alltså en hel del.\r\nElisa Abascal Reyes sade att man skall vänta när\r\nman gör analyser. Det går naturligtvis inte att vänta\r\nnu. När analyserna kommer fram får man ändra på\r\nplaneringsfrågor och på förverkligande. Men man\r\nmåste naturligtvis ha en aktiv verksamhet under tiden.\r\nRiksdagen, Vägverket, kommuner och landsting gjor-\r\nde ett omfattande arbete och lade fram planen förra\r\nåret. Till dess man har en ny måste man självfallet\r\njobba efter den. Det är precis vad vi nu gör.</pre><pre>Anf.  200  ELISA ABASCAL REYES (mp)\r\nreplik\r\nFru talman! Om Bo Nilsson tillåter vill jag fortsät-\r\nta där jag slutade.\r\nMiljöpartiet har tilldelat betydande anslag till yt-\r\nterligare järnvägsutbyggnad. Miljöpartiet har förordat\r\nett mycket större anslag till länstrafikanläggningar än\r\nvad regeringen har gjort. Miljöpartiet har dessutom\r\nställt sig bakom det viktiga tänkande som innebär att\r\nvägbyggande inte ger så många jobb. Det finns exem-\r\npel på andra byggprojekt som har givit bra många fler\r\njobb än vägbyggande för samma pengar. Men det är\r\ntydligen inte intressant i sammanhanget.\r\nBo Nilsson säger återigen att Kommunikations-\r\nkommitténs resultat skulle kunna påverka Socialde-\r\nmokraternas trafikpolitik eftersom kommittén skall\r\nkomma fram till ett resultat vad gäller framtidens\r\nkommunikationspolitik. Men vad händer med framti-\r\ndens kommunikationspolitik om man just nu fortsätter\r\nmed ett investeringspaket som skall vara grunden för\r\nvåra framtida kommunikationer? Det går inte ihop.\r\nDet finns ingen rim och reson i det. Resonemanget\r\ntillämpas när det passar.\r\nNär det gäller miljökrav skall vi vänta på Kom-\r\nmunikationskommittén, men när det gäller motor-\r\nvägsbyggen skall vi fortsätta att bygga för att inte stå\r\nstilla. Jag förstår inte detta. Jag skulle vara tacksam\r\nom Bo Nilsson kunde förklara det för mig.</pre><pre>Anf.  201  BO NILSSON (s) replik\r\nFru talman! Elisa Abascal Reyes sade att riksda-\r\ngen inte blandar sig i. Jag har precis sagt att det är just\r\nvad riksdagen gör. Vi har gjort ett omfattande arbete.\r\nTvå riksdagar efter varandra har fattat beslut om om-\r\nfattande planer för trafikens utbyggnad. Det tycker jag\r\när att blanda sig i.\r\nSedan har vi sagt att vi inte kan blanda oss i var-\r\nenda vägstump från riksdagens sida. Det kan inte vara\r\nvår uppgift. Det får bli en målstyrning.\r\nElisa Abascal Reyes sade att miljöpartisterna sat-\r\nsar ytterligare på järnvägar. Det är bara det att Ban-\r\nverket bygger för fullt. Man kan inte göra av med mer\r\npengar. De ytterligare pengar som ni anslår kan inte\r\nanvändas. Det är ganska beklagligt.\r\nElisa Abascal Reyes säger att man skall stoppa\r\nupp, utreda och sedan göra någonting. Men trafikpla-\r\nnerna är ju rullande. I detta fall gör man för första\r\ngången en tioårsplan för att man skall kunna planera\r\noch utföra utbyggnader på litet längre sikt. Vi hoppas\r\nockså att 1988 års stora beslut skall kunna ersättas\r\nmed ett nytt stort beslut 1998.\r\nDet finns en kontinuitet. Vi lägger planer, och vi\r\nmåste naturligtvis fullfölja dem tills vi har en ny plan\r\ndär vi kan förändra utbyggnaderna. Jag är helt överty-\r\ngad om att så kommer att ske.</pre><pre>Anf.  202  ULLA LÖFGREN (m) replik\r\nFru talman! Två gånger under sitt anförande sade\r\nBo Nilsson att det aldrig har anslagits så mycket\r\npengar till drift och underhåll av vägar som nu. Rege-\r\nringen uttryckte det i sin proposition som att Vägver-\r\nket i stort får behålla sina anslag.\r\nTycker Bo Nilsson att det är rättvist att Vägverket\r\nskall få behålla sina anslag till drift och underhåll\r\noförändrade medan man halverar anslaget till enskilda\r\nvägar?</pre><pre>Anf.  203  BO NILSSON (s) replik\r\nFru talman! Jag har, Ulla Löfgren, försökt förklara\r\natt det här kommer att betyda en neddragning av in-\r\nvesteringarna i nya vägar på litet drygt 2 miljarder\r\nkronor. Det blir alltså en rejäl besparing på nyinves-\r\nteringarna. När det gäller drifts- och underhållsansla-\r\nget vet vi att det kanske hade behövts uppemot 10\r\nmiljarder. Man får 5,9 miljarder plus det som ingår i\r\nsysselsättningspaketet från december.\r\nVi har alltså sparat miljarder både på investering-\r\narna och på drift och underhåll. Det är självklart ock-\r\nså så att vi måste spara på det tredje anslaget. Det är\r\noundvikligt i detta statsfinansiella läge. Men det är\r\ninte så att de andra posterna är fredade, utan vi har\r\nsparat på alla de tre litet större posterna. Detsamma\r\ngäller för Vägverkets organisation, på vilken vi också\r\nhar sparat ett antal procent. Det har alltså skett bespa-\r\nringar över hela linjen.</pre><pre>Anf.  204  ULLA LÖFGREN (m) replik\r\nFru talman! Bo Nilssons påstående att det aldrig\r\ntidigare har gått så mycket pengar till driften som nu\r\nstämmer alltså inte. Bo Nilsson utgår kanske, när han\r\nsäger att det har gjorts besparingar, från sina yrkanden\r\nunder oppositionstiden om dubbla anslag till Vägver-\r\nket. I regeringens proposition sägs att det är fråga om\r\ni stort oförändrade anslag.\r\nJag måste återkomma till min fråga. Om man inte\r\ngör några besparingar på Vägverkets del av vägnätets\r\ndrift och underhåll, varför halverar man då anslaget\r\ntill enskilda vägar? Är det vägnätet mindre värt än det\r\noffentligt ägda?</pre><pre>Anf.  205  BO NILSSON (s) replik\r\nFru talman! Det är rätt lönlöst att debattera med\r\nUlla Löfgren, eftersom hon inte lyssnar på vad jag\r\nsäger. Jag har sagt att Vägverkets behov, inte vad vi\r\nsade under oppositionstiden, uppgår till uppemot 10\r\nmiljarder kronor men att det får litet drygt 6 miljarder.\r\nDet är en mycket stor besparing i förhållande till\r\nVägverkets behov. Det måste Ulla Löfgren lyssna på.\r\nDet är inte jag utan Vägverket som har kommit fram\r\ntill detta.\r\nJag vill till Ulla Löfgren också säga något om bo-\r\nlagisering och privatisering, som jag tidigare litet\r\nhastigt gick förbi. Ni moderater utgår från att det\r\nalltid är bättre med marknadslösningar, men vi har\r\nupplevt oerhört hemska situationer när marknaden har\r\nfått bestämma för mycket. Jag är inte säker på att det\r\när bättre att man privatiserar och konkurrensutsätter\r\nen sådan verksamhet. Det kan hända att samhället kan\r\ngenomföra den lika effektivt och bra. Det är precis\r\ndetta som vi håller att studera.\r\nOm jag skulle ha fel i min tro och förhoppning, är\r\njag inte sämre än att jag kan ändra mig, men just nu\r\ntycker jag att marknaden  till den milda grad har ställt\r\ntill med problem i vårt samhälle. Ändå sjunger Ulla\r\nLöfgren ständigt och jämt marknadens lov. Jag tycker\r\natt hon borde vara litet försiktig med det.</pre><pre>Anf.  206  SIVERT CARLSSON (c) replik\r\nFru talman! Faktum är ändå att landets längsta och\r\nmest vittförgrenade vägnät inte får mer pengar än\r\nmedlen till administrationskostnaderna för Vägverket,\r\noch det tycker jag är orimligt.\r\nBo Nilsson sade att detta är den svåraste bespa-\r\nringen. Det gläder mig att han säger så, och om han\r\nockså handlade därefter skulle jag bli ännu gladare.\r\nJag menar att om den politiska viljan finns, har man\r\nockså möjligheter att under resans gång diskutera\r\nsaker och ting, t.ex. omfördelningar och ompriorite-\r\nringar. Sådana har vi gjort från Centerns sida. Vi\r\nplockar pengar från utbyggnader av vägarna, också av\r\nmotorvägar, och har i stället lagt dem på underhåll.\r\nKonstigare är det inte.\r\nDet sades att jag tar i så att jag knappast är tro-\r\nvärdig. Jag har citerat tre eller fyra av de tusentals\r\nskrivelser som har kommit in. Jag vill fråga Bo Nils-\r\nson: Är en enig länsstyrelse i Jämtland och enstämmi-\r\nga kommunstyrelser i Haninge och i andra kommuner,\r\nLRF-avdelningar landet över, Glesbygdsverket, Skär-\r\ngårdsstiftelsen eller 24 000 enskilda väghållare inte\r\nheller trovärdiga?</pre><pre>Anf.  207  BO NILSSON (s) replik\r\nFru talman! Nu var Sivert Carlsson litet lugnare,\r\noch det var klädsamt.\r\nDet är inte så, som här antyds, att vi nonchalerar\r\ndetta. Vi lyssnar, och vi har sagt oss att det kanske är\r\nfel att kommunalisera det här. Vi skall göra en analys\r\nför att se om de klagomål som kommer fram är berät-\r\ntigade. Är de det, får vi ta upp den frågan. Men alla\r\nde instanser som Sivert Carlsson nämnde har exakt\r\nsamma besparingskrav som vi och är tvungna att\r\nspara precis som vi måste göra.\r\nJag har just fått ett papper av vilket det framgår att\r\nom vi skulle spara in ytterligare pengar på drift och\r\nunderhåll och flyttar över dem till enskilda vägar,\r\nskulle resultatet bli ökade döds- och personskadeo-\r\nlyckor med åtföljande stora samhällskostnader. En\r\nneddragning av underhållet av det lågtrafikerade\r\nvägnätet ger inte sådana negativa trafiksäkerhetseffek-\r\nter och är därför att föredra.\r\nJag tycker att detta är mycket tunga argument.\r\nBelastningen och olycksriskerna är större i det statliga\r\nvägnätet, och det är rimligt att man i detta statsfinan-\r\nsiella läge tar pengar också från det enskilda vägnätet,\r\näven om det är smärtsamt, eftersom detta inte är så\r\nbelastat.</pre><pre>Anf.  208  SIVERT CARLSSON (c) replik\r\nFru talman! Det överraskade mig litet grand när\r\nBo Nilsson som gammal kommunalman var förvånad\r\növer kommunernas reaktioner. Mig förvånade de inte\r\nalls, och jag har tidigare angivit skälen för det. Det\r\nhandlar till syvende och sist om att ta ansvar för in-\r\nfrastrukturens utbyggnad, med till- och utflöde.\r\nDet är bra att ni lyssnar och analyserar, men i\r\nslutänden handlar det om pengar. Vi skall spara också\r\ni detta avseende, men jag tycker att besparingsbeting-\r\nen inte är rimliga. Man går fram med osthyveln här\r\noch var, men här halverar man anslagen, och det är\r\ninte ett uttryck för en god vilja.</pre><pre>Anf.  209  BO NILSSON (s) replik\r\nFru talman! När det gäller osthyveln försökte  jag,\r\nSivert Carlsson, att förklara för Ulla Löfgren att det\r\nför drift och underhåll behövs kanske 10 miljarder\r\nmedan Vägverket får 6 miljarder. Det skulle behövas\r\n4 miljarder till för att bevara vägkapitalet, vilket jag\r\ntidigare var mycket angelägen om att understryka. Det\r\när inte så att vi beträffande just det här anslaget går\r\nfram med yxan men i övrigt med osthyveln, utan\r\nstatsfinanserna kräver att vi måste spara ordentligt på\r\nalla områden, investeringar, drift och underhåll, även\r\npå det enskilda vägnätet. Vi sparar tufft på alla dessa\r\ntre stora anslagsområden.</pre><pre>Anf.  210  Kommunikationsminister  INES\r\nUUSMANN (s)\r\nFru talman! Även om det är min och regeringens\r\nambition att minska vägtransporternas andel av det\r\ntotala transportarbetet, är det rimligt att utgå från att\r\nvägarna åtminstone inom för oss överskådlig tid\r\nkommer att utgöra det grundläggande transportnätet i\r\nvårt land. Det finns flera skäl till det. Ett är att det är\r\nde korta transporterna som dominerar trafikarbetet,\r\noch för korta godsfrakter finns det än så länge knap-\r\npast något bättre transportmedel än bilen. Ett annat\r\nskäl är att vägtransporterna kommer att vara en viktig\r\ndel i ett framtida utbyggt kombisystem för olika\r\ntransportmedel. Ett tredje skäl är att Sverige är ett\r\nglest befolkat och avlångt land, där bilen ofta är det\r\neffektivaste transportmedlet.\r\nDet är därför viktigt att vi har bra vägar i vårt\r\nland, och med bra vägar menar jag i hög grad vägar\r\nsom är trafiksäkra och som har en sträckning som så\r\nlitet som möjligt skadar människor och miljö. Mätt\r\nmed det måttet har vi också bra vägar i Sverige, sett\r\növer hela landet.\r\nRiksdagen har, som vi har talat om tidigare här i\r\nkväll, fastställt målet för den svenska trafikpolitiken.\r\nDen skall utformas så att både medborgarna och nä-\r\nringslivet erbjuds en tillfredsställande, säker och\r\nmiljövänlig trafikförsörjning till lägsta möjliga sam-\r\nhällsekonomiska kostnad. Jag skulle vilja uppehålla\r\nmig en stund vid två av dessa ord: \"säker\" och\r\n\"miljövänlig\".\r\nJag börjar med begreppet säker.\r\nVägnätets status har naturligtvis stor betydelse för\r\ntrafiksäkerheten. Vägar som tillåter en jämn och lugn\r\ntrafikrytm utan farliga omkörningar är säkra vägar.\r\nSäkrast av alla vägar är motorvägar. Men det är ändå\r\ninte rimligt att bygga motorvägar överallt, oavsett\r\ntrafikmängd. Planskilda korsningar, förbifarter förbi\r\ntätorter, tydliga trafikmärken och informationstavlor\r\nbidrar också liksom särskilda gång- och cykelbanor.\r\nTill vägens trafiksäkerhet hör också halkbekämpning\r\noch snöröjning. Därför är jag glad över att vi, trots det\r\nsvåra ekonomiska läge som vårt land befinner sig i,\r\nhar kunnat behålla anslaget till drift och underhåll av\r\ndet statliga vägnätet på oförändrad nivå.\r\nSom vi tidigare har sagt och som har påpekats här\r\nav Bo Nilsson har Vägverket begärt ett större anslag,\r\noch det är min och regeringens ambition, som också\r\nuttryckts i regeringsförklaringen i höstas, att drift och\r\nunderhåll av det statliga vägnätet skall prioriteras, av\r\nde skäl som jag har nämnt. I den ekonomisk-politiska\r\nproposition som vi presenterade i höstas anslog vi\r\nockså extra medel till underhåll och reinvesteringar på\r\nstatliga vägar och för tidigareläggning av trafiksäker-\r\nhetsåtgärder också i kommunerna.\r\nMen trafiksäkerhet handlar inte bara om vägens\r\nkvalitet utan också om trafikanters beteende, fordo-\r\nnens tillstånd osv. Vägverket har tillsammans med\r\nRikspolisstyrelsen och Svenska kommunförbundet\r\noch i samarbete med folkrörelser och andra frivilli-\r\ngorganisationer arbetat fram ett nationellt trafiksäker-\r\nhetsprogram. Detta program ligger nu till grund för\r\ndet trafiksäkerhetsarbete som vi skall utföra de när-\r\nmaste åren. Vi kommer från regeringens sida att noga\r\nfölja både genomförandet och resultatet av det arbe-\r\ntet. Vi menar att den positiva utveckling av trafiksä-\r\nkerheten som vi under de senaste åren har fått måste\r\nfortsätta.\r\nDet andra ord som jag ville stanna vid var ordet\r\nmiljö. En av de stora och svåra uppgifter som ligger\r\nframför oss är att minska vägtrafikens påverkan på\r\nmänniskors hälsa och på miljön. Detta är ett måste om\r\nvi också i fortsättningen skall klara vårt transportbe-\r\nhov och kunna använda bilen också för att besöka\r\nsläkt och vänner.\r\nMen vägtrafikens miljöpåverkan består inte bara\r\nav buller och utsläpp av skadliga luftföroreningar.\r\nNy- och ombyggnader av vägar leder till förändringar\r\ni landskapet, oavsett om det är i Mälardalen, i Bohus-\r\nlän eller t.o.m. i västra Värmland - eller hur, Jarl\r\nLander? Barriärer uppstår, nya vägsträckor gör in-\r\ntrång i känsliga natur- och kulturmiljöer, och männi-\r\nskorna reagerar mot detta. Därför är det när man pla-\r\nnerar för en ny väg viktigt att man har en dialog med\r\ndem som bor i närheten och även med andra som på\r\nnågot sätt är berörda av planeringen.\r\nVägverket har sektorsansvaret för ett miljöanpas-\r\nsat vägtrafiksystem. Vägverket har också ansvaret för\r\natt följa upp miljöpåverkan av vägtransportsystemet i\r\ndess helhet och för att driva på en miljöanpassad\r\nutveckling.\r\nNär det gäller väghållningen betyder det att an-\r\nvända metoder som inte skadar mark och vatten längs\r\nvägarna. När det gäller vägplanering innebär det att\r\nvägar, broar och andra trafikanläggningar skall lokali-\r\nseras så att de så mycket som möjligt är i samklang\r\nmed omgivningen och så att de gör minsta möjliga\r\nintrång i natur- och kulturmiljön.\r\nI tätorterna är det naturligtvis viktigt att ny- och\r\nombyggnad av vägar sker så att trafiken kan ledas\r\nutanför bostadsområdena och så att bullerstörningarna\r\nminskas och kulturområden skyddas. Tyvärr blir det\r\nofta en konflikt med naturintressena när man vill\r\nbygga vägar i orörd natur.\r\nNär det gäller utsläpp av skadliga ämnen är det\r\nnaturligtvis viktigt att vi fortsätter att skärpa kraven\r\npå fordon och bränslen, som Karl-Erik Persson var\r\ninne på tidigare, och att vi höjer gränserna för tillåtna\r\nutsläpp. Det finns också flera åtgärder att ta till.\r\nTrafikanterna i vårt land tycker nämligen att mil-\r\njön är viktig. Att ha en god miljö är lika viktigt som\r\natt ha en god sjukvård. Det har man visat i undersök-\r\nningar som har gjorts både förra och förrförra året.\r\nDet betyder att det finns en positiv inställning till att\r\nbete sig miljövänligt i trafiken, och den tycker jag att\r\nman skall ta vara på.</pre><pre>Men det har också visat sig att människors kun-\r\nskap om vad ett miljöanpassat körsätt egentligen\r\ninnebär inte är så stor som man kan tro. Därför finns\r\ndet stora miljövinster att göra genom att man informe-\r\nrar trafikanterna om hur man minskar trafikens mil-\r\njöpåverkan. Här har naturligtvis Vägverket men också\r\nandra organisationer såsom motororganisationer och\r\nfolkrörelser en stor folkbildningsuppgift.\r\nDet finns ett miljöprogram inom Vägverket som\r\nman nu jobbar efter. Jag tycker att man faktiskt kan se\r\nresultat på olika trafikanläggningar. Det har byggts\r\nbetydligt vackrare broar och vägar som är anpassade\r\nefter omgivningen. Man kan redan se resultatet.\r\nFru talman! För knappt två år sedan, i juni 1993,\r\nbeslutade riksdagen om investeringar i det statliga\r\nvägnätet fram till år 2003. Mot bakgrund av det beslu-\r\ntet fastställdes förra året långsiktiga investeringspla-\r\nner för vägarna. Dessa investeringsplaner skall ligga\r\ntill grund för de anslag till byggande av statliga vägar\r\nsom skall tas upp i statsbudgeten varje år. Hur fort\r\ndessa investeringsplaner kan genomföras beror på hur\r\nstatens finanser ser ut.\r\nSom Bo Nilsson redan har varit inne på kommer\r\ngenomförandet att ske i enlighet med den prioritering\r\nsom riksdagen har beslutat och som finns fastställd i\r\nVägverkets investeringsplan. I det sammanhanget är\r\nElisa Abascal Reyes diskussion om kopplingen mel-\r\nlan tillväxt och ökad transportvolym intressant. Men\r\nprecis som Bo Nilsson sade är detta en analys som\r\nskall göras i Kommunikationskommittén. Det är ing-\r\nenting som vi kan ta ställning till i samband med att\r\nriksdagen beslutar om Vägverkets anslag.\r\nVi känner ju till hur det ser ut i statens finanser\r\noch att det finns ett behov av kraftiga besparingar.\r\nDet är också det som i dag gör att vi på kort sikt drar\r\nner på investeringsanslaget för byggandet av vägar.\r\nFöljden blir att den koncentrerade utbyggnaden som\r\nplanerades för det närmaste året fördelas på en längre\r\ntidsperiod. Genomförandet av planen blir alltså fram-\r\nskjutet. Det kommer återigen att ske en ny prövning\r\nav investeringsanslagen 1997.\r\nKommunikationskommittén har också i uppdrag\r\natt se på innehållet i de gällande investeringsplanerna,\r\noch man kommer att redovisa detta i januari 1996.\r\nVad vi nu föreslår och som jag hoppas att riksda-\r\ngen skall godkänna i morgon är att man skall anta de\r\ninfrastrukturplaner som finns hos verken och att de\r\nskall revideras vart fjärde år i stället för som tidigare\r\nvart tredje år. Det beror på att vi numera har fyraåriga\r\nmandatperioder, och det blir då möjligt att både initie-\r\nra och avsluta en ny infrastrukturplanering under en\r\nmandatperiod.\r\nFru talman! Eftersom vi nu måste spara är det\r\nviktigt att vi använder de medel som vi här där de gör\r\nallra störst nytta. Jag anser att det vore väldigt olyck-\r\nligt om vi, utifrån ett kanske inte alltid alldeles rele-\r\nvant stråktänkande, använde ett stor del av pengarna\r\ntill att bygga ut några få vägprojekt till en mycket hög\r\nstandard, även när det gäller sträckor där trafikmäng-\r\nden inte kräver det. Det finns nämligen ett stort behov\r\nav att förbättra många av våra vägar. Det finns också\r\nbehov av att bygga förbifarter runt större tätorter. Då\r\när det bättre att vi använder pengarna till att genomfö-\r\nra de åtgärder som är mest angelägna från trafiksäker-\r\nhets- och miljösynpunkt. Annars finns det en risk för\r\natt vi kraftigt försenar viktiga förbättringar.\r\nDet är därför som regeringen föreslår en ompröv-\r\nning av beslutet om målstandard på ett antal vägar.\r\nMålstandarden skall vara 13 meter, men det skall vara\r\nmöjligt att avvika från denna målstandard om det är\r\nuppenbart att en avvikelse innebär betydande sam-\r\nhällsekonomiska effektivitetsvinster. Men då skall\r\nman från Vägverket kunna påvisa detta.\r\nSå över till enskilda vägar. Regeringens förslag\r\nom en halvering av stödet till enskilda vägar är be-\r\ntingat av att det är nödvändigt att minska på statens\r\nutgifter. Alternativet som har diskuterats här i kväll\r\nhade varit att ytterligare dra ner på investeringsansla-\r\nget eller att minska anslaget till drift och underhåll av\r\ndet statliga vägnätet. Det hade varit mycket olyckligt\r\natt genomföra detta just från trafiksäkerhetssynpunkt.\r\nDet är angeläget även här att de medel som finns\r\ntillgängliga används på det effektivast möjliga sättet.\r\nJag tycker därför att det är bra att trafikutskottet nu\r\nföreslår att man skall göra en analys av stödets an-\r\nvändning och fördelning.\r\nFru talman! Att komma till rätta med trafikprob-\r\nlemen i storstadsområdena är en av de mest angelägna\r\nåtgärderna om man vill åstadkomma ett miljöanpassat\r\ntransportsystem. Av det skälet tillsatte den förra soci-\r\naldemokratiska regeringen redan år 1990 en förhand-\r\nlingsman för vart och ett av de tre storstadsregionerna\r\nStockholm, Göteborg och Malmö för att åstadkomma\r\nen förbättrad trafikförsörjning och en minskning av\r\nmiljöstörningarna från trafiken. Förhandlingsmännen\r\nhar sedan presenterat sina förslag till trafiklösningar\r\nför de tre regionerna.\r\nRegeringen anser fortfarande att det är nödvändigt\r\natt få ordning på trafiksituationen i storstadsområde-\r\nna. Därför måste nu berörda parter ta sitt ansvar för\r\natt överenskommelserna skall genomföras i rimlig tid\r\noch till en rimlig kostnad.\r\nFru talman! Riksdagen har beslutat om en upp-\r\ndelning av Vägverket i en beställardel och en produk-\r\ntionsdel. Riksdagen har också beslutat att all produk-\r\ntion, inte bara byggande utan också drift och under-\r\nhåll, skall konkurrensutsättas och att konkurrensut-\r\nsättningen skall vara helt genomförd den 1 januari\r\n1996.\r\nDrift- och underhåll är en komplex fråga att hante-\r\nra. Vägverket får nu en ny roll, att lägga ut tydliga\r\nbeställningar och att hantera entreprenadavtal. Sär-\r\nskilt vinterväghållningen är en grannlaga uppgift.\r\nRegeringens utgångspunkt är att konkurrensutsätt-\r\nningen inte får ske så att de trafikpolitiska målen, och\r\ndå särskilt trafiksäkerhetsmålet, äventyras. Därför\r\ngenomförs nu en utvärdering av den konkurrensupp-\r\nhandling som har skett hittills. Vägverket har nyligen\r\nlämnat en delrapport till regeringen. Eftersom utvär-\r\nderingen endast gäller fram till januari 1995 kan man\r\nännu inte dra några särskilt säkra slutsatser. Men, och\r\ndet vill jag säga redan nu, det mesta tyder ändå på att\r\nVägverket behöver ha ytterligare tid på sig för att\r\nutvecklas som beställare och för att få entreprenörerna\r\natt göra rätt saker. Det kan finnas anledning att ytter-\r\nligare förlänga tiden för försöksverksamheten. Väg-\r\nverkets slutredovisning skall lämnas i juni, och då\r\nkommer regeringen att ta slutgiltig ställning.\r\nFru talman! När jag för tre veckor sedan deltog i\r\nriksdagens debatt om trafikpolitikens inriktning kunde\r\njag konstatera att det fanns en bred samstämmighet\r\nmellan partierna. Det finns betydligt flera reservatio-\r\nner till dagens betänkande, men jag tycker ändå att\r\nenigheten är ganska stor. Detta gäller inte minst nöd-\r\nvändigheten av att spara även på det här området.</pre><pre>Anf.  211  ELISA ABASCAL REYES (mp)\r\nreplik\r\nFru talman! Statsrådet Ines Uusmann talade om\r\növerskådlig tid. Då skulle jag vilja påpeka att det är\r\ndags att ompröva begreppet överskådlig tid. Med\r\ndagens teknik och dagens konsumtion har vi en helt\r\nannan möjlighet att överblicka framtiden och den\r\nkonsumtion som vi har i dag. Därför måste begreppet\r\növerskådlig tid vidgas till att inte bara innefatta det\r\nsystem som vi har i dag.\r\nKommunikationsministern påpekade att bilen var\r\ndet effektivaste transportmedlet. Det beror på hur man\r\nser det. Bilen är det effektivaste transportmedlet på\r\nmånga sätt, eftersom den ger en väldigt stor indivi-\r\nduell frihet. Men om vi ser på den framtid som kan\r\nvara Sveriges och som just nu är realitet i Europa är\r\nbilen inte särskilt effektiv. Kommunikationsministern\r\när säkert bekant med det som kallas autoinfarkt, alltså\r\ntrafikstockningar och svåra effektivitetsproblem.\r\nJag har tidigare påpekat att NUTEK har visat att\r\nenergieffektiviseringen när det gäller bilar inte har\r\nvarit särskilt lysande under det seaste året, snarare\r\ntvärtom.\r\nJag uppskattar att kommunikationsministern näm-\r\nner andra alternativ som rör säkerhet såsom planfria\r\nkorsningar osv. Framför allt skulle jag då vilja nämna\r\nsänkning av hastigheterna. Här spelar motorvägarna\r\nen viktig roll, eftersom folk ofta tenderar att köra\r\nfortare på motorvägarna.\r\nJag saknar fortfarande EU-perspektivet.\r\nSedan undrar jag kort hur det blir när Vägverket\r\narbetar genom dotterbolag. Hur kan kontrollen över\r\nkalkylerna utövas? Hur blir regeringens och riksda-\r\ngens insyn i kalkylerna för olika uppköp? Det kan ju\r\nfaktiskt råda oklarheter om detta.</pre><pre>Anf.  212  Kommunikationsminister  INES\r\nUUSMANN (s)\r\nFru talman! Vad är överskådlig tid? Det beror litet\r\nhur gammal man själv är. Jag utgår naturligtvis från\r\nmin egen något mer ålderstigna position jämfört med\r\nElisa Abascal Reyes. Jag tror ändå att det är viktigt att\r\nkomma ihåg att bilen också i framtiden kommer att\r\nvara ett effektivt transportmedel. Och bilen skall bli\r\nmer energieffektiv - där delar jag Elisa Abascal Rey-\r\nes uppfattning. Det handlar också om att man i vissa\r\nfall skall använda alternativa drivmedel.\r\nI det perspektivet att Sverige fortfarande är ett\r\nglesbygdsland kan man inte bortse från bilen som ett\r\nbra och bekvämt transportmedel.\r\nBilinfarkterna, som vi märker inte minst i norra\r\nTyskland och t.o.m. utanför Stockholmsområdet\r\nibland, är framför allt ett problem i storstadsområde-\r\nna. Det gäller att använda rätt transportmedel i rätt\r\nmiljö. Jag tror att Miljöpartiet och jag är överens om\r\nden saken.\r\nDet finns många sätt att förbättra trafiksäkerheten.\r\nSänkning av hastigheter är ett, att ha en stenhård koll\r\npå nykterheten är ett annat. Motorvägsutbyggnaden är\r\nbara en del, som kan användas vid höga trafikvoly-\r\nmer.\r\nNär det gäller Stockholmsleder och Öresundsbron\r\nhar dotterbolagen varit praktiska medel för att hantera\r\nstatens investeringar. Jag vidhåller att det kommer att\r\nvara så i fortsättningen också.</pre><pre>Anf.  213  ELISA ABASCAL REYES (mp)\r\nreplik\r\nFru talman! Då får jag konstatera att man bortser\r\nfrån de problem som anges i rapporten om kalkylerna\r\nför infrastrukturprojekt för bl.a. Vägverket och Ban-\r\nverket och de problem med insyn och kontroll i olika\r\ndotterbolag i Vägverkets regi.\r\nJag är helt överens med kommunikationsministern\r\nom att man skall använda rätt transportmedel i rätt\r\nmiljö. Där kan vi inte påstå att investeringspaket för\r\nstorstäderna har varit särskilt lyckade. Tvärtom har de\r\nslagit ganska hårt mot miljön. Det är viktigt att se.\r\nVad gäller överskådlig tid har socialdemokraterna\r\nrätt att vara stolta över sitt historiska arv, att ha en\r\npolitisk historia där man har arbetat för framtida ge-\r\nnerationers välfärd. Det skulle också kunna vara en\r\nvärdering som kännetecknar dagens besparingsvilja.\r\nFramtida generationer skall inte betala för den kon-\r\nsumtion som vi har i dag. Däremot gäller det tydligen\r\ninte på miljöområdet. Dagens konsumtion får framtida\r\ngenerationer betala för. Om det var en syftning på min\r\nungdom skall jag be att få citera ur Milan Kunderas\r\nbok Odödligheten: \"Den som påpekar att han är ung\r\ngör det föra att visa att han fortfarande lever när de\r\nandra (löjligt nog) trillat av pinn.\" Det är inte riktigt\r\ndet jag avser, utan jag avser även tiden efter min egen\r\nlivstid. Det är viktigt att behålla det perspektivet.\r\nBilinfarkterna är en verklighet, särskilt som Sveri-\r\nge inte längre är ett glesbygdsland. Sverige är en del i\r\nen union. Hur länge till kommer Sverige att vara ett\r\nglesbygdsland? Till vissa delar kommer Sverige att\r\nvara det, men vi kommer att få se en ökad koncentra-\r\ntion till storstäderna med den regionalpolitik som vi\r\nhar i dag.</pre><pre>Anf.  214  Kommunikationsminister  INES\r\nUUSMANN (s)\r\nFru talman! Jag vill bara kort reda ut detta med\r\nSWEDAB och Stockholmsleder AB. De bolagen\r\nfinns till för det som hänger ihop med Öresundsbron\r\noch de trafikleder som skall finansieras på annat sätt\r\nän via den vanliga statsbudgeten. Man behöver en\r\norganisation för att hantera det. Vi lånar pengar som\r\nsedan skall betalas tillbaka via bilavgifter och broav-\r\ngifter. I det perspektivet är det praktiskt med en bo-\r\nlagsform.</pre><pre>Anf.  215  SIVERT CARLSSON (c) replik\r\nFru talman! Kvällen är sen, så jag skall fatta mig\r\nkort. Jag tyckte mycket bra om det mesta i kommuni-\r\nkationsministerns anförande, speciellt när hon antyder\r\natt vägkapitalet måste vi säkra genom underhållet i\r\nförsta hand, inte bygga ut så mycket. Den priorite-\r\nringen har också vi gjort från Centerns sida.\r\nKommunikationsministern sade att vi skall använ-\r\nda medlen där de gör den största nyttan. Jag måste,\r\nutan att upprepa alla argument, ställa en fråga till\r\nkommunikationsministern. Till nybyggen anslås 7\r\nmiljarder, till enskilda vägar 300 miljoner, plus 3\r\nmiljoner till. Delar kommunikationsministern den oro\r\nsom Bo Nilsson gav uttryck för beträffande anslags-\r\nnivån? Delar kommunikationsministern Bo Nilssons\r\nuppfattning att det här måste vara ettårsanslag? Sedan\r\nfår vi komma tillbaka nästa år.</pre><pre>Anf.  216  Kommunikationsminister  INES\r\nUUSMANN (s)\r\nFru talman! Jag lyssnade ganska noga på vad Bo\r\nNilsson sade om kortsiktighet och långsiktighet när\r\ndet gäller de enskilda vägarna. Det var inte tal om ett\r\nårs anslag utan om att man på kort sikt klarar detta.\r\nAnalysen skall få avgöra om man måste spä på med\r\nnya pengar. Jag delar Bo Nilssons uppfattning i den\r\nfrågan.</pre><pre>Anf.  217  SIVERT CARLSSON (c) replik\r\nFru talman! Jag tolkar kort sikt som maximalt ett\r\når framöver. Analysen kommer att ge svar på en del\r\nfrågor. Pengar kommer att behövas även nästa år.</pre><pre>Anf.  218  Kommunikationsminister  INES\r\nUUSMANN (s)\r\nFru talman! Om man är störtsäker på hur det skall\r\nvara, behöver man inte göra någon analys. Jag tycker\r\natt det är viktigt att man tar trafikutskottets begäran på\r\nallvar och ser vad analysen ger vid handen. Sedan får\r\nvi ta ställning till i vad mån vi behöver anslå mer\r\npengar och till var dessa pengar skall tas. Det är inte\r\nalldeles självklart. Det finns inga nya pengar.</pre><pre>Anf.  219  KENTH SKÅRVIK (fp)\r\nFru talman! Vägfrågor har alltid rönt stort intresse\r\nför debatt i kammaren. Men jag tror att jag aldrig\r\nförut har upplevt att ett betänkande kan missförstås så\r\nsom detta, både medvetet och omedvetet, av mass-\r\nmedierna och ledamöter som har sett sin chans att dra\r\nfördelar av ett beslut.\r\nBo Nilsson och även kommunikationsministern\r\nhar förut i debatten förklarat hur majoriteten har sett\r\npå dessa frågor och hur resonemanget har varit.\r\nNu är det trots allt så, som vi har hört talas om i\r\nandra sammanhang, att ekonomin i vårt land inte är\r\nden bästa. Då har vi alla ett ansvar att försöka finna\r\nlösningar och hjälpa till med att få en förbättring till\r\nstånd.\r\nVad gäller de enskilda vägarna vill absolut ingen\r\nav oss att anslagen för skötsel av dessa skall dras ner.\r\nDet är alltså detta som ligger till grund för att begära\r\natt regeringen skall tillsätta en analysgrupp som före\r\n1995 års slut skall se över vilket behov som finns för\r\natt klara underhållet av de enskilda vägarna. Under\r\ntiden skall allt ligga kvar hos staten och Vägverket för\r\natt därefter - vilket vi utgår ifrån - återkomma till\r\nriksdagen för vidare behandling.\r\nVi har från Folkpartiets sida i ett särskilt yttrande\r\nförklarat hur vi ser på denna fråga just nu.\r\nDen andra stora frågan i detta betänkande gäller\r\nvägutbyggnaden, där vi diskuterar fortsatt utbyggnad\r\nav Europavägarna E 6, E 4, E 22 och E 20. För unge-\r\nfär ett år sedan förordade utskottet en utbyggnad av\r\ndessa vägar till motorvägar. Därför måste jag erkänna\r\natt det kändes konstigt när budgetpropositionen i\r\njanuari visade på ett förslag om att sänka målstandar-\r\nden för 13 meters väg. Regeringen borde ha följt förut\r\nfattade beslut angående motorvägar och inte ha ändrat\r\nförutsättningarna.\r\nEftersom det är regeringens sak att nu bestämma\r\nsig för vilket förslag man skall lämna, anser vi från\r\nFolkpartiet att det är viktigt att man ändrar sig beträf-\r\nfande målstandard för E 6 och E 4 och bestämmer sig\r\nför att fortsätta utbyggandet av E 6 och E 4 till motor-\r\nvägar samt att man, om man anser att medel inte finns\r\ntill förfogande, gör en viss förskjutning i tidsperspek-\r\ntivet för färdigställandet.\r\nBeträffande målstandarden på de övriga Europa-\r\nvägarna bör regeringen snarast bestämma sig, allt\r\nberoende av hur trafiksituationen ser ut på nämnda\r\nvägar. Vi skall dock inte glömma att det också finns\r\ntidigare beslut om den s.k. huvudstadstriangelns ut-\r\nbyggnad till motorväg.\r\nFör övrigt är det angeläget att vi är noga med att\r\nse till att det finns medel till underhåll av befintliga\r\nlänsvägar och skogsvägar, vilka i många fall är i\r\nmycket dåligt skick och förorsakar stora problem\r\nframför allt vid tjällossningstider.\r\nFru talman! Jag anser det oerhört angeläget med\r\nett samtal mellan regering och riksdag i dessa frågor\r\nför att finna en lösning på hur vårt vägsystem och\r\nunderhållet av detsamma skall se ut i framtiden - och\r\ndetta så snart som möjligt.</pre><pre>Anf.  220  ULLA LÖFGREN (m) replik\r\nFru talman! Jag måste be Kenth Skårvik om ett\r\nförtydligande om missuppfattningen vad gäller en-\r\nskilda vägar. Förstod jag Kenth Skårvik rätt när han\r\nsäger att beslutet kommer att innebära att pengarna\r\nför enskilda vägar skall ligga kvar hos Vägverket till\r\nhösten 1995? Som jag har förstått förslaget innebär\r\ndet en halvering av anslagen till enskilda vägar till\r\n329 miljoner, inte att Vägverket skall ha någon pott\r\nför att fylla ut resten. Var det detta Kenth Skårvik\r\nmenade?</pre><pre>Anf.  221  KENTH SKÅRVIK (fp) replik\r\nFru talman! Jag är helt på det klara med och det\r\nhar klart och tydligt sagts här förut att på kort sikt\r\nkommer säkert ingen förändring att ske. Jag är också\r\növertygad om att om pengarna ligger kvar hos Väg-\r\nverket, hos staten, kommer man att se till att sköta de\r\nhär vägarna detta år. Det är därför vi tycker att det är\r\nviktigt att analysen görs under 1995, att vi kommer\r\ntillbaka till frågan och får fortsätta behandlingen.\r\nDäremot är jag helt på det klara med att en halve-\r\nring ligger i beslutet. Men jag är också övertygad om\r\natt de enskilda vägarna kommer att skötas under detta\r\når. Det finns ingen som vill att de skall försämras, att\r\nde skall stängas eller att de skall vara oframkomliga.</pre><pre>Anf.  222  ULLA LÖFGREN (m) replik\r\nFru talman! Jag är inte lika övertygad som Kenth\r\nSkårvik. Den signal som man ger till de enskilda\r\nvägföreningarna är att bidraget kommer att halveras.\r\nDet är ingen tidsutdräkt på detta.\r\nVisserligen har man sagt att det skall analyseras\r\noch att analysen skall vara klar till hösten. Men det\r\ngaranterar på intet sätt att riksdagen kommer att öka\r\npå bidraget. Det beror på hur analysen ser ut, antar\r\njag, och på hur statsfinanserna ser ut.</pre><pre>Anf.  223  KENTH SKÅRVIK (fp) replik\r\nFru talman! Jag kan förstå vad Ulla Löfgren me-\r\nnar. Men vi har klart och tydligt från Folkpartiets sida\r\nsagt att vi går med på villkor att analysen görs och att\r\nman sköter de här vägarna under tiden, så att vi sedan\r\nkan komma tillbaka och se vad som är det verkliga\r\nbehovet för att kunna klara de enskilda vägarna.\r\nDet är inte säkert att man behöver fullt anslag.\r\nBehöver man det får vi på något sätt försöka se var vi\r\nkan finna pengar någonstans, så att vi slipper vara\r\nmed på att anslagen skall dras ned. Men just nu ställer\r\nvi upp på detta, för att man skall kunna göra analysen\r\ni lugn och ro. Sedan får vi återkomma med ett beslut.</pre><pre>Anf.  224  SVEN BERGSTRÖM (c)\r\nFru talman! Låt mig börja med några kommentarer\r\ntill det som har sagts här under den senaste timmen.\r\nDet är positivt att så många understryker att underhål-\r\nlet är minst lika viktigt som nybygge eller snarare\r\nviktigare.\r\nDet är smärtsamt men nödvändigt på kort sikt med\r\nnedskärningar på de enskilda vägarna, säger Bo Nils-\r\nson, men pengar kan nog komma redan nästa år. Så\r\ntolkade jag också det han sade. Sedan får vi väl se i\r\nprotokollet exakt hur han formulerade sig.\r\nDet som var intressant tyckte jag var att det fanns\r\nen ganska betydande nyansskillnad mellan kommuni-\r\nkationsministern och Bo Nilsson när det gällde synen\r\npå motorvägar. Bo Nilsson underströk att det skall\r\nvara rätt målstandard, med undertonen att det nog bör\r\nvara motorväg i flera fall än man i dag säger, medan\r\nInes Uusmann sade att det är olyckligt att bygga\r\nmycket hög standard på några få sträckor. Nog läste\r\njag in en viss skillnad mellan kommunikationsminis-\r\ntern och Bo Nilsson. För min del vill jag nog stödja\r\nInes Uusmanns uppfattning.\r\nI mitt hemlän finns det lysande exempel på hur\r\nvansinnigt vägpengarna faktiskt används. På den allra\r\nbästa vägsträckan mellan Stockholm och Sundsvall\r\nhåller nu Vägverket för fullt på att bygga ut motor-\r\nvägsstandard söder om Gävle för många hundra mil-\r\njoner kronor, medan sträckan Söderhamn-Hudiksvall,\r\nsom har väntat i årtionden, får ligga kvar med mycket\r\ndålig standard. Det tycker jag är ett gott exempel på\r\natt Vägverket inte alltid använder pengarna på ett\r\noptimalt sätt. Att bygga ut den bästa sträckan mellan\r\nStockholm och Sundsvall från den 13-metersstandard\r\nsom den fick för bara några år sedan till motorvägs-\r\nstandard kan aldrig vara en rimlig användning av\r\npengarna.\r\nSedan vill jag säga några ord om den analys som\r\nså många lutar sig emot. Bl.a. Bo Nilsson sade: Vi\r\nkommunaliserar inte, vi analyserar. I det låg, om jag\r\nförstod det rätt, att man inte är beredd att tillstyrka\r\nkommunalisering av pengarna.\r\nVi från Centern stöder också analysen. Jag vore i\r\noch för sig glad om det gick att läsa in allt det som Bo\r\nNilsson och andra gör i skrivningen. Men läser man\r\nnoga det som sägs i utskottsbetänkandet finner man\r\natt utskottet bara säger att man skall avvakta med\r\nförhandlingar med Svenska kommunförbundet om en\r\növerföring av de statliga medlen till kommunerna till\r\ndess analysen är genomförd. Kan man redan  nu säga\r\natt analysen kommer att visa att det är fel att föra över\r\ndet här ansvaret på kommunerna är det utmärkt. Men\r\nså står det inte riktigt om man läser i betänkandet.\r\nMen jag hoppas att man kan tolka det på det sättet.\r\nHela den här debatten tycker jag visar på hur pa-\r\nradoxalt man kan använda samhälleliga pengar. Man\r\npratar ganska litet om miljardrullningen till alla de\r\nstora projekten. Man drar ned litet grand på byggan-\r\ndet, inte mer.\r\nMen när det gäller den lilla posten, de 100 miljo-\r\nnerna till enskilda vägar, tar man fram den riktigt\r\nstora yxan.\r\nFör den som roar sig med att läsa statistik är det\r\nrätt intressant. Om man tittar på statistik från t.ex.\r\n1980 fram till nu finner man att de här anslagen har\r\nlegat ungefär stilla, om man räknar i rätt penningvär-\r\nde. Men med den här förändringen blir det yxhugg, ett\r\nAlexanderhugg. Det blir genast en halvering av peng-\r\narna. Det är ingen rimlig nedtrappning.\r\nAv alla anslag i budgeten tror jag att det här är den\r\npost som man hugger värst på. Till saken hör att Väg-\r\nverket faktiskt hade äskat 925 miljoner kronor och\r\nman anslår 329 miljoner kronor. Det är alltså en tred-\r\njedel av vad Vägverket faktiskt hade äskat. Även med\r\nCenterns förslag blir det en avsevärd reducering av\r\ndet Vägverket faktiskt hade sagt.\r\nDet här är ingen rimlig nedtrappning. Det är ett\r\nAlexanderhugg som är orimligt. Jag hoppas verkligen\r\natt alla de vittnesbörd som har kommit i kväll om att\r\ndet här inte är så bra och att vi borde återställa denna\r\npost innebär att vi kan förverkliga det redan nästa år.\r\nSom Sivert Carlsson och andra har understrukit är\r\ndetta finmaskiga nät av vägar oerhört viktigt. Det är\r\nsammantaget ungefär dubbelt så långt som alla riks-\r\nvägar, länsvägar och kommunala gator och vägar\r\ntillsammans, 28 000 mil närmare bestämt. Det är\r\nvägar som öppnar allmänhetens tillgång till skog och\r\nmark, bär, svamp, jakt, fiske, rekreation, bad, turism\r\noch allt vad ni vill. Det är vägar som bär fram råvaran\r\ntill skogsindustrins 70 miljarder årligen i exportin-\r\nkomster till landet. Det är vägar som gör deviser som\r\n\"Hela Sverige skall leva!\" möjliga.\r\nDen här ryggraden i landsbygdens infrastruktur\r\nstår naturligtvis inte inför något omedelbart samman-\r\nbrott om riksdagen mot allt förnuft beslutar som vi\r\nkan befara i kväll. De vägföreningar och samfällighe-\r\nter som med stort ansvar sköter de här vägarna med\r\nstöd av statliga pengar lägger naturligtvis inte ner\r\nverksamheten och flyttar. De kämpar säkert vidare,\r\nmen med mycket mindre möjligheter att fullgöra sina\r\nuppgifter på ett fullgott sätt. Därför vill jag än en gång\r\nhoppas att det ligger något i det Bo Nilsson antydde,\r\natt detta är ett undantag som vi skall reparera redan\r\nnästa gång riksdagen har anledning att behandla de\r\nhär frågorna.\r\nSkulle man inte göra det ligger en stor skada i\r\ndetta i det längre perspektivet. Det skulle naturligtvis\r\nvara en oerhört allvarlig urholkning och degenerering\r\nav ett mycket viktigt vägkapital som skulle ske. Kost-\r\nnaderna skulle långsiktigt växa när man tvingas sätta\r\nin allt större reparationer och underhållsåtgärder om\r\nnågra år. Det skulle alltså vara samma princip som vi\r\ntillämpar med statsskuld och miljöskuld, det är barnen\r\noch barnbarnen som får ta över.\r\nI det här sammanhanget måste jag också kommen-\r\ntera litet grand att Ulla Löfgren gång på gång tar\r\nreplik och säger saker som om moderaterna hade\r\nanslagit mer pengar till enskilda vägar. Den moderata\r\nreservationen bygger ju på att man skulle få mer\r\npengar genom bifall till en tidigare reservation. Det\r\nvet naturligtvis Ulla Löfgren att kammaren inte kom-\r\nmer att göra. Gång på gång talar hon ändå som om\r\nmoderaterna hade mer pengar. Men det har man inte,\r\nutan man går i praktiken på utskottsmajoritetens för-\r\nslag.\r\nJag vet inte om Ulla Löfgren har någon kontakt\r\nmed gräsrötterna hemma i Västerbotten. I så fall\r\nskulle hon kunna lyssna på vad t.ex. LRF:s förbunds-\r\nstämma i Västerbotten har sagt, att just Västerbotten -\r\nUlla Löfgrens hemlän - är det län i Sverige som drab-\r\nbats hårdast eftersom man har det längsta samman-\r\ntagna vägnätet. Till de riktigt stora förlorarna hör bl.a.\r\nskogsindustrin i det här länet, Sveriges viktigaste\r\nexportnäring. Den brukar ligga moderaterna varmt om\r\nhjärtat. Då borde man förstå att det är olyckligt att så\r\nhär sker. Jag föreslår därför att moderaterna ansluter\r\nsig till reservation 18, Centerns reservation, där vi\r\nlyfter upp detta till en rimligare nivå.\r\nParadoxen med att skära ned så här dramatiskt på\r\nde enskilda vägarna blir fulländad om man tänker på\r\natt vi då rycker undan mycket av förutsättningarna för\r\natt leva och verka samt ha en fungerande infrastruktur\r\npå landsbygden, samtidigt som samhället faktiskt\r\nlägger ner åtskilligt med pengar på att bygga ut de\r\ndigitala elektroniska vägarna över hela vårt land, inte\r\nminst för att skapa likvärdiga förutsättningar för att\r\nkommunicera via data, telefax osv. Nu är problemet\r\natt timmertransporter, mjölkbilar och hemtjänstfordon\r\ninte kan köra på de elektroniska vägarna. De behöver\r\nockså fysiska vägar.\r\nNej, fru talman, jag föreslår att socialdemokrater-\r\nna, som under de senaste veckorna har visat ett bety-\r\ndande mått av förnuft när det gäller uppgörelsen med\r\nCentern, tar sitt förnuft till fånga även i den här frågan\r\noch förenar sig med oss kring reservation 18. Varför\r\nlåta förnuftet vänta ett eller annat år, när det kan få\r\ngenomslag redan i morgon i omröstningen?\r\nJag yrkar alltså bifall till reservationerna 11, 13\r\noch 18 i likhet med vad Sivert Carlsson har gjort.</pre><pre>Anf.  225  ULLA LÖFGREN (m) replik\r\nFru talman! Jag lyssnade med intresse på Sven\r\nBergströms anförande och kunde hålla med om det\r\nallra mesta. Jag läste också hans debattartikel i Af-\r\ntonbladet i går, vilken jag tyckte var mycket bra.\r\nMen han sade en del saker som jag inte tyckte så\r\nmycket om och som dessutom inte stämmer, tycker\r\njag.\r\nErt yrkande och er reservation är väl ungefär lika\r\nmycket värd som vår, eftersom inte heller er kommer\r\natt vinna bifall i kammaren. Det påståendet att vi inte\r\nlägger ytterligare pengar till enskilda vägar stämmer\r\ninte.\r\nSedan säger Sven Bergström att vi har möjligheten\r\natt rösta på Centerns reservation. Javisst, det har vi.\r\nMen den kan inte vi finansiera, lika litet som jag tyck-\r\ner att Centern kan ta ansvar tillsammans med Social-\r\ndemokraterna för saneringen av Sveriges ekonomi,\r\nom ni vidhåller er reservation.\r\nDäremot är jag helt på det klara med att en halvering\r\nligger i beslutet. Men jag är också övertygad om att\r\nde enskilda vägarna kommer att skötas under detta år.\r\nDet finns ingen som vill att de skall försämras, att de\r\nskall stängas eller att de skall var oframkomliga. An-\r\ntingen måste ni då komma fram till en överenskom-\r\nmelse med Socialdemokraterna om hur den skall\r\nfinansieras för att inte försämra statsbudgeten, eller\r\nockså måste ni rösta med majoriteten i morgon. An-\r\nnars tycker inte jag att ni är trovärdiga.</pre><pre>Anf.  226  SVEN BERGSTRÖM (c) replik\r\nFru talman! Skillnaden mellan oss och Moderater-\r\nna är att inte vi har villkorat vår reservation, utan den\r\nhänger samman med andra reservationer där vi före-\r\nslår minskningar i nybyggnadsverksamheten för att i\r\nstället lägga pengarna på enskilda vägar. Det hänger\r\nihop i ett sammanhang och är icke villkorat. Därför är\r\ndet mer trovärdigt.\r\nJag föreslår att Moderaterna gör som jag tidigare\r\nsade, biter huvudet av skam och stöder reservation nr\r\n18 tillsammans med Centern och gärna också med\r\nSocialdemokraterna, om de kan ta sitt förnuft till\r\nfånga i morgon då voteringen genomförs.</pre><pre>Anf.  227  ULLA LÖFGREN (m) replik\r\nFru talman! Jag vill säga till Sven Bergström att\r\ninte ens Centerpartiets reservation om neddragning av\r\ninvesteringsmedlen kommer att vinna gehör i denna\r\nkammare. Således blir inte er reservation nr 18 mer\r\ntrovärdig än vår reservation nr 17.</pre><pre>Anf.  228  SVEN BERGSTRÖM (c) replik\r\nFru talman! Vi har inte villkorat våra reservatio-\r\nner, utan de hänger samman till skillnad från Modera-\r\nternas, där man uttryckligen skriver att de under förut-\r\nsättning av bifall till tidigare reservation yrkar bifall\r\ntill sin reservation om att 200 miljoner mer skall gå\r\ntill de enskilda vägarna.\r\nMen man vet redan nu att det inte kommer att fun-\r\ngera.</pre><pre>Anf.  229  BO NILSSON (s) replik\r\nFru talman! För säkerhets skull vill jag gärna läsa\r\nupp vad jag sade i mitt första inlägg, så det inte skall\r\nråda något missförstånd: På kort sikt måste vi tyvärr\r\ngenomföra dessa svåra neddragningar. Jag vet inte,\r\nmen jag tror utan att lova att det i framtiden kommer\r\natt krävas mera pengar.\r\nExakt så sade jag, och det står jag för.\r\nOm man gör en analys kan man inte redan nu  tala\r\nom både hur mycket pengar det är fråga om och om\r\nman skall kommunalisera eller inte, och då menar jag\r\natt det är meningslöst att göra en sådan.\r\nVi menar allvar med att vi skall titta på medlen\r\noch om det är rätt att kommunalisera eller om vägnä-\r\nten fortfarande skall ligga kvar i Vägverket. Det är ju\r\ndärför vi gör analysen.\r\nSlutligen vill jag bara säga till Sven Bergström,\r\nsom säger att det talas litet om investeringarna, att jag\r\nhar hela kvällen försökt berätta att förra och förrförra\r\nåret genomförde vi ett stort arbete där vi diskuterade\r\ndessa stora investeringar. Vi bestämde oss då för en\r\nplan för hur detta skulle genomföras och hur det\r\nskulle finansieras. Därför finns det i kväll mest an-\r\nledning att diskutera avvikelserna, vilket kanske är\r\nanledningen till att dessa frågor inte har setts som så\r\nstora som de egentligen hade varit värda.</pre><pre>Anf.  230  SVEN BERGSTRÖM (c) replik\r\nFru talman! Vi skall inte tvista om tolkningen av\r\nord i Bo Nilssons tidigare inlägg.\r\nHan säger att han tror att det i framtiden kommer\r\natt behövas mera pengar. Redan dagen i morgon hör\r\nju till framtiden. Om ett eller två år då vi skall disku-\r\ntera denna fråga igen finns det naturligtvis möjlighet\r\natt göra en omprövning. Jag hoppas att det ligger\r\nnågot i det som inte bara Bo Nilsson utan också Ines\r\nUusmann, Kenth Skårvik och andra har sagt, att detta\r\när ett olyckligt undantag som skall repareras i framti-\r\nden.</pre><pre>Anf.  231  PER LAGER (mp)\r\nFru talman! Biltrafiken får inte totalt öka, om vi\r\nskall klara oförändrade utsläpp av koldioxid år 2000\r\njämfört med 1990.\r\nI Bohuslän är biltrafiken orsak till en tredjedel av\r\nkoldioxidutsläppen, och när det gäller kväveoxider\r\nsläpps det ut betydligt mer än vad naturen tål. Borde\r\ninte detta räcka?\r\nFör framtidens skull måste vi nu rikta in oss på\r\nbåde bränsleväxling och trafikslagsväxling. I Bohus-\r\nlän passar särskilt satsningarna på järnväg och kust-\r\nsjöfart.\r\nMotorvägsbygget från Göteborg till Forshälla,\r\nstrax söder om Uddevalla, är mer än tillräckligt. Bio-\r\ntoper med unik fauna och flora har körts över eller\r\nskärmats av utan fortsatt möjlighet att överleva på\r\nsina egna villkor. En motorväg med sin extra bredd\r\noch hårda landskapsklyvning förändrar naturens för-\r\nutsättningar radikalt. Vi bör särskilt ha i minnet att\r\nområdet inom triangeln Göteborg-Trollhättan-\r\nLysekil har utnämnts till katastrofområde för miljön.\r\nHär hotar faktiskt ett ekologiskt sammanbrott.\r\nHur var det med agenda 21, och vem är det som\r\ntar ansvaret?\r\nVid Vägverket tycks man inte vara särskilt intres-\r\nserad av naturen med på lång sikt våra egna framtida\r\nlivsförutsättningar. I sin rapport om det nu aktuella\r\nvägavsnittet med bro över Sunningesund behandlar\r\ninte Vägverket det riksintressanta området Sund som\r\nett reellt värde. Här har den 12 000-åriga inlandsisen\r\ngivit upphov till en mäktig islandsavlagring. Forma-\r\ntionen räknas som en unik kvartärgeologisk sevärdhet,\r\näven internationellt. Havsområdena i Sunningesund är\r\ni dag värdefulla rast- och födoplaster för sjöfågel och\r\nsamtidigt lekområden och viktig barnkammare för\r\nfisk. Varför vågar man inte värdera detta?\r\nI stället talar man om samhällsnytta i form av res-\r\ntidsförkortning, för att inte tala om faktorn körkom-\r\nfort, dvs. betalningsviljan att åka på en belagd jämn\r\nväg i stället för på en grusväg, värderad till sju kronor\r\ni timmen.\r\nEn annan samhällsnytta är minskade kostnader för\r\ntrafikolyckor. Javisst, men vad jämför man med? Inte\r\när det med en utbyggd järnvägstrafik och kustsjöfart\r\noch en förbättrad resterande E 6 till 13-metersväg\r\nmed plankorsningar m.m. som Ines Uusmann här\r\nnämnde.\r\nI somras cyklade jag själv med cykelvagn på E 6\r\ngenom Bohuslän, där cykling var tillåten. Jag kunde\r\ndå konstatera att cyklister knappast längre räknas som\r\ntrafikanter. Vägen behöver breddas och förbättras på\r\nsina ställen. Men från det till att bygga en motorväg är\r\ndet himlar, om jag får uttrycka mig så.\r\nFru talman! Ett glädjande tecken är att regeringen\r\nnu tvekar när det gäller en fortsättning av E 6 som\r\nmotorväg. Förhoppningsvis innebär detta att motor-\r\nvägen har nått sitt slut just söder om Sunningesund.\r\nVägverket fick nämligen bakläxa på sin utredning om\r\nE 6 och har nu kommit igen i mars. Men det är oer-\r\nhört svårt att förstå ekonomin och talet om samhäll-\r\nsnyttan, då vägsträckor och kostnadskalkyler blandas\r\nihop. Rapporten förutsätter en Sunningeled, och en-\r\nskilda etapper i Uddevallaregionen värderas inte alls,\r\ntrots en direkt begäran av regeringen om detta.\r\nDet går inte, hur väl man än vill, att skapa s.k.\r\nsamhällsnytta av en stor, växande miljöskuld. Lagd\r\nväg ligger, särskilt motorvägar.\r\nBohuslän är ett kuperat, vackert och utsatt land-\r\nskap. Att lägga en stor, nästan linjär motorväg som en\r\nsmutsig, klyvande barriär är att våldföra sig på land-\r\nskapets identitet och dess överlevnadskapacitet.\r\nDelsträckan över Sunningesund står i skarp konflikt\r\nmed den lokala befolkningen och med geologiska och\r\nbiologiska värden. Enbart risken att dessa värden går\r\nförlorade borde räcka för att förhindra planerna. Hur\r\nvar det med försiktighetsprincipen från överenskom-\r\nmelsen i Rio, undrar jag. Hur skall vi realisera det\r\nhållbara kretsloppssamhället med hjälp av motorvä-\r\ngar? Alternativ finns.\r\nFrån Lerbo, där vägen just nu är stoppad, kan vä-\r\ngen i stället anslutas direkt till Bratterödsvägen, nuva-\r\nrande E 6-sträckning, med en 13-metersväg och en\r\ndelvis tunnelgenomfart i Uddevalla, som Miljöpartiet\r\nhar föreslagit. En sådan lösning tillsammans med\r\nsatsningen på en utbyggd järnvägs- och kustsjöfart-\r\nskapacitet spar inte bara pengar i dag utan innebär\r\nockså att vi tar det framtida miljöansvar som vi är\r\nskyldiga att ta.\r\nFru talman! Med detta vill jag yrka bifall till re-\r\nservation 7 i betänkandet.</pre><pre>Anf.  232  BIRGITTA CARLSSON (c)\r\nFru talman! Jag har begärt ordet med anledning av\r\natt jag har två motioner med i detta betänkande. Det\r\när dels en motion om bidragsgivning till enskilda\r\nvägar, dels en motion om E 20:s roll för Skaraborgs\r\nlän.\r\nFörst till förslaget om kraftigt minskade anslag till\r\nenskilda vägar . Jag är mycket förvånad över att inte\r\nfler partier motsätter sig detta förslag som verkligen\r\ndrabbar många människor i hela vårt avlånga land.\r\nBara i mitt län, Skaraborgs län, finns det närmare\r\n1 200 vägsamfälligheter med ca 25 000 fastigheter\r\nutefter dessa enskilda vägar.\r\nAlla partier säger sig stå bakom devisen Hela\r\nSverige ska leva. Men hur levande blir en bygd, om\r\ndet som nu aviseras blir verklighet? Om bidraget till\r\nenskilda vägar så kraftigt skärs ner, är risken stor att\r\nman inte kommer att ha råd att underhålla alla enskil-\r\nda vägar. Följden kan bli att många vägar kan komma\r\natt stängas av för allmänheten.\r\nVi är alla beroende av väl fungerande vägnät. Att,\r\nsom nu föreslås, lägga över ytterligare kostnader på\r\nfastighetsägare som bor utefter enskilda vägar är\r\nverkligen främmande för oss i Centern. Alla dessa\r\nbetalar ju också bilskatt och skatt på bensin som ju\r\nskall finansiera dessa kostnader. Det måste vara rik-\r\ntigt att ett vägnät som är öppet för allmän trafik och\r\nkan utnyttjas av allmänheten också i fortsättningen till\r\nstor del skall finansieras via statsbidrag.\r\nCentralt har Folkrörelserådet Hela Sverige ska le-\r\nva inlett ett arbete tillsammans med Vägverket för att\r\nutveckla möjligheter för lokala föreningar och männi-\r\nskor att i samverkan med Vägverket kunna upprusta\r\noch underhålla det lokala allmänna vägnätet. Att i\r\ndenna situation besluta om en så kraftig nedskärning\r\nav anslaget till enskilda vägar är att ge totalt felaktiga\r\nsignaler till alla de människor som lokalt arbetar för\r\nsin hembygds vägnät.\r\nDärför, fru talman, yrkar jag bifall till reservation\r\nnr 18 och hoppas verkligen att riksdagen bifaller\r\ndenna reservation.\r\nFrån enskilda vägar över till vår kanske mest trafi-\r\nkerade väg i Skaraborgs län, E 20, som har en avgö-\r\nrande betydelse för Skaraborgs framtid. Den är dels\r\nden viktigaste förbindelselänken mellan Göteborg-\r\nVästsverige och Stockholm-Mälardalen. Men den har\r\nockså mycket stor betydelse för den regionala trafiken\r\noch för näringslivet i Skaraborg. Det är därför av\r\nutomordentlig betydelse att den roll som E 20 har för\r\ndet nationella vägnätet, som den viktigaste förbindel-\r\nsen mellan Göteborg och Stockholm, hävdas genom\r\nnödvändiga framtidsinvesteringar. Detta har bl.a.\r\nockså kommit till uttryck genom riksdagens tidigare\r\nuttalade långsiktiga målsättningar.\r\nOm det nationella vägnätets långsiktiga standard\r\nför förbindelsen mellan Göteborg och Stockholm\r\nskall vara en 13 meter bred väg är det angeläget att\r\nE 20:s breddning och upprustning nu prioriteras.\r\nDetta måste ske inom ramen för nuvarande tioåriga\r\nprogram för förstärkningar av infrastrukturen i Sveri-\r\nge.\r\nFru talman! Med hänvisning till vad som har\r\nskrivits om E 20 i betänkandet har jag inget yrkande\r\nvad gäller denna motion, utan jag får på annat sätt\r\nbevaka denna fråga.</pre><pre>Anf.  233  LENNART BRUNANDER (c)\r\nFru talman! Mitt anförande skall ses som en pro-\r\ntest mot den brutala behandling som riksdagsmajorite-\r\nten avser att utöva mot de människor som bor efter de\r\nenskilda vägarna. Vi vet att det är ont om pengar i\r\nSverige, att vi inte har hur mycket pengar som helst.\r\nMen det är också en utopi att tro att de människor\r\nsom bor långt därute längs de här små vägarna skall\r\nkunna rehabilitera den svenska ekonomin. Det är en\r\nsak vi måste hjälpa till med efter förmåga allihop. Det\r\nskall inte ske på det här sättet.\r\nMan har här talat om att det är en halvering av\r\nstödet till enskilda vägar. Ja, så kan man se på det.\r\nHälften av de pengar som fanns för en 12-\r\nmånadersperiod skall nu användas i 18 månader. Så i\r\npraktiken är det en nerprutning med 75 %. Enligt vad\r\nsom står i budgeten blir det inte mer än 25 % kvar.\r\nDet här är alltså en mycket brutal hantering av de\r\nmänniskor som redan har det litet besvärligare än de\r\nflesta andra av oss som bor efter en väg som någon\r\nsköter åt oss.\r\nHär skall nu analyseras vad som behöver göras,\r\nhur mycket pengar man behöver. Det är visserligen en\r\nreträtt, och den är nyttig, den är bra, den är välkom-\r\nmen. Men det räcker inte. Det hade varit rimligare att\r\nanalysera något annat. Jag tycker att det hade varit\r\nmycket bättre att pruta litet grand på byggandet av\r\nmotorvägar och låta pengarna till de här små vägarna\r\nvara. Så kunde vi under den här tiden i stället ha ana-\r\nlyserat behovet av motorvägar.\r\nNej, fru talman, vi behöver de här pengarna till de\r\nenskilda vägarna för att de skall fungera också i fram-\r\ntiden.\r\nJag har inget annat yrkande än det som Sivert\r\nCarlsson redan har fört fram.</pre><pre>Anf.  234  BODIL FRANCKE\r\nOHLSSON (mp)\r\nFru talman! I motionen om den nya motorvägen E\r\n4 med förbifart vid Örkelljunga, som ligger i nord-\r\nvästra Skåne, har jag speciellt framhållit strövområde-\r\nsaspekten, dvs. det är fråga om områden som utnyttjas\r\nofta och av många människor hela året runt. Den\r\nlokala miljögrupp som har vänt sig till mig har påpe-\r\nkat detta speciellt och menar också att man kan bygga\r\nut den befintliga vägen i stället för att bygga en ny dyr\r\nmotorvägssträcka.\r\nDet finns på det lokala planet en övertro på och\r\nhelt orealistiska förhoppningar om att bara trafikut-\r\nskottet och sedan riksdagen får upp ögonen för vad\r\nman menar är en felaktig planering eller ett ofull-\r\nständigt beslutsunderlag i samband med vägbyggen\r\nkommer det att rättas till. Jag tror att det är därför så\r\nmånga riksdagsmän väcker motioner om lokala\r\nvägsträckor.\r\nUtskottet avstyrker regelmässigt och summariskt\r\nmotionsyrkanden av det angivna slaget, står det i\r\nbetänkandet. Men det står också:\r\nÅr 1993 fastställde riksdagen också ett stamvägs-\r\nnät och beslutade i samband därmed om en långsiktig\r\nplaneringsram för stamvägsnätets byggnad. Riksdagen\r\nspelar sålunda en central roll i vägplaneringsproces-\r\nsen.\r\nVägverket har ett schema för miljökonsekvensbe-\r\nskrivningar som jag tycker borde vara ett obligatori-\r\num i all svensk vägplaneringsprocess.\r\nEtt vägbygge kan också få stora sociala konsek-\r\nvenser. Då tänker jag inte bara på hus i närheten av\r\nvägen eller i vägen för vägen eller bullerproblem, som\r\nju är påtagliga och märks. Jag tänker på lokalbefolk-\r\nning som mister ett rekreationsområde och på turisten\r\nsom inte längre kommer fram dit därför att utflykts-\r\nmålet skärs av en motorväg.\r\nDet finns inga sociala konsekvensanalyser här,\r\nmen jag menar att sådana behövs. Är detta inget som\r\nborde finnas med i den svenska centrala vägplane-\r\nringsprocessen, där riksdagen, som det står i betän-\r\nkandet, spelar en så viktig roll?\r\nVägverket har gjort en fördjupad vägutredning om\r\nE 4:an i Örkelljunga. Det är en bra utredning, med\r\nlättläst information och mycket fina och överskådliga\r\nkartor. Här är några spridda referat ur utredningen:\r\nSammantaget gör detta att landskapet inom utred-\r\nningskorridorerna i stort sett kan betraktas som oex-\r\nploaterat. En dragning av en ny motorväg genom detta\r\nlandskap leder därför ofrånkomligen till konflikter,\r\nfrämst med friluftslivet.\r\nBevarandeintressena är också uttalade för olika\r\ndelar av både natur- och kulturlandskapet, inte minst i\r\nanslutning till Lärkesholmssjön. Detta påverkar av\r\nlänsstyrelsen och Riksantikvarien skyddsklassad na-\r\ntur- och kulturmiljö. Bullervärdena på sjön överstiger\r\ngällande riktvärden för buller i friluftsområdet.\r\nDen som läser detta tycker givetvis att det är tunga\r\ninvändningar. Jag tror att mycket skulle vara vunnet -\r\noch nu talar jag generellt - om planerade vägbyggen\r\noch projekterandet av dem gjordes efter vissa riktlin-\r\njer som var gemensamma i hela landet, och i kon-\r\nsekvensanalyserna, som givetvis skall göras före pla-\r\nnerandet, skall man lyfta fram hänsyn till både miljö\r\noch människor, så att lokala befolkningsgrupper av\r\nolika slag inte känner sig övergivna och överkörda,\r\nsom de nu ofta gör.\r\nJag vill slutligen yrka bifall till reservation 7.</pre><pre>Anf.  235  RUNE BACKLUND (c)\r\nFru talman! Det första man tänker på när man hör\r\nuttrycket enskilda vägar är väl knappast färjor. Likväl\r\när det så att ett antal viktiga färjeleder till öar i insjöar\r\noch utmed våra kuster i dag är enskilda vägar med\r\nfinansiering från anslaget Enskilda vägar. Det är ofta\r\ntillfälligheter eller historiska skäl som gör att vissa\r\nfärjeleder är enskild väg medan andra är allmän väg\r\nmed vägverksfärjor.\r\nJag har i min motion T347 tagit upp det problem\r\nsom har uppstått för en av dessa färjeleder, den mel-\r\nlan Gränna och Visingsö. När nu stora besparingar\r\ngörs på det här anslaget skapas väldiga bekymmer för\r\nden långsiktiga finansieringen av den här färjeleden.\r\nDen är i dag 5,5 km lång, och den är unik på det sättet\r\natt det är en enskild väg som sammanbinder det all-\r\nmänna vägnätet på Grännasidan med det allmänna\r\nvägnätet på Visingsö. Det enda sättet att ta sig från en\r\ndel av det allmänna vägnätet till det andra är alltså att\r\nutnyttja en enskild väg.\r\nOm man nu skulle genomföra de besparingar som\r\nregeringen har föreslagit innebär det alltså orimlighe-\r\nter för den här leden. Jag har i motionen redovisat\r\nkonsekvenserna när det gäller avgifter, som finns i\r\ndag. Dessa avgifter har redan slagit i taket. Det kan\r\nheller inte anses rimligt att en kommun, i det här fallet\r\nJönköpings kommun, skall ta över det ekonomiska\r\nansvaret för en färjeled som egentligen är en bit av\r\ndet allmänna vägnätet.\r\nSamtidigt som det här problemet uppstår för öbe-\r\nfolkningar litet här och var utmed våra kuster och\r\ninsjöar, pågår arbetet med att utarbeta ett skär-\r\ngårdsprogram inom ramen för 5 B-stöden, vilket\r\nhandlar om att utveckla de här öarna. Det är bara att\r\nkonstatera att utan fungerande kommunikationer faller\r\ni stort sett alla de här satsningarna platt till marken.\r\nNu har utskottet i betänkandet varit vänligt nog att\r\nskriva in att man i den analys som skall genomföras\r\nskall ta särskild hänsyn till den färjetrafik som omfat-\r\ntas av anslaget, och det är mycket bra. Frågan är vad\r\nformuleringen innebär i praktiken.\r\nJag skulle egentligen vilja ställa ett par frågor till\r\nBo Nilsson, som jag ser nu har återkommit till kam-\r\nmaren. Frågan är hur man skall tolka den här formu-\r\nleringen. Menar man att Vägverket i sin framtida\r\nfördelning skall kunna fortsätta att ge ett högre bidrag\r\ntill de här lederna, eller tänker man sig att en del av de\r\nhär färjelederna skall föras över till det allmänna\r\nvägnätet för att på det sättet inte längre omfattas av\r\ndet här anslaget?\r\nProblemet är att det här analysarbetet inte blir\r\nklart förrän i slutet av 1995, men besparingen träder i\r\nkraft den 1 juli. Här handlar det inte om vägunderhåll,\r\ndär man så att säga kan skjuta på olika åtgärder, utan\r\ndet handlar om driftskostnader. Därför blir problemen\r\nakuta för de huvudmän som finns för de här färjele-\r\nderna och för färjeleden mellan Gränna och Visingsö.\r\nMan måste på något sätt få en signal om vad som\r\nskall hända med statsbidraget till de här lederna, ef-\r\ntersom det är pengar som tickar ut varje månad från\r\nden 1 juli. Det skulle vara bra att från utskottsmajori-\r\nteten få veta vad man tänker sig göra i det här analy-\r\nsarbetet, när man nu tar med färjorna där. Det beske-\r\ndet behöver de huvudmän som i dag är ansvariga för\r\ndessa färjeleder.</pre><pre>Anf.  236  ULF BJÖRKLUND (kds)\r\nFru talman! Kristdemokraterna har med anledning\r\nav det som står under rubriken Vägverket i budget-\r\npropositionen väckt fyra motioner. Ingen av de mo-\r\ntionerna har fått någon särskilt positiv behandling.\r\nFör det första handlar det om vikten av att bolagi-\r\nseringen av Vägverkets produktionsdivision, som\r\ntidigare beslutats av riksdagen, ligger fast. Det inne-\r\nbär att bolagiseringen skall ske den 1 januari 1996.\r\nHärigenom når man den säkraste garantin för att Väg-\r\nverkets beställarkompetens skall kunna utvecklas i\r\nden takt som är önskvärd. En viss otydlighet angående\r\ntidpunkten kan spåras i propositionen. Därför yrkar vi\r\nbifall till reservation nr 1.\r\nFör det andra tar vi upp problemet med det slent-\r\nrianmässiga saltandet av våra vägar. Utöver en mini-\r\nmering av vägsaltning måste naturligtvis nya möjlig-\r\nheter prövas, t.ex. utbyte av saltet mot någon kalkfö-\r\nrening. Vi trycker också på behovet av att få en hel-\r\ntäckande bild av de konsekvenser en fortsatt saltning\r\nhar på den totala miljön. Vi måste bättre utreda sam-\r\nbandet mellan saltanvändningen och bilkemikaliean-\r\nvändningen, saltets eventuella effekter på oljeavskil-\r\njarnas funktion vid våra bilvårdsanläggningar, m.m.\r\nOm det här säger utskottet ingenting. Jag yrkar bifall\r\ntill reservation nr 19.\r\nFör det tredje belyser vi tillsammans med flera\r\nandra partier hur Vägverket hanterar utbyggnaden av\r\nriksväg 60 i Ludvika. Det som skulle bli en förbifart\r\nhar blivit en ny genomfart, just därför att Vägverket\r\ntillsammans med kommunen är ovillig att på allvar\r\npröva alternativa dragningar.\r\nHär kunde vi nyligen höra kommunikationsminis-\r\ntern i sitt anförande nämna behovet av förbifarter\r\nutanför tätorter som en möjlighet när det gäller just\r\ntrafiksäkerheten. Hon talade också om en dialog med\r\nalla berörda parter. Det har man helt förbisett när det\r\ngäller hanteringen av förbifarten i Ludvika. Det\r\nhandlar här om hur riksdagens beslut om miljökon-\r\nsekvensbeskrivningar och nivåer på buller praktiseras\r\ni verkligheten.\r\nJag har full förståelse för att vi här i riksdagen inte\r\nkan detaljstyra byggandet av vägar i landet. Självfallet\r\nmåste vår uppgift vara att fastställa de övergripande\r\nmålen och den allmänna inriktningen. Men ibland\r\nhanteras dessa frågor så nonchalant av de lokala aktö-\r\nrerna att allmänheten känner sig totalt överkörd. Detta\r\nbör ändå påpekas i den här kammaren.\r\nUtskottet säger dessutom självt i betänkandet att\r\ndet är en angelägen uppgift för riksdagen att se till att\r\ndet skapas en effektiv organisation för att förvalta de\r\nmedel som avsätts till väghållningsåtgärder. Som en\r\nföljd av den uppgiften är det vidare angeläget att\r\nriksdagen följer upp och utvärderar de åtgärder som\r\nvidtas av de kompetenta organen. Så långt utskottet\r\nsjälvt.\r\nFru talman! Jag måste medge att det kliar en hel\r\ndel i fingrarna att yrka bifall till motion T318. Men\r\nför att vara lojal med spelreglerna skall jag inte\r\nkrångla till hanteringen. Det är ju ändå bara ett spel\r\nför gallerierna. Såvitt jag förstår kan och måste förbi-\r\nfarten vid Ludvika bli en fråga som får vidarebehand-\r\nlas av Riksdagens revisorer. Så kommer åtminstone vi\r\nfrån kristdemokraterna att jobba vidare med den frå-\r\ngan.\r\nFör det fjärde och sista handlar det om bidrag till\r\ndrift och byggande av enskilda vägar. Med motive-\r\nringen att kommunerna redan satsar egna pengar på\r\nde enskilda vägarna och att det sker en effektivisering\r\nav de samlade resurserna till dessa vägar hoppas ut-\r\nskottsmajoriteten att de enskilda vägarna också i fort-\r\nsättningen skall kunna hållas öppna för alla i oföränd-\r\nrad omfattning trots att det statliga anslaget halveras.\r\nDet handlar här faktiskt om möjligheten att bo och\r\narbeta i hela landet. Risktagandet sker redan av män-\r\nniskor och näringsliv i de områden där man bor i\r\nglesbygd.\r\nHur skall dagens landsbygds- och glesbygdskom-\r\nmuner med redan tidigare beslutade och ålagda kost-\r\nnadsökningar och kommande drastiskt minskade\r\nstatsbidrag klara av att helt ta ansvaret för de enskilda\r\nvägarna? Det skall då vägas mot allt det andra och\r\nalla stora behov som redan finns när det gäller barn-\r\nomsorg, äldrevård och skolundervisning, m.m.\r\nFru talman! Med den bidrags- och anslagsnivå\r\nsom vi har i dag är det ändå bara en fjärdedel av de\r\nenskilda vägarna som får statligt bidrag. Om ned-\r\ndragningen skulle bli permanent och bestående kan\r\ndet bli en katastrof för glesbygden. Jag yrkar därför\r\nbifall till reservation nr 18.</pre><pre>(forts. prot. 92)</pre><pre>28 §  Beslut om fortsatt ärendebehandling</pre><pre>Kammaren beslöt på förslag av andre vice talman-\r\nnen att ärendebehandlingen skulle fortsättas vid mor-\r\ngondagens arbetsplenum.</pre><pre>29 §  Bordläggning</pre><pre>Anmäldes och bordlades\r\nPropositioner\r\n1994/95:181 Vissa ändringar i miljölagstiftningen till\r\nföljd av EU-medlemskapet\r\n1994/95:211 Godkännande av en överenskommelse\r\nmellan Sverige och Tjeckien om ömsesidigt bi-\r\nstånd i tullfrågor\r\n1994/95:218 En effektivare arbetsmarknadspolitik\r\nm.m.</pre><pre>Motioner\r\nmed anledning av prop. 1994/95:175 Lag om EG:s\r\nförordning om ekologiskt framställda produkter,\r\nm.m.:\r\n1994/95:Jo30 av Gudrun Lindvall (mp)</pre><pre>med anledning av prop. 1994/95:179 Ändringar i\r\nutlänningslagen (1989:529)\r\n1994/95:Sf19 av Gudrun Schyman m.fl. (v)\r\n1994/95:Sf20 av Gullan Lindblad m.fl. (m)\r\n1994/95:Sf21 av Karl-Göran Biörsmark m.fl. (fp)\r\n1994/95:Sf22 av Rose-Marie Frebran m.fl. (kds)\r\n1994/95:Sf23 av Ragnhild Pohanka m.fl. (mp)</pre><pre>med anledning av prop. 1994/95:180 Löneskydd vid\r\nupprepade konkurser\r\n1994/95:L42 av Hans Karlsson (s)\r\n1994/95:L43 av Stig Rindborg (m)\r\n1994/95:L44 av Elving Andersson (c)</pre><pre>med anledning av prop. 1994/95:184 Genomförande\r\nav EG:s tredje skade- respektive livförsäkringsdi-\r\nrektiv\r\n1994/95:N15 av Per Westerberg m.fl. (m)\r\n1994/95:N16 av Lennart Beijer m.fl. (v)\r\n1994/95:N17 av tredje vice talman Christer Eirefelt\r\nm.fl. (fp)\r\n1994/95:N18 av Eva Goës m.fl. (mp)</pre><pre>med anledning av prop. 1994/95:207 Ny föräldrale-\r\ndighetslag m.m.\r\n1994/95:A29 av Ingrid Burman och Hans Andersson\r\n(v)\r\n1994/95:A30 av Per Unckel m.fl. (m)</pre><pre>30 §  Anmälan om fråga</pre><pre>Anmäldes att följande fråga framställts</pre><pre>den 19 april</pre><pre>1994/95:450 av Gudrun Lindvall (mp) till arbets-\r\nmarknadsministern om kvinnor och arbetsmarknaden</pre><pre>Frågan redovisas i bilaga som fogas till riksdagens\r\nsnabbprotokoll tisdagen den 25 april.</pre><pre>31 §  Kammaren åtskildes kl. 23.04.</pre><pre>\r\nFörhandlingarna leddes av\r\ntredje vice talmannen från sammanträdets början\r\nt.o.m. ajourneringen kl. 13.48,\r\nav förste vice talmannen därefter t.o.m. 15 § anf. 97\r\n(delvis),\r\nav talmannen därefter t.o.m. ajourneringen kl. 18.08,\r\nav förste vice talmannen därefter t.o.m. 26 § anf. 187\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}