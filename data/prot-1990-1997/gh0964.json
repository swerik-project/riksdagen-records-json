{"dokumentstatus":{"dokument":{"hangar_id":"2349330","dok_id":"GH0964","rm":"1993/94","beteckning":"64","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"64","slutnummer":"0","datum":"1994-02-22 00:00:00","systemdatum":"2005-10-27 13:39:37","publicerad":"1994-02-22 00:00:00","titel":"Riksdagens snabbprotokoll 1993/94:64 Tisdagen den 22 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{80E255F9-ECB5-4FB5-AC02-1839EFD9F2A5}","dokument_url_text":"http://data.riksdagen.se/dokument/GH0964/text","dokument_url_html":"http://data.riksdagen.se/dokument/GH0964","dokumentstatus_url_xml":"http://data.riksdagen.se/dokumentstatus/GH0964","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:64</div>\r\n<div class=\"sidhuvud_datum\">Tisdagen den 22 februari</div>\r\n<div class=\"sidhuvud_klockslag\">Kl. 14.00--14.58</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 15 och 16 februari.</pre><pre>2 §  Svar på fråga 1993/94:353 om bensin och\r\nmiljö</pre><pre>Anf. 1  Miljöminister OLOF JOHANSSON\r\n(c):</pre><pre>Fru talman! Magnus Persson har frågat mig om jag\r\navser att återkomma med förslag som stöder\r\nanvändandet av en lägre bensenhalt.</pre><pre>Naturvårdsverket har på regeringens uppdrag\r\nlämnat förslag till miljöklasser för bensin i syfte att\r\ngynna användningen av sådan bensin som är\r\nmindre skadlig för hälsa och miljö än dagens\r\nkvaliteter. Förslagen har remissbehandlats.</pre><pre>Regeringen har redan vidtagit ett antal åtgärder för\r\natt minska bensinens påverkan på hälsa och miljö.\r\nBl.a. har skatteskillnaden mellan blyad och blyfri\r\nbensin ökats. I dag har den blyade bensinen en\r\nmycket liten del av marknaden. Regeringen\r\nredovisar inom kort i en proposition det fortsatta\r\narbetet för att få till stånd en total övergång till\r\noblyad bensin. I propositionen anges att regeringen\r\nunder år 1994 efter genomförd notifieringsprocess\r\nkommer att ändra förordningen om motorbensin i\r\ndetta syfte.</pre><pre>Bensinens påverkan på hälsa och miljö måste dock\r\nminskas ytterligare. En lägre bensenhalt är en\r\nviktig åtgärd i detta avseende. Det är glädjande att\r\nbättre bensin redan finns på marknaden. Det visar\r\natt det finns förutsättningar att minska skadorna på\r\nhälsa och miljö. Regeringen bereder för\r\nnärvarande Naturvårdsverkets förslag till åtgärder.</pre><pre>Anf. 2  MAGNUS PERSSON (s):</pre><pre>Fru talman! Jag tackar för svaret på min fråga till\r\nmiljöministern. Svaret andas rätt välvillig\r\nbehandling av frågorna. Anledningen till att jag\r\nställde frågan var och är den utveckling som finns\r\npå marknaden.</pre><pre>Professorn i organisk kemi, Oliver Lindqvist,\r\nmenar att det viktigaste resultatet är att\r\nkatalysatorernas livslängd ökar, samtidigt som\r\nutsläppen av kväveoxider och kolväte minskar\r\nbetydligt, om vi skulle övergå till användningen av\r\ndenna typ av bensin. Det är just utsläpp av\r\nsvaveloxider, kväveoxider och kolväten som är de\r\növerskuggande miljöproblemen. Det visar också\r\natt inte minst miljöförvaltningen i Stockholms\r\nkommun har varit på bettet. De vill så snabbt som\r\nmöjligt övergå till den här typen av bensin.</pre><pre>Jag tolkar svaret så att statsrådet och regeringen\r\nmer eller mindre tillmötesgår Naturvårdsverkets,\r\noch andra instansers, strävan för ett snabbt\r\npåskyndande för att underlätta för detta. Jag\r\nförutsätter då att regeringen ändrar förordningen i\r\nden riktningen.</pre><pre>Fru talman! Det är inte bara bilarna som berörs,\r\nutan även, och det är viktigt, husfasader, statyer,\r\nm.m. Inte minst arbetsmiljön berörs. De som\r\njobbar med det här, inte minst bilelektrikerna och\r\nbilmekanikerna, men även kunder som arbetar\r\nmed bensin då de tankar sin bil eller har garage,\r\no.s.v. berörs.</pre><pre>Fru talman! Det finns många faktorer som talar för\r\natt regeringen skall skynda på. Jag är medveten om\r\natt det har gjorts vissa åtgärder, men nu gäller det\r\natt handla snabbt, herr miljöminister. Jag hoppas\r\natt det inom kort ligger ett förslag på riksdagens\r\nbord.</pre><pre>Anf. 3  Miljöminister OLOF JOHANSSON\r\n(c):</pre><pre>Fru talman! Det är riktigt att vi i ett tidigt skede har\r\nvalt en strategi som innebär miljöklassning av olika\r\nsorters drivmedel och av fordon. Båda de här två\r\nvägarna är nödvändiga eftersom de måste samspela\r\nmed varandra.</pre><pre>Det senaste som har inträffat på fordonssidan är att\r\nNUTEK har gått ut med ett upphandlingsförslag\r\nom t.ex. el/hybridbilar med statligt stöd. Det var\r\nockså av det skälet som vi uppdrog åt\r\nNaturvårdsverket att utreda de mer tekniska\r\nfrågorna som har att göra med förordningen om\r\nmotorbensin och därtill hörande\r\nproblemställningar.</pre><pre>Nu har vi alltså materialet i departementet, och vi\r\nhar inte för avsikt att vänta på någonting. Vi har fått\r\nin remissvaren, och nu arbetar vi för högtryck för\r\natt få fram ett förslag.</pre><pre>Däremot är det ganska naturligt att jag inte i det här\r\nskedet, innan jag själv ens har hunnit få\r\nföredragningen av hela materialet, skulle kunna\r\nutlova en exakt lösning på problemet. Det handlar\r\nom att så snabbt som möjligt få fram förslaget. Jag\r\nvill gärna ha sagt att det är bra att marknaden rör\r\npå sig. Det sade jag också i frågesvaret.</pre><pre>Anf. 4  MAGNUS PERSSON (s):</pre><pre>Fru talman! Det som miljöministern säger visar ett\r\nekonomiskt perspektiv och är en ekonomisk fråga.\r\nJag har viss förståelse för att statsrådet i dag inte\r\nkan ge ett konkret besked. Men jag tror att det\r\nfinns många faktorer inte minst i de befolkningstäta\r\nområdena, som Stockholm, Västerås, Karlstad,\r\nGöteborg och Malmö, där det är viktigt att man får\r\nklara besked och klara signaler från regeringen.</pre><pre>Nu får vi avvakta den fortsatta hanteringen. Jag\r\nförutsätter att man så snabbt som möjligt\r\npåskyndar hanteringen så att denna typ av\r\nklassificering kan ändras. Det finns både miljö- och\r\narbetsmässiga skäl som är tillräckliga för att vi skall\r\nkunna ro hem skutan.</pre><pre>Överläggningen var härmed avslutad.</pre><pre>3 §  Svar på fråga 1993/94:362 om upparbetning\r\nav kärnbränsle</pre><pre>Anf. 5  Miljöminister OLOF JOHANSSON\r\n(c):</pre><pre>Fru talman! Lena Klevenås har frågat mig om vilka\r\nåtgärder jag tänker vidta för att svenskt\r\nkärnbränsle i Sellafield inte skall upparbetas.</pre><pre>Den svenska politiken när det gäller använt\r\nkärnbränsle är inriktad på direkt slutförvaring utan\r\nupparbetning. Om detta råder det en bred enighet\r\ni riksdagen. Tanken på att upparbeta svenskt\r\nkärnbränsle i Storbritannien är emellertid av\r\nbetydligt äldre datum än den nuvarande politiken.\r\nRedan 1965 påbörjade OKG AB diskussioner med\r\ndåvarande UK Atomic Energy Authority om ett\r\nupparbetningskontrakt. Den 28 november 1969\r\nundertecknade OKG AB och UKAEA ett\r\nkontrakt som omfattade 140 ton uran. Två år senare\r\növerfördes kontraktet på British Nuclear Fuels plc\r\n(BNFL) som numera driver verksamheten vid\r\nSellafield.</pre><pre>Totalt har OKG AB levererat 785 bränsleelement\r\nmed ett ursprungligt uraninnehåll på 139 ton. Vid\r\nfem olika tillfällen har regeringar med varierande\r\npolitisk sammansättning beviljat tillstånd för\r\nutförsel av delmängder av det använda och\r\nkontrakterade kärnbränslet till Storbritannien,\r\nnämligen den 20 mars 1975, den 20 maj 1976, den\r\n14 juni 1979, den 14 augusti 1980 och den 25 juni\r\n1981. Enligt kontraktet avgör BNFL när bränslet\r\nskall upparbetas. Enligt en uppgift planeras detta\r\nske omkring år 2000.</pre><pre>Kontraktet mellan OKG AB och BNFL är ett\r\ncivilrättsligt avtal tecknat mellan två enskilda\r\nparter. Den svenska regeringen kan därför inte\r\ndirekt, påverka ett beslut om upparbetning av det\r\nsvenska materialet. Ett agererande kräver således\r\nmedverkan av kontraktsparterna. Inom\r\ndepartementet pågår dock överväganden om vilka\r\nåtgärder som är möjliga.</pre><pre>Anf. 6  LENA KLEVENÅS (s):</pre><pre>Fru talman! Jag tackar miljöministern för svaret,\r\näven om det inte innehöll svaret på min fråga som\r\nvar vilka åtgärder miljöministern tänker vidta. Att\r\növerväganden pågår tycker jag inte är något svar.\r\nJag hoppas att de här övervägandena kommer att\r\nleda till konkreta och kraftfulla åtgärder från\r\nregeringens sida. Det är helt nödvändigt.</pre><pre>Det är tragiskt att upparbetningsanläggningen i\r\nThorp i Sellafield kunde starta med\r\nupparbetningen av utbränt kärnbränsle den 17\r\njanuari -- samma dag som den andra förhandlingen\r\nom icke-spridningsavtalet satte i gång.\r\nOmfattningen av upparbetningen i de nya\r\nanläggningarna som kommer att sätta i gång under\r\n1990-talet i Frankrike, Storbritannien och Japan\r\nleder till att man på detta sätt år 2010 kommer att\r\nproducera mer plutonium än vad som finns i hela\r\nvärldens kärnvapenarsenal.</pre><pre>Plutonium är ett av de giftigaste ämnen i världen.\r\nFrån den gamla anläggningen i Sellafield har\r\nnärmare ett halvt ton plutonium läckt ut i havet.\r\nNär den nya upparbetningsanläggningen Thorp\r\nkommer i gång räknar man med att de radioaktiva\r\nutsläppen tiofaldigas. Stränderna runt den\r\nirländska sjön är redan smittade med\r\nradioaktivitet. Också cancerriskerna ökar med den\r\nnya anläggningen.</pre><pre>Jag förstår inte varför Sverige inte tvingar OKG AB\r\natt ta tillbaka det svenska kärnbränslet. Riksdagen\r\när ju enig om att det inte skall ske någon\r\nupparbetning av svenskt kärnbränsle. Jag känner\r\ntill att ifrågavarande kärnbränsle fraktades från\r\nSverige till Sellafield innan detta principuttalande\r\ngjordes. Jag upprepar därför min fråga till\r\nmiljöministern: Vad tänker miljöministern göra för\r\natt ta tillbaka kärnbränslet till Sverige, så att det\r\ninte blir upparbetat? Vilka påtryckningar kan göras\r\npå OKG AB för att bränslet inte skall upparbetas?</pre><pre>Anf. 7  Miljöminister OLOF JOHANSSON\r\n(c):</pre><pre>Fru talman! Miljö- och naturresursdepartementet,\r\ndvs. den svenska regeringen, och Nordiska\r\nministerrådet har vid upprepade tillfällen under år\r\n1993 skrivit till de engelska myndigheterna. Jag\r\nantar att Lena Klevenås känner till det. I dessa\r\nskrivningar har de problem som Lena Klevenås här\r\nnämner vad gäller upparbetningen påpekats. Det\r\nhar inte gett något resultat. Anläggningen kommer\r\natt startas. Den har givits vederbörliga tillstånd.</pre><pre>Att jag inte svarar på själva frågan beror på att\r\nregeringen inte har någon direkt möjlighet till\r\npåverkan. Lena Klevenås begär alltså att jag, till\r\nföljd av ett avtal som träffades på 1960-talet, skall\r\ntala om vilka åtgärder regeringen kan pröva för att\r\nstätta press på OKG AB. Jag tänker inte villfara det\r\nönskemålet.</pre><pre>Jag hoppas naturligtvis att OKG AB inte skall\r\nbehöva pressas. Jag hoppas att man skall förstå att\r\nregeringens inställning utgör en del av Sveriges\r\nsamlade politik, som innebär vissa politiska och\r\netiska regler. Om vi har motarbetat tillkomsten och\r\nstarten av upparbetningsanläggningen Thorp och\r\nom Sverige som nation numera har en annan politik\r\nnär det gäller upparbetning av använt kärnbränsle\r\nfår man försöka lösa detta problem i överläggningar\r\nmellan företaget, och regeringen, eller part som\r\nregeringen utser.</pre><pre>Det är mitt officiella svar. Om problem i en sådan\r\nhantering uppstår, återkommer regeringen till det\r\nnär så blir aktuellt.</pre><pre>Anf. 8  LENA KLEVENÅS (s):</pre><pre>Fru talman! I en uppvaktning som Greenpiece\r\ngjorde av Olof Johansson den 16 december\r\nframkom att miljöministern anser att det är OKG\r\nAB som skall bryta avtalet och att regeringen inte\r\nkan göra det. Jag förstår det. Men VD:n i OKG\r\nAB, Rolf Gullberg, påstår att han inte kommer att\r\nta några som helst initiativ för att bryta kontraktet.\r\nI ett sådant läge måste regeringen sätta press på\r\nOKG AB på något sätt. Regeringen måste också\r\nvidta åtgärder för att kunna ta hem bränslet till\r\nSverige, vilket kommer att kosta pengar.</pre><pre>Jag har också fått veta att miljöministern vid denna\r\nuppvaktning sade att regeringen kan medverka till\r\natt ställa pengar till förfogande ur\r\nFinansieringsfonden när det gäller\r\nkärnbränsleavfall, för att bekosta återtransport till\r\noch förvaring i Sverige på samma villkor som för\r\nallt annat avfall. Jag förmodar att det är möjligt för\r\nregeringen att åtminstone klart uttala detta.</pre><pre>Anf. 9  Miljöminister OLOF JOHANSSON\r\n(c):</pre><pre>Fru talman! Regeringen har redan diskuterat hur\r\nman skulle kunna hantera frågan i den delen. När\r\nett svenskt företag i god tro sluter ett avtal -- i en\r\nsituation där nuvarande restriktioner vad gäller\r\nupparbetning inte föreligger -- är det ganska\r\nnaturligt att det företaget inte skall straffas för det.\r\nDäremot handlar det om ifall det finns en god vilja\r\natt mot ersättning leva upp till dagens svenska\r\npolitik, en politik som alltmer håller på att bli en\r\ninternationell politik.</pre><pre>Jag kan gärna föra diskussionen ett steg ytterligare.\r\nKomplikationerna är ju inte slut i och med att det\r\nsker en upparbetning. Jag påpekar det om det till\r\näventyrs är någon som tror det. Det som händer\r\nefter upparbetningen är det viktiga.</pre><pre>Anf. 10  LENA KLEVENÅS (s):</pre><pre>Fru talman! Låt mig komplettera med att ställa\r\nfrågan vars svar jag förmodar att miljöministerna\r\ntänkte ge, nämligen: Vad skall det upparbetade\r\nkärnbränslet användas till, och var skall det\r\nanvändas? Jag förmodar att miljöministern kan\r\nbekräfta att det inte kommer att användas i svenska\r\nkärnkraftverk. Vad skall vi då ha det till?</pre><pre>Jag är mycket medveten om att detta oavsett vilken\r\nregeringen vi än har, kommer att bli ett problem.\r\nFrågans hantering är viktig -- oavsett parti.</pre><pre>Låt mig även fråga: Hur kommer detta problem att\r\nlösas om Sverige blir medlem i den europeiska\r\nunionen? Vi måste väl först klara ut hur det svenska\r\nkärnbränslet skall hanteras och vad vi kan göra med\r\ndet innan Sverige blir medlem. Om vi inte gör det\r\nfår Sverige en annan motpart än Storbritannien,\r\nnämligen hela Euratom med alla de regler och\r\nkomplikationer som det medför.</pre><pre>Anf. 11  Miljöminister OLOF JOHANSSON\r\n(c):</pre><pre>Fru talman! Det är inte nog med det! Från början är\r\ndetta använda kärnbränsle amerikanskt uran. Det\r\nbetyder att Sverige är bundet till amerikanska\r\nbestämmelser när det gäller att flytta ifrågavarande\r\nkvantitet. Bindningar till andra stater finns oavsett\r\nkonsekvenserna av ett eventuellt svenskt\r\nmedlemskap i EU.</pre><pre>Efter det att en sådan här kvantitet av utbränt\r\nkärnbränsle upparbetats erhåller man en inte så\r\nliten kvantitet plutonium. Det är problemet. För att\r\ndet skall kunna komma till användning förutsätter\r\ndet att plutoniumet går till en bränslefabrik,\r\nförmodligen en bränslefabrik i Belgien för\r\nbränsleproduktion -- i Sverige finns det inte någon\r\nsådan fabrik. Det handlar då om plutoniumberikat\r\nuranbränsle, som är giftigare och farligare än\r\nnormalt bränsle. Det betyder i sin tur att det krävs\r\ntillstånd från regeringen för att man skall kunna\r\nfortsätta den vägen.</pre><pre>Denna fråga kanske inte lämpar sig en frågedebatt.\r\nFrågan är nämligen större än så. Men jag vill nämna\r\natt komplikationerna inte slutar i och med\r\nupparbetningen; komplikationerna börjar då. Det\r\nskall OKG AB ha klart för sig, och det har man på\r\nOKG AB.</pre><pre>Anf. 12  LENA KLEVENÅS (s):</pre><pre>Fru talman! Jag håller med miljöministern om att\r\nproblemen bara börjar vid en upparbetning.\r\nEnbart de 140 ton uran som Sverige har lagrade i\r\nSellafield sedan 20 år ger 900 kg plutonium. Det är\r\noansvarigt att inte agera kraftfullare, både mot\r\nmiljön och mot de engelska barnen. Sverige borde\r\nta tillbaka sitt kärnbränsle. Kanske skulle även\r\nandra länder kunna efterfölja ett sådant exempel,\r\nså att upparbetningsanläggningen Thorp inte blir\r\nlönsam. Det vore en välgärning. I denna fråga krävs\r\nalltså ett kraftfullt och tydligt agerande från\r\nregeringens sida.</pre><pre>Anf. 13  Miljöminister OLOF JOHANSSON\r\n(c):</pre><pre>Fru talman! Lena Klevenås skall vara försiktig med\r\nvalet av ord. Det är inte den nuvarande regeringen\r\nsom ställt oss i den situation som vi nu befinner oss\r\ni. Allt det som Lena Klevenås nu säger borde i så\r\nfall ha hanterats av tidigare regeringar. Det gjordes\r\ndock inte. Det visar att man antingen inte ville göra\r\nnågot eller att man inte förmådde.</pre><pre>Det betyder att denna fråga inte är så enkel. Det är\r\nockså fel att skapa intrycket att de gamla\r\nlåsningarna är enkla att lösa upp. Det handlar inte\r\nenbart om ett kraftfullt agerande; det handlar om\r\natt inte direkt ha medlen till sitt förfogande, som\r\njag sagt i mitt skrivna svar. Det krävs ett indirekt\r\nagerande för att kunna lyckas.</pre><pre>Överläggningen var härmed avslutad.</pre><pre>4 §  Svar på fråga 1993/94:358 om\r\ngränskontrollen</pre><pre>Anf. 14  Kulturminister BIRGIT FRIGGEBO\r\n(fp):</pre><pre>Fru talman! Ingela Mårtensson har frågat\r\nutrikesministern vad regeringen avser göra för att\r\nden nordiska passfriheten även i fortsättningen\r\nskall gälla alla svenska medborgare. Arbetet inom\r\nregeringen är så fördelat att det är jag som skall\r\nsvara på frågan.</pre><pre>Den nordiska passkontrollöverenskommelsen\r\ngäller mellan Sverige, Danmark, Finland och\r\nNorge sedan år 1958. Island tillträdde\r\növerenskommelsen 1965.</pre><pre>Överenskommelsens huvudprincip är att alla skall\r\ntillåtas resa direkt från ett nordiskt land till ett\r\nannat över ett godkänt gränsövergångsställe utan\r\natt genomgå passkontroll. En sådan kontroll skall i\r\nprincip endast behöva företas vid respektive\r\nnordiska lands yttergräns, som därmed utgör ett\r\ngemensamt ansvar för de nordiska länderna. Den\r\nfulla fria rörligheten gäller nordiska medborgare. I\r\növerenskommelsen finns dock ambitionen uttalad\r\natt inom Norden underlätta rörligheten även för\r\nicke nordiska medborgare som har\r\nuppehållstillstånd i något av de nordiska länderna.\r\nOm ett nordiskt land medgivit viseringsfrihet för\r\nmedborgare i ett tredje land innebär detta\r\nemellertid inte att en sådan person fritt kan resa in\r\ni övriga nordiska länder. Varje nordiskt land har\r\nmöjlighet att vid sin gräns stickprovsvis kontrollera\r\nin- och utresande personer från eller till annat\r\nnordiskt land för att tillförsäkra sig att reglerna\r\nföljs.</pre><pre>Tillämpningen av överenskommelsen följs upp av\r\nrespektive lands centrala utlänningsmyndigheter, i\r\nvårt fall Invandrarverket, vid det Nordiska\r\nUtlänningsutskottets möten. Senast vid utskottets\r\nmöte i oktober 1993 informerade Danmark att man\r\nutfört stickprovskontroller vid den svensk-danska\r\ngränsen för att förhindra inresa i Danmark från\r\nSverige av tredjelandsmedborgare utan\r\nresedokument och/eller giltiga visa. Utskottets\r\nnästa sammanträde äger rum i april i år.</pre><pre>Det är fråga om stickprovsvisa kontroller för att\r\nkontrollera inresa i Danmark från Sverige av\r\npersoner som inte omfattas av den nordiska\r\npassfriheten. Det är således inte fråga om en\r\ninskränkning i passfriheten för nordiska\r\nmedborgare. Jag förutsätter att emellertid att\r\nfrågan om stickprovens omfattning tas upp i det\r\nNordiska Utlänningsutskottet.</pre><pre>Anf. 15  INGELA MÅRTENSSON (fp):</pre><pre>Fru talman! Jag blev mycket upprörd när jag läste\r\ni Dagens Nyheter att gränskontrollen skall skärpas.\r\nDe som skall utsättas för denna kontroll är personer\r\nsom inte har nordiskt utseende. Att man på grund\r\nav sitt utseende skall utsättas för kontroller kan jag\r\ninte tolka på annat sätt än som en form av rasism.</pre><pre>Statsrådet sade i sitt svar att passfriheten skall i\r\nprincip gälla alla personer. Detta gäller inte fullt ut\r\nför icke-nordiska medborgare, men ambitionen är\r\natt även de skall omfattas av passfriheten. Men\r\näven svenska medborgare kommer att på grund av\r\nsitt utseende att drabbas av denna kontroll.</pre><pre>Jag har fått brev och telefonsamtal från olika\r\npersoner som är mycket upprörda. Det är personer\r\nsom har svenskt medborgarskap men som har ett\r\nicke-nordiskt utseende. Jag har fått brev från en\r\nman vars sambo är ''svart''. Hon har bott i Sverige\r\ni elva år och varit svensk medborgare i sex år. Hon\r\njobbar inom hemtjänsten och är mycket uppskattad\r\ndär. Men vid ett tillfälle vid gränsen när hon var ''på\r\nväg hem'' frågade den kvinnliga polisen efter\r\nhennes pass. Vidare frågade polisen om hon var\r\nsvensk medborgare. Brevskrivaren säger att hans\r\nväninna hänvisade till passet och att polisen svarade\r\natt det kanske inte var äkta och att hon skulle säga\r\nnågot på svenska. Det var en väldigt förnedrande\r\nsituation för dessa personer.</pre><pre>Jag menar att denna extra kontroll gäller svenska\r\nmedborgare med icke-nordiskt utseende. De skall\r\nbevisa att de inte behöver ha pass. På det sättet blir\r\ndet fråga om diskriminering. Även om dessa\r\npersoner har rätt till fri rörlighet kommer de i\r\nfortsättningen inte att få det.</pre><pre>Mina egna barn har ett icke-nordiskt utseende.\r\nSkall de behöva ha passen med sig när de skall resa\r\ntill Danmark?</pre><pre>Anf. 16  Kulturminister BIRGIT FRIGGEBO\r\n(fp):</pre><pre>Fru talman! Överenskommelsen innebär att det är\r\ntillåtet att göra stickprovskontroller. Då skall det\r\nvara fråga om stickprovskontroller och inte någon\r\ngenerell regel om att vissa skall utsättas för\r\nkontroller. Självfallet måste denna hantering\r\nutföras med omdöme. Det gäller naturligtvis på\r\nbåde den svenska och den danska sidan.</pre><pre>Sedan går det inte att bortse från att det finns litet\r\nav Moment 22 i detta. Nordiska medborgare får åka\r\nmellan länderna och behöver inte ha pass med sig.\r\nDe har rätt att vistas i ett annat nordiskt land utan\r\npass. Men vid en stickprovskontroll skall de visa att\r\npassfriheten kan tillämpas, dvs. de skall på något\r\nsätt visa att de är nordiska medborgare. Det kan i\r\noch för sig ske på annat sätt än att man regelmässigt\r\nmåste ha passet med sig. Där är frågan hur dessa\r\nstickprovskontroller skall hanteras.</pre><pre>Jag utgår från att det Nordiska Utlänningsutskottet\r\nskall ta upp dessa frågor. Ingela Mårtenssons fråga\r\ngäller inte bara hur Danmark tillämpar dessa\r\nrutiner utan även hur Sverige gör det.</pre><pre>Anf. 17  INGELA MÅRTENSSON (fp):</pre><pre>Fru talman! Ja, då har vi frågan om\r\nstickprovskontroller. Vad jag har förstått är det inte\r\nfråga om stickprov. I så fall skulle vem som helst\r\nkontrolleras, även den med nordiskt utseende. Det\r\nskall vara fråga om riktiga stickprov. De skall inte\r\nvara diskriminerande.</pre><pre>I brevet till mig skriver denna person att\r\nhanteringen av denna kontroll av hans väninna var\r\ndet obehagligaste han hade varit med om. Han\r\nskriver ''att man således skulle vilja att passpolisens\r\nträning och rutiner granskas samt att i\r\nfortsättningen avsevärt större hänsyn tas till\r\nmänniskovärdet hos dem med icke-nordiskt\r\nutseende''.</pre><pre>Dessa frågor är viktiga, inte minst i diskussionen\r\nom hur rasism skall motverkas. Då skall det inte\r\ntillåtas att personer särbehandlas vid gränsen just\r\npå grund av deras utseende. Det kan ju finnas\r\ntyskar som ser ut som skandinaver. De behöver\r\nalltså inte heller ha pass, medan andra svenska\r\nmedborgare, t.ex. sådana som adopterats, måste ha\r\npass på grund av sitt icke-nordiska utseende.</pre><pre>Överläggningen var härmed avslutad.</pre><pre>5 §  Svar på fråga 1993/94:365 om bidraget till\r\nungdomspraktikanter</pre><pre>Anf. 18  Arbetsmarknadsminister BÖRJE\r\nHÖRNLUND (c):</pre><pre>Fru talman! Monica Öhman har frågat mig om det\r\när korrekt att finansieringsbidraget för\r\nungdomspraktikanter uppgår till 1 000 kronor per\r\nmånad i de fall praktikanten påbörjat sin första\r\nsexmånadersperiod före den 1 januari 1994 och\r\nsedan övergår till en fortsatt praktik hos samme\r\narbetsgivare.</pre><pre>Regeringen avser att nu på torsdag förtydliga\r\nreglerna för ungdomspraktik. Det innebär att\r\nfinansieringsbidraget skall vara 3 000 kronor per\r\nmånad om praktik som påbörjats före den 1 januari\r\n1994 förlängs fr.o.m. den 10 mars 1994.</pre><pre>Anf. 19  MONICA ÖHMAN (s):</pre><pre>Fru talman! Jag får tacka för svaret.</pre><pre>Jag kan konstatera att jag har läst författningen\r\nrätt. I den gällande författningen framgår det att\r\ndet är fråga om 1 000 kronor för ungdomarna.</pre><pre>Det är beklagligt att problemet har uppstått.\r\nMånga ungdomar har påbörjat sin praktik under\r\nhösten. De kanske har fått ett löfte av sina\r\narbetgivare att de kan få vara kvar en period till.\r\nNu kanske arbetsgivarna börjar fundera över om de\r\nverkligen har råd att ha kvar de unga. Det betyder\r\natt de kostar 3 000 kronor i månaden.</pre><pre>Riksdagen fattade beslut om att införa\r\nfinansieringsavgift så sent som i december månad.\r\nNär framtiden för ungdomarna på arbetsplatserna\r\nhar diskuterats har arbetsgivaren inte känt till att\r\ndet kommer att tas ut en finansieringsavgift.</pre><pre>Jag är rädd för att många ungdomar kanske inte får\r\nmöjlighet att fortsätta i och med att kostnaden blir\r\nså hög som 3 000 kronor i månaden.</pre><pre>Anf. 20  Arbetsmarknadsminister BÖRJE\r\nHÖRNLUND (c):</pre><pre>Fru talman! Först och främst håller\r\nArbetsmarknadsverket på med en stor\r\ninformationskampanj som skall klargöra de nya\r\nreglerna och ett antal viktiga åtgärder som skall\r\nvidtas.</pre><pre>Det har visat sig vid de samtal som jag har haft med\r\naktiva arbetsförmedlare av ungdomspraktikplatser\r\natt systemet med 1 000 kronor går bra i företagen.\r\nDärefter är 3 000 kronor efter max sex månaders\r\npraktik att betrakta som ett steg in i ordinarie\r\narbete. Jag ser för min del hellre att man byter ut\r\ndetta mot rekryteringsstöd och ordinarie\r\nanställning, men det har här öppnats en alternativ\r\nväg.</pre><pre>Jag är också övertygad om att konjunkturerna nu\r\när sådana att ungdomspraktikanter kommer att få\r\nrätt hyggligt med jobb efter genomförd åtgärd.</pre><pre>Anf. 21  MONICA ÖHMAN (s):</pre><pre>Fru talman! Att vi socialdemokrater inte precis har\r\napplåderat bidraget till ungdomspraktikanter är väl\r\nkänt, och jag hälsar med tillfredsställelse om även\r\narbetsmarknadsministern börjar diskutera i termer\r\nav rekryteringsstöd, vilket faktiskt var vad vi\r\nsocialdemokrater föreslog.</pre><pre>Det som jag nu ser som ett problem är de ungdomar\r\nsom är inne i systemet. Jag har haft samtal med\r\nungdomar och med arbetsgivare. Jag har talat med\r\narbetsgivare som klart säger att de när de anställde\r\nen ungdomspraktikant inte behövde betala något\r\nfinansieringsbidrag och att det efter beslutet i\r\ndecember, som kom som överraskning för dem,\r\ninnebärande att de måste betala 3 000 kr i\r\nmånaden, inte är säkert att man kan ha kvar\r\nvederbörande. Det är detta som oroar mig.</pre><pre>Anf. 22  Arbetsmarknadsminister BÖRJE\r\nHÖRNLUND (c):</pre><pre>Fru talman! De som gjorde avslut före nyåret är\r\negentligen ändå rätt gynnade. De behöver inte\r\nbetala någon avgift för den tid som avtalet gäller.\r\nÄr de i ett läge där de ser möjligheten att utveckla\r\nföretaget, bör en avgift om 3 000 kr eller\r\nrekryteringsstödsmodellen vara överkomliga\r\nalternativ.</pre><pre>Anf. 23  MONICA ÖHMAN (s):</pre><pre>Fru talman! Det är inte så stor idé att vi länge\r\nfortsätter denna debatt. Jag konstaterar att det\r\nkanske blir bekymmer i detta sammanhang. Men\r\njag vill också klart uttrycka att jag hoppas att\r\nreglerna i framtiden kan ses över, så att det inte\r\nuppstår oklarheter, eftersom sådana skapar mycket\r\nproblem.</pre><pre>Anf. 24  Arbetsmarknadsminister BÖRJE\r\nHÖRNLUND (c):</pre><pre>Fru talman! Det hoppas också jag.</pre><pre>Överläggningen var härmed avslutad.</pre><pre>6 §  Svar på fråga 1993/94:356 om ett skånskt\r\nregionförbund</pre><pre>Anf. 25  Civilminister INGER DAVIDSON\r\n(kds):</pre><pre>Fru talman! Bengt Harding Olson har frågat mig\r\nom jag är beredd att vidta åtgärder för att undvika\r\natt frågan om Skåneparlamentet hamnar i\r\nlångbänk.</pre><pre>Regionberedningens förslag i betänkandet\r\nVästsverige och Skåne -- regioner i förändring\r\n(SOU 1993:97) innebär att kommuner och\r\nlandsting i Skåne och i den västsvenska regionen\r\nskall få möjlighet att bilda regionförbund för\r\nsamverkan i regionala utvecklingsfrågor. Förslaget\r\när utformat så att en sådan samverkansmodell skall\r\nkunna prövas även i andra regioner. Det har därför\r\nvarit föremål för ett brett remissförfarande.\r\nRemisstiden har helt nyligen gått ut.</pre><pre>I Civildepartementet bereder vi nu förslaget. Jag\r\ndelar Bengt Harding Olsons uppfattning om det\r\nangelägna i att underlätta för ett regionalt\r\nutvecklingssamarbete. Bland remissyttrandena\r\nfinns dock en hel del invändningar som gör att vissa\r\nfrågor måste övervägas ytterligare. Det gäller bl.a.\r\nförslaget att kommuner skall kunna tvingas ingå i\r\nett regionförbund. De gäller också valsystemet och\r\nkommunernas representation. Även frågan om\r\nstatliga uppgifter skall omfattas av förbundets\r\nverksamhet kan behöva övervägas ytterligare.\r\nInriktningen för vår beredning av frågan är dock att\r\nett förslag skall kunna läggas fram för riksdagen i\r\ntid för att det skall vara möjligt att tillämpa från den\r\n1 januari 1995 som Regionberedningen har\r\nföreslagit.</pre><pre>Anf. 26  BENGT HARDING OLSON (fp):</pre><pre>Fru talman! Jag får tacka så mycket för svaret.\r\nSkåne vill naturligtvis slå ihop sina två län till en\r\nregion. Motivet till detta är ganska enkelt: den\r\nnuvarande länsindelningen är onaturlig, opraktisk\r\noch fördyrande.</pre><pre>Man kan säga att vi har en regional röra i Skåne.\r\nFörutom två länsstyrelser har vi tre landsting, två\r\nkommunförbund, otaliga mellankommunala organ\r\noch 33 kommuner. Allt detta försvårar naturligtvis\r\nkonstruktiva helhetslösningar. I den europeiska\r\nframtiden handlar det om regionernas Europa, och\r\ndär vill Skåne vara med.</pre><pre>Det förslag som vi nu diskuterar har framlagts av\r\nden parlamentariska kommittén\r\nRegionberedningen. Den har enhälligt föreslagit en\r\nförsöksverksamhet med ett skånskt regionförbund,\r\nnågot som har fått starkt stöd i Skåne dels från den\r\ns.k. fempartsgruppen, dels från nästan alla\r\nkommuner i remissförfarandet, även om det, som\r\nstatsrådet antydde, också finns några invändningar.</pre><pre>Vad som nu behövs är en snabb handläggning, ett\r\nsnabbt och positivt regeringsbeslut. Det får inte bli\r\nnågra långbänkar för Skåne. Jag noterar med\r\ntacksamhet att statsrådets svar andas en positiv\r\ninställning till ett regionalt utvecklingsarbete. En\r\nönskvärd inriktning för beredningen är att beslut\r\nfattas i så god tid att verksamheten kan starta den\r\n1 januari. Jag behöver dock litet av kompletterande\r\ninformation.</pre><pre>Jag tänker som skåning självfallet inte avkräva\r\nstatsrådet någon avsiktsförklaring om beslutets\r\ninnehåll, men jag skulle önska att jag kunde få ett\r\npreciserat besked om tidpunkten för beslutet. Det\r\nråder nämligen viss oklarhet om när propositionen\r\nkommer. Jag efterlyser ett klart besked på den\r\npunkten.</pre><pre>Anf. 27  Civilminister INGER DAVIDSON\r\n(kds):</pre><pre>Fru talman! Jag håller med om att det behövs en\r\neffektivare samordning av den offentliga\r\nverksamheten i Skåne. Jag vet också att det lades\r\nfram förslag om startande av en\r\nförsöksverksamhet. Vi har sedan dess genomfört\r\nen bredare remissrunda, och det har i den kommit\r\nfram ett antal invändningar.</pre><pre>Jag kan nog instämma i att det är en mycket stor\r\nenighet i Skåne, men remissvaren ger ändå en\r\nganska splittrad bild. Man är tveksam till\r\nvalsystemet, bl.a. till inblandning av elektorer. De\r\nsmå kommunerna är oroliga för att de inte skall få\r\ntillräcklig representation osv.</pre><pre>Detta är frågor som är mycket svåra att lösa\r\nlagstiftningsmässigt. Jag vågar därför inte lova\r\nnågot om när vi kommer att vara färdiga med\r\npropositionen. Det krävs en beredning, helt enkelt\r\ndärför att det inte skall bli ett slarvigt förslag. Min\r\ninriktning är att förslaget skall läggas fram i tid för\r\natt den nya ordningen skall kunna träda i kraft den\r\n1 januari 1995, men jag kan inte säga när\r\npropositionen kommer.</pre><pre>Anf. 28  BENGT HARDING OLSON (fp):</pre><pre>Fru talman! Jag vet att det kvarstår en del frågor\r\nhär, men problemen är inte olösliga, och jag har\r\nfullt förtroende för att Civildepartementet har\r\nkompetens för att lösa det här. Vissa frågor är\r\nfaktiskt små. Några är större, men jag tror att de\r\nändå är lösbara. De skall ändå lösas förr eller\r\nsenare, och det handlar inte om några längre frister.</pre><pre>Vad som är viktigt är att beslutet fattas i god tid. Låt\r\nmig precisera det till att det bör ske till sommaren.\r\nOm vi skall få en bra försöksverksamhet, måste vi\r\nförbereda detta mycket väl, och det kan vi inte göra\r\npå nyårsaftonen, då vi har annat för oss. Vi vill göra\r\ndet omsorgsfullt och i god tid. Vi vill att det skall bli\r\nen bra och permanent verksamhet, och då behöver\r\nvi ett förslag från departementet till riksdagen före\r\nsommaren.</pre><pre>Anf. 29  Civilminister INGER DAVIDSON\r\n(kds):</pre><pre>Fru talman! Jag delar uppfattningen att det skall bli\r\nen bra försöksverksamhet, och det är det som gör\r\natt jag också vill lägga fram ett förslag som håller.\r\nVi behöver viss tid för detta, och jag upprepar att\r\njag inte vill ange något datum för när propositionen\r\nskall vara färdig. Vi har stor kompetens inom\r\nCivildepartementet, och beredningen pågår för\r\nfullt.</pre><pre>Anf. 30  BENGT HARDING OLSON (fp):</pre><pre>Fru talman! Jag har tolkat statsrådets svar som\r\nmycket positivt i sak och i inställningen till\r\nberedningen. Jag gör den positiva tolkningen att\r\nstatsrådet är beredd att göra allt för att denna\r\nproposition skall komma före sommaren. Kommer\r\nden hit till riksdagen, skall vi göra allt för att det\r\nskall bli ett beslut före sommaren.</pre><pre>Är vi överens om detta?</pre><pre>Överläggningen var härmed avslutad.</pre><pre>7 §  Svar på fråga 1993/94:357 om kommunerna\r\noch offentlighetsprincipen</pre><pre>Anf. 31  Civilminister INGER DAVIDSON\r\n(kds):</pre><pre>Fru talman! Catarina Rönnung har frågat mig om\r\njag är beredd att initiera en\r\ninformationsverksamhet till kommunernas\r\ntjänstemän och förtroendevalda om innebörden av\r\nden svenska offentlighetsprincipen.</pre><pre>Jag har tagit reda på att Riksdagens ombudsmän,\r\nnär det gäller ärenden som kom in under 1993, har\r\nriktat kritik mot kommunernas tillämpning av\r\noffentlighetsprincipen i 21 fall. Motsvarande siffra\r\nför ärenden som kom in under 1992 var 24. Kritiken\r\navsåg huvudsakligen kommunernas diarieföring\r\noch hanteringen av handlingar som allmänheten\r\nville få ut, bedömningen av sekretess samt\r\ntillämpningen av meddelarfriheten.</pre><pre>Offentlighetsprincipen är en av grundstenarna i den\r\nsvenska demokratin. Varje brott mot denna princip\r\nmåste man se allvarligt på. Därför är det\r\notillfredsställande att kommunerna i en sådan\r\nomfattning gör sig skyldiga till en felaktig\r\ntillämpning av offentlighetsprincipen.</pre><pre>Jag utgår från att samtliga kommuner som\r\njustitieombudsmännen riktat kritik mot har tagit\r\ndenna till sig och vidtagit åtgärder för att förhindra\r\nen upprepning.</pre><pre>Jag utgår också från att de båda kommunförbunden\r\nkommer att öka sina informationsinsatser på detta\r\nområde och att de även uppmärksammar de\r\ntillämpningsproblem som tycks finnas.</pre><pre>Justitiedepartementet, som ansvarar för\r\nlagstiftningen på området, har tagit fram två\r\nbroschyrer avseende tillämpningen av\r\noffentlighetsprincipen och sekretesslagen. Båda\r\nbroschyrerna har gått ut i mycket stora upplagor\r\noch har bl.a. använts i kurser för kommunala\r\ntjänstemän och förtroendevalda.</pre><pre>Jag vill också slutligen peka på reglerna om\r\ntjänstefel i brottsbalken. Om en kommunal\r\ntjänsteman eller förtroendevald gör sig skyldig till\r\nnågot allvarligare brott mot offentlighetsprincipen\r\neller sekretesslagen, är det möjligt att väcka åtal för\r\ndetta. Såvitt jag vet har dock den kritik som JO\r\nframfört i de ärenden som avgjorts under 1992 och\r\n1993 inte i något fall varit så allvarlig att den lett till\r\nåtal.</pre><pre>De åtgärder som jag nu har nämnt anser jag för\r\nnärvarande vara tillräckliga för att komma till rätta\r\nmed de problem som frågan berör. Jag kommer\r\nnaturligtvis att följa utvecklingen på detta område\r\nmed stor uppmärksamhet.</pre><pre>Anf. 32  CATARINA RÖNNUNG (s):</pre><pre>Fru talman! Jag ber att få tacka statsrådet för\r\nsvaret. Min fråga innehåller en allvarlig vädjan till\r\ncivilministern att se till att förtroendevalda och\r\ntjänstemän informeras om det vi i Sverige har all\r\nanledning att vara stolta över --\r\noffentlighetsprincipen. Sverige är ett föregångsland\r\ni ett mycket viktigt avseende, samhällets\r\nmakthavare arbetar under insyn från svenska\r\nfolket. Beslut fattas inte i slutna rum. Då får\r\noffentlighetsprincipen inte schabblas bort av\r\nokunnighet eller oförstånd i den praktiska\r\nverksamheten.</pre><pre>En ny beklämmande företeelse är att\r\nförtroendevalda i vissa kommuner, som skall drivas\r\nmer eller mindre som företag, belagt sina\r\ntjänstemän med munkavle. Inget negativt om\r\nkommunen får komma ut till pressen --\r\nmeddelarfriheten har satts ur spel.</pre><pre>Budgetåret 1992/93 kom ett sextiotal anmälningar\r\nrörande brott mot offentlighetsprincipen till JO,\r\nenligt de uppgifter som jag har fått av JO:s\r\nkanslichef. Här står uppgift mot uppgift. Är det\r\nbara 45 anmälningar är det desto bättre, men det\r\nkan ändå vara 45 för många. I den här\r\närendegruppen får 35 % som klagar till JO rätt. I\r\nalla andra ämnesgrupper ligger kritikfrekvensen på\r\n13--14 %.</pre><pre>Den broschyr som Justitiedepartementet har tagit\r\nfram om offentlighetsprincipen tycker jag borde gå\r\ndirekt till kommunerna och inte bara användas i\r\nkursverksamheten. Är statsrådet villig att\r\nmedverka till detta?</pre><pre>Anf. 33  Civilminister INGER DAVIDSON\r\n(kds):</pre><pre>Fru talman! Jag tror att vi kan ha rätt båda två när\r\ndet gäller siffrorna. Catarina Rönnungs siffror\r\nhandlade om antalet anmälningar och de jag\r\nrefererade till var de som har lett till kritik från JO.\r\nDe skiljer sig alltså något. Jag håller med om att\r\näven om antalet är 45 kan det vara 45 för mycket.\r\nJag vill naturligtvis medverka till att den här siffran\r\nkommer ner till noll.</pre><pre>Jag har haft samtal med Kommunförbundet och\r\nman har beskrivit sin informationsverksamhet.\r\nMan ordnar ett antal kurser och informerar om\r\noffentlighetsprincipen, sekretesslagen,\r\nmeddelarfriheten osv.</pre><pre>Justitiedepartementet har tagit fram de två\r\nbroschyrer som jag nämnde. De trycks i ett stort\r\nantal exemplar som också skickas till kommunerna.\r\nDen ena har redan nytryckts. Den andra är under\r\nomarbetning och kommer att vara färdig i mars.\r\nDet pågår ett informationsarbete när det gäller de\r\nhär frågorna. Hittills har jag funnit att det räcker\r\nmed det som pågår.</pre><pre>Anf. 34  CATARINA RÖNNUNG (s):</pre><pre>Fru talman! Jag är mycket glad över att statsrådet\r\nser lika allvarligt som jag på behovet av information\r\ntill kommunerna.</pre><pre>Jag vill erinra om att vi i riksdagen gjorde något\r\nmycket bra den 1 december, i enlighet med den\r\nproposition som kom från regeringen. Vi har\r\nnämligen skärpt kommunallagen så att allmänheten\r\nhar rätt att ta del av handlingar i ett kommunalt\r\nföretag där privata intressen ingår, men där\r\nkommunen har ett rättsligt bestämmande\r\ninflytande. Det är något nytt. Fullmäktige skall inte\r\nsom tidigare besluta om möjligheter för\r\nallmänheten att överklaga för att kommunala\r\nföretagshandlingar skall lämnas ut.\r\nMeddelarfriheten skall gälla. Det är nytt och\r\npositivt och värt att upplysa om. Jag hoppas\r\nnaturligtvis att det redigeras in i den nya\r\nbroschyren.</pre><pre>Anf. 35  Civilminister INGER DAVIDSON\r\n(kds):</pre><pre>Fru talman! Catarina Rönnung förekom mig. Jag\r\nhade tänkt nämna lagstiftningen om handlings\r\noffentlighet i kommunala bolag, som jag lämnade\r\nen proposition om på höstkanten och som\r\nriksdagen antog den 1 december. Det är också ett\r\nexempel på att vi hela tiden bearbetar den här\r\nfrågan och utvecklar offentlighetsprincipen. Det\r\nkrävs bara 50 % ägande i ett kommunalt bolag för\r\natt offentlighetsprincipen skall gälla. Det tycker jag\r\när ett viktigt framsteg.</pre><pre>I samband med att den lagen förmedlas till\r\nkommunerna görs också en informationsinsats om\r\nsekretess och meddelarfrihet. Där har vi ytterligare\r\nett exempel på insatser som görs.</pre><pre>Överläggningen var härmed avslutad.</pre><pre>8 §  Svar på fråga 1993/94:354 om\r\nTandläkarhögskolan i Malmö</pre><pre>Anf. 36  Utbildningsminister PER UNCKEL\r\n(m):</pre><pre>Fru talman! Sten Andersson i Malmö har frågat mig\r\nvilka åtgärder jag är beredd att vidta för att säkra\r\natt kunskap, kompetens och effektivitet i\r\nutbildningen prioriteras före lokala särintressen.</pre><pre>Frågan är föranledd av att jag i\r\nbudgetpropositionen bedömde att behovet av\r\ntandläkare kommer att minska. Vidare angav jag i\r\npropositionen att regeringen kommer att se över de\r\nutbildningsuppdrag som tidigare getts till\r\nuniversiteten för det odontologiska\r\nutbildningsområdet. Mycket talar för att dessa är\r\nför stora, och regeringen lovade att återkomma\r\nsenare under våren med ett förslag till nedskrivning\r\nav dessa.</pre><pre>Inom regeringskansliet pågår nu ett\r\nutredningsarbete om det framtida behovet av\r\ntandläkare. Avsikten är att presentera resultatet för\r\nriksdagen i april. Samtidigt kommer regeringen,\r\nsom jag nämnde tidigare, att lägga fram ett förslag\r\ntill nedskrivning av utbildningsuppdragen till\r\nuniversiteten för det odontologiska\r\nutbildningsområdet. Jag kan försäkra Sten\r\nAndersson att det förslag som regeringen då lägger\r\nfram skall vara välavvägt och att kunskap,\r\nkompetens och effektivitet i utbildningen skall\r\nsäkras.</pre><pre>Anf. 37  STEN ANDERSSON i Malmö (m):</pre><pre>Fru talman! Jag tackar för svaret. Jag skall bara\r\nkommentera den sista meningen. Vi får skäl att\r\nåterkomma till själva sakfrågan.</pre><pre>Jag tycker att svaret är klargörande. Det ger visst\r\nhopp för högskolan i Malmö. Beslutet skall vara\r\nvälavvägt, och utbildningen skall baseras på\r\nkunskap, kompetens och effektivitet. Det är\r\nkriterier som saknades litet grand förra gången man\r\nlade fram förslag om grundutbildningen. Men om\r\nde tillåts att dominera den här gången är jag ytterst\r\ntacksam.</pre><pre>Överläggningen var härmed avslutad.</pre><pre>9 §  Svar på fråga 1993/94:364 om fler kvinnliga\r\nprofessorer</pre><pre>Anf. 38  Utbildningsminister PER UNCKEL\r\n(m):</pre><pre>Fru talman! Karin Starrin har frågat\r\njämställdhetsministern vilka åtgärder som kommer\r\natt vidtas för att fler kvinnliga professorer skall\r\nutnämnas. Eftersom jag är ansvarig minister för\r\nfrågor som rör högre utbildning och forskning har\r\nfrågan överlämnats till mig för besvarande.</pre><pre>Bestämmelserna om tillsättning av tjänst som\r\nprofessor innebär bl.a. att vid konkurrens mellan\r\nflera i och för sig behöriga sökande är det graden av\r\nvetenskaplig och pedagogisk skicklighet som främst\r\nskall fälla utslaget mellan de konkurrerande.</pre><pre>Detta är en ordning som är viktig att hålla på för att\r\nnå bästa möjliga kvalitet i forskning och utbildning\r\nvid våra universitet och högskolor. Det kan sålunda\r\nenligt min mening inte komma i fråga att av\r\njämställdhetsskäl förbigå bättre meriterade\r\nsökande när det gäller dessa befattningar. Det är\r\nbara i det fall kandidaterna är jämbördiga som\r\njämställdhetsaspekten kan fälla utslaget.</pre><pre>Det är emellertid inte tillfredsställande att det i dag\r\nfinns ett så begränsat antal kvinnliga professorer.\r\nFör att lösa detta problem krävs framför allt att\r\nandelen forskarutbildade kvinnor ökas. Därmed\r\nbör också andelen högt kvalificerade kvinnliga\r\nsökande till professorstjänster öka så att det blir\r\nlika vanligt att den bäst meriterade är en kvinna\r\nsom att det är en man.</pre><pre>Det tiopunktsprogram för ökad jämställdhet i\r\nhögre utbildning och forskning som redovisades i\r\nförra årets forskningsproposition, och som\r\ngodkändes av riksdagen, är ett exempel på åtgärder\r\nsom nu kommer att vidtas för att bl.a. stärka\r\nkvinnors möjlighet att gå vidare till\r\nforskarutbildning. Även sådana insatser som görs\r\nför att generellt öka antalet forskarutbildade\r\nkommer att ha betydelse för jämställdheten.</pre><pre>Jag vill också i detta sammanhang nämna att det\r\ninom Utbildningsdepartementets ansvarsområde\r\nfinns en grupp med representanter från universitet\r\noch högskolor som kontinuerligt arbetar med\r\njämställdhetsfrågor inom högre utbildning och\r\nforskning.</pre><pre>Anf. 39  KARIN STARRIN (c):</pre><pre>Fru talman! Jag vill tacka utbildningsministern för\r\nsvaret. Jag ställde frågan till jämställdhetsministern\r\npå grund av att jag ville höra hans värdering av att\r\nvi har en så sned könsfördelning när det gäller\r\nantalet professorer.</pre><pre>Jag kan hålla med om allt det som\r\nutbildningsministern säger i svaret. Men jag kan\r\nockså ställa frågan: Vad händer nu? Är\r\nutbildningsministern nöjd med den dåliga\r\nkvinnorepresentationen som vi har bland\r\nprofessorerna? Nej, det är utbildningsministern\r\negentligen inte. Det kan vi också tolka av svaret.\r\nMen vad görs mer konkret?</pre><pre>Det är helt klart att det är meriter som skall\r\nbedömas. Varför har inte det hittills gjorts tydligt\r\nnog? Det är oerhört viktigt att vid en sådan här\r\ndebatt kunna konstatera att kvinnoforskningen är\r\nusel. Hierarkin och det manliga idealet försvaras\r\nhårt inom den akademiska världen. Jag tycker inte\r\natt det är någon hemlighet. Jag skulle vilja höra\r\nutbildningsministerns reaktion på det påståendet.</pre><pre>Utifrån det svar som jag har fått skulle jag vilja\r\nställa en följdfråga. Hur tänker man följa upp\r\ntiopunktsprogrammet så att det verkligen blir en\r\nbättre balans när det gäller dessa siffror? Ingen av\r\noss kan ju acceptera dem. Det är resultat som\r\nräknas. I just det aktuella fallet kunde man ha visat\r\nen vilja att förbättra siffrorna.</pre><pre>Anf. 40  Utbildningsminister PER UNCKEL\r\n(m):</pre><pre>Fru talman! Låt mig snabbt svara på lejonparten av\r\nde frågor som jag fick. Jag börjar med med den\r\nindirekta frågan om mina respektive Bengt\r\nWesterbergs värderingar. De är desamma i detta\r\nhänseende.</pre><pre>Sedan fick jag frågan om jag är nöjd. Nej, det är jag\r\nabsolut inte. Jag är framför allt missnöjd med att vi\r\nhar så få kvinnliga professorer och så få kvinnliga\r\nforskarstuderande. Jag är missnöjd av ett skäl som\r\när kvalitativt. En rasande massa värdefull\r\nkompetens ligger outnyttjad. Det är min viktigaste\r\ndrivkraft för att göra något åt den situation som vi\r\nnu har hamnat i.</pre><pre>Det för mig över till frågan om hur det\r\njämställdhetsprogram som riksdagen accepterade\r\nskall följas upp. För bara några månader sedan\r\nträffade jag lejonparten av landets kvinnliga\r\nprofessorer för att försöka engagera dem i arbetet.\r\nDet var en av de mest stimulerande konferenser\r\nsom jag någonsin kallat till.</pre><pre>Vid varje tillfälle när jag har att göra med\r\nhögskolornas och universitetens ledningar talar jag\r\nom betydelsen av att de sätter\r\njämställdhetsfrågorna överst på sin dagordning.\r\nOm de inte gör det kan vi inte heller förvänta oss\r\natt deras underställda medarbetare skall göra det.\r\nUtan att vilja ta ut några segrar i förskott tycker jag\r\natt förståelsen för dessa aspekter är snabbt ökande.</pre><pre>Fru talman! Det innebär emellertid inte att själva\r\nprofessorsproblemet kommer att lösas fort. Antalet\r\nforskarstuderande kvinnor är trots allt ganska\r\nbegränsat. Det tar tid innan en större grupp har\r\nmeriterat sig till professorstjänster. Jag beklagar att\r\nden tiden är så lång. Men vi har egentligen ingen\r\nmöjlighet att korta den utan att begå våld på ännu\r\nviktigare värderingar som hänger samman med att\r\nvetenskaplig och pedagogisk kompetens skall fälla\r\nutslaget.</pre><pre>Anf. 41  KARIN STARRIN (c):</pre><pre>Fru talman! Det är bra att utbildningsministern har\r\nen drivkraft för att få bättre balans i dessa frågor.\r\nJag tänker noga följa det tiopunktsprogram som vi\r\nhar fattat beslut om. Det är oerhört viktigt.</pre><pre>Läget är egentligen inte fullt så uruselt. Vi har 35 %\r\nkvinnor som är forskarstuderande. Dessa 35 % som\r\nfinns på universiteten borde ge en större möjlighet\r\natt tillsätta några professorstjänster med kvinnor.\r\nDet är inte fullt så illa som det ser ut. Det skall\r\nnaturligtvis bli mycket bättre även på det området.\r\nMen min fråga blir ändå: Varför finns det\r\nfortfarande bara 6 % kvinnor bland professorerna i\r\ndag?</pre><pre>Jag vill göra en möjlig tolkning. Meriterna skall\r\nvara helt jämförbara. Det är helt klart. Då skall\r\nminoritetsskyddet kunna gälla. Men är det även så\r\natt ämnet, kvinnoforskningen, inte är fullt så\r\nintressant?</pre><pre>Anf. 42  Utbildningsminister PER UNCKEL\r\n(m):</pre><pre>Fru talman! Jag tror inte att problemet ligger i\r\nkvinnoforskningen som diciplin, även om jag gärna\r\ninstämmer i att vi behöver mer kunskap om det\r\nockså. Mitt litet dystra svar går tillbaka till att vi nu\r\nser effekterna av många herrans år av bristande\r\njämställdhet i samhället i övrigt. Det tar sin tid -- i\r\nsynnerhet i den akademiska världen med den\r\nmeriteringsordning som vi har -- att få genomslag\r\nför det tänkande som nu i större utsträckning\r\npräglar hela vårt samhällsliv.</pre><pre>Fru talman! Jag delar inte uppfattningen att det\r\nakademiska livet som helhet hårt försvarar manliga\r\nideal. Det finns säkerligen de som gör det -- det gör\r\ndet även i övriga samhället. Jag håller inte med om\r\natt detta är en särprägel på det akademiska livet.\r\nJag har stora förhoppningar om att kvinnor\r\nkommer att hävda sig väl. Kvinnor klarar sig väl så\r\nbra som männen när de söker samma\r\nprofessorstjänst.</pre><pre>Anf. 43  KARIN STARRIN (c):</pre><pre>Fru talman! Jag är också klart medveten om att det\r\nkommer att ta sin tid. Jag har en minst lika stark\r\nförhoppning som utbildningsministern att vi skall\r\nkunna rätta till detta. För att detta skall ske måste\r\nkvinnlig kunskap och diciplinen som sådan, dvs.\r\nforskningsämnena, bli rättvist behandlade och\r\nrättvist bedömda. Vi har ett gemensamt intresse\r\noch ansvar att verkligen följa upp det. Jag vill tacka\r\nför debatten.</pre><pre>Överläggningen var härmed avslutad.</pre><pre>10 §  Förnyad bordläggning</pre><pre>Föredrogs men bordlades åter</pre><pre>Skatteutskottets betänkande 1993/94:SkU28</pre><pre>Lagutskottets betänkanden 1993/94:LU14 och\r\nLU15</pre><pre>Utbildningsutskottets betänkanden 1993/94:UbU3\r\noch UbU4</pre><pre>11 §  Bordläggning</pre><pre>Anmäldes och bordlades</pre><pre>Proposition</pre><pre>1993/94:162 Handel med el i konkurrens</pre><pre>Redogörelse</pre><pre>1993/94:RJ1 Styrelsens för stiftelsen Riksbankens\r\nJubileumsfond berättelse över fondens verksamhet\r\noch förvaltning under år 1993</pre><pre>Utrikesutskottets betänkande</pre><pre>1993/94:UU21 Situationen i det tidigare\r\nJugoslavien</pre><pre></pre><pre>12 §  Anmälan om interpellationer</pre><pre>Anmäldes att följande interpellationer framställts</pre><pre>den 18 februari</pre><pre>1993/94:94 av Inger Lundberg (s) till statsrådet\r\nBeatrice Ask om fristående skolor:</pre><pre>Den s.k. trosrörelsen har på kort tid startat ett\r\nflertal från varandra formellt oberoende s.k.\r\nkristna skolor i olika delar av landet. Skolorna\r\nrepresenteras av allt från Livets ords skola i\r\nUppsala med 420 elever till mycket små, nystartade\r\nskolor.</pre><pre>Det vid en internationell jämförelse mycket\r\ngenerösa stödet till fristående skolor har\r\ntillsammans med en ganska ytlig prövning i\r\nsamband med godkännande av fristående skolor\r\nsannolikt bidragit till den snabba ökningen av\r\nantalet skolor i trosrörelsens regi.</pre><pre>Utvecklingen av ett större antal skolor med en\r\nfundamentalistisk tolkning av olika ideologier --\r\noavsett om dessa är kristna, islamiska eller\r\nmaterialistiska -- är olycklig utifrån synen på\r\ngrundskolans betydelse som mötesplats för barn\r\nmed olika bakgrund socialt, kulturellt och\r\nideologiskt.</pre><pre>Flera rapporter från trosrörelsens skolor pekar på\r\natt åtminstone några av skolorna inte lever upp till\r\nläroplanens krav på allsidighet, demokratiskt\r\nförhållningssätt och tolerans. Det finns tecken på\r\natt skolorna förmedlar ett ensidigt budskap, som\r\nkan vara svårt att ta emot för ungdomar i känslig\r\nålder.</pre><pre>Bl.a. visar såväl Skolverkets rapport från Livets\r\nords skola i Uppsala som tidningsintervjuer med en\r\npojke från Hannaskolan i Örebro på att väsentliga\r\ndelar av NO-undervisningen undanhålls eleverna,\r\nsamt att det finns tecken på att undervisningen i\r\nreligionskunskap är selektiv. Uppgifter om att\r\ntungomålstalande förekommit inom den\r\nobligatoriska skolans ram förekommer också. Ett\r\nmycket starkt religiöst tryck förefaller läggas på\r\nkänsliga barn och ungdomar.</pre><pre>Kommer regeringen också fortsättningsvis att\r\nutforma skolpengen som om det vore ett väsentligt\r\nsamhälleligt intresse att stimulera uppkomsten av\r\nfristående skolor med extrem konfessionell prägel?</pre><pre>Är statsrådet beredd att med kraft verka för att alla\r\nfristående skolor uppfyller läroplanens krav på\r\nallsidighet och tolerans?</pre><pre>Är statsrådet beredd att vidta åtgärder för att\r\nförhindra att barn och unga inom den obligatoriska\r\nskolans ram tvingas till handlingar och upplevelser\r\nsom kränker deras integritet?</pre><pre>1993/94:95 av Lars Werner (v) till statsministern om\r\nbyggkrisen:</pre><pre>Anledningen till att jag ställer denna fråga till\r\nstatsminister Carl Bildt är att det är oklart vilket\r\nstatsråd det är som har ansvar för bygg- och\r\nbostadssektorn.</pre><pre>Den djupa byggkrisen förvärras. En katastrofal\r\nsituation fortsätter att försämras. Allt fler blir\r\narbetslösa, investeringarna inom nästan alla\r\nbyggsektorer sjunker mer än vad man tidigare\r\nbefarat. En hel generation byggnadsarbetare\r\nförsvinner. Byggkapacitet slås ut, resursbrist väntas\r\nnär konjunkturen vänder. Byggandet är i vissa\r\navseenden nere på 1930-talsnivå.</pre><pre>Regeringens satsningar på infrastruktur,\r\nombyggnad, underhåll, m.m. är långt ifrån\r\ntillräckliga. Tvärtemot önskvärt bidrar regeringens\r\nförslag till att fördjupa krisen, t.ex. genom beslutet\r\nom ytterligare neddragning av\r\nbostadssubventionerna.</pre><pre>Regeringens handlingsförlamning eller ovilja att\r\nagera skadar landets ekonomi på både kort och lång\r\nsikt. Ministrar och regeringens företrädare ger\r\notydliga, ibland motstridiga, signaler om vad som\r\nskall ske. Byggsektorn förlamas i stället för att\r\nutvecklas.</pre><pre>Ett ytterligare ROT-program diskuteras nu. Det är\r\ndock oklart vad det kommer att innehålla och hur\r\ndet skall utformas. Regeringen har hittills gett olika\r\nbesked. Riksdagens utskott har tvingats ta över\r\nansvaret. Med denna interpellation vill vi påskynda\r\nbeslutsprocessen, vilket är synnerligen angeläget.</pre><pre>Nedgången i byggsektorn påverkar den samlade\r\nsvenska ekonomin negativt. Raset enbart i\r\nbostadsbyggandet motsvarar ett BNP-bortfall på\r\n2 % 1994.</pre><pre>Lite fakta:</pre><pre>Nyproduktion bostäder:</pre><pre>t8,3,4 &gt; \r\ntt1990\r\nt1994\r\n(prognos)\r\nt</pre><pre>tFlerbostadshust41 000t9 000t\r\ntEgnahemt28 000t3 000t</pre><pre>\r\nBostadsbyggandet riskerar att bli internationellt\r\nsett rekordlågt 1994. Bostadsinvesteringarnas\r\nandel av BNP kan bli 2,2 %, vilket är en\r\nbottennotering inom OECD. Genomsnittet för\r\nOECD-länderna ligger runt 5,2 %. Boverket\r\nkonstaterar att 35 000 lägenheter behöver byggas\r\nper år för att klara behovet.</pre><pre>Ombyggnad av bostäder faller:</pre><pre>t5,5,5 &gt; \r\ntUtfall 1992t1993 (prognos)t1994 (prognos)t\r\nt+ 14 %t-- 10 %t-- 35 %t</pre><pre>\r\nLandets samlade bygginvesteringar faller kraftigt:</pre><pre>tUtfall 1992t1993 (prognos)t1994 (prognos)t\r\nt-- 7 %t-- 18 %t-- 22 %t</pre><pre>\r\nDen totala summan av underhållsarbeten beräknas\r\nför 1993 och 1994 ligga på oförändrad nivå. (Källa:\r\nSCB, Byggentreprenörerna,\r\nByggnadsarbetarförbundet.)</pre><pre>Sammanfattningsvis kan man konstatera att mindre\r\nökningar av byggandet inom industrin och väg- och\r\nanläggningssektorn inte på något sätt kan\r\nkompensera fallet inom de andra sektorerna.\r\nSärskilt allvarligt är fallet inom bostadssektorn --\r\nbåde nyproduktion och ROT-verksamhet ligger på\r\nän mycket lägre nivå än vad man tidigare hoppats\r\npå.</pre><pre>Investeringar inom infrastruktur riskerar att ha full\r\neffekt under kommande högkonjunktur.</pre><pre>Riksdagen bör fatta beslut om långsiktig\r\nbostadspolitik som motverkar raset i\r\nnyproduktionen av bostäder. De kraftiga\r\nsvängningar som sker i bygginvesteringsvolymen är\r\nekonomiskt skadliga och bäddar bl.a. för nya\r\nbostadslöshetskriser och överhettning på\r\nbyggmarknaden i slutet av 1990-talet. De\r\nupprepade försämringarna av villkoren för\r\nnyproducerade bostäder har förlamat marknaden.</pre><pre>Sysselsättningen i byggbranschen beräknas gå ner\r\nmed 40 % från 1991 till 1994. En fortsatt minskning\r\nväntas. I januari 1994 var 31 % av\r\nbyggnadsarbetarna arbetslösa, 18 % av\r\narkitekterna, 27 % av målarna, osv.</pre><pre>70 % av gymansieeleverna på bygglinjerna har inte\r\nkunnat erbjudas praktikplatser. Bland dem som\r\nblev av med sina byggjobb var två av tre under 30\r\når. Antalet yngre i byggarbete sjönk med mer än\r\n50 % på tre år.</pre><pre>En så omfattande utslagning av en hel yrkeskår\r\nriskerar att bli ett allvarligt problem när\r\nkonjunkturen vänder. I en framtida högkonjunktur\r\nförsvåras utvecklingen när byggnadsarbetarkåren\r\när dels för liten, dels till stor del är äldre.</pre><pre>Ett riktigt ROT-program måste till. Riksdagens\r\nbeslut om skattereduktion för reparation av\r\nbostäder räcker inte. Av anvisade 800 miljoner\r\nkronor till underhåll av kommunala byggnader har\r\nmerparten förbrukats. Anslagna medel till andra\r\nkvantitativt mindre stöd såsom bidrag till\r\nombyggnad av äldrebostäder, RBF-stöd, har\r\nförbrukats i början av 1994.</pre><pre>AMS konstaterar i en skrivelse till regeringen:\r\n''Merkostnaden för staten i det korta perspektivet\r\nför att stimulera ett ökat byggande är i det närmaste\r\nförsumbar. I det längre perspektivet ger en sådan\r\nsatsning ett positivt tillskott till statens finanser\r\ngenom minskade utgifter för\r\narbetslöshetsunderstöd och ökade skatteinkomster\r\ngenom fler i arbete.'' AMS föreslår därför att medel\r\ntill arbetsmarknadspolitiska åtgärder som inte\r\nförbrukats används som stöd till bygginvesteringar,\r\nsammanlagt ca 2,5 miljarder.</pre><pre>Byggnadsarbetarförbundet, Byggentreprenörerna\r\nm.fl. har skissat på ett ROT-program. Staten skulle\r\nförslagsvis gå in med ett 25-procentigt\r\ninvesteringsstöd till renovering av bostäder. Det\r\nskulle vara aktuellt för ca 100 000 lägenheter.\r\nInvesteringar för 25 miljarder skulle utföras.\r\nStatens utgift skulle bli ca 4,4 miljarder. Ökade\r\nintäkter och uteblivna utgifter för staten skulle\r\nuppgå till 15,7 miljarder. Sammanlagt skapas en\r\nvinst för staten på 11,3 miljarder, 58 000 nya jobb\r\noch 100 000 nyrenoverade lägenheter.</pre><pre>Riksdagen bör snarast fatta beslut om ett nytt ROT-\r\nprogram. Viktigt ur fördelnings- och\r\nsegregeringssynpunkt är att stödet riktas till\r\nmiljonprogramområden och andra områden där\r\nandelen låginkomsthushåll ökar. Vänsterpartiet\r\nföreslår i sitt förslag till statsbudget för kommande\r\nbudgetår att 3,3 miljarder anslås till ROT-\r\nverksamhet inom bostadssektorn och offentliga\r\nbyggnader och anläggningar.</pre><pre>Ett investeringsstöd till nyproduktion under 1994\r\nbehövs för att motverka den extremt låga\r\nnyproduktionen. Vänsterpartiet föreslår ett\r\ninvesteringsstöd på 15 % till nyproduktion till en\r\nkostnad av ca 400 miljoner kronor.</pre><pre>Regeringens egen bostadsutredare Georg Danell\r\nkonstaterar själv i Svenska Dagbladet den 17\r\nfebruari 1994 att bostadsbyggandet måste\r\nstimuleras, inte minst i storstäderna.</pre><pre>Dessa statliga stöd skall utformas så att största\r\nmöjliga miljöhänsyn tas. Miljöanpassade\r\ninvesteringar ger samtidigt relativt många\r\narbetstillfällen. Trots att situationen inom\r\nbyggsektorn är exceptionell och kräver snabba och\r\ndrastiska åtgärder måste grundläggande principer\r\ninom bygg- och bostadssektorn upprätthållas.</pre><pre>En långsiktig effekt som regeringen inte tagit\r\nhänsyn till är att neutraliteten mellan olika\r\nupplåtelseformer hotas av den sammanlagda\r\neffekten av regeringens bostads-, finans- och\r\nskattepolitik.</pre><pre>SABO visar i sina beräkningar i rapporten\r\nObalanser i bostadssektorn att hyresgäster drabbas\r\nav större kostnadshöjningar än boende i egnahem\r\noch villor. Den nuvarande regeringspolitiken\r\nbetyder t.ex. att kostnaden för en hyresrätt som år\r\n1992 var lika stor som för motsvarande egnahem är\r\n28 % dyrare sex år senare.</pre><pre>Denna utveckling är naturligtvis oacceptabel. För\r\nVänsterpartiet är detta särskilt allvarligt eftersom\r\ndet skulle drabba låginkomsthushåll i hög grad.\r\nRegeringen bör redovisa hur neutraliteten mellan\r\nolika upplåtelseformer skall bibehållas. Två av flera\r\ntänkbara sätt att göra detta är att inte skära ned\r\nräntebidragen och att införa ett stöd till hyresrätter\r\nsom motsvarar värdet av avdragsrätten för\r\negnahem.</pre><pre>Andra åtgärder som riksdagen -- när nu regeringen\r\ninte fungerar -- snarast bör genomföra: att få till\r\nstånd en fungerande bostadskreditmarknad, att\r\npåskynda investeringar i infrastruktur som kan ingå\r\ni det framtida kretsloppssamhället (tele- och\r\ndatakommunikation, järnväg, annan\r\nkollektivtrafik, gynna nya miljöanpassade\r\nbyggnader och va-system etc.).</pre><pre>Upprustning av äldre kulturhistoriskt värdefulla\r\nbyggnader bör prioriteras, gärna genom att ta till\r\nvara äldre byggnadsarbetares kunskaper och\r\nerfarenheter innan det är för sent.</pre><pre>Snabba besked om ett miljöanpassat ROT-program\r\noch stöd till nyproduktion av bostäder behövs. Om\r\nde negativa effekterna av byggsektorns nedgång\r\nskall lindras måste beslut tas nu.</pre><pre>Jag vill med anledning av ovanstående fråga\r\nstatsministern:</pre><pre>1.  Kommer regeringen att stödja Vänsterpartiets\r\noch Socialdemokraternas förslag om ökade\r\ninvesteringsvolymer i byggsektorn?</pre><pre>2.  Vilka ytterligare förslag till åtgärder avser\r\nregeringen att presentera för att motverka den\r\nfördjupade byggkrisen?</pre><pre>3.  Är det regeringens bedömning att ytterligare\r\nförsämringar av bostadssubventionerna är ett steg i\r\nrätt riktning för att lösa byggkrisen?</pre><pre>4.  Vad avser regeringen vidta för åtgärder för att\r\nupprätthålla kostnadsneutraliteten mellan olika\r\nupplåtelseformer?</pre><pre>1993/94:96 av Sylvia Lindgren (s) till\r\nnäringsministern om turism och Invest in Sweden:</pre><pre>Turistnäringen är oerhört viktig för Sverige.\r\nBesöksnäringen är sysselsättningsintensiv.\r\nNäringen skapar lika många helårsarbetstillfällen\r\nsom exempelvis massa- och pappersindustri och\r\ngrafisk industri tillsammans. Besöksnäringen\r\n(varuhandel, restauranger, hotell och\r\ntransportörer) i Stockholms län har ca 165 000\r\nanställda.</pre><pre>Besöksnäringen är, enligt många bedömare, den\r\nbransch som i dag har bäst utvecklingsmöjligheter\r\nav alla.</pre><pre>Vi behöver besökare från andra länder. Det gäller\r\ninte enbart Stockholm som huvudstad utan\r\nsamtliga delar av landet, alltifrån norr till söder.</pre><pre>Att bedriva en bra marknadsföring inom\r\nturistnäringen har inte enbart som syfte att visa upp\r\nvårt vackra land och vad vi gör här. Det handlar\r\nockså om att upphandla tjänster, positivt\r\nmarknadsföra Sverige för att skapa nya\r\narbetstillfällen, få utländska företag att investera i\r\nSverige osv.</pre><pre>Konkurrensen bland regioner och städer är\r\nstenhård och utbudet av mässor, utställningar,\r\ninvesteringsmagasin m.m. är i stort sett oändligt.\r\nFör att nå resultat i marknadsföringen krävs inte\r\nbara resurser. Minst lika viktigt är att ha ett samlat\r\ngrepp över verksamheten och kontroll över att\r\naktiviteter når rätt målgrupp.</pre><pre>Verksamheten vid Styrelsen för Sverigebilden\r\npåbörjades under hösten 1992 genom bl.a.\r\nupphandling av informations- och\r\nmarknadsföringstjänster inom turistområdet. Inom\r\nverksamheten finns ett speciellt projekt -- Invest in\r\nSweden.</pre><pre>Mot bakgrund av ovanstående vill jag fråga\r\nnäringsministern följande:</pre><pre>Hur följer näringsministern upp verksamheten och\r\nprojektet Invest in Sweden?</pre><pre>Ämnar näringsministern ta några initiativ för att få\r\nfart på projektet?</pre><pre>den 22 februari</pre><pre>1993/94:97 av Leo Persson (s) till\r\nkommunikationsministern om Telerespons AB:</pre><pre>Telerespons AB är ett dotterföretag till Telia, f.d.\r\nTeleverket. Telerespons AB har ca 2 250 anställda\r\noch har verksamhet vid 21 orter.</pre><pre>Företaget brukar i sin marknadsföring argumentera\r\natt den nya tekniken ger möjlighet att förlägga\r\nteletjänster var som helst i landet. Flera exempel på\r\nutflyttning av teletjänster finns, t.ex. att SAS flyttat\r\nut bokningscentralen till Sveg.</pre><pre>Denna stora möjlighet till decentralisering avser\r\nuppenbarligen inte Telerespons AB att utnyttja.\r\nDet är i stället aktuellt med beslut som går i\r\ncentraliserande riktning. Enligt planerna skall\r\nantalet anställda minskas med 800 personer, till\r\n1 450. Samtidigt skall bolagets\r\nproduktionsverksamhet vara förlagd till enbart 13\r\norter. På följande platser kommer verksamheten\r\nhelt att läggas ned eller att reduceras betydligt:\r\nVisby, Jönköping, Skellefteå, Falun, Göteborg,\r\nMalmö, Falköping, Luleå, Sundsvall och\r\nNorrköping.</pre><pre>Staten är ägare till Telia. Jag anser att det kan vara\r\nriktigt att ha uppfattningen att varje företag skall\r\nbära sina kostnader och även ge avkastning. Men\r\ndet finns en faktor som inte får glömmas bort, och\r\ndet är de konsekvenser som blir följden av stora\r\nomläggningar vid strukturrationaliseringar. I det\r\nhär aktuella fallet försvinner Telerespons AB:s\r\nverksamhet från åtta orter, och det finns ingen\r\nkonsekvensanalys gjord. I dessa tider med stor\r\narbetslöshet och speciellt med avvecklingen av i\r\nhuvudsak kvinnoarbetsplatser på de nu utpekade\r\norterna är detta helt oacceptabelt. Vad gäller Falun\r\nförsvinner 40 arbetsplatser, och totalt gäller det 800\r\narbetsplatser med i huvudsak kvinnor.</pre><pre>Den förändring som nu skett när de statsliga\r\naffärsverken ombildats till bolag är inte acceptabel.\r\nBolagsordningen borde kräva att de bolag som nu\r\növertagit eller är på väg att överta affärsverkens\r\nuppgifter även framdeles har ett regionalpolitiskt\r\nansvar. I detta ansvar måste även ingå att ha\r\nskyldighet att göra en samhällelig\r\nkonsekvensanalys innan verksamheten läggs ner.\r\nEnligt uppgift är det inte av ekonomiska skäl som\r\nde mindre enheterna läggs ner utan andra skäl\r\nanges.</pre><pre>Mot bakgrund av ovanstående vill jag fråga\r\nkommunikationsministern följande:</pre><pre>Kan kommunikationsministern tänka sig att\r\nmedverka till att en konsekvensutredning\r\ngenomförs?</pre><pre>Vilka åtgärder avser kommunikationsministern,\r\nsom representant för ägaren--staten, att vidta för\r\natt ålägga Telia ett regionalpolitiskt ansvar?</pre><pre>Kan kommunikationsministern tänka sig att\r\nmedverka till en förändring i bolagsordningen som\r\nklart reglerar ett regionalpolitiskt ansvar?</pre><pre>13 §  Anmälan om frågor</pre><pre>Anmäldes att följande frågor framställts</pre><pre>den 18 februari</pre><pre>1993/94:366 av Birthe Sörestedt (s) till\r\nkulturministern om placeringen i häkte av personer\r\nsom tagits i förvar:</pre><pre>I dag finns ett åttiotal personer placerade i häkte\r\nsom varken är misstänkta för eller har begått något\r\nbrott, utan de är tagna i förvar enligt\r\nutlänningslagen. Dessa personer bör över huvud\r\ntaget inte förvaras inom kriminalavården.</pre><pre>Jag vill fråga:</pre><pre>Vad ämnar invandrarministern göra för att dessa\r\npersoner skall få ett bättre omhändertagande?</pre><pre>1993/94:367 av Inger Lundberg (s) till statsrådet\r\nBeatrice Ask om skolundervisningen i matematik:</pre><pre>Såvitt är känt inför regeringens kommande beslut\r\nom kursplaner för grundskolan kommer\r\nkursplanen i ämnet svenska att innehålla ett särskilt\r\navsnitt om undervisningen av barn med särskilda\r\nbehov. Det är bra och kan vara ett viktigt medel för\r\natt säkra att alla barn får en chans till\r\ngrundläggande kunskaper i ämnet.</pre><pre>Matematikämnet är liksom svenskan\r\ngrundläggande för barnens möjligheter till\r\nutveckling i andra ämnen. Vikten av djup förståelse\r\nredan under de första skolåren har här inte\r\nuppmärksammats lika mycket som beträffande\r\nsvenskämnet. Detta har lett till att många barn fått\r\nen dålig start i ämnet. Detta är säkert en av\r\norsakerna till det dåliga intresset för det\r\nnaturvetenskapliga programmet liksom till att\r\nmånga barn tycker ämnet är viktigt men\r\n''dötråkigt''.</pre><pre>Kommer statsrådet att verka för att man också i\r\nkursplanen i matematik beaktar djup förståelse av\r\nämnet?</pre><pre>den 21 februari</pre><pre>1993/94:368 av Ingela Mårtensson (fp) till\r\nutrikesministern om förhållandena i Östtimor:</pre><pre>På kyrkogården i Dili den 12 november 1991\r\ngenomförde indonesisk militär en massaker varvid\r\nca 200 personer dödades.</pre><pre>Ett TV-team under ledning av den brittiske\r\nfilmaren John Pilger har nyligen besökt Östtimor.\r\nHan har intervjuat ögonvittnen från massakern i\r\nDili. Inför TV-kamerorna skildrar de hur\r\növerlevande fördes till sjukhuset, där de dödades\r\nmed gift under medverkan av militär och läkare.</pre><pre>Sverige uppmanade den indonesiska regeringen\r\nefter massakern den 12 november 1991 att\r\nundersöka händelserna noggrant och opartiskt.</pre><pre>Mot denna bakgrund vill jag ställa följande fråga till\r\nutrikesministern:</pre><pre>Vilka åtgärder ämnar regeringen vidta med\r\nanledning av ovan angivna uppgifter?</pre><pre>1993/94:369 av Hans Göran Franck (s) till\r\nstatsrådet Görel Thurdin om starkströmsledningar\r\ni Bergshamra:</pre><pre>Genom stadsdelen Bergshamra i Solna går en\r\nstarkströmsledning som tillhör Stockholm Energi\r\nAB. Ledningen som går rakt genom bebyggelsen\r\novan jord har skapat stor oro för betydande\r\nhälsorisker bland befolkningen, särskilt bland\r\nbarnfamiljer. Det gäller att söka finna en lösning\r\nsom innebär att kraftledningen kan flyttas på ett\r\nacceptabelt sätt inom Ekoparken.</pre><pre>Jag får därför fråga statsrådet Görel Thurdin:</pre><pre>Är regeringen beredd att, i avvaktan på att\r\nkraftledningarna i södra Bergshamra i Solna grävs\r\nned under jord, verka för en temporär lösning som\r\nundanröjer riskerna för de boende?</pre><pre>14 §  Kammaren åtskildes kl. 14.58.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}