{"dokumentstatus":{"dokument":{"hangar_id":"2438989","dok_id":"GE09103","rm":"1990/91","beteckning":"103","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"103","slutnummer":"0","datum":"1991-04-26 00:00:00","systemdatum":"2010-02-17 00:00:00","publicerad":"1991-04-26 00:00:00","titel":"Riksdagens snabbprotokoll 1990/91:103 Fredagen den 26 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{B69526C2-7B9F-41B3-84B5-FB1E44E15D84}","dokument_url_text":"http://data.riksdagen.se/dokument/GE09103/text","dokument_url_html":"http://data.riksdagen.se/dokument/GE09103","dokumentstatus_url_xml":"http://data.riksdagen.se/dokumentstatus/GE09103","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:103</div>\r\n<div class=\"sidhuvud_datum\">Fredagen den 26 april</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 § Svar på interpellation 1990/91:171 om\r\nTobaksbolagets produkter som marknadsförs\r\nutomlands, m.m.</pre><pre>Anf. 1 Industriminister RUNE MOLIN (s):</pre><pre>Herr talman! Barbro Westerholm har ställt\r\nföljande frågor till socialminister Ingela Thalén\r\nbeträffande Tobaksbolagets produkter:</pre><pre>1. Vilka kvalitetskrav ställs på de tobaksprodukter\r\nsom den svenska, statsdominerade\r\ntobakskoncernen marknadsför utomlands? Är\r\nkraven lägre än för motsvarande produkter i\r\nSverige?</pre><pre>2. Vilka normer tillämpar den svenska\r\ntobakskoncernen i sin marknadsföring utomlands?\r\nHar Procordias tobaksföretag några egna\r\nrestriktioner för reklam som tillämpas i länder där\r\ninhemska reklamregler är för få eller obefintliga?</pre><pre>3. Pågår eller förbereds några svenska åtgärder --\r\nfrån statens eller statligt dominerade företags sida --\r\nför att stoppa ett framtida snusförbud inom EG?\r\nBedriver Procordias tobaksföretag någon\r\nlobbyverksamhet gentemot EG? Planerar\r\nregeringen några initiativ, t.ex. att begära\r\nnationellt undantag för Sverige från ett eventuellt\r\nEG-förbud mot snus? Hur bereds i så fall sådana\r\ninitiativ? Tillfrågar man t.ex. livsmedelsverket,\r\nsocialstyrelsen eller konsumentverket i sådana\r\nfrågor?</pre><pre>Arbetet inom regeringen är så fördelat att det är jag\r\nsom skall svara på interpellationen.</pre><pre>Regeringen avser inte att medverka till att ett\r\nsnusförbud införs i Sverige, varken genom EES-\r\navtal eller i perspektivet av ett framtida svenskt\r\nmedlemskap i EG.</pre><pre>Enligt vad jag erfarit från Procordia är det riktigt\r\natt tobaksverksamheten inom numera Procordia\r\nUnited Brands har expanderat utomlands under\r\nsenare år. Det har nästan uteslutande skett genom\r\nföretagsförvärv och under de senaste åren med\r\nkoncentration på cigarr- och cigarillmarknaden.</pre><pre>I mitten av 1980-talet förvärvade Svenska Tobaks\r\nAB det amerikanska tobaksföretaget Pinkerton\r\nTobacco i Richmond, som är verksamt inom den\r\ns.k. rökfria tobakssektorn. Någon satsning\r\nutomlands på svenskt snus tillverkat i Sverige har\r\ninte skett med undantag för en mycket blygsam\r\nförsäljning i Tyskland samt en testlansering av ett\r\nsvensktillverkat snus i USA.</pre><pre>Procordias amerikanska dotterbolag Pinkerton\r\nTobacco lanserade i fjol ett snusmärke, som enligt\r\nen artikel i en engelsk medicinsk tidskrift innehåller\r\nhöga halter av s.k. nitrosaminer. Det är troligen\r\ndenna artikel Barbro Westerholm refererar till i sin\r\ninterpellation. Enligt uppgift från Procordia visar\r\nfem senare undersökningar -- två gjorda internt och\r\ntre av utomstående laboratorier -- oberoende av\r\nvarandra helt andra siffror för nitrosaminnivåerna.\r\nDessa senare siffror ligger enligt Procordia helt\r\ninom det intervall som gäller för marknaden i\r\növrigt.</pre><pre>EG-kommissionen har föreslagit att ''fuktigt snus\r\nför användning i munnen'' skall förbjudas inom\r\nEG. Enligt Procordias uppfattning tyder denna\r\ndefinition på att det svenska snuset skulle förbjudas\r\nmedan alla andra förekommande snustyper skulle\r\nvara tillåtna även i fortsättningen. Givetvis har\r\nProcordia United Brands och dess dotterbolag\r\nSvenska Tobaks AB och Gotia Tobak AB uppfattat\r\ndetta som en orättfärdig diskriminering av den egna\r\nprodukten. Som en konsekvens av detta vidtar de\r\nberörda företagen de åtgärder de anser nödvändiga\r\noch lämpliga för att få stöd för uppfattningen att\r\nmotiven för det föreslagna förbudet inte är\r\ngodtagbara. Vilka åtgärder som vidtas kan jag\r\nrimligen inte ha någon uppfattning om. Om\r\nföretagen inte agerade skulle detta vara ett\r\nåsidosättande av deras skyldighet mot anställda och\r\nägare.</pre><pre>Som svar på Barbro Westerholms första fråga vill\r\njag först konstatera att svensktillverkade\r\ntobaksprodukter säljs i mycket liten omfattning\r\nutomlands. Enligt Procordia råder självfallet\r\nsamma höga kvalitetskrav oavsett var de säljs.</pre><pre>Den marknadsföring som sker utomlands genom\r\nsvenska företag eller dotterbolag som är\r\nverksamma utomlands sker enligt Procordia i\r\növerensstämmelse med den lagstiftning och de\r\nregler som gäller för varje enskild marknad. Svensk\r\nlag och svenska regler gäller för reklam i Sverige. I\r\nden mån svensk lagstiftning är strängare än\r\nlagstiftning i andra länder, vore det enligt min\r\nmening av bl.a. konkurrensskäl helt orimligt om\r\nsvenska eller svenskägda företag skulle tillämpa de\r\nsvenska reglerna medan konkurrerande företag\r\narbetar efter andra regler.</pre><pre>EG-kommissionens förslag, som det ser ut i dag,\r\nriktas enbart på en tobaksprodukt vilken inte\r\nproduceras inom EG. Det snus och den tuggtobak\r\neller röktobak som tillverkas inom EG drabbas inte\r\nav något förbud om direktivförslaget antas. Alla\r\nrelevanta internationella avtal ger tänkbara\r\nmöjligheter att vidta åtgärder som är nödvändiga\r\nför att bl.a. skydda människors liv och hälsa. Det\r\nkan också finnas generellt stöd för att vidta åtgärder\r\nsom minskar bruket av tobak. Däremot finns det\r\ninte stöd för att vidta åtgärder som godtyckligt\r\ndrabbar en tobaksprodukt men inte andra.\r\nRegeringen avser också att vid lämpligt tillfälle och\r\ni lämpligt forum ta upp med EG den diskriminering\r\nsvenska tobaksprodukter skulle utsättas för om\r\ndirektivförslaget antas. Frågan bereds på sedvanligt\r\nsätt inom regeringskansliet. Bl.a. tas kontakt med\r\nde berörda verken i den utsträckning som\r\nerfordras.</pre><pre>Anf. 2 BARBRO WESTERHOLM (fp):</pre><pre>Herr talman! Jag får tacka industriministern för\r\nsvaret.</pre><pre>En utgångspunkt för de här olika debatterna som\r\njag för är kunskapen om tobakens vanebildande\r\neffekter. Nikotinet i tobak hör ju till de mest\r\nvanebildande ämnen som finns, i klass med\r\ncentralstimulantia -- och betydligt mer\r\nvanebildande än t.ex. alkohol, sömnmedel och\r\nlugnande medel. Det är därför som jag arbetar med\r\ndet här problemet. Jag är ju läkare i botten.\r\nUppgiften att förebygga ohälsa är oerhört\r\nangelägen.</pre><pre>Bruket av snus ökar i Sverige. År 1989 var det\r\nungefär 21 % av männen och 2 % av kvinnorna som\r\nsnusade. Inom en tvåårsperiod ökade det här\r\nbruket med 10 % -- framför allt bland pojkar och\r\nyngre män.</pre><pre>Tobaksbruk i den här formen är på intet vis\r\noskadligt. Högt blodtryck, blodplättar som klibbar\r\nihop sig och bildar proppar, och försämrad\r\ncirkulation i fingrar hör till de allvarligaste\r\nkomplikationerna.</pre><pre>Industriministern säger i sitt svar, som jag nu vill\r\nkommentera, att det inte har gjorts någon satsning\r\nutomlands på svenskt snus, tillverkat i Sverige, och\r\natt man har en blygsam försäljning. Jag har inte\r\ntillgång till några försäljningssiffror, men det är ju\r\nuppenbart att Procordia har misslyckats i sina\r\nsträvanden att få ut den här produkten. Det kan ju\r\nbero på att de länder som man vill exportera till\r\nansluter sig till WHOs rekommendation att inte ta\r\nemot några nya produkter av det här slaget på sin\r\nmarknad. Det finns ju en WHO-rekommendation\r\nsom också Sverige har ställt sig bakom -- att\r\ntobaksbruket rent allmänt, och bruket av snus i\r\nsynnerhet, inte skall öka i världen utan tvärtom\r\nminska.</pre><pre>Jag tycker att det hälsopolitiska inslaget i svaret\r\nfrån industriministern var litet tunt. Det var ju med\r\ntanke på hälsoeffekterna jag ursprungligen ställde\r\nden här interpellationen till socialministern. Jag\r\ntrodde att industriministern med sitt LO-förflutna\r\nkunde vara särskilt oroad av vad snuset ställer till\r\nmed i hans egna led som inkörsport till\r\nnikotinberoende, med cigarettrökning som följd.</pre><pre>Tobaksbruket har ju blivit ''a blue collar problem'',\r\nsom professor Montana sade i går på en\r\npresskonferens där man belyste effekterna av\r\nhälsoundersökning när det gäller lungcancer. Han\r\nsade att det känns väldigt meningslöst att hålla på\r\nmed screening för en sådan sjukdom, när 85 % av\r\nde här fallen kunde förebyggas och man skulle få\r\nbättre effekt av sina insatser på det sättet.</pre><pre>Det är bra att nitrosaminhalterna i Pinkertons snus\r\nnu är inom godkänt intervall. Det gäller här en av\r\nde mest cancerframkallande substanser vi känner.</pre><pre>Jag har förståelse för EGs inställning att inte ta in\r\nytterligare en produkt på marknaden, det här\r\nfuktiga snuset. Jag är övertygad om, genom det jag\r\nläser om arbetet mot tobaksbruk i EG, att man är\r\npå väg att arbeta bort andra produkter också. Då\r\nvill man inte ytterligare ha en att kämpa mot.</pre><pre>Hela det svar jag har fått har en näringspolitisk\r\ninriktning. Här gäller bara industripolitiska\r\növerväganden. Att 800 000 människor om året dör\r\ni Europa på grund av tobaksbruk tycks vara mindre\r\nintressant i det här sammanhanget. Här handlar det\r\nom att den svenska halvstatliga tobakskoncernen,\r\nen av världens största producenter av s.k. rökfri\r\ntobak, inte skall hindras i sina exportplaner. Jag\r\nkan inte se annat än att detta är dubbelmoral med\r\ntanke på hur vi i Sverige agerar i\r\nvärldshälsoorganisationen när det gäller insatser\r\nmot tobaksbruket.</pre><pre>Dessa tankar kommer också igen i den\r\nfolkhälsoproposition som regeringen lade fram så\r\nsent som i måndags. Här visar man en stor oro för\r\ntobakens ohälsoframkallande effekter. Man lyfter\r\nockså fram den ojämnlika fördelning av ohälsan i\r\nvårt samhälle. Situationen är sämst för de\r\nlågutbildade. Det är ju den grupp där de som\r\nanvänder tobak främst finns.</pre><pre>Från tobakspolitisk synpunkt tycker jag, som läget\r\nnu är hos oss med ett utbrett och etablerat\r\nsnusande, att vi måste acceptera att vi hos EG\r\nbegär ett nationellt undantag för att få behålla\r\nsnuset inom Sverige. Under tiden måste vi arbeta\r\nmed information och försöka att få människor att\r\nsluta resp. inte börja med detta bruk. Men det skall\r\nstanna vid det. Exporten skall vi passa oss för om\r\nvi skall ha en trovärdighet internationellt. Jag hade\r\nhoppats att ett halvstatligt bolag kände det här\r\nansvaret.</pre><pre>Jag vill bara göra ett litet tillägg. Det hör egentligen\r\ninte till den här frågan. Vi kanske skall diskutera\r\ndet en annan gång. Men vad händer med asbest?\r\nDet finns nog länder som tycker att vårt\r\nasbestförbud är en importrestriktion.</pre><pre>Överläggningen var härmed avslutad.</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:181 till socialförsäkringsutskottet</pre><pre>1990/91:185 till skatteutskottet</pre><pre>Motionerna</pre><pre>1990/91:Fö22--Fö25 till försvarsutskottet</pre><pre>\r\nAjournering</pre><pre>Kammaren beslöt kl. 9.13 på förslag av talmannen\r\natt ajournera förhandlingarna till kl. 10.00, då de\r\ntill dagens bordläggning aviserade\r\nutskottsbetänkandena väntades föreligga.</pre><pre>\r\nÅterupptagna förhandlingar</pre><pre>Förhandlingarna återupptogs kl. 10.00.</pre><pre>3 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:183 Ändrad träfiberprövning</pre><pre>1990/91:184 Verksamheten i Studsvikskoncernen,\r\nm.m.</pre><pre>1990/91:191 Vissa livsmedelspolitiska frågor</pre><pre>Skatteutskottets betänkande</pre><pre>1990/91:SkU27 Ändring i kupongskattelagen</pre><pre>Justitieutskottets betänkanden</pre><pre>1990/91:JuU26 Bostadsdomstolen och\r\nhyresnämnderna</pre><pre>1990/91:JuU27 Anslag till rättshjälp m.m.</pre><pre>Lagutskottets betänkanden</pre><pre>1990/91:LU26 Kompetenskrav för\r\nfastighetsmäklare m.fl.</pre><pre>1990/91:LU28 Ändringar i namnlagen m.m.</pre><pre>1990/91:LU33 Kontobaserat\r\npenningmarknadssystem.</pre><pre>Utrikesutskottets betänkanden</pre><pre>1990/91:UU15 Internationellt\r\nutvecklingssamarbete</pre><pre>1990/91:UU16 Samarbete med Baltikum, Central-\r\noch Östeuropa</pre><pre>1990/91:UU20 Tilläggsbudget II till statsbudgeten\r\nför budgetåret 1990/91 (finansdepartementet)</pre><pre>1990/91:UU22 Insatser för kurdiska flyktingar</pre><pre>Socialförsäkringsutskottets betänkande</pre><pre>1990/91:SfU15 Huvudmannaskapet för\r\nsjukreseadministrationen m.m.</pre><pre>Näringsutskottets betänkanden</pre><pre>1990/91:NU36 Handel med Baltikum samt Central-\r\noch Östeuropa</pre><pre>1990/91:NU45 Styrelserepresentation för samhället\r\ni vissa stiftelser</pre><pre></pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 25 april</pre><pre>1990/91:188 av Karin Israelsson (c) till\r\nsocialministern om åtgärder mot hembränning:</pre><pre>Det är djupt oroande att hembränningen fortsätter\r\natt öka. Följden blir en omfattande konsumtion\r\ninte bara för dem som bränner hemma utan även\r\nför ungdomar som lätt får tillgång till alkoholen.\r\nMed en ökad hembränning följer ofta en ökad\r\nlangning.</pre><pre>Lönnbränningen sker i relativt stor skala. Illegala\r\nspritfabriker är ingen ovanlig företeelse. Denna\r\nförsäljning sker till restauranger, klubbar eller\r\nenskilda. Inte sällan är bruk eller missbruk av\r\nnarkotika med i bilden.</pre><pre>Hembränningen är inte ett problem av privat natur.\r\nDet är inte var mans rätt att bränna hemma. Bruket\r\nav alkohol skapar social utslagning, förnedring,\r\nsjukdom och kriminalitet. Hembränningen är ett\r\nsätt att bidra till dessa förhållanden, ovärdiga ett\r\nvälfärdssamhälle. En restriktiv alkoholpolitik är en\r\ngrundförutsättning för att åstadkomma en\r\nbegränsning av alkoholskadorna.</pre><pre>Rikspolisstyrelsen kan i sin statistik över brott som\r\nrubriceras som olovlig sprittillverkning konstatera\r\natt hembränningen och lönnbränningen tenderar\r\natt öka i omfattning. Mörkertalet är givetvis stort.\r\nTraditionellt har hembränning ansetts vara en\r\nlandsortsföreteelse. Med dagens sofistikerade\r\ndestillationsutrustningar är de dock även vanlig i\r\nstäder.</pre><pre>De som bränner är sällan missbrukare, utan\r\ntvärtom ofta människor med god social ställning.\r\nDeras motiv är vinsten. Att de sedan tjänar på\r\nandra människors svagheter tycks inte vara något\r\nproblem. Inte heller att de som köper ofta är\r\naningslösa ungdomar. Den låga upptäcktsrisken\r\nbidrar till en fortsatt verksamhet.</pre><pre>Hittills har samhällets insatser för att få bukt med\r\nhembränningen varit otillräckliga. Poliserna har\r\ninte -- trots att de ofta har kunskap om\r\nförhållandena -- möjlighet att ingripa. Bristande\r\nresurser gör att polisen tvingas prioritera hårt i sin\r\nverksamhet. Att poliserna inte ingriper bottnar\r\nockså i samhällets passiva inställning till\r\nhembränningen. Det ges inga signaler från högre\r\nort om att verksamheten är förkastlig och bör\r\nstävjas. Många tycker att det inte är något brott att\r\nkoka hemma -- men däremot att sälja vidare.\r\nStraffen för hembränning är tämligen låga. En\r\n''husbehovsbrännare'' får i allmänhet dagsböter.\r\nVid lönnbränning är det vanligt med fängelse i 1--2\r\nmånader.</pre><pre>Socialutskottet har senanst hösten 1989 behandlat\r\nmotioner, bl.a. från centerpartiet om åtgärder mot\r\nhembränning. Utskottet förklarade sig se allvarligt\r\npå hembränning och utgick från att frågan om\r\nskärpta regler för hanteringen av aktivt kol\r\növervägdes. Riksdagen beslöt i enlighet med\r\nutskottet. Till dags dato har inget hänt.\r\nHembränningen tillåts fortfarande förekomma i allt\r\nstörre skala.</pre><pre>Regeringen har i sin nyligen presenterade\r\nfolkhälsoproposition inte föreslagit några konkreta\r\nåtgärder mot hembränning. Det finns därför all\r\nanledning att här åter uppmärksamma\r\nproblematiken med hembränning.</pre><pre>För att komma till rätta med hembränningen krävs\r\nåtgärder av olika slag:</pre><pre>*  Informationsinsatserna mot hembränning och\r\nlangning måste öka för att få till stånd en\r\nattitydförändring.</pre><pre>*  Polisen måste ges ökade resurser för att kunna\r\ngöra tillslag.</pre><pre>*  Polisen måste ägna problematiken\r\nuppmärksamhet i samarbete med de\r\nnykterhetsvårdande sociala myndigheterna.</pre><pre>*  Uppfattningen att den illegala\r\nalkoholhanteringen utgör en allvarlig form av\r\nbrottslighet måste komma tydligare till uttryck i\r\nlagstiftning och tillämpning.</pre><pre>*  Försäljningen av aktivt kol måste licensbeläggas.</pre><pre>Med hänvisning till ovanstående vill jag ställa\r\nföljande fråga till socialministern:</pre><pre>Vilka snara åtgärder ämnar regeringen vidta för att\r\nfå bukt med hembränningen?</pre><pre>1990/91:189 av Alf Wennerfors (m) till\r\njustitieministern om giltig förklaring av vissa\r\nogiltiga vigslar:</pre><pre>Den blomsterprydda Seglorakyrkan var fylld till\r\nsista plats av anhöriga, vänner, sångare, musiker\r\nsom tillsammans med vigselförrättaren gjorde\r\nvigseln den 9 september 1989 till en livsavgörande\r\nhändelse och ett oförglömligt minne för brudparet.\r\nDet heliga löftet framför altaret upplevdes som\r\nevigt.</pre><pre>I dag har folkets statliga byråkrati ogiltigförklarat\r\nvigseln och äktenskapet. De unga är chockade.</pre><pre>Pingstförsamlingarnas vigselnämnd beslöt den 8\r\ndecember 1989 att fråntaga vigselförrättaren hans\r\nrätt att vara vigselförrättare fr.o.m. den 1 juli 1989.\r\nDetta meddelades i skrivelse till länsstyrelsen. Den\r\n19 april 1989 beslöt länsstyrelsen att lämna\r\nskrivelsen och framställningen utan åtgärd. Detta\r\nbeslut överklagades till regeringen.</pre><pre>Den 19 februari 1991 meddelade\r\njustitiedepartementet att ovan nämnda\r\nvigselförrättare jämte ytterligare tre andra pastorer\r\ni Södermalmskyrkan mist sin vigselrätt från den 1\r\njuli 1989.</pre><pre>Ovan nämnda vigsel jämte ett tjugotal andra har\r\nmed retroaktiv verkan blivit ogiltiga. Rättsligt är de\r\nnu ogifta, vilket kan få betydelse för rätten att ärva,\r\nrätten till bodelning och det rättsliga förhållandet\r\ntill eventuella barn.</pre><pre>Vad skall nu de unga paren göra? Arrangera\r\nbröllop på nytt och gifta sig för andra gången? Vilka\r\nskall stå för kostnaderna? Justitiedepartementet?\r\nTålmodiga föräldrar? Eller skall man utnyttja\r\nmöjligheten att finna sig i den märkliga byråkratins\r\nirrgångar och ansöka hos regeringen att de tidigare\r\n''ogiltiga'' vigslarna förklaras giltiga enligt\r\näktenskapsbalken, då synnerliga skäl föreligger?</pre><pre>Man kan förstå att det inträffade förvånar alla\r\ninblandade. Hur är det ställt med kompetensen och\r\nförnuftet i byråkratin och den statliga\r\nförvaltningsapparaten, undrar man. Att fatta beslut\r\nsom drabbar ''tredje man'' med restroaktiv verkan\r\npå ett så uppseendeväckande omänskligt sätt är\r\nbetänkligt och oroande.</pre><pre>Mot bakgrund av det ovan anförda vill jag ställa\r\nföljande frågor till justitieministern.</pre><pre>Hur ser justitieministern på handläggningen av\r\ndetta ärende?</pre><pre>På vilket sätt kommer justitieministern att agera för\r\natt de berörda vigslarna så snabbt som möjligt och\r\nutan besvär för de unga paren blir giltigförklarade?</pre><pre>1990/91:190 av Ulla Orring (fp) till\r\nkommunikationsministern om\r\njärnvägskommunikationerna i övre Norrland:</pre><pre>De offentliga investeringarna inom\r\nkommunikationsväsendet som vägnät och järnväg\r\nhar haft en negativ utveckling under 1980-talet.\r\nOch detta har varit särskilt märkbart i\r\nVästerbotten. Behovet av offentliga investeringar\r\nunder det kommande 90-talet och fram till år 2000\r\nframstår därför som ett oundvikligt måste. En\r\nregions utveckling avgörs sannolikt i framtiden mer\r\nän någonsin av de förutsättningar som samhället\r\nlyckas ge regionen genom satsning på infrastruktur.\r\nAtt satsa på infrastrukturen och därmed på\r\nkommunikationerna gör sig därför alltmer gällande\r\noch blir alltmer väsentligt för att kunna utveckla\r\nNorrland och Norrlands inland. Det handlar\r\nframför allt om regionen norr om Sundsvall. Av\r\nvissa rapporter om trafikens framtida utveckling\r\nframgår att:</pre><pre>Under 90-talet och fram till sekelskiftet kommer\r\npersontrafiken inom landet att öka med 20 %. Det\r\ninnebär en årlig ökning på ca 1,9 % per år och som\r\nmotsvarar den årliga tillväxten som varit under 80-\r\ntalet. Det är rimligt att anta att denna trafikökning\r\ntill en del kommer att ske med järnväg. Några\r\nstörre satsningar på järnvägsnätet -- förutom\r\nnödvändigt banunderhåll som tidigare starkt\r\neftersatts på norra stambanan -- planeras inte i\r\nnorra Norrland. Det är svårt att få en entydig bild\r\nav regeringens samlade syn på hur\r\njärnvägspolitiken generellt skall utformas, vilket\r\nockså trafikutskottet yttrat. Denna brist framträder\r\nuppenbart vad gäller norra Norrland.</pre><pre>Nu inriktar sig banverkets planering i huvudsak på\r\nsatsning av järnväg i Syd- och Mellansverige och\r\nupp till Sundsvall, snabbtågsanpassning på södra\r\nstambanan, ostkustbanan, kapacitetsförbättringar\r\npå västkustbanan och utbyggnad i Mälardalen.</pre><pre>Utbyggnad och underhåll av järnvägen i norra\r\nNorrland har kraftigt eftersatts under det senaste\r\nårtiondet.</pre><pre>Men norrlänningarna ställer samma anspråk som\r\nlandet i övrigt på persontrafiken på järnväg, dvs. att\r\nden skall kunna erbjuda snabba, frekventa och\r\ntillförlitliga förbindelser.</pre><pre>På godstransportområdet behövs också minskade\r\ntransporttider, skräddarsydda transportlösningar,\r\nförbättrad punktlighet och ökad effektivitet. Detta\r\ni sin tur kan innebära ökade möjligheter för de\r\nnorrländska företagen och industrin att konkurrera\r\npå inte enbart den inhemska marknaden utan även\r\nute i Europa. Folkpartiet liberalernas målsättning\r\när att åstadkomma en mobilisering av de personliga\r\ninsatserna för en utveckling av norra Norrland och\r\nspeciellt inlandet. Men förutsättningarna är ett\r\nfungerande kommunikationsnät. Vi måste göra\r\nSverige rundare.</pre><pre>Den socialdemokratiska regeringens intentioner\r\npekar åt motsatt håll.</pre><pre>-- Nej till mobilisering -- ja till avveckling av både\r\nperson- och godstransporter på järnväg.</pre><pre>-- Nedläggning av persontrafiken på inlandsbanan.</pre><pre>-- Tvärbanornas framtida upprustning i\r\nVästerbotten skjuts framåt i tiden och\r\nkonsekvensen blir att bl.a. skogsbolagen måste\r\nbörja planera för vägtransporter.</pre><pre>-- Nej till Bottniabanan.</pre><pre>Folkpartiet liberalerna förordar en kraftig satsning\r\npå infrastrukturen, vilket vi framfört med\r\nanledning av regeringens proposition 1990/91:87.\r\nNär det gäller drift, underhåll och investeringar i\r\njärnvägar och vägar är det vår bedömning att\r\ninvesteringarna kommer att uppgå till ca 140\r\nmiljarder under en tioårsperiod. Vilka alternativ\r\nerbjuder regeringen?</pre><pre>Med hänvisning till det anförda vill jag fråga\r\nkommunikationsministern:</pre><pre>1.  För Västerbottens del har behovet av\r\nupprustning av tvärbanan Storuman--Hällnäs\r\nbedömts som synnerligen angelägen upprustning\r\nsom måste påbörjas 1992/93 för att etappvis\r\nfullföljas under 90-talet. Om så inte blir fallet\r\nkommer de tunga timmertransporterna\r\nmotsvarande 11 000--15 000 lastbilslass/år att\r\növerföras till E 79, som i dagens läge har svårt att\r\nklara nuvarande trafikbelastning. Är\r\nkommunikationsministern beredd att anslå\r\nsärskilda medel för en upprustning av tvärbanan\r\nStoruman--Hällnäs?</pre><pre>2.  Länsstyrelsen i Västerbotten har tagit initiativ\r\nför att undersöka möjligheterna till fortsatt\r\npersontrafik på inlandsbanan under sommaren. Är\r\nkommunikationsministern beredd att aktivt stödja\r\nett sådant projekt?</pre><pre>3.  För övre Norrlands kustland saknas i dag\r\njärnväg som alternativ. En utbyggd Bottniabana via\r\nSundsvall och norrut över Umeå, Skellefteå och till\r\nLuleå skulle effektivt sammanbinda kustorterna\r\noch bidra till en breddad arbetsmarknad. Snabba\r\nkommunikationer mellan kustorterna skulle också\r\nfå positiva effekter för den högre utbildningen.\r\nÄven kraven på en ökad godshantering skulle\r\ntillgodoses. Inte minst miljöskäl talar för\r\nförbättrade kommunikationer på järnväg. Ämnar\r\nkommunikationsministern ta några initiativ för en\r\nprojektering av Bottniabanan?</pre><pre>4.  På vilket sätt avser kommunikationsministern\r\nta ansvar för de ca 90 SJ-anställda som drabbas av\r\nen nedläggning av inlandsbanan?</pre><pre>y1 &gt; c15,3,9,11.5 &gt; 5 § Anmälan om frågor</pre><pre>ehy1 &gt; c15,1,9,11.5 &gt;  Anmäldes att följande frågor framställts</pre><pre>y1 &gt; c15,1,9,11.5 &gt; den 25 april</pre><pre>y1 &gt; c15,3,9,11.5 &gt; 1990/91:560 av Maria Leissner (fp) till statsrådet\r\nMaj-Lis Lööw om praxis i asylärenden:</pre><pre>Den 24 april utvisades en grupp bulgarienturkar\r\nfrån förläggningen i Ringhals tillbaka till\r\nBulgarien. De har varit i Sverige i flera år, vilket\r\nmedfört bl.a. att en tolvårig flicka har tappat sitt\r\nhemspråk. En sexårig astmasjuk pojke, också\r\nbland de utvisade, kommer inte att kunna få någon\r\nmedicin mot astman när han återvänder.</pre><pre>Mot denna bakgrund, och med tanke på att antalet\r\nasylsökande nu kraftigt sjunkit jämfört med när\r\nregeringen beslutade upphöra med den särskilda\r\nbarnpraxisen, vill jag fråga invandrarministern\r\nom hon har för avsikt att återinföra denna s.k.\r\nbarnpraxis, dvs. låta barnfamiljer stanna efter att\r\nviss tid har förflutit.</pre><pre>y1 &gt; c15,3,9,11.5 &gt; 1990/91:561 av Görel Thurdin (c) till\r\nindustriministern om skogsindustrins\r\nvirkestransporter:</pre><pre>Under många år har bristen på medel till\r\nunderhåll av våra vägar varit påfallande stor. När\r\nregeringen aviserade en tillväxtproposition med\r\nsatsningar i infrastruktur för tillväxtens skull\r\nförväntade sig alla att pengar till ökat underhåll av\r\nvåra vägar i skogslänen skulle anvisas. Därav blev\r\nintet. Nu kan vi läsa att det blivit tvärstopp för\r\nvirkestransporter. 30--50 % av vägarna stängs av.\r\nÅkare kommer att permitteras och\r\nmassafabrikena får köpa dyrare importvirke med\r\nen sämre handelsbalans som följd. Tillväxten i en\r\nav våra viktigaste industrier är hotad.</pre><pre>Vad ämnar regeringen vidta för åtgärder för att\r\ntillväxten i landets viktiga skogsindustri inte ska\r\nhotas genom avstängda vägar?</pre><pre>1990/91:562 av Per Gahrton (mp) till\r\nutrikesministern om uttalanden om gemensam\r\nförsvarspolitik i EG:</pre><pre>Den 18 april 1991 uttalar kabinettssekreterare\r\nPierre Schori i DN att EG ''på lång sikt kan\r\nomvandlas till en försvarsallians'' och att det ''inte\r\ni dag går att säga om Sverige skall motsätta sig\r\neller stödja detta''. Den 25 april uttalar\r\nkabinettssekreterare Pierre Schori i morgonekot\r\natt ett svenskt medlemskap i ett EG som också\r\nomfattar gemensam försvarspolitik kan vålla\r\nproblem för den baltiska frigörelseprocessen. Hur\r\nskall dessa yttranden tolkas? Vad är\r\nutrikesministerns kommentar?</pre><pre>Jag vill fråga utrikesministern: Vilket av Pierre\r\nSchoris uttalanden, om något, uttrycker\r\nregeringens ståndpunkt?</pre><pre>1990/91:563 av Per Gahrton (mp) till\r\narbetsmarknadsministern om arbetslösheten i\r\nSverige vid medlemskap i EG:</pre><pre>Regeringen brukar hävda att ett argument för EG-\r\nmedlemskap är att arbetslösheten därigenom skall\r\nhållas nere. Faktum är att arbetslösheten i\r\nDanmark fyrdubblats sedan landet blev EG-\r\nmedlem. Faktum är också att EGs genomsnittliga\r\narbetslöshet stadigt ligger kring 9 %, vilket är 4--\r\n5 gånger så mycket som normalarbetslösheten i\r\nSverige. Faktum är slutligen att en fransk expert\r\nvid Industriförbundets årsmöte nyligen hävdade\r\natt ''arbetslösheten i Sverige kan bli så hög som\r\nsex, sju eller åtta procent under andra halvan av\r\nnittiotalet, detta eftersom arbetskraften inom EG\r\nkommer att söka sig till de regioner där det finns\r\narbete'' (SvD 24/4 -91).</pre><pre>Mot denna bakgrund vill jag fråga\r\narbetsmarknadsministern:</pre><pre>Vad finns det för sakskäl att tro att Sverige genom\r\nEG skulle få minskad arbetslöshet, när danska\r\nerfarenheter och prognoser av EG-experter\r\ntvärtom tyder på att EG-effekten på svensk\r\narbetsmarknad blir en stark ökning av\r\narbetslösheten?</pre><pre>y1 &gt; c15,3,9,11.5 &gt; 1990/91:564 av Per Gahrton (mp) till\r\nutrikesministern om spaningsarbetet i\r\nutredningen om mordet på Olof Palme:</pre><pre>I en artikel i Dagens Nyheter den 20 april 1991\r\nanger journalisten Olle Alsén att\r\nPalmeutredningens ansvarige spaningsledare,\r\nHans Ölvebro, avfärdat ett visst tips med\r\nhänvisning till att den person som avsågs ''enligt\r\nuppgift från UD'' skulle ha suttit i fängelse i Afrika\r\nnär Olof Pame mördades. Men när Olle Alsén, som\r\nlyckats få fram det hemliga efternamnet på\r\npersonen i fråga, kollar hos UD, får han beskedet\r\natt man där inte kan hitta någon uppgift av nämnt\r\ninnehåll. Ölvebro förmodar då, enligt Alsén, att\r\nuppgiften framförts från UD till\r\nspaningsledningen muntligt. Mot bakgrund av\r\novanstående vill jag fråga utrikesministern:</pre><pre>Kan utrikesministern klargöra om ifall UD över\r\nhuvud taget lämnat något besked till\r\nspaningsledningen i det aktuella fallet och i så fall\r\nhur och vid vilken tidpunkt och på vilket\r\nsakunderlag uppgiften i så fall var baserad?</pre><pre>y1 &gt; c15,3,9,11.5 &gt; 1990/91:565 av Maria Leissner (fp) till statsrådet\r\nLena Hjelm-Wallén om miljöhänsyn vid\r\nVärldsbankslån till Ecuadors oljeindustri:</pre><pre>Indianerna i Ecuador har i ett upprop vädjat om\r\nhjälp inför oljebolagens hot om exploatering av\r\nderas territorium. Världsbanken förbereder nu ett\r\nlån till Ecuadors oljeindustri, som kan komma att\r\nförvärra indianernas situation och hota miljön i\r\nAmazonas genom att regnskogen skövlas.</pre><pre>Jag vill därför fråga biståndsministern om\r\nregeringen är beredd att verka för att\r\nVärldsbanken tar hänsyn till miljön i samband\r\nmed sin långivning.</pre><pre>y1 &gt; c15,3,9,11.5 &gt; 1990/91:566 av Berith Eriksson (v) till statsrådet\r\nMaj-Lis Lööw om prissättningen på\r\ninvandrarverkets praxissamling:</pre><pre>I maj 1984, för över 6 år sedan, beslutade\r\nriksdagen om att invandrarverket skulle\r\nsammanställa en praxissamling över verkets\r\nbehandling av asylärenden.</pre><pre>Nu har den publicerats och omfattar ca 30 A 4\r\nsidor effektiv text. Pris: 794 kr. inkl. moms.</pre><pre>Avser invandrarministern att vidta några åtgärder\r\nför att även mindre bemedlade personer skall\r\nkunna komma i åtnjutande av\r\noffentlighetsprincipen?</pre><pre>y1 &gt; c15,3,9,11.5 &gt; 1990/91:567 av Alf Wennerfors (m) till\r\nsocialministern om alkoholpolitiken:</pre><pre>Ett mål i alkoholpolitiken är att minska den\r\ntotala konsumtionen. Ett annat mål är att styra\r\növer konsumtionen av starka drycker till\r\nkonsumtion av svaga drycker. Som ett led i denna\r\nsträvan har Vin  &amp;  Sprit AB introducerat viner\r\nmed lägre alkoholhalt, dvs. 6--7 %. Vid\r\nintroduktionstillfällena har dessa lågalkoholviner\r\nväckt stort positivt intresse. Vinerna är goda och\r\nkvalitativt mycket tillfredsställande. Men\r\nförsäljningen är liten och har minskat.</pre><pre>Under 1990 såldes 92 miljoner liter lättvin, vilket\r\när en minskning med 1 %. Under samma år såldes\r\ndrygt 200 000 liter lågalkoholviner vilket i\r\njämförelse med 1989 är en minskning med drygt\r\n50 %. Detta är beklagligt men vad kan man annat\r\nvänta när det är förbjudet att informera\r\nkonsumenterna via annonser.</pre><pre>Mot denna bakgrund vill jag ställa följande fråga\r\ntill socialministern:</pre><pre>Om socialministern accepterar principen att\r\nstyra över alkoholkonsumtionen till svagare\r\ndrycker, hur skall detta enligt statsrådet ske\r\npraktiskt och informationstekniskt?</pre><pre>y1 &gt; c15,3,9,11.5 &gt; 1990/91:568 av Marianne Andersson i Vårgårda\r\n(c) till socialministern om gruppbostäder för\r\npsykiskt utvecklingsstörda:</pre><pre>Utbyggnaden av gruppbostäder för psykiskt\r\nutvecklingsstörda är angelägen. Enligt riksdagens\r\nbeslut ställer ett sådant boende särskilda krav på\r\nbostadsstandarden men man säger också att det\r\nmåste finnas utrymme för l okala bedömningar så\r\natt utbyggnaden inte motverkas av statliga\r\nbestämmelser.</pre><pre>Erfarenhet från Älvsborgs län visar att detta\r\nutrymme inte finns i praktiken. Privata och\r\noffentliga vårdnadsgivare behandlas olika. Ett\r\ngruppboende anordnat av en privat\r\nvårdnadsgivare får av socialstyrelsen endast\r\ntillstånd för fyra boende medan det är möjligt att\r\nha fem boende i en liknande bostad anordnad av\r\nlandstinget.</pre><pre>Delar socialministern socialstyrelsens\r\nuppfattning att ett boende i offentlig regi kan vara\r\nfamiljelikt för fem personer medan det i privat regi\r\ninte går att vara fler än fyra, eller ämnar\r\nregeringen ge socialstyrelsen andra direktiv?</pre><pre>y1 &gt; c15,3,9,11.5 &gt; 6 § Kammaren åtskildes kl. 10.01.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}