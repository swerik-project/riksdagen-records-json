{"dokumentstatus":{"dokument":{"hangar_id":"2349222","dok_id":"GI0978","rm":"1994/95","beteckning":"78","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"78","slutnummer":"0","datum":"1995-03-23 00:00:00","systemdatum":"2005-10-27 13:40:38","publicerad":"1995-03-23 00:00:00","titel":"Riksdagens snabbprotokoll 1994/95:78 Torsdagen den 23 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{84D86155-54DC-4A73-8FAA-F283AF47CDF8}","dokument_url_text":"http://data.riksdagen.se/dokument/GI0978/text","dokument_url_html":"http://data.riksdagen.se/dokument/GI0978","dokumentstatus_url_xml":"http://data.riksdagen.se/dokumentstatus/GI0978","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:78</div>\r\n<div class=\"sidhuvud_datum\">Torsdagen den 23 mars</div>\r\n<div class=\"sidhuvud_klockslag\">Kl. 12.00 12.43</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>_____________________________________________________________________</pre><pre>1 §  Justering av protokoll</pre><pre>Justerades protokollet för en 17 mars.</pre><pre>2 §  Meddelande om muntliga frågor till rege-\r\nrignen</pre><pre>Talmannen meddelade att vid den muntliga fråge-\r\nstunden torsdagen den 30 mars kl. 14.30 skulle föl-\r\njande statsråd närvara:\r\nStatsminister Ingvar Carlsson, försvarsminister\r\nThage G Peterson, kommunikationsminister Ines\r\nUusmann, jordbruksminister Margareta Winberg och\r\nmiljöminister Anna Lindh.</pre><pre>3 §  Meddelande om svar på interpellation</pre><pre>Till riksdagen hade följande skrivelse inkommit:</pre><pre>Interpellation 1994/95:79</pre><pre>Till riksdagen\r\nBeträffande interpellation 1994/95:79 av Lars\r\nTobisson (m) om den monetära unionen  får jag med-\r\ndela att jag inte kan besvara den inom föreskrivna fyra\r\nveckor.\r\nSkälet härtill är att vi inte funnit någon debattdag\r\nsom passar interpellanten och mig på grund av bl.a.\r\npåskuppehåll och utrikes tjänsteresor.\r\nJag kommer att besvara interpellationen den 8 maj\r\n1995.\r\nStockholm den 17 mars 1995\r\nGöran Persson</pre><pre></pre><pre>4 §  Svar på interpellation 1994/95:73 om åtgär-\r\nder mot mobbningen i skolan</pre><pre>Anf.  1  Statsrådet YLVA JOHANSSON (s)\r\nHerr talman! Sten Tolgfors har i en interpellation\r\nfrågat mig vad regeringen gör för att se till att skolla-\r\ngens intentioner angående insatser mot mobbning\r\nuppfylls, vad jag vill göra för att stoppa våldet i sko-\r\nlan och om jag är beredd att utreda effekterna av att\r\nge skolledningen anmälningsplikt för våld och grova\r\ntrakasserier i skolan.\r\nMin uppfattning är att det skall vara lärorikt, roligt\r\noch tryggt att gå i skolan. Ett sådant klimat är en för-\r\nutsättning för såväl kunskapsutveckling som person-\r\nligt växande i vid mening.\r\nVarje form av mobbning, trakasserier och våld är\r\nfullkomligt oacceptabelt. Det leder till en tragedi för\r\nindividen, samtidigt som det förstör den ömtåliga\r\nmiljö som är en förutsättning för kunskapsutveckling\r\noch personligt växande.\r\nJag känner därför en stor oro, rädsla och ilska över\r\ndet våld som finns i samhället och den mobbning som\r\nförekommer på vissa skolor runt om i landet.\r\nFör att minska våld, trakasserier och mobbning\r\nkrävs insatser på många olika områden - insatser på\r\nbåde kort och lång sikt. Sådana här problem kan inte\r\nutplånas med en enda kampanj - eller med hårdare\r\nstraff. Kontinuerliga insatser som engagerar alla sam-\r\nhällsmedborgare är nödvändiga.\r\nKampen mot orättvisor och förtryck, såsom\r\nmobbning, handlar i grunden om vilket samhälle vi\r\nskapar - om solidaritet och om rättvisa, om att var\r\noch en skall känna sig trygg i samhället och ha själv-\r\nkänsla.\r\nSom skolminister prioriterar jag kampen mot seg-\r\nregation och utslagning, såväl mellan skolor som\r\ninom skolor.\r\nAv de dokument som styr skolans verksamhet,\r\nskollag, läroplaner och kursplaner framgår klart att\r\nskolan har ett stort ansvar för att främja förståelse för\r\nandra människor och för att motverka våld, främ-\r\nlingsfientlighet och rasism. Mobbning och trakasserier\r\nfår under inga omständigheter förekomma i skolan.\r\nDet är den enskilda skolans ansvar att hitta vägar att\r\nnå de uppsatta målen.\r\nI skollagen 1 kap. 2 § står: \"Verksamheten i sko-\r\nlan skall utformas i överensstämmelse med grundläg-\r\ngande demokratiska värderingar. Var och en som\r\nverkar inom skolan skall främja aktning för varje\r\nmänniskas egenvärde och respekt för vår gemensam-\r\nma miljö. Särskilt skall den som verkar inom skolan\r\nbemöda sig om att hindra varje försök från elever att\r\nutsätta andra för kränkande behandling\".\r\nRektorn i varje skola har ett särskilt ansvar för\r\nskolans insatser för att motverka alla former av\r\nmobbning och trakasserier bland elever och vuxna. De\r\nvuxnas - såväl lärares som annan skolpersonals och\r\nföräldrars - förmåga att hantera tendenser till mobb-\r\nning och trakasserier är mycket viktig.\r\nJag vill dock understryka att bestämmelser i skol-\r\nlagen, läroplaner och kursplaner inte får uppfattas\r\nsom om skolan skulle vara en plats där annan lag-\r\nstiftning som rör våld och trakasserier inte skulle\r\ngälla. Tvärtom är det en markering av skolans särskil-\r\nda ansvar för att uppmärksamma tendenser till ett icke\r\nacceptabelt beteeende. I detta ansvar ingår också att\r\nskolan skall söka samarbete med exempelvis polis och\r\nsocialtjänst, i syfte att göra klart att samhällets lagar\r\noch regelsystem gäller också i skolan.\r\nBåde skolan som myndighet och var och en som\r\narbetar inom skolan har en anmälningsskyldighet\r\nenligt socialtjänstlagen. Skolan skall genast anmäla\r\ntill socialnämnden om det finns skäl att anta att\r\nnämnden behöver ingripa för att skydda en underårig.\r\nInom Skolverket pågår ett projektarbete som syf-\r\ntar till att ta fram olika modeller och metoder för att\r\nkunna hantera mobbning. I projektet deltar 19 kom-\r\nmuner. Under 1994 har Skolverket redovisat projek-\r\ntets samlade erfarenheter och olika modeller.\r\nHär hittar vi t.ex. Svedala kommun och Skärhol-\r\nmen. I Svedala kommun har under senare år ett par\r\nmobbningsfall fått stor uppmärksamhet i de lokala\r\ntidningarna, TV och radiostationerna. Detta gjorde att\r\nman aktualiserade en översyn av skolornas handlings-\r\nprogram mot mobbning samt att man samtidigt kände\r\ndet angeläget att förbättra barns, ungdomars och vux-\r\nnas attityder till varandra. Vid en av kommunens\r\nskolor läggs mycket tid på arbetsklimatet i klassrum-\r\nmen. Genom klassråden, smågruppssamtal i åk 2 och\r\n5, trivselintervjuer med åk 3 och 4 och utvecklings-\r\nsamtal med föräldrar och elever upptäcker man tidigt\r\natt mobbning förekommer. Barnen kan även på be-\r\nstämda tider ringa anonymt till \"öppen telefon\". På\r\ninitiativ av eleverna har man utbildat \"föredömen\".\r\nElever ur årskurs 9 utbildas och ställer upp som FBI\r\n(Föredömen Bråkar Inte). De agerar mot normstridigt\r\nbeteende, och om en konfliktsituation uppstår skall de\r\nförst och främst påkalla uppmärksamhet från skolper-\r\nsonal.\r\nPå Österholmsskolan i Skärholmen har man under\r\ntio år arbetat med kamratstöd. Idén kom från Hassela\r\nSolidaritet som besökte skolan och berättade om sina\r\nerfarenheter av att använda äldre ungdomar som fö-\r\nrebilder för de yngre. Man överförde de erfarenheter-\r\nna till skolan men utifrån skolans villkor och förut-\r\nsättningar. Viktigt med dessa kamratstödjare är att de\r\nsjälva helst skall ha gått i samma skola, bo i förorten\r\noch vara 20-24 år gamla. Kamratstödjarna och det\r\narbete som andra personalgrupper lägger ner för att\r\nskapa en skola med positiv anda är bl.a. en bidragande\r\norsak till att minska mobbningen.\r\nEn \"populärversion\" av projektredovisningen, från\r\nSkolverkets projektarbete, kommer att spridas till alla\r\nskolor som en idébank. Projektet kommer att fortsätta\r\ni ytterligare två år.\r\nSkolan är en förberedelse för vuxenlivet. Men\r\nskolan är också en viktig del av livet självt för alla\r\nelever som tillbringar en stor del av sin tid i skolan, år\r\nut och år in. Det är inte bara lektioner, ämnen, betyg\r\nosv. som är viktiga i skolan. Det är också kamrater,\r\nsamvaro på raster, lek, spel, diskussioner med vuxna\r\nosv. Det är viktigt att utgå från denna helhetssyn i det\r\nskolpolitiska arbetet. Staten har under många år kon-\r\ncentrerat uppmärksamheten på vad man kan kalla\r\nskolans yttre former. Det har handlat om skolans\r\nstyrning, betygssystem, läroplaner osv. Nu är det tid\r\natt koncentrera uppmärksamheten på att försöka ut-\r\nveckla det inre arbetet i skolan. Jag och regeringen\r\nhar just tillsatt en kommitté med uppdrag att belysa\r\ndet inre arbetet i skolväsendet för barn och ungdomar\r\noch föreslå åtgärder för att stimulera den pedagogiska\r\nutvecklingen.\r\nRegeringen har också beslutat att ge Barnom-\r\nbudsmannen i uppdrag att ta över ansvaret för den\r\nnationella kampanj mot mobbning som initierats av\r\nBarn- och ungdomsdelegationen. Barnombudsmannen\r\nskall i det arbetet samverka med berörda myndigheter\r\noch organisationer.\r\nJag är inte nu beredd att utreda någon anmäl-\r\nningsplikt för skolledningarna när våld och trakasseri-\r\ner förekommer. Min bedömning är att lagstiftningen\r\när tillräcklig på området. Jag utgår ifrån att skolled-\r\nningar och andra vuxna som finns i och omkring sko-\r\nlan söker konstruktiva lösningar när problem upp-\r\nkommer och gör anmälningar när så är befogat.\r\nGenom att fokusera skolpolitiken på det inre arbe-\r\ntet och stimulera pedagogiskt utvecklingsarbete kan vi\r\nstärka möjligheterna för skolans elever och vuxna att\r\nta sig an problem som uppstår.</pre><pre>Anf.  2  STEN TOLGFORS (m)\r\nHerr talman! 100 000 svenska barn och ungdomar\r\n- mer än en hel årskull - beräknas vara utsatta för\r\nmobbning och kränkningar i eller på väg till skolan.\r\nLägg därtill alla de föräldrar, syskon och andra anhö-\r\nriga som berörs av problemen. Då förstår man att\r\nmobbning i dag är ett direkt folkhälsoproblem som\r\nmåste tas på allra största allvar.\r\nFör mig är mobbningsfrågan i grunden ideologisk.\r\nDet handlar om den enskildes ovillkorliga rätt till full\r\nrespekt för sin person. Barn och ungdomar skall kun-\r\nna gå trygga till skolan, känna sig trygga under skol-\r\ndagen och ta sig hem trygga. Allt annat är ett miss-\r\nlyckande för politiken, skolan och samhället i stort.\r\nDet är dags för krafttag mot mobbningen.\r\nJag har under det senaste året förvånats mycket\r\növer bristen på debatt kring problemen med mobb-\r\nning. Möjligen kan tystnaden förklaras med att\r\nmobbning är ett svårt och känsligt ämne som inte\r\nsällan förknippas med skuldkänslor. Men tystnaden\r\nmåste brytas.\r\nÖppenhet om problemen på våra skolor är en för-\r\nutsättning för att man skall kunna komma till rätta\r\nmed problemen. Det är dessutom viktigt att politiker,\r\nskolan och människor i allmänhet genom debatten\r\nvisar stöd för dem som utsätts. Lokala politiker som\r\njag har träffat hävdar regelmässigt att mobbningen\r\nvisst är ett allvarligt problem för skolan - men inte\r\njust i deras i kommun. Detta är fel.\r\nHerr talman! Den som drabbas och hans eller hen-\r\nnes anhöriga befinner sig ofta i en utsatt situation då\r\ndet inte är lätt att ställa krav på handling från samhäl-\r\nlets sida. Det kravet skall inte heller behöva ställas.\r\nDet skall gå att få hjälp i alla fall.\r\nMånga föräldrar upplever också att skolan inte gör\r\ntillräckligt för att komma till rätta med problemen.\r\nMobbning tillåts i vissa fall pågå år efter år efter år\r\nutan att kraftfulla insatser sätts in. När någonting väl\r\ngörs upplevs inte heller alltid åtgärderna som rättvisa.\r\nDen mobbade eleven - den som utsätts - kan bli den\r\nsom erbjuds att byta skola eller klass. Men som en\r\nmamma sade till mig: Varför skall mitt barn som inte\r\nhar gjort någonting vara den som tvingas flytta? Var-\r\nför flyttar man inte på dem som orsakar problemen?\r\nMed detta vill jag säga att åtgärder inte får väljas\r\nför att de är lätta utan för att de är rätta. Att inte till-\r\nräckligt mycket händer tillräckligt snart förvärrar\r\nfaktiskt de utsatta barnens situation. Passivitet från\r\nskolledning, lärare, övrig skolpersonal eller vuxna i\r\nallmänhet uppfattas som ett tyst medgivande till\r\nmobbningen. Det här är inte acceptabelt, inte minst\r\neftersom skollagen säger att de som jobbar i skolan\r\nsärskilt skall bemöda sig om att hindra varje försök\r\nfrån elever att utsätta andra för kränkande behandling.\r\nSom jag ser det behövs åtgärder för att man skall se\r\ntill att skolan nu börjar leva upp till lagens intentioner.\r\nHerr talman! På många skolor runt om i landet\r\njobbas det verkligen med mobbningsproblematiken.\r\nMan tar den på allvar. Skolan har generellt sett under\r\nde senaste åren, inte minst under den borgerliga rege-\r\nringens tid, börjat trappa upp arbetet mot mobbning.\r\nMen verkligheten, siffrorna, säger oss dock att åtgär-\r\nderna är långtifrån tillräckliga. Alla skolor gör inte\r\ntillräckligt mycket för att komma till rätta med pro-\r\nblemen, om de alls gör någonting.\r\nAtt mobbning stoppas i tid är inte bara viktigt för\r\ndem som utsätts för kränkningarna; för dem är det\r\nnaturligtvis fundamentalt. Det finns uppgifter som\r\nvisar att de som börjar mobba andra i tidiga år löper\r\nen betydligt högre risk för kriminalitet längre fram i\r\nlivet. Uttrycket \"det börjar med en nål och slutar med\r\nen silverskål\" är i högsta grad levande just när det\r\ngäller mobbningsfrågan. Undfallenhet i fråga om\r\nmobbning och trakasserier i skolan slår tillbaka mot\r\nsamhället längre fram i form av ökad brottslighet.\r\nI det här sammanhanget vill jag säga att jag oroas\r\nav det våld, inte sällan grovt, som förekommer i sko-\r\nlan. Jag menar att vi i skolan, i allmänhet vuxna, som\r\nkommer i kontakt med ungdomar måste sätta tydliga\r\ngränser för vilka beteenden som kan accepteras, och\r\nvi måste inte minst stödja dem som far illa.\r\nDet är dags för en diskussion om hur skolans in-\r\nterna slutna rättssystem hanteras. Sådant som utanför\r\nskolan skulle kallas misshandel, olaga hot och trakas-\r\nserier polisanmäls långtifrån alltid av skolans rektorer.\r\nMan föredrar att hantera problemen internt av hänsyn\r\ntill de inblandade och ibland faktiskt också av hänsyn\r\ntill skolans rykte. Detta riskerar att sända fullständigt\r\nfelaktiga signaler till riktigt stökiga elever som är på\r\nväg att hamna snett.\r\nMisshandel, trakasserier och hot är just misshan-\r\ndel, trakasserier och hot även om detta sker i skolan.\r\nNär sådana här saker inträffar i skolvärlden menar jag\r\natt det är dags att överväga en anmälningsplikt för\r\nskolledningen.\r\nAvslutningsvis, herr talman, efterlyser jag en\r\nmycket stark och tydlig signal från skolministern till\r\nlandets skolor, skolledningar och lokala politiker om\r\natt arbetet mot våld och mobbning måste prioriteras\r\npå ett helt annat sätt än tidigare.</pre><pre>Anf.  3  ERIK ARTHUR EGERVÄRN (c)\r\nHerr talman! Sten Tolgfors har tagit upp en\r\nmycket angelägen fråga i den här interpellationen till\r\nstatsrådet Ylva Johansson. Jag har anmält mig till\r\ndenna interpellationsdebatt av två anledningar.\r\nJag har undervisat på högstadiet i 30 år. Jag har\r\nalltså sett mobbning förekomma då och då och har\r\ngivetvis efter bästa förmåga försökt ingripa. Samtidigt\r\nhar jag kunnat konstatera att skolan och samhället inte\r\nhar några bra instrument för att komma till rätta med\r\ndetta problem.\r\nLåt mig inledningsvis säga att jag delar Sten\r\nTolgfors uppfattning. Samhället - detta är nämligen\r\nen samhällsfråga och inte bara en intern skolfråga -\r\nmåste tydligare visa att våld, våldshot och trakasserier\r\ninte är någonting som är acceptabelt i skolan och\r\nmellan ungdomar. Det är inte acceptabelt bara för att\r\nde som utför detta som regel inte är straffmyndiga.\r\nSkolan är en helt vanlig arbetsplats och skall inte\r\nha några egna rättsregler eller rättssystem. De regler\r\nsom gäller ute i samhället och på arbetsplatser i övrigt\r\nskall givetvis också gälla i skolan.\r\nVåldet har ökat i samhället, därmed även i skolan.\r\nDet har också krupit allt längre ner i åldrarna. Det\r\nkunde vi bl.a. höra i TV2:s program i morse. En kri-\r\nminolog och en rektor verifierade just detta fenomen.\r\nSom statsrådet sade finns det naturligtvis många\r\nkomplicerade orsaker till detta. Ett viktigt skäl, som\r\njag ser det, är samhällets oförmåga att reagera tidigt,\r\natt stämma i bäcken i stället för ån, som ordspråket\r\nsäger. Just i skolan kan våldstendenser och våldsbete-\r\nenden, bl.a. i form av mobbning, upptäckas tidigt och\r\ni unga år. Därför är det oerhört viktigt att skolan rea-\r\ngerar och agerar kraftfullt.\r\nMobbning utgör ett komplicerat problem. Ett\r\nkomplicerat problem kräver naturligtvis ett flertal\r\nkomplicerade motåtgärder. Från Centerns sida har vi i\r\nett antal motioner genom åren pekat just på detta. Vi\r\nhar pekat på behovet av en ökad föräldramedverkan,\r\nav ett bättre vuxennätverk i skolan och givetvis av\r\nutbildning av lärare och annan skolpersonal om hur\r\ndessa problem upptäcks och hanteras. Vi har också\r\nföreslagit någon form av trygghetsplan. Precis som\r\nSten Tolgfors sade måste varje elev, varje människa,\r\nha rätt att gå till sin arbetsplats utan fara.\r\nVi har pekat på behovet av små klasser och små\r\nskolor. Det innebär inte att man skall idyllisera dem\r\noch tro att mobbning inte förekommer där. Men det är\r\nklart bevisat att mobbning i varje fall är betydligt\r\nmindre frekvent i små skolor än i stora skolor. I våra\r\nmotioner har vi också pekat på att ett tidigt ingripande\r\när en mycket viktig åtgärd mot mobbning. Det är\r\nviktigt att skolan och samhället visar att man inte\r\naccepterar mobbning utan att det t.o.m. kan bli en\r\npolisanmälan och en rättspåföljd.\r\nBl.a. exempel från Stockholmsområdet har bevisat\r\natt polisanmälningar på lång sikt har en dämpande\r\neffekt mot mobbning. En polisanmälan skall natur-\r\nligtvis inte göras urskillningslöst. Men det finns givna\r\noch alldeles självklara situationer där en polisanmälan\r\nmåste till för att samhällets avståndstagande skall\r\nmarkeras. Vi accepterar t.ex. inte rent fysiskt våld\r\neller hot om våld på något annat ställe i samhälle.\r\nVarför skall vi göra det i skolan? Det handlar givetvis\r\nom alla sammanhang där det förekommer någon form\r\nav vapen. Det må gälla allt från knivar till sprej eller\r\nandra saker som kan betecknas som vapen. Detta är\r\ninte accepterat någon annanstans i samhället. Varför\r\nskulle det vara accepterat i skolan?\r\nSten Tolgfors har i denna interpellation anfört be-\r\nhovet av en anmälningsplikt för att skolledningarna\r\ndärigenom skall få mera råg i ryggen och för att sam-\r\nhällets avståndstagande skall markeras. Jag tycker att\r\ndet är en idé som är väl värd att pröva.</pre><pre>Anf.  4  GUNNAR GOUDE (mp)\r\nHerr talman! Jag begärde ordet eftersom jag just\r\nkommer från utbildningsutskottet där vi har haft en\r\ndiskussion om mobbningsfrågor. Jag kan hälsa att den\r\ndebatt som har efterlysts här är mycket livlig i det\r\nutskottet. Jag kan konstatera att samtliga partier är\r\ntotalt eniga när det gäller mobbningsproblemet. Man\r\nvill naturligtvis från alla håll och kanter stävja mobb-\r\nningen i våra skolor.\r\nDetta intresse för mobbningsfrågan har varit lika\r\nstarkt år ut och år in under en mycket lång period.\r\nMen tyvärr är Sverige litet unikt på det sättet att vi\r\ninte har kommit till skott med ett ordentligt anti-\r\nmobbningsprogram. I vårt grannland Norge gjorde\r\nman för snart tio år sedan en satsning med anledning\r\nav ett par suicidfall hos mobbade elever. Man gjorde\r\nen kraftsamling och undersökte samtliga norska sko-\r\nlor. Under ledning av en svensk professor i psykologi,\r\nDan Olweus, utvecklade man ett program för att\r\nupptäcka, förebygga och åtgärda mobbning. Sedan\r\nskulle man följa upp de mobbningsfall som man hitta-\r\nde.\r\nDetta program används nu i Norge. Det används\r\ndessutom internationellt. Jag vet att man t.o.m. på\r\nflera ställen i Australien har använt det. I Tyskland,\r\nEngland och Kanada har man också det här program-\r\nmet. Sverige har ställt sig väldigt skeptiskt till den här\r\nkunskapen. Det är allvarligt. Mobbningen handlar\r\nnämligen inte om det öppna våldet. Det typiska för ett\r\nmobbningsfall är att klassläraren inte känner till att\r\nmobbning förekommer, och föräldrarna känner inte\r\ntill att deras barn är mobbat. Det är alltså den typiska\r\nsituationen. Som några talare har sagt duger det inte\r\natt man så att säga skall invänta en anmälan eller att\r\ndet finns en anmälningsplikt vid upptäckt av mobb-\r\nning. Det måste till mycket kraftigare åtgärder.\r\nMiljöpartiet, som jag representerar, har krävt att\r\nvarje skola i Sverige skall ha ett ordentligt program\r\nmot mobbning. Hur upptäcks, åtgärdar och följer man\r\nupp mobbning? Alla dessa frågor skall finnas med.\r\nDet programmet tror jag är nödvändigt just eftersom\r\nmobbning är ett dolt problem. Man måste alltså agera\r\nkraftfullt för att upptäcka det och sedan åtgärda det.\r\nDet har skett attitydförändringar. Det noterar vi\r\nmed glädje. De pågår fortfarande, bl.a. genom denna\r\ndiskussion, men det räcker inte. Jag skulle vilja fråga\r\nvarför vi inte får ett antimobbningsprogram vid varje\r\nskola. Det skall vara en plikt, och Skolverket skall ha\r\nett tillsynsansvar, så att programmet verkligen efter-\r\nlevs.\r\nTack för ordet!</pre><pre>Anf.  5  Statsrådet YLVA JOHANSSON (s)\r\nHerr talman! Jag tror att flera har berört en mycket\r\nviktig del av den här problematiken. Det finns en\r\nsvårighet eller en ovilja att se de mobbningsfall som\r\nfinns.\r\nSkolverkets undersökningar visar att ungefär 10 %\r\nav eleverna uppger att de upplever mobbning i skolan.\r\nUngefär lika många elever känner sig otrygga när de\r\ngår till skolan. Detta är självfallet ett oerhört stort\r\nproblem och en prioriterad fråga för mig som skol-\r\nminister och för hela regeringen.\r\nSignalsystemet är mycket tydligt på den här\r\npunkten från statsmakternas sida, från mig som\r\nskolminister och från regeringen. Alla former av\r\ntrakasserier, mobbning och våld mot enskilda männi-\r\nskor och grupper i skolan och i samhället i övrigt är\r\nfullkomligt oacceptabla. Detta är klarlagt i skollagen\r\noch i läroplanen för grundskolan och gymnasieskolan.\r\nJag vet att man nu arbetar aktivt ute på skolorna\r\nmed att realisera den här signalen och dessa lagar. Till\r\nGunnar Goude vill jag säga att det faktiskt redan finns\r\nkrav på handlingsprogram i den meningen att skolor-\r\nna i sin lokala arbetsplan måste kunna redovisa hur de\r\ntänker uppfylla de målsättningar och de ålägganden\r\nsom finns i skollagen och i läroplanen. Målsättningar-\r\nna och åläggandena är mycket tydliga på den här\r\npunkten. Detsamma gäller det kommunala ansvar som\r\nredovisas i den kommunala skolplanen.\r\nJag tror också att vi måste erkänna att det inte\r\nfinns en metod för att komma åt mobbningen som är\r\nden rätta. För att man verkligen skall få någon effekt\r\nmåste man utgå från de lokala förutsättningarna och\r\nde människor som finns på skolan. De lärare och\r\nandra vuxna som arbetar i skolan måste få stöd och\r\nuppmuntran, så att de vågar öppna ögonen och öronen\r\nför vad de ser och hör. Det förekommer nämligen\r\nnågon form av mobbning, eller att vissa människor är\r\nutsatta, på nästan alla skolor.\r\nJag tror att man inte vågar och orkar se de här\r\nproblemen om man inte känner att man får stöd ifrån\r\nsin skolledning och sina kolleger i hur problemen\r\nskall åtgärdas. Trots att det finns många olika metoder\r\nsom har visat sig väldigt verksamma för att stävja\r\nmobbning i skolor, tror jag man kan se några gemen-\r\nsamma drag.\r\nDet är att det finns tydliga värderingar som man är\r\növerens om på skolan.\r\nDet är att lärarna och alla vuxna som finns på\r\nskolan samarbetar, stöttar varann och gemensamt\r\nbildar ett vuxennät som ingen ung människa tillåts\r\nfalla igenom.\r\nDet är att man hjälper varandra i det arbetet. Ingen\r\ntittar åt ett annat håll om någonting händer i korrido-\r\nren. Ingen stänger dörren när man hör att något pågår\r\ni ett annat klassrum, i korridoren eller på skolgården.\r\nMan delar inte bara upp arbetet emellan sig, utan\r\nfaktiskt samarbetar som vuxna. Detta är ett vuxe-\r\nnansvar, både för de vuxna i skolan och för alla oss\r\nvuxna i samhället, vill jag påpeka.\r\nFöräldramedverkan brukar vara en viktig ingredi-\r\nens i de program som lyckas. Föräldrarna måste vara\r\ndelaktiga och medverka i skolan och i åtgärderna mot\r\nmobbning. Det är ett bra recept för att lyckas.\r\nYtterligare en sak är att man måste ha ett tidigt in-\r\ngripande. Man får inte vänta till dess en mobbningssi-\r\ntuation har övergått till en våldssituation, där någon\r\nockså kommit till fysisk skada. Då är det mycket\r\nsvårare att åtgärda problemet än i det tidiga skedet.\r\nDet är också viktigt att alla elever i skolan ser vad\r\nsom görs. Eleverna är ofta mycket mer medvetna om\r\nde problem som finns än vad lärare och andra vuxna\r\när. Då är det viktigt, också gentemot de elever som\r\ninte själva är inblandade i mobbningssituationen, att\r\ndet blir tydligt att skolan reagerar mot de tendenser till\r\neller verklig mobbning som finns.\r\nJag menar att signalsystemet finns, lagarna finns,\r\nreglerna finns, uppmaningarna finns. Det finns också\r\nintresse och aktivitet, det finns idéer ute på skolorna.\r\nMen efter det att de tydligare signalerna kom under\r\nden förra mandatperioden - och det tycker jag är bra -\r\nhar det också blivit en större aktivitet ute på skolorna.\r\nDet är också bra, för det är där som det verkliga arbe-\r\ntet måste ske.</pre><pre>Anf.  6  STEN TOLGFORS (m)\r\nHerr talman! Jag tror att vi alla måste vara överens\r\nom att insatserna för att förhindra att mobbning upp-\r\nstår och för att stoppa den när den har börjat inte varit\r\ntillräckligt omfattande eller tillräckligt bra. Drygt\r\n100 000 barn beräknas vara utsatta.\r\nDå räcker det inte att som skolministern skriva att\r\ndetta är något som sker på \"vissa skolor\", som det\r\nstod i hennes första svar.\r\nDet räcker inte med att skriva \"jag utgår ifrån\" att\r\nskolledningar och andra vuxna tar tag i detta. Vi vet\r\natt så inte sker.\r\nVi vet att både intensiteten i och framgången med\r\nskolans arbete mot mobbning varierar över landet.\r\nVissa är verkligen ambitiösa. Det är jag jätteglad för.\r\nMen vissa gör långt ifrån tillräckligt.\r\nHur man än vrider och vänder på den här frågan,\r\nvilket parti man än tillhör eller har tillhört, så måste\r\nändå utgångspunkten vara att mer måste göras. Situa-\r\ntionen i dag är oacceptabel.\r\nDärför blev jag ledsen när jag hörde skolminis-\r\nterns första svar, att inget nytt är att vänta från skol-\r\nministerns sida. I svaret säger skolministern egentli-\r\ngen bara att mobbning är oacceptabelt. Det är i och\r\nför sig bra att landets skolminister säger det, tycker\r\njag. Sedan talar hon om vad som redan har gjorts på\r\nområdet. Men vad skall göras åt en oacceptabel situa-\r\ntion? Skollagens intentioner verkar inte uppfyllas fullt\r\nut på alla skolor över hela landet.\r\nDet får inte vara så att mobbade elever tvingas\r\nbyta skola för att få hjälp mot mobbningen. Vi måste\r\nnå ut i skolorna. Vi måste våga se, precis som skol-\r\nministern säger. Men då måste vi också hitta medel att\r\nnå ut i skolorna.\r\nSkolministern är, enligt det första svaret, inte be-\r\nredd att göra något extra för att ändra på detta.\r\nPraxis varierar enligt mitt intryck mellan skolorna\r\nom hur man väljer att agera vid svåra fall av våld eller\r\nmobbning eller hot om mobbning i skolan. Skolminis-\r\ntern säger själv att det inte får ges intryck av att sko-\r\nlan är en plats där samhällets lagar för övrigt inte\r\ngäller. Men då är dagens regler inte till fyllest. Därför\r\nbeklagar jag att skolministern inte ens är beredd att\r\nutreda en anmälningsplikt. Det räcker inte med soci-\r\naltjänstlagen, utan det skulle handla om en anmäl-\r\nningsplikt för våld.\r\nVåldet är påtagligt och enligt min uppfattning ett\r\nväxande problem i skolan. Skolministern saknar svar\r\npå frågan om konkreta åtgärder.\r\nJag vill gärna skjuta in att vi måste ge lärare och\r\nskolledning bättre möjligheter att agera mot mobbning\r\noch mot våld. Det handlar väldigt mycket om utbild-\r\nning för att kunna se och på rätt sätt kunna ta tag i\r\nsaker och ting i tid. Då är det fundamentalt med goda\r\nkunskaper.\r\nJag tror att det handlar om att utbilda alla grupper\r\ninom skolan. Det är ofta vaktmästarna eller persona-\r\nlen inom skolbespisningen som först ser att något inte\r\nfungerar i en grupp. Därför måste man satsa på kom-\r\npetenshöjning.\r\nDet är riktigt att skolledningen aktivt stöder arbe-\r\ntet, tillika med kommunala politiker. Men vi måste\r\nmer undersöka föräldrarnas roll. De måste bli mer\r\ndelaktiga i skolans arbete, alltid, inte bara när mobb-\r\nning redan uppkommit. I dag kan det t.o.m. bli kon-\r\nfliktsituationer mellan skola och föräldrar när föräld-\r\nrarna ställer krav på att skolan skall agera. Så får det\r\ninte vara.</pre><pre>Anf.  7  ERIK ARTHUR EGERVÄRN (c)\r\nHerr talman! Vi är helt överens om att alla tänkba-\r\nra åtgärder naturligtvis skall vidtas. Det finns inte bara\r\nen metod att lösa mobbningsproblemet i skolan. Här\r\nhar presenterats en katalog på åtgärder i olika sam-\r\nmanhang som jag självklart tycker är både viktiga och\r\nriktiga.\r\nGunnar Goude pekade just på behovet av en\r\ntrygghetsplan, vilket vi i Centerpartiet har tagit upp i\r\nett antal motioner genom åren. Den går att baka in i\r\nden lokala skolplanen eller i arbetsplanen om man så\r\nvill.\r\nJag tycker dock att skolministern på sätt och viss\r\nförbigår grundproblemet, trots att hon själv säger att\r\ndet gäller att agera kraftfullt och tidigt. Det är just\r\ndetta jag efterlyser och tycker mig förstå är andeme-\r\nningen i Sten Tolgfors interpellation. Varför skulle\r\nskolan vara annorlunda som arbetsplats än andra ar-\r\nbetsplaner när det gäller synen på våld? Jag talar i det\r\nhär sammanhanget om det konkreta fysiska våld som\r\nkan utövas inom skolans väggar.\r\nJag är väl medveten om att mobbning är ett\r\nmycket stort problem - allt från det tysta, nästan\r\nosynliga förföljandet och trakassierna till klart och\r\nentydigt fysiskt våld. Som jag sade i mitt tidigare\r\ninlägg skall självklart polisanmälan ske med omsorg,\r\nså att säga, och efter övervägande. Men det finns\r\nsituationer när det inte återstår något annat än polis-\r\nanmälan om vi har kravet att skolan skall vara en\r\narbetsplats som alla andra arbetsplatser i samhället,\r\nunderställd samma rättssystem.\r\nJag förstår att det är den saken Sten Tolgfors vill\r\nha en utredning om. Jag delar uppfattningen att vi\r\nåtminstone bör utreda en anmälningsplikt när det\r\ngäller den typen av grov mobbning som kommer till\r\nuttryck i form av våld.\r\nJag vill avslutningsvis fråga varför vi inte kan ta in\r\nerfarenheterna från bl.a. den Stockholmsrektor som i\r\nmorse i TV klart verifierade just detta. På hans skola\r\nhar man haft positiva effekter av att man konsekvent\r\nbörjat polisanmäla fysiskt våld i skolan.</pre><pre>Anf.  8  GUNNAR GOUDE (mp)\r\nHerr talman! Jag noterar med tillfredsställelse att\r\nskolministern har en väldigt insiktsfull attityd i detta\r\närende.\r\nBeskrivningen av lärargruppers, föräldragruppers\r\noch elevgruppers funktion i det här arbetet är precis\r\nsom en del i ett sådant program som jag efterlyser.\r\nMen programmet måste finnas, så att man inte i det\r\ndagliga arbetet i skolan glömmer det. Det är så lätt att\r\nglömma. Man vill faktiskt inte se mobbning. Det\r\nkänner vi till som har jobbat som lärare. Det är så lätt\r\natt låta bli att se. Det är så lätt för en rektor att tro att\r\nhan inte har mobbning vid sin skola.\r\nDet är i dag lättare än någonsin därför att våra\r\nskolor har fått en kraftig nedskärning under de senaste\r\ntre åren. Det finns mycket färre vuxna ute på skolgår-\r\nden, färre vuxna som har tid att se till eleverna på\r\nraster. Fritidspegagogerna har blivit färre, skolvärdin-\r\nnorna är borta - ja, allt det där känner vi till. Därför\r\nfinns det ytterligare skäl att nu inte släppa mobbnings-\r\nfrågan.\r\nDå är mobbningsprogrammet viktigt. Det blir som\r\ndet checkprogram piloten har när han skall starta. Han\r\nmåste gå igenom ett antal punkter som han egentligen\r\ntycker är jättetrista och inte vill göra, men det måste\r\nske och man får inte missa en enda punkt. Mobb-\r\nningsfrågan är minst lika allvarlig och borde ha ett\r\nsådant checkprogram vid varje skola.\r\nPolisanmälning kommer i fråga vid en mycket\r\nspeciell del, när det handlar om grovt våld. Det kan-\r\nske inte har så mycket med det här att göra. Jag ser\r\nmobbningsprogrammet mera som en viktig del av\r\nskolans arbete när det gäller att fostra barnen till en\r\ngod demokratisk anda. Det handlar alltså om demo-\r\nkratisk fostran som man får på köpet om man har ett\r\neffektivt mobbningsprogram. Det är alltså inte bara en\r\nsjukdomsbild i skolan som man angriper, utan man får\r\nockså en bättre skola i stort om man får ett mobb-\r\nningsprogram.</pre><pre>Anf.  9  Statsrådet YLVA JOHANSSON (s)\r\nHerr talman! Jag vill ta fasta på det sista Gunnar\r\nGoude sade. Jag tror det är viktigt att man har pro-\r\ngram eller särskilda metoder mot mobbning. Man får\r\ndock inte se det som en särskild lösning, som vissa\r\nanställda i skolan arbetar med. Det är en viktig del i\r\nskolans hela arbete och för alla som är anställda och\r\narbetar i skolan, och för alla elever.\r\nDärför är det viktigt att det finns med som en del i\r\nden lokala arbetsplanen och den kommunala skolpla-\r\nnen och inte lyfts ut så att man lägger ansvaret på\r\nkanske en eller två personer. Visserligen kan några ha\r\nett särskilt ansvar, men alla måste vara med. Så fort\r\ndet blir luckor, där barn och ungdomar kan uppleva att\r\nvuxna inte har ansvar eller inte ser, då frodas den här\r\ntypen av våld, trakasserier och mobbning.\r\nTill Sten Tolgfors vill jag säga att det självklart är\r\noacceptabelt att utsatta elever tvingas byta skola.\r\nSjälvklart måste mobbning åtgärdas på den skola där\r\nman är. Man skall inte vara tvungen att byta skola.\r\nJag vill också ta upp ett problem som också Sten\r\nTolgfors själv nämnde: det finns, tyvärr, skolor som\r\ninte vill offentliggöra och visa vilka problem man har.\r\nEn av orsakerna är att de förväntas konkurrera om\r\nelever på en som jag många gånger tycker fiktiv\r\nmarknad. Det är en av orsakerna till att man inte vå-\r\ngar öppet tala om de problem som finns.\r\nDet är viktigt för mig som socialdemokratisk\r\nskolminister att slå fast att skolor skall vara öppna och\r\nskall samarbeta. Valfrihet på skolans område får inte\r\nleda till att det som sker i skolan är affärshemligheter\r\neller att den som leder skolan är en vd.\r\nMobbning och trakasserier kan inte ses isolerat.\r\nDet är resultatet av ett samhällsklimat. Därigenom\r\nblir problemet större. Det måste hanteras och lösas i\r\nskolan, men det har också ett vidare perspektiv.\r\nSå sent som i förrgår såg jag ett TV-reportage från\r\nUSA. Där har segregation och utslagning gått ofatt-\r\nbart långt. Samtidigt som människor lever i något som\r\nkan liknas vid permanent krigstillstånd bor välbärgade\r\nmedelklassfamiljer, företrädesvis vita, i fina villaom-\r\nråden, bara några hundra meter från de slumområden\r\ndär arbetslösa och utslagna lever i ofattbar misär.\r\nVi är långtifrån den verkligheten i Sverige, men\r\nvetskapen om vad en långtgående segregation och\r\nutslagning i sin mest extrema form kan innebära gör\r\nmig än mer angelägen om att göra också någonting åt\r\nde problem som finns i Sverige. Det här är stora poli-\r\ntiska frågor, som måste lösas. Kampen för jobben, för\r\natt få ordning på statens finanser, med rättvisa i för-\r\ngrunden, är avgörande för vilket samhällsklimat vi\r\nkommer att få. Om vi tillåter en långvarig arbetslöshet\r\noch ett stort budgetunderskott kan vi räkna med ett\r\nallt hårdare och brutalare samhälle.\r\nDärför måste kampen mot mobbning, trakasserier\r\noch våld i skolan föras på flera plan. Det är en viktig\r\nuppgift i skolpolitiken, i skolan och i den konkreta\r\nvardagen i skolan, för mig som ansvarig skolminister\r\noch för alla dem som arbetar i skolan och har det\r\nkonkreta ansvaret för den dagliga verksamheten.\r\nMen vi kan inte överlämna problemet enbart till\r\nskolan. Det här är ett ansvar för hela politiken, för\r\nhela samhället, och det gäller vilket samhällsklimat vi\r\nskall ha. Det handlar också om det ansvar som vi alla\r\nmåste ta på oss, som vuxna medborgare, för en var-\r\ndaglig solidaritet, där vi måste ställa upp för varandra\r\noch där vi alla som medborgare också måste reagera\r\noch ingripa när vi ser att barn eller ungdomar utsätts\r\nför övergrepp, trakasserier eller mobbning.</pre><pre>Anf.  10  STEN TOLGFORS (m)\r\nHerr talman! Låt mig inledningsvis säga att det\r\ngläder mig att skolministern i sitt förra inlägg upp-\r\nmärksammade den borgerliga regeringens arbete mot\r\nmobbning.\r\nMan måste konstatera att det finns tydliga sam-\r\nband mellan mobbning och senare former av våld. Det\r\ngår alltså inte att föra en debatt om ungdomsvåld utan\r\natt börja med mobbning, därför att det som börjar med\r\nutfrysning osv. går vidare till ren våldsamhet senare.\r\nDet andra som är allvarligt är att vår bild av\r\nmobbning ofta är fel. Vi tror att både den som utsätts\r\noch den som utsätter andra är en svag person. I själva\r\nverket visar det sig att den som mobbar andra inte\r\nsällan kan njuta av att ge sig på andra, medan den som\r\nutsätts ofta är litet osäker eller, om det är en pojke,\r\nfysiskt svagare. Det gör det än mer angeläget att vi tar\r\ntag i problematiken.\r\nJag vill också slå fast att det aldrig någonsin är den\r\nmobbades fel att han utsätts, oavsett vad skälet anges\r\nvara av dem som utsätter honom. Ansvaret är alltid\r\noch odelat den som utsätter andra.\r\nDet är också viktigt att börja tala om mobbning av\r\nandra skäl. Inte alla barn som utsätts har någon att tala\r\nmed. De skäms. De har hamnat längst ned på presti-\r\ngestegen och vill inte säga det till föräldrar och andra,\r\ndärför att de förnekar sig själva. Det kan också vara\r\nså, om barnet mobbas, att det väcker otäcka minnen\r\ntill liv från föräldrarnas barndom.\r\nVi måste få till stånd ett annat debattklimat om\r\nmobbning och sluta dölja problemen. Själv ser jag\r\nskolor som förnekar alla problem som mindre trovär-\r\ndiga än de som säger att de har problem men att de\r\ngör vad de kan för att lösa dem. Det är en trovärdig-\r\nhetsfråga.\r\nJag skulle vilja läsa upp ett citat från en under-\r\nsökning angående mobbning gjord i Örebro. En flicka\r\ni klass 9 säger så här: \"Det värsta med mobbning är\r\natt det är mer eller mindre accepterat. Vissa menar att\r\ndet är bra med litet mobbning. Personligen anser jag\r\natt man aldrig kan tolerera någon mobbning. Från en\r\nsom upplevt helvetet i tre år.\"\r\nDet här citatet visar att vi har ett mycket stort ar-\r\nbete med att börja förändra attityderna, som är på väg\r\natt gå riktigt snett på våra skolor. Det är attityden att\r\ndet är litet häftigt att ge sig på andra och attityden att\r\nman inte får vara den person man är.\r\nSom jag ser det, måste vi pröva allt från särskilda\r\nkrisgrupper - de planer som skolorna redan i dag har\r\nför hur de skall hantera mobbningsproblemen. Det\r\nfinns mobbningskonsulenter i vissa kommuner. Man\r\nkan pröva faddersystem och temadagar samt arbeta\r\nmed att få in mobbningsproblematiken i den ordinarie\r\nundervisningen. Man får inte heller vara rädd för att i\r\nriktigt allvarliga fall ta hjälp av barnpsykologer eller\r\npolis. Föräldrarna måste också in i skolans arbete på\r\nett helt annat sätt än tidigare, naturligt och integrerat.\r\nDet finns också mycket att göra med att aktivt integ-\r\nrera olika grupper av elever på skolorna. Det finns\r\nmycket mer att göra. Jag tror att vi kan klara det, men\r\ndå krävs det tydliga signaler om att man måste börja\r\narbeta med detta nu.</pre><pre>Anf.  11  Statsrådet YLVA JOHANSSON (s)\r\nHerr talman! Den borgerliga regeringen tog initia-\r\ntiv till en lagstiftning, som tydligt anger att det är allas\r\nansvar i skolan att motverka mobbning, och till läro-\r\nplaner där det också tydligt anges vad som är skolans\r\nuppgift. Det var något som vi socialdemokrater väl-\r\nkomnade. Nu har vi gett mycket tydliga signaler,\r\nlagar och regler från statens sida. Nu är det dags för\r\nkommunerna och för skolorna att göra sitt arbete. Det\r\när ett arbete som man just nu har en nytändning i. Det\r\när många skolor som med anledning av skärpningen i\r\nskollagen och de nya läroplanerna har satt sig ned och\r\nutarbetat lokala program och börjat diskutera hur man\r\npå bästa sätt skall komma till rätta med problemen.\r\nDet är fel att säga att vi ingenting gör. Det är väl-\r\ndigt mycket som görs ute i skolorna just nu. Därför\r\nskall vi erkänna de problem som finns och erkänna att\r\nvi både har och har haft en i vissa fall blundande\r\nattityd till mobbning och trakasserier i skolan. Men\r\ndet är också viktigt att vi säger att vi nu gör saker, och\r\ninte sprider bilden av att statsmakten blundar för pro-\r\nblemet, för det gör vi inte.\r\nSkolan tar nu ansvaret och arbetar med detta. Då\r\när uppgiften för regeringen och för skolministern att\r\nfundera på hur man på bästa sätt kan stödja detta\r\narbete. Vi gör det via Skolverkets antimobbningspro-\r\njekt. Det är inte alltid ett sådant stöd är verksamt, men\r\ndet här har visat sig vara det. Därför kommer det att\r\nfortsätta. Det har haft mycket god effekt. Man sprider\r\nde goda idéer som finns.\r\nIdérikedomen och erfarenheterna finns lokalt ute\r\npå skolorna. Vår uppgift centralt är att se till att de\r\ngoda idéerna sprids och att vi uppmärksammar de\r\nställen där man inte hittills tillräckligt har tagit itu\r\nmed problemen.\r\nJag vill också säga, som jag sade tidigare, att en av\r\nde viktiga ingredienserna är att man har ett samarbete\r\nmed hemmen och det omgivande samhället. Skolan\r\nfår inte vara en isolerad ö, som är skild från det omgi-\r\nvande samhället. Det är viktigt att föräldrar medver-\r\nkar i skolan. Det är viktigt att föreningslivet medver-\r\nkar i skolan och att man har ett samarbete med social-\r\ntjänsten och med polisen.\r\nSten Tolgfors tog upp detta att det alltid är den\r\nsom mobbar som har ansvaret. Jag instämmer i det.\r\nMen jag vill också säga att de som tillåter att mobb-\r\nning sker också har ett stort ansvar. De vuxna som ser\r\nett barn eller en ung människa utsätta någon annan för\r\nmobbning eller kränkande behandling har också ett\r\nansvar. Det är viktigt att vi tydliggör det ansvaret. Det\r\nhar vi gjort. Nu arbetar man med hur man skall ta det\r\nhär ansvaret på bästa sätt. Jag ser ganska hoppfullt på\r\ndet lokala arbetet.</pre><pre>Överläggningen var härmed avslutad.</pre><pre>5 §  Hänvisning av ärenden till utskott</pre><pre>Föredrogs och hänvisades\r\nProposition\r\n1994/95:156 till utrikesutskottet</pre><pre>Skrivelse\r\n1994/95:167 till jordbruksutskottet</pre><pre>Motioner\r\n1994/95:Sf13 - Sf17 till socialförsäkringsutskottet\r\n1994/95:N13 och N14 till näringsutskottet\r\n1994/95:K17 - K20 till konstitutionsutskottet\r\n1994/95:Ub46 - Ub51 till utbildningsutskottet\r\n1994/95:Bo8 och Bo9 till bostadsutskottet</pre><pre>6 §  Bordläggning</pre><pre>Anmäldes och bordlades\r\nPropositioner\r\n1994/95:174 Vissa betygsfrågor m.m.\r\n1994/95:177 Turistpolitik\r\n1994/95:188 Effektiviseringar på delgivningsområdet</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 22  mars</pre><pre>1994/95:86 av Tone Tingsgård (s) till justitieministern\r\nom Offentlighetsprincipen och EU-handlingar\r\n1994/95:87 av Chris Heister (m) till socialministern\r\nom Laboratorieprover</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 22  mars</pre><pre>1994/95:380 av Margareta Israelsson (s) till jord-\r\nbruksministern om Importen av isländska hästar\r\n1994/95:381 av Håkan Holmberg (fp) till statsrådet\r\nLeif Blomberg om Bosnien-kroaters situation\r\n1994/95:382 av Eva Björne (m) till kommunika-\r\ntionsministern om Skydd mot plundring av M/S Es-\r\ntonia\r\n1994/95:383 av Marianne Andersson (c) till statsrådet\r\nLeif Blomberg om Lån till invandrare\r\n1994/95:384 av Göthe Knutson (m) till statsrådet Leif\r\nBlomberg om Invandrarverkets beslut\r\n1994/95:385 av Gullan Lindblad (m) till statsrådet\r\nLeif Blomberg om Flyktingkonventionen</pre><pre>9 §  Kammaren åtskildes kl. 12.43.</pre><pre>\r\nFörhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}