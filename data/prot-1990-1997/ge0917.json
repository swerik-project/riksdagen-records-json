{"dokumentstatus":{"dokument":{"hangar_id":"2438906","dok_id":"GE0917","rm":"1990/91","beteckning":"17","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"17","slutnummer":"0","datum":"1990-11-05 00:00:00","systemdatum":"2010-02-17 00:00:00","publicerad":"1990-11-05 00:00:00","titel":"Riksdagens snabbprotokoll 1990/91:17 Måndagen den 5 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{A3E1FDFC-1852-4E9E-9D0D-77587C73F8E3}","dokument_url_text":"http://data.riksdagen.se/dokument/GE0917/text","dokument_url_html":"http://data.riksdagen.se/dokument/GE0917","dokumentstatus_url_xml":"http://data.riksdagen.se/dokumentstatus/GE0917","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:17</div>\r\n<div class=\"sidhuvud_datum\">Måndagen den 5 november</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 § Meddelande om ändring i kammarens\r\nsammanträdesplan</pre><pre>Anf. 1 TALMANNEN:</pre><pre>Kammarsammanträdet i morgon, tisdagen den 6\r\nnovember, inleds kl. 13.00 med remissdebatt om\r\nregeringens skrivelse om åtgärder för att stabilisera\r\nekonomin och begränsa tillväxten av de offentliga\r\nutgifterna.</pre><pre>Frågestunden följer efter remissdebatten med\r\nbörjan tidigast kl. 14.30.</pre><pre>2 § Återkomster</pre><pre>Talmannen meddelade att Hans Dau (m) den 1\r\nnovember och Gunnar Nilsson (s) denna dag\r\nåtertagit sina platser i riksdagen, varigenom\r\ntjänstgöringen som ersättare upphört för Marianne\r\nLöfstedt och Lilian Svensson.</pre><pre>3 § Justering av protokoll</pre><pre>Justerades protokollen för den 22, 23, 24, 25 och 26\r\noktober.</pre><pre>4 § Avsägelse</pre><pre>Talmannen meddelade att Marianne Stålberg (s)\r\nanhållit om att fr.o.m. den 1 januari 1991 bli\r\nentledigad från uppdraget som ledamot av\r\nriksdagen på grund av att hon utsetts till\r\ngeneraldirektör för glesbygdsverket.</pre><pre>Denna framställning bifölls av kammaren.</pre><pre>5 § Ledighet</pre><pre>Talmannen meddelade att Catarina Rönnung (s)\r\nansökt om ledighet under tiden den 12 november --\r\nden 12 december för FN-uppdrag.</pre><pre>Kammaren biföll denna ansökan.</pre><pre>Talmannen anmälde att Conny Fredriksson (s)\r\nskulle tjänstgöra som ersättare för Catarina\r\nRönnung.</pre><pre>6 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1990/91:42 till näringsutskottet</pre><pre>Redogörelserna</pre><pre>1990/91:4 till utrikesutskottet</pre><pre>1990/91:5 till konstitutionsutskottet</pre><pre>Förslag</pre><pre>1990/91:11 till konstitutionsutskottet</pre><pre>Motionerna</pre><pre>1990/91:K1--K4 till konstitutionsutskottet</pre><pre>1990/91:Ju6--Ju8 till justitieutskottet</pre><pre>1990/91:N1--N4 till näringsutskottet</pre><pre>1990/91:Ju9 och Ju10 till justitieutskottet</pre><pre>1990/91:Jo31 till jordbruksutskottet</pre><pre>1990/91:N5 och N6 till näringsutskottet</pre><pre>1990/91:Ju11 och Ju12 till justitieutskottet</pre><pre>1990/91:Jo26--Jo30 till jordbruksutskottet</pre><pre>1990/91:So1--So8 till socialutskottet</pre><pre>7 § Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande 1990/91:KU1\r\noch KU3</pre><pre>Finansutskottets betänkande 1990/91:FiU1 och\r\nFiU2</pre><pre>Kulturutskottets betänkande 1990/91:KrU2</pre><pre>Näringsutskottets betänkande 1990/91:NU19</pre><pre>8 § Bordläggning</pre><pre>Anmäldes och bordlades</pre><pre>Skrivelse</pre><pre>1990/91:50 Åtgärder för att stabilisera ekonomin\r\noch begränsa tillväxten av de offentliga utgifterna</pre><pre>Proposition</pre><pre>1990/91:51 Vissa ersättningar till\r\nsjukvårdshuvudmännen m.m.</pre><pre>Skrivelse</pre><pre>1990/91:15 Redogörelse för behandling av\r\nriksdagens skrivelser till regeringen</pre><pre>Förslag</pre><pre>1990/91:10 Riksdagens förvaltningskontors förslag\r\nom anslag på tilläggsbudget till statsbudgeten för\r\nbudgetåret 1990/91</pre><pre>Redogörelse</pre><pre>1990/91:1 Justitieombudsmännens\r\nämbetsberättelse</pre><pre>Motionerna</pre><pre>med anledning av prop. 1990/91:9 Höjning av\r\nSveriges kvot i Internationella valutafonden, m.m.</pre><pre>1990/91:Fi4 av Pär Granstedt m.fl. (c)</pre><pre>1990/91:Fi5 av Lars Werner m.fl. (v)</pre><pre>1990/91:Fi6 av Carl Frick (mp)</pre><pre>med anledning av prop. 1990/91:13 Godkännande\r\nav 1989 års internationella avtal om jute och\r\njuteprodukter</pre><pre>1990/91:N7 av Nic Grönvall (m)</pre><pre>med anledning av prop. 1990/91:14 Ansvaret för\r\nservice och vård till äldre och handikappade m.m.</pre><pre>1990/91:So9 av Carl Bildt m.fl. (m)</pre><pre>1990/91:So10 av Margit Gennser m.fl. (m, fp, c)</pre><pre>1990/91:So11 av Karin Israelsson m.fl. (c, m, fp)</pre><pre>1990/91:So12 av Sigge Godin m.fl. (fp, m, c,)</pre><pre>1990/91:So13 av Marianne Jönsson och Agne\r\nHansson (båda c)</pre><pre>1990/91:So14 av Lena Boström m.fl. (s)</pre><pre>1990/91:So15 av Claes Roxbergh m.fl. (mp)</pre><pre>1990/91:So16 av Ingvar Björk och Bo Nilsson (båda\r\ns)</pre><pre>1990/91:So17 av Ylva Annerstedt (fp)</pre><pre>1990/91:So18 av Lars Werner m.fl. (v)</pre><pre>1990/91:So19 av Margitta Edgren m.fl. (fp)</pre><pre>1990/91:So20 av Olof Johansson m.fl. (c)</pre><pre>1990/91:So21 av Doris Håvik (s)</pre><pre>1990/91:So22 av Isa Halvarsson och Lola\r\nBjörkquist (båda fp)</pre><pre>1990/91:So23 av Bengt Westerberg m.fl. (fp)</pre><pre>med anledning av prop. 1990/91:18 Ansvaret för\r\nskolan</pre><pre>1990/91:Ub1 av Ulla Orring (fp)</pre><pre>1990/91:Ub2 av Marianne Stålberg och Stina\r\nEliasson (s, c)</pre><pre>1990/91:Ub3 av Stina Gustavsson (c)</pre><pre>1990/91:Ub4 av Marianne Jönsson och Stina\r\nGustavsson (båda c)</pre><pre>1990/91:Ub5 av Carl Bildt m.fl. (m)</pre><pre>1990/91:Ub6 av Larz Johansson m.fl. (c)</pre><pre>1990/91:Ub7 av Rune Rydén m.fl. (m, fp, c, mp)</pre><pre>1990/91:Ub8 av Rune Rydén m.fl. (m, fp, c, mp)</pre><pre>1990/91:Ub9 av Rune Rydén m.fl. (m, fp, c, mp)</pre><pre>1990/91:Ub10 av Birger Hagård (m)</pre><pre>1990/91:Ub11 av Rune Thorén och Eva Rydén (båda\r\nc)</pre><pre>1990/91:Ub12 av Ulf Melin (m)</pre><pre>1990/91:Ub13 av Jan Hyttring och Marianne\r\nJönsson (båda c)</pre><pre>1990/91:Ub14 av Lars Werner m.fl. (v)</pre><pre>1990/91:Ub15 av Marianne Jönsson och Agne\r\nHansson (båda c)</pre><pre>1990/91:Ub16 av Marianne Jönsson (c)</pre><pre>1990/91:Ub17 av Sven-Olof Petersson (c)</pre><pre>1990/91:Ub18 av Martin Olsson m.fl. (c, s, fp, mp)</pre><pre>1990/91:Ub19 av Ingvar Björk och Bo Nisson (båda\r\ns)</pre><pre>1990/91:Ub20 av Hans Gustafsson m.fl. (s)</pre><pre>1990/91:Ub21 av Inga-Britt Johansson m.fl. (s)</pre><pre>1990/91:Ub22 av Lahja Exner m.fl. (s)</pre><pre>1990/91:Ub23 av Jan Andersson m.fl. (s)</pre><pre>1990/91:Ub24 av Anneli Hultén m.fl. (s)</pre><pre>1990/91:Ub25 av Arne Mellqvist m.fl. (s)</pre><pre>1990/91:Ub26 av Monica Öhman m.fl. (s)</pre><pre>1990/91:Ub27 av Iris Mårtensson m.fl. (s)</pre><pre>1990/91:Ub28 av Elver Jonsson (fp)</pre><pre>1990/91:Ub29 av Anders G Högmark m.fl. (m)</pre><pre>1990/91:Ub30 av Grethe Lundblad m.fl. (s)</pre><pre>1990/91:Ub31 av Birger Andersson (c)</pre><pre>1990/91:Ub32 av Bengt-Ola Ryttar (s)</pre><pre>1990/91:Ub33 av Bengt-Ola Ryttar (s)</pre><pre>1990/91:Ub34 av Hans Nyhage m.fl. (m, s, fp, c)</pre><pre>1990/91:Ub35 av Lars Leijonborg m.fl. (fp)</pre><pre>1990/91:Ub36 av Ingrid Hasselström Nyvall och\r\nCharlotte Branting (båda fp)</pre><pre>1990/91:Ub37 av Claes Roxbergh m.fl. (mp)</pre><pre>1990/91:Ub38 av Inga-Britt Johansson m.fl. (s)</pre><pre>1990/91:Ub39 av Inga-Britt Johansson (s)</pre><pre>med anledning av skr. 1990/91:20 1990 års\r\nredogörelse för de statliga företagen</pre><pre>1990/91:N8 av Ingrid Ronne-Björkqvist (fp)</pre><pre>1990/91:N9 av Lars Norberg och Kjell Dahlström\r\n(båda mp)</pre><pre>1990/91:N10 av Per-Ola Eriksson m.fl. (c)</pre><pre>med anledning av prop. 1990/91:33 Ändring i lagen\r\n(1984:351) om totalisatorskatt</pre><pre>1990/91:Sk13 av Jan Hyttring (c)</pre><pre>med anledning av prop. 1990/91:34 Ny\r\nbostadsfinansiering, m.m.</pre><pre>1990/91:Bo1 av Hans Gustafsson m.fl. (s)</pre><pre>1990/91:Bo2 av Carl Bildt m.fl. (m)</pre><pre>1990/91:Bo3 av Claes Roxbergh m.fl. (mp)</pre><pre>1990/91:Bo4 av Bo Finnkvist (s)</pre><pre>1990/91:Bo5 av Olof Johanssom m.fl. (c)</pre><pre>1990/91:Bo6 av Agne Hansson m.fl. (c)</pre><pre>1990/91:Bo7 av Bengt-Ola Ryttar och Johnny\r\nAhlqvist (båda s)</pre><pre>1990/91:Bo8 av Bengt-Ola Ryttar och Björn\r\nEricson (båda s)</pre><pre>1990/91:Bo9 av Bengt Westerberg m.fl. (fp)</pre><pre>1990/91:Bo10 av Lars Werner m.fl. (v)</pre><pre>med anledning av prop. 1990/91:37\r\nVägtrafikskatten för utländska fordon, m.m.</pre><pre>1990/91:Sk14 av Roy Ottosson m.fl. (mp)</pre><pre>med anledning av prop. 1990/91:44 Ytterligare\r\nförsöksverksamhet för förnyelse av den offentliga\r\nsektorn</pre><pre>1990/91:K5 av Birgit Friggebo m.fl. (fp)</pre><pre>1990/91:K6 av Ragnhild Pohanka och Kaj Nilsson\r\n(båda mp)</pre><pre>1990/91:K7 av Margó Ingvardsson m.fl. (v)</pre><pre>1990/91:K8 av Bengt Kindbom (c)</pre><pre>1990/91:K9 av Anders Björck m.fl. (m)</pre><pre>1990/91:K10 av Göran Engström</pre><pre>med anledning av skr. 1990/91:49 Återkallelse av\r\nförslag om treårsplan för Vattenfallkoncernen,\r\nm.m.</pre><pre>1990/91:N11 av Karl Erik Olsson (c)</pre><pre>Justitieutskottets betänkanden</pre><pre>1990/91:JuU2 Ändringar i\r\nkriminalvårdslagstiftningen</pre><pre>1990/91:JuU3 Vissa straffrättsliga frågor m.m.</pre><pre>1990/91:JuU4 Utvidgad rätt till målsägandebiträde,\r\nm.m.</pre><pre>Försvarsutskottets betänkanden</pre><pre>1990/91:FöU1 Transporter av farligt gods</pre><pre>1990/91:FöU2 Sotning</pre><pre>1990/91:FöU3 Vissa markfrågor</pre><pre>1990/91:FöU4 Vapenfri tjänst</pre><pre>Trafikutskottets betänkande</pre><pre>1990/91:TU4 Lag om tillfälliga bilförbud</pre><pre>Näringsutskottets betänkanden</pre><pre>1990/91:NU3 Bilindustrin</pre><pre>1990/91:NU5 Kärntekniklagens förbud mot vissa\r\nförberedande åtgärder</pre><pre>Bostadsutskottets betänkande</pre><pre>1990/91:BoU3 Fastighetsbildning för landsbygdens\r\nbehov m.m.</pre><pre>9 § Anmälan om interpellationer</pre><pre>Anmäldes att följande interpellationer framställts</pre><pre>den 26 oktober</pre><pre>1990/91:69 av Sten Andersson i Malmö (m) till\r\nstatsrådet Maj-Lis Lööw om Sveriges beredskap\r\ninför en invandring från Sovjetunionen:</pre><pre>Enligt uppgifter i massmedia kan det förväntas en\r\nmassflykt mästa år från Sovjetunionen främst på\r\ngrund av den enorma misär många människor där\r\nlever i. T.ex. är bristen på livsmedel och medicin\r\nakut i stora delar av landet. Många\r\nsovjetmedborgare lever nu, på grund av kaos i\r\nekonomin, under villkor vi svårligen kan föreställa\r\noss.</pre><pre>Att upprätta en fungerande marknadsekonomi i\r\nSovjetunionen kommer att ta långt tid och kräva\r\nmycken möda. Därför kan man ha förståelse för att\r\nmånga vill lämna landet. Men ett sådant agerande\r\när långsiktigt förödande för Sovjetunionens\r\nmöjligheter att bygga upp en ekonomi till gagn för\r\nhela landets befolkning.</pre><pre>Sovjetunionen är i grunden ett rikt land, men tyvärr\r\nmisskött under många år av en diktatorisk\r\nkommunistisk planekonomi. Det absolut värsta\r\nsom kan hända är att de med god utbildning och\r\nförmåga att aktivt deltaga i återuppbyggnaden\r\nlämnar landet.</pre><pre>Vilka åtgärder är statsrådet beredd att vidta och\r\nvad har gjorts med tanke på en förväntad massflykt\r\nfrån Sovjetunionen?</pre><pre>den 29 oktober</pre><pre>1990/91:70 av Eva Goe s (mp) till utrikesministern\r\nom svenskt stöd åt albaner i Kosovoprovinsen i\r\nJugoslavien:</pre><pre>Sverige har i dag flyktingar från Kosovoprovinsen i\r\nalbanska Kosovo i Jugoslavien. Dessa jugoslav-\r\nalbaner måste betraktas som politiska flyktingar.\r\nDe har lämnat sitt land av politiska skäl, men i\r\nSverige bedöms de inte, utom i enskilda fall, som\r\npolitiska flyktingar. Situationen för befolkningen\r\nmed albanskt ursprung i Kosovo är svår. Den\r\nserbiskt dominerade centralmakten vidtar\r\nsystematiskt åtgärder för att förtrycka folket och\r\nundergräva den albanska kulturen.</pre><pre>Det enda albanerna i Kosovo vill är att provinsen\r\nskall få samma status som landets övriga\r\ndelrepubliker, eftersom de annars fruktar att den\r\nalbanska kulturen i Jugoslavien kommer att\r\nförsvinna.</pre><pre>Sociala orättvisor, indragna barnbidrag, inskränkt\r\nhälsovård och inskränkta övriga sociala rättigheter\r\nhar förts in i en lag som endast gäller albaner. Lagen\r\nför lindriga politiska brott har skärpts under 1989.\r\nOm någon offentligt uttalar att Kosovo skall bli\r\nrepublik, kan denne förvänta sig ett fängelsestraff\r\nfrån 60 dagar upp till ett år mot tidigare 30 till 60\r\ndagar. Albaner drabbas av hårdare straff än den\r\növriga befolkningen. Under åren 1981--1988 togs\r\nenligt officiell statistik, 500 000 albaner in för förhör\r\nav politiska skäl. Intellektuella, potentiella ledare,\r\nsätts i specialisolering. Många har sviter av den\r\ntortyr som förekommer där.</pre><pre>Läget har ytterligare skärpts under 1989 och 1990.\r\nSerbien upplöste Kosovos parlament den 5 juli\r\n1990. Det råder direktstyre över hela provinsen av\r\nSerbiens polismyndighet. Människor som\r\ndemonstrerat mot de systematiska\r\ninskränkningarna i automin, har polisen/milisen\r\nöppnat eld mot och många har dödats. Tusentals\r\nalbanska barn och ungdomar har tagits om hand på\r\nsjukhus för oförklarliga förgiftningar. Tiotusentals\r\njournalister med albanskt ursprung förvägras\r\narbete på tidningar och radio/TV. Inga nyheter\r\nförmedlas på albanska, med andra ord råder ingen\r\nsom helst yttrandefrihet eller nyhetsförmedling för\r\ndessa grupper.</pre><pre>I dag råder terror i Kosovo och risken för\r\ninbördeskrig är överhängande. Folket har hittills\r\ntagit till fredliga medel, men deras tålamod tryter.</pre><pre>Man försöker skrämma kosovo-albanerna till\r\ntystnad genom att omringa byar, skjuta på\r\noskyldiga människor, döda, såra, misshandla samt\r\narrestera kvinnor och barn. Många försöker fly\r\nutomlands, bl.a. till Sverige. Dessa, flyende undan\r\nterrorn, kräver att bli betraktade som politiska\r\nflyktingar. De vädjar till regeringen och\r\ninvandrarverket att informera sig mer om vad som\r\nhänder i Kosovo genom att skicka en delegation dit,\r\nhelst inofficiellt.</pre><pre>Ett videoband som illustrerar polismisshandel på\r\nöppen gata, skottskadade ungdomar, förgiftning av\r\nskolungdomar och barn, albanska ungdomar\r\nihjälskjutna under militärtjänstgöring finns\r\ntillgänglig och har visats för UD.</pre><pre>1.  Hur reagerar eller kommer utrikesministern att\r\nagera för kosovo-albanerna -- nationellt och\r\ninternationellt?</pre><pre>2.  Är utrikesministern och regeringen beredd att\r\nsända en delegation till Kosovo?</pre><pre>3.  Betraktar utrikesministern och regeringen\r\nkosovo-albaner som politiska flyktingar?</pre><pre>4.  Är utrikesministern och regeringen beredd och\r\nvillig att se videoupptagningen från Kosovo?</pre><pre>1990/91:71 av Bengt-Ola Ryttar (s) till\r\nutrikesministern om det politiska våldet i\r\nColombia:</pre><pre>I februari 1989 svarade utrikesministern på min\r\nfråga om det politiska våldet i Colombia, att\r\nregeringen självfallet även fortsättningsvis noga\r\nskulle följa utvecklingen i Colombia och påvisade\r\natt Sverige på olika sätt är aktivt i frågan.</pre><pre>I Colombia har en ny president installerats. Han\r\nhar upprepat sitt löfte att bekämpa\r\nnarkotikamaffian. Detta är gott och väl, men\r\nnarkotikavåldet har i alltför hög grad fått prägla\r\nrapporteringen om tillståndet i landet. Att en viss\r\nmobilisering mot narkotikan genomförs får inte\r\ndölja det faktum att huvudproblemet i Colombia är\r\natt vänstersympatisörer, fackliga företrädare,\r\nlärare, bönder och kämpar för mänskliga\r\nrättigheter dödas eller försvinner i förfärande\r\nutsträckning. Föreställningen att\r\nnarkotikakartellerna och gerillan samarbetar i\r\nnågon högre utsträckning är osannolik, eftersom\r\nderas intressen inte sammanfaller till någon del.</pre><pre>Våldet i Colombia är av gammalt datum.\r\nNarkotikakartellerna blev inte en maktfaktor\r\nförrän under 70-talet, och först då blev de också en\r\nkälla till våld.</pre><pre>Narkotikavåldet är inte renodlat kriminellt utan går\r\nofta hand i hand med det politiska våldet, utövat av\r\nmilitär, polis, jordägare, gerilla och paramilitärer.\r\nDe senare är ofta finansierade av narkotikapengar.\r\nTills helt nyligen kunde också militären helt lagligt\r\nförse paramilitärerna med vapen.</pre><pre>Colombia uppfyller i stort de formella kraven på en\r\ndemokrati, man har flerpartisystem och ''hemliga''\r\nval. Man har rättsvårdande myndigheter av typ JK,\r\nmed betydligt större personella resurser än här i\r\nSverige. Men i praktiken har man ingen frihet att\r\narbeta fackligt och politiskt. Vid ett besök i Bogota\r\nkunde jag konstatera att M 19-gerillan, som blev ett\r\npolitiskt parti efter en uppgörelse med den förre\r\npresidenten, har sitt kontor vid en gata som är\r\navspärrad av poliser, i ett hus som är omringat av\r\npolis, med ett helt gäng automatvapenbeväpnade\r\negna vakter i förrummet. Att Union Patrioticos\r\nföreträdare bär skottsäkra västar när jag träffar\r\ndem, att de parkerar bilar utanför sitt högkvarter\r\npå ett sådant sätt att ingen skall kunna komma nära\r\nmed en bilbomb, att ingen taxi törs stanna utanför,\r\natt 1 000--1 500 av partiets företrädare dödats, är ett\r\nfaktum. Sedan 1987 har fyra ur ledningen och\r\nmassvis av medlemmar i småbondeorganisationen\r\nANUC dödats.</pre><pre>I förra veckan, vecka 43, dödades ytterligare en\r\nföreträdare för ANUC, två fackliga förtroendemän\r\nför oljepalmsarbetarna och nio civila i Cordoba,\r\nvarav fem barn som halshöggs. Ett attentat begicks\r\nockså mot en företrädare för livsmedelsarbetarna.</pre><pre>Det är med livet som insats man kan delta i\r\nsamhällsarbete i Colombia.</pre><pre>Kokainkriget löser i bästa fall ett problem, men\r\nskapar flera nya. Det är ett omvittnat faktum i\r\nColombia att de vapen som USA bistår den\r\ncolombianska regeringen med är mer användbara\r\nför gerillabekämpning än för narkotikakrig.\r\nDessutom används de för ''gerillakrig'' där ingen\r\ngerilla finns. I stora områden har\r\nbondebefolkningen tvingats fly, och människor\r\nvistas nu i flyktingläger med ännu mindre\r\nmöjligheter att klara sin försörjning än tidigare.\r\nUSAs inblandning bäddar också för andra framtida\r\nproblem på den politiska och fackliga arenan.\r\nKriget mot narkotikan går knappast att vinna annat\r\nän lokalt, men ger utomordentligt goda möjligheter\r\natt mörda och förfölja alla som arbetar för de\r\ngrundläggande mänskliga rättigheterna i\r\nColombia.</pre><pre>President Gaviria blir inte trovärdig för de krafter\r\ninom rättsväsendet som stått emot korruption och\r\nhotet att bli mördade förrän han driver igenom\r\nlagar som gör det möjligt att komma åt\r\nmördarpacken. Några exempel på åtgärder som\r\nmåste genomföras är:</pre><pre>--  Militärer skall dömas av civila domstolar, inte av\r\nsina egna.</pre><pre>--  Ansvariga måste ställas till svars oavsett var i\r\nden militära hierarkin de befinner sig.</pre><pre>--  Att vara ansvarig för personers försvinnande\r\nmåste kriminaliseras.</pre><pre>--  Mordhotade måste ges skydd av staten -- det\r\ntycks inte saknas resurser för att bevaka och\r\nbeskydda överklasskvarteren.</pre><pre>--  Röda Korset och andra organisationer för\r\nmänskliga rättigheter måste få fritt tillträde till\r\nfängelser och andra platser där aktivister av olika\r\nslag kan hållas fångna.</pre><pre>--  Reglerna för frihetsberövande måste få en sådan\r\nutformning att godtycke och övergrepp upphör.\r\nDetta torde knappast vara möjligt om man inte\r\nlyckas få till stånd ett institutionellt ansvar när våld\r\nutövas av företrädare för staten.</pre><pre>--  Och, inte minst, den lagstiftning som redan finns\r\nmåste följas och respekteras.</pre><pre>Vid rättsvårdande myndigheter sprider sig nu\r\ninsikten om att Colombias problem har sitt\r\nursprung i den socioekonomiska situationen.</pre><pre>Av de colombianska arbetarna arbetar 56 % i den\r\nsvarta eller gråa sektorn. Av dem som återstår är\r\nhälften inte tillsvidareanställda (vilket är en\r\nförutsättning för att få organisera sig) -- det återstår\r\nalltså 22 % som över huvud taget kan anslutas till\r\nen fackförening. Förutsättningarna för fackligt\r\narbete är utomordentligt dåliga. Arbetsministeriet\r\navgör om en fackförening får bildas och kan även\r\nupplösa den och konfiskera dess tillgångar.\r\nArbetsministeriet skall också godkänna den\r\nfackliga styrelsen. Protokoll och medlemslistor\r\nskall också sändas dit. Korruptionen gör att\r\nföretagen har goda möjligheter att motverka all\r\nmeningsfull facklig verksamhet. Som om dessa\r\nförhållanden inte vore nog, förbereds nu en ny\r\narbetslagstiftning som tar sikte på att ytterligare\r\nförsämra förutsättningarna för fackligt arbete i\r\nColombia.</pre><pre>--  Den klart antifackliga lagstiftningen måste\r\nreformeras till det bättre, och inte -- som nu föreslås\r\nav regeringen -- försämras.</pre><pre>--  Arbetsrätten måste i grunden förändras.</pre><pre>--  Den mycket svåra process som ligger bakom\r\nbildandet av landsorganisationen CUT måste\r\npremieras med ett massivt stöd från bl.a. Sverige.</pre><pre>Den 9 december skall en konstituerande församling\r\nväljas i allmänna val. Detta har under lång tid varit\r\nett starkt krav från de progressiva krafterna i\r\nlandet. Man ser detta som den enda möjligheten att\r\nkomma ur våldsspiralen. Striden har stått het om\r\nförsamlingens sammansättning och uppgift.\r\nRegeringens linje har varit en smal bas bestående\r\nfrämst av parlamentariker. De progressiva\r\nkrafterna har slagits för en församling med bredast\r\nmöjliga bas. Högsta domstolen har förklarat\r\nregeringens linje olaglig och därigenom möjliggjort\r\nen bredare sammansättning och vidgade\r\nbefogenheter för den konstituerande församlingen.\r\nTyvärr får nog ändå församlingen för smal bas och\r\nkommer att i alltför hög utsträckning präglas av\r\netablerade krafter för att kunna åstadkomma de\r\nförändringar som situationen kräver.</pre><pre>Ännu återstår en lång mödosam väg för att skapa\r\nmänniskovärdiga förhållanden för Colombias\r\nfattiga och förtryckta. Den uppgiften klarar inte det\r\nnuvarande politiska etablissemanget.\r\nÖststatsdiktaturerna har misslyckats med att ge\r\nsina medborgare ett anständigt liv, därför har de\r\nstörtat samman. I det fallet är makten starkt\r\nkoncentrerad och lätt att identifiera. När det gäller\r\nen formell demokrati som Colombias, där så många\r\ngrupper och krafter skapar en fullständigt absurd\r\nsituation för befolkningen, är måltavlan mycket\r\nsuddigare. Det liberal-konservativa\r\netablissemanget som sitter i knäet på de\r\nekonomiska intressena är betydligt segare till sin\r\nstruktur, och är svårare att mobilisera motstånd\r\nmot.</pre><pre>Nyligen publicerade organisationen för mänskliga\r\nrättigheter, Americas Watch, en rapport av vilken\r\ndet framgår att 23 000 mord begås i Colombia varje\r\når, och att situationen förvärras av att USA ökar sitt\r\nstöd till polis och militär.</pre><pre>Vilka åtgärder avser regeringen att vidta för att\r\nmotverka det politiska våldet i Colombia?</pre><pre>1990/91:72 av Lars Norberg (mp) till\r\nindustriministern om den långsiktiga\r\nenergiplaneringen:</pre><pre>Vi befinner oss sedan något år i den besynnerliga\r\nsituationen att såväl miljörörelsen,\r\nantikärnkraftrörelsen och miljöpartiet de gröna\r\nsom moderata samlingspartiet och storindustrins\r\nföreträdare anklagar regeringen för brist på klara\r\nbesked om den långsiktiga energiförsörjningen i\r\nSverige. Givetvis har dessa två grupperingar vitt\r\nskilda uppfattningar om vad som är en önskvärd\r\nframtid för Sverige, men de är eniga om en sak. Det\r\nbehövs en klar och långsiktig energipolitik.</pre><pre>Jag skall inte i denna interpellation ta upp\r\nkärnkraftsfrågan trots att den är en huvudorsak till\r\navsaknad av energipolitik, eftersom den är föremål\r\nför förhandlingar i skrivande stund. I stället vill jag\r\nta upp den långsiktiga målsättningen för svensk\r\nenergipolitik, helt oberoende av\r\nkärnkraftavvecklingen. En sådan målsättning kan\r\nfastställas oberoende av kärnkraftsavvecklingen, i\r\nall synnerhet om det långsiktiga målet ligger efter\r\når 2010.</pre><pre>FNs kommission för miljö och utveckling, den s.k.\r\nBrundtlandkommissionen, rekommenderade 1987\r\nde industrialiserade länderna att halvera sin\r\nenergiförbrukning. Målet borde uppnås inom en\r\ntidsperiod på 40 á 50 år.</pre><pre>I detta har miljöministern och tidigare\r\nenergiministern Birgitta Dahl flera gånger instämt.\r\nJag citerar:</pre><pre>''Vi vet att världen inte överlever om alla använder\r\nlika mycket energi som Sverige. Vi kan och måste\r\nklara oss på hälften så mycket som i dag.''\r\nUttalande på Världsmiljödagen den 5 juni 1989.)</pre><pre>''Om en global klimatkonvention skall bli effektiv\r\nmåste rika industriländer som Sverige minska sin\r\nenergianvändning med minst 50 % under de\r\nnärmaste decennierna. Vi måste höja\r\nenergihushållningsmålen.'' (Enligt Dagens Nyheter\r\nden 22 augusti 1989.)</pre><pre>FNs miljöexperter har uttalat att utsläppen av\r\nväxthusgaser måste minska med 80 á 85 % om\r\nmänskligheten skall kunna förhindra stora och\r\nsvårbedömbara men sannolikt katastrofala\r\nklimatförändringar. Torontokonferensen om The\r\nchanging Atmosphere krävde 1988 att CO2-\r\nutsläppen globalt skall minska med minst 20 % till\r\når 2005.</pre><pre>Den danska regeringen har tagit dessa välgrundade\r\nrekommendationer på allvar och fastställt en\r\nenergiplan som har som första mål att fram till år\r\n2005 reducera den totala energianvändningen med\r\n15 % och utsläppen av CO2 med 20 %. Detta avser\r\nman åstadkomma genom ett\r\nenergihushållningsprogram med: 1 % av den totala\r\nenergianvändningen per år, en fördubbling av\r\nbiobränsleanvändningen, satsning på vindkraft,\r\nbyte i stor utsträckning från kol och olja till\r\nnaturgas. Denna inriktning avser den danska\r\nregeringen att söka få genomförd på nordisk nivå.</pre><pre>Miljöpartiet de gröna har alltsedan sitt\r\nriksdagsinträde i motioner krävt en långsiktig\r\nenergiplan baserad på:</pre><pre>1. En årlig reduktion av energiförbrukningen om\r\n2 % per år genom effektivisering samt\r\nstrukturförändringar av trafiken, vilket ger\r\nreduktion med 40 % på 25 år och en halvering på 35\r\når.</pre><pre>2. En reduktion av fossilbränsleanvändningen med\r\n85 % på 25 år.</pre><pre>3. En fördubbling av biobränsleänvändningen på\r\n25 år.</pre><pre>4. En satsning på vindkraft som ger 17 TWh på 25\r\når.</pre><pre>Vi har också anvisat ekonomiska styrmedel och\r\nlagförslag för att förverkliga dessa målsättningar.</pre><pre>Ovannämnda fakta föranleder mig att ställa\r\nföljande frågor till industriministern.</pre><pre>1. Kan industriministern bekräfta att statsrådet\r\nBirgitta Dahls uttalanden enligt ovan representerar\r\nregeringens långsiktiga målsättning?</pre><pre>2. Avser regeringen att lägga fram konkreta planer\r\nför reduktion av total energianvändning och\r\nminskade koldioxidutsläpp?</pre><pre>3. Eftersom jag utgår ifrån att svaret bli ja,\r\nfullföljer jag frågan: När kommer dessa planer, och\r\nhur kommer den övergripande målsättningen att se\r\nut i kvantitativa termer?</pre><pre>1990/91:73 av Hans Leghammar (mp) till\r\nutbildningsministern om skolutbildningen i EG-\r\nfrågor:</pre><pre>Får elever i dagens skolor kunskaper för att sätta sig\r\nin i dagsaktuella frågor?</pre><pre>En levande demokrati, liksom demokratier över\r\nhuvud taget, kräver bl.a. kunskaper,\r\ninformationsfrihet och fri opinionsbildning. Det är\r\nde flesta av oss som arbetar politiskt överens om.\r\nMen hur är det i verkligheten?</pre><pre>Under en vecka i september var jag ute och besökte\r\nen verklighet, nämligen gymnasieskolorna i\r\nHalland. Jag höll lektioner och gav politisk\r\ninformation under rubriken: ''Är det meningsfullt\r\natt engagera sig i politiken?''</pre><pre>Det blev många spännande möten med pigga och\r\nintresserade elever, men dess värre också mycket\r\nfrustrerande, eftersom eleverna ansåg att de inte\r\nfår tillräcklig information för att kunna engagera sig\r\ni dagsaktuella frågor.</pre><pre>Ett exempel var elevernas kunskapsbrist i EG-\r\nfrågan. När jag frågade dem om deras kunskaper\r\nom t.ex. EGs beslutsprocess, var det bara en kille\r\nav flera hundra elever som jag träffade under\r\nveckan som kunde redogöra någorlunda för\r\nbeslutsprocessen i EG. Ännu värre var att bara ett\r\nfåtal av lärarna i samhällskunskap på gymnasienivå\r\nhade kunskap om hur EGs beslut fattas, och ingen\r\nkunde redogöra för hur beslutsprocessen verkligen\r\nser ut. Samtidigt erkände de att den enda litteratur\r\nsom fanns i ämnet kom från SAF.</pre><pre>Jag har nu i efterhand fått reda på att SÖ har gett\r\nut en bok som ger en litet bredare bild än den som\r\nSAF presenterar i sina publikationer, men den finns\r\ntydligen inte ute på skolorna och gör därför ingen\r\nnytta.</pre><pre>Min fråga till utbildningsministern blir därför:</pre><pre>Anser utbildningsministern att ministern har tagit\r\nsitt ansvar för att lärare och elever får den\r\nutbildning de bör få i EG-frågor och andra\r\ndagsaktuella frågor?</pre><pre>1990/91:74 avGudrun Schyman (v) till\r\nutrikesministern om svenskt EG-medlemskap och\r\nneutralitetspolitiken:</pre><pre>Vid en presskonferens den 26 oktober 1990\r\nmeddelade statsminister Ingvar Carlsson:\r\n''Regeringen eftersträvar ett nytt riksdagsbeslut om\r\nEuropapolitiken som tydligare och i mer positiva\r\nordalag klargör Sveriges ambitioner att bli medlem\r\nav Europeiska gemenskapen.''</pre><pre>I Dagens Nyheter den 29 oktober kunde man läsa\r\nföljande:</pre><pre>''Den europeiska gemenskapen EG tog på\r\nsöndagen det första konkreta steget mot en politisk\r\nunion. I slutkommunikéen från toppmötet i Rom\r\nslås fast att inget område inom utrikespolitiken ska\r\nundantas.'' Beslutet går betydligt längre än vad\r\nmånga hade väntat sig. Den politiska unionen skall\r\ninnehålla både säkerhetspolitiskt och\r\nutrikespolitiskt samarbete.</pre><pre>Grundidén är att flytta stora delar av ländernas\r\nsäkerhetspolitiska och utrikespolitiska beslut från\r\nnationell nivå till EG-nivå. Det kan t.ex. gälla\r\nsanktioner mot ett land eller åtgärder vid\r\ninternationella kriser, som nu senast i Persiska\r\nviken. Ett problem blir att avgöra vilka frågor som\r\nskall flyttas upp på EG-nivå, men enligt ett förslag\r\ni kommissionen skall alla frågor som inte berör\r\nmedlemsländernas före detta kolonier betraktas\r\nsom gemensamma EG-frågor.</pre><pre>När det gäller säkerhetspolitik diskuteras att\r\nutvidga samarbetet, som i dag begränsat till\r\npolitiska och ekonomiska aspekter. Här finns flera\r\nförslag: samordning av militära initiativ vid\r\ninternationella kriser, industriellt och teknologiskt\r\nsamarbete på det militära området, exportkontroll\r\nav militär utrustning m.m. Det finns också förslag\r\nom att samordna försvarspolitiken genom att\r\ninlemma Västeuropeiska unionen (WEU) med\r\nEG.</pre><pre>Regeringens deklaration om ett nytt och mer\r\n''positivt'' riksdagsbeslut vad gäller EG-\r\nmedlemskap har hälsats med stor entusiasm av de\r\nflesta EG-företrädarna. Samtidigt har bl.a. EG-\r\nkommissionens vice president Martin Bangemann\r\nklart uttalat att han anser ett framtida svenskt\r\nmedlemskap oförenligt med den nuvarande\r\nsvenska netrualitetspolitiken. Men han har också\r\nnoterat att bl.a. Sverige håller på att ''omdefiniera\r\nsin neutralitet inom de nya ramarna''.</pre><pre>Mot bakgrund av de stora internationella\r\nförändringarna som ägt rum under de senaste åren\r\när det logiskt att föra en diskussion om vad den\r\nsvenska neutralitetspolitiken innebär -- och kanske\r\nännu viktigare -- vad den borde innebära.</pre><pre>Sveriges neutrala status är inte bara en fråga om hur\r\nvi som land skall förhålla oss till internationella\r\npakter och militära allianser. Det är också fråga om\r\nhur vi kan använda vår neutrala status i det\r\ninternationella arbetet för fred och nedrustning.\r\nNär kriget är mindre sannolikt blir freds- och\r\nneutralitetspolitiken allt viktigare.</pre><pre>En aktivt neutralitetspolitik förutsätter att man inte\r\nbara ser den legala sidan av neutraliteten utan\r\nockså, och framför allt lyfter fram den politiska\r\nsidan av neutralitetsbegreppet, d.v.s. att man ser\r\nneutraliteten som ett verktyg i det internationella\r\narbetet för fred och nedrustning.</pre><pre>Neutralitetspolitiken får inte vara statisk och\r\noförmögen till anpassning i en föränderlig\r\nverklighet. I dag krävs därför en nydefiniering av\r\nbegreppet neutralitet och ett stärkt samarbete\r\nmellan de neutrala länderna inom\r\nnedrustningsområdet.</pre><pre>Regeringens ''nya'' inställning till ett EG-\r\nmedlemskap är därför oroande. Den svenska\r\nneutralitetspolitiken förklaras om ''onödig'' bara\r\ndärför att den traditionella öst-väst-konflikten\r\nklingar av. Vad vi samtidigt bevittnar är ju en\r\nupptrappning av nord-syd-konflikten där -- om det\r\nsäkerhetspolitiska samarbetet förverkligas -- EG\r\nredan om något år blir att betrakta en avgörande\r\nkraft i ''Nord''.</pre><pre>Att Sverige -- som fortfarande har ett gott anseende\r\ni tredje världen -- i detta läge av växande nord-syd-\r\nkonflikt skulle ansluta sig till de gamla\r\nkolonialmakternas samordnade utrikespolitik vore\r\nett allvarligt misstag.</pre><pre>Mot bakgrund av ovanstående vill jag ställa\r\nföljande frågor till utrikesministern:</pre><pre>1.  Hur definierar utrikesministern den svenska\r\nneutralitetspolitikens uppgift i dag?</pre><pre>2.  Anser utrikesministern att den svenska\r\nneutralitetspolitiken står i överensstämmelse med\r\nEGs beslut om att samordna sin utrikespolitik?</pre><pre>3.  Anser utrikesministern att Sverige, om vi\r\nansluter oss till ett EG med samordnad\r\nutrikespolitik, fortfarande skulle kunna spela en\r\naktiv roll i nedrustningsprocessen?</pre><pre>4.  Anser utrikesministern det vara riktigt att\r\nSverige i en tid av växande nord-syd-konflikt skall\r\nansluta sig till ett EG som kommer att ha en\r\nsamordnad utrikespolitik?</pre><pre>den 2 november</pre><pre>1990/91:75 av Ragnhild Pohanka (mp) till\r\njordbruksministern om rotdeformationer på\r\nbarrträd m.m.:</pre><pre>Om ''rotsnurr''.</pre><pre>När krav formuleras på barrträdsplantor talas det i\r\nförsta hand om att rötterna skall försörja plantorna\r\nmed näring och vatten. Man glömmer lätt bort att\r\nrötterna också skall förankra dem i marken så, att\r\nderas framtida stabilitet inte äventyras.</pre><pre>Under början av 70-talet användes en planttyp som\r\nkallades paperpot. Inuti ''poten'' började s.k.\r\nrotsnurr utvecklas, speciellt om plantorna var litet\r\näldre. Ibland märktes detta relativt snabbt,\r\nspeciellt i känsliga klimatlägen eller vid\r\nvattenstress. Men även 14-15-åriga planteringar, till\r\nsynes friska, har vid stormtillfällen legat som\r\nplockepinn i skogen, då deras stabilitet genom\r\nrotsnurr varit oerhört dålig.</pre><pre>Sedan dess har en del nya planttyper fått liknande\r\neffekt, t.ex. Pottebrett eller modifierad\r\nKopparforsmetod.</pre><pre>Vid fältundersökningar har jag fått se både\r\nnyplanteringar, 3-åriga, 5-6- och 15-åriga\r\nplanteringar där hälften, kanske ännu fler plantor,\r\nvarit behäftade med rotsnurr, främst\r\ntallplanteringar.</pre><pre>En utredning bör tillsättas, som undersöker\r\nomfattningen av rotskador vid plantering på\r\nframför allt tall ända sedan början av 70-talet.</pre><pre>Skador förekommer på domänverkets,\r\nskogsbolagens och privat skogsägares marker.</pre><pre>Ännu planteras på sina håll med plantor, som\r\norsakar rotdeformationer och instabilitet.</pre><pre>Vilken omfattning problemet har vet ingen, och det\r\när därför jag vill veta vilka åtgärder\r\njordbruksministern är beredd att vidta. Varje år en\r\nsådan här plantering växer är en ekonomisk förlust.\r\nOmfattande fältundersökningar skulle kunna\r\nminska den förlusten.</pre><pre>Med anledning av ovanstående vill jag ställa\r\nföljande frågor:</pre><pre>1.  Är jordbruksministern beredd att tillsätta en\r\nutredning, som undersöker omfattningen av\r\nrotdeformationer som orsakar instabilitet, s.k.\r\nrotsnurr?</pre><pre>2.  Är jordbruksministern beredd att, gärna med\r\nhjälp av skogsbolag och privata skogsägare, låta\r\ngöra tillräckligt med fältundersökningar för att få\r\nen överblick av omfattningen av dessa skador?</pre><pre>1990/91:76 av Siw Persson (fp) till civilministern om\r\nsamarbetet mellan tull och polis:</pre><pre>I en artikel i DN den 4 september 1990 uppges\r\ntullen och rikskriminalen, trots upprepade försök,\r\ninte kunna lösa en kompetenskonflikt.\r\nGeneraltulldirektören sägs ha skrivit ett brev till\r\nrikspolischefen, där han bl.a. nämner att den\r\nuppkomna situationen knappast överensstämmer\r\nmed de principdeklarationer som polisen lagt fast.</pre><pre>Anledningen till kompetenstvisten synes vara att\r\nrikskriminalen vill ställa tullen utanför samarbetet\r\ninom området, under hänvisning till att spaning\r\nmot narkotikasmugglare är ett typiskt polisarbete\r\noch att man inte kan blanda kompetenser.</pre><pre>Detta tycks vara ett stort problem på central nivå\r\ntill skillnad från regionalt/lokalt tull- och\r\npolissamarbete, som fungerar bra.</pre><pre>I det för samhället oerhört viktiga arbetet med att\r\nbekämpa narkotikabrottsligheten är det ett\r\ngrundläggande krav att myndigheterna som verkar\r\npå området samarbetar i stället för att bekämpa\r\nvarandra. Med de begränsade resurser som står till\r\nbuds har man knappast råd att ägna tid åt ''bråk''\r\nom revir. De enda som tjänar på detta är\r\nnarkotikabrottslingarna.</pre><pre>Med anledning av detta vill jag ställa följande\r\nfrågor till civilministern:</pre><pre>1.  Har man löst konflikten?</pre><pre>2.  Föreskriver inte 3 § polislagen att polisen skall\r\nsamarbeta med bl.a. tullen?</pre><pre>3.  Hur fungerar samarbetet mellan tull och polis i\r\nnarkotikabekämpningen?</pre><pre>4.  Om kompetenskonflikten ej lösts, vad avser\r\nman inom regeringen vidta för åtgärder för att lösa\r\nfrågan?</pre><pre></pre><pre>10 § Anmälan om frågor</pre><pre>Anmäldes att följande frågor framställts</pre><pre>den 29 oktober</pre><pre>1990/91:143 av Barbro Westerholm (fp) till\r\nsocialministern om ökad framställning av\r\nantihemofilifaktorer ur fårmjölk:</pre><pre>I Sverige finns 617 personer med blödarsjuka som\r\nkräver behandling. Av dessa uppges hälften vara\r\nmycket behandlingskrävande. De behöver bl.a.\r\nblod och antihemofilifaktorer, som i dag framställs\r\nur blod.</pre><pre>Blod är en bristvara i svensk hälso- och sjukvård.\r\nMed genteknikens hjälp kan man i Sverige\r\nframställa antihemofilifaktorer ur fårmjölk i stället\r\nför ur blod, men den diskussion med ifrågasättande\r\nav genteknikens utnyttjande som förts under\r\nsenare år har avhållit forskare och indstri från att\r\nutnyttja dessa möjligheter.</pre><pre>Med anledning av ovanstående vill jag ställa\r\nföljande fråga:</pre><pre>Vad avser socialministern att göra för att stimulera\r\nframställningen av antihemofilifaktorer via\r\nfårmjölk och därmed bidra till ett mer rationellt\r\nutnyttjande av det blod vi har tillgång till?</pre><pre>1990/91:144 av Karl-Gösta Svenson (m) till\r\nfinansministern om lagstiftningen om brutet\r\nräkenskapsår:</pre><pre>En riksdagsmajoritet har nyligen beslutat att\r\nenskilda näringsidkare i fortsättningen endast får\r\ntillämpa kalenderår som räkenskapsår. Fortfarande\r\nkan aktiebolag utnyttja s.k. brutna räkenskapsår.</pre><pre>I de fall enskild näringsidkare äger mer än hälften\r\nav aktierna i ett aktiebolag föreligger koncern.\r\nSamtliga i koncernen ingående företag måste\r\ntillämpa samma räkenskapsår om inte dispens kan\r\nmedges. Dispens kan endast medges om synnerliga\r\nskäl föreligger. Man kan fråga sig vad som i detta\r\nfall menas med koncern och om exempelvis det kan\r\nanses vara en koncern då en enskild jordbrukare\r\näven äger mer än hälften av aktierna i ett\r\nbyggnadsföretag.</pre><pre>För att ett aktiebolag skall kunna byta\r\nräkenskapsår krävs registrering hos patent- och\r\nregistreringsverket, varvid det är givet att det\r\nräkenskapsår som löper vid registreringstillfället\r\nförst måste avslutas per sitt ordinarie\r\nbokslutsdatum enligt tidigare gällande\r\nbolagsordning, innan det nya räkenskapsåret\r\npåbörjas. Det är uppenbart att med en bokstavlig\r\ntolkning av begreppet koncern är det omöjligt att\r\nundvika att bryta mot minst en av de i\r\nsammanhanget relevanta lagarna.</pre><pre>Vilka åtgärder tänker finansministern vidta för att\r\nåstadkomma en fullgod lagstiftning avseende\r\nbrutna räkenskapsår?</pre><pre>den 30 oktober</pre><pre>1990/91:145 av Hans Göran Franck (s) till\r\nutrikesministern om rustningsbegränsningar i\r\nNordeuropa:</pre><pre>En lång rad länder i både öst och väst har, vid sidan\r\nav ingångna internationella avtal om\r\nrustningsbegräsningar, tagit ensidiga beslut om\r\nnedrustning, i många fall mellan 10 och 20 % av\r\nförsvarskostnaderna. Men regeringarna i Norden\r\nhar ännu inte tagit något regionalt\r\nnedrustningsinitiativ. Överläggningarna om en\r\nnordisk kärnvapenfri zon har ännu inte lett till\r\nresultat. Med dagens nedrustningstrend i förening\r\nmed den östeuropeiska demokratiseringsprocessen\r\när den traditionella hotbilden inte aktuell. Det bör\r\nrimligtvis finnas goda förutsättningar för\r\nnedrustningsinitiativ även i vår region.</pre><pre>Frågan ställdes redan i våras till försvarsministern\r\nmen besvarades inte utan ansågs ligga inom\r\nutrikesministerns ansvarsområde.</pre><pre>I anledning av det anförda får jag fråga\r\nutrikesministern:</pre><pre>Är regeringen beredd att ta något\r\nnedrustningsinitiativ i vår egen region i\r\nNordeuropa?</pre><pre>den 1 november</pre><pre>1990/91:146 av Jan Sandberg (m) till\r\nfinansministern om slopande av investeringsskatten\r\npå vissa byggnadsarbeten:</pre><pre>Byggare av kontorslokaler i bl.a.\r\nStockholmsregionen tvingas i dag betala en\r\ninvesteringsskatt på 30 %. Argumentet för den nya\r\nskatten har sagts vara att minska ''överhettningen''\r\npå byggmarknaden.</pre><pre>Skatten har ifrågasatts av många på goda grunder.\r\nEn utredning av länsstyrelsen i Stockholms län har\r\nockså visat på att regleringen av kontorsbyggande\r\nhar fungerat lika dåligt som andra liknande\r\nregleringar.</pre><pre>I dag har vi fått reda på att det svenska\r\ninternationella företaget Ericsson beviljats dispens\r\nfrån investeringsskatten, i detta fall på ca 600 milj.\r\nkr. Om det visar sig att regeringen inte har för\r\navsikt att avveckla investeringsskatten för alla, är\r\ndetta emellertid uppseendeväckande.</pre><pre>Jag vill därför fråga chefen för\r\nfinansdepartementet:</pre><pre>Avser regeringen att nu lägga fram förslag om att\r\ninvesteringsskatten omedelbart skall avskaffas?\r\nOm så inte är fallet: Vad är det som motiverar att\r\nEricsson skall särbehandlas jämfört med andra\r\nsvenska företag?</pre><pre>1990/91:147 av Elver Jonsson (fp) till\r\narbetsmarknadsministern om tidpunkten för\r\nförslag om förändrad egenavgift i\r\narbetslöshetsförsäkringen:</pre><pre>Under förra våren aviserade regeringen att\r\negenavgiften i arbetslöshetsförsäkringen skulle\r\nhöjas och statsbidraget reduceras. Såvitt jag förstår\r\nplanerade regeringen att tillsätta en arbetsgrupp\r\nmed uppgift att närmare överväga formerna för\r\ndetta. Denna arbetsgrupp har till synes ännu inte\r\npåbörjat sitt arbete. Inte heller i övrigt synes\r\nregeringen ha tagit något initiativ för att fullfölja\r\nsina intentioner i denna fråga.</pre><pre>Jag vill därför fråga arbetsmarknadsministern:</pre><pre>När avser regeringen att lägga fram förslag om en\r\nförändrad egenavgift i arbetslöshetsförsäkringen?</pre><pre>1990/91:148 av Birger Andersson (c) till\r\njustitieministern om åtgärder mot ökat antal\r\nbilstölder m.m.:</pre><pre>Antalet bilbrott, dvs. stölder av och stölder från\r\nbilar har ökat kraftigt under 1980-talet. Antalet\r\nstulna bilar per år har fördubblats under den\r\nsenaste tioårsperioden. Stölder ur motorfordon har\r\nökat med mer än 50 % under samma tidsperiod.\r\nSammanlagt beräknas bilbrotten kosta över 1\r\nmiljard kronor för år 1989.</pre><pre>Med anledning av detta vill jag ställa följande fråga:</pre><pre>Hur ser justitieministern på denna utveckling, och\r\nvilka åtgärder är justitieministern beredd att\r\nvidtaga?</pre><pre>1990/91:149 av Jan Jennehag (v) till\r\nförsvarsministern om förtroendet för den svenska\r\nalliansfriheten:</pre><pre>För snart tio år sedan gjorde den dåvarande\r\nförsvarsministern Torsten Gustafsson ett uttalande\r\nmed den ungefärliga innebörden: Visserligen är vi\r\nalliansfria, men vi vet ju var vi hör hemma.</pre><pre>Uttalandet väckte, milt uttryckt, ett visst\r\nuppseende. Det ansågs t.o.m. att det hade skadat\r\nvår trovärdighet gällande en av svensk\r\nutrikespolitiks hörnstenar -- alliansfrihet i fred\r\nsyftande till neutralitet i krig.</pre><pre>Begreppen alliansfrihet och neutralitet kan tolkas\r\npå olika sätt, och tolkningarna skiftar över tiden.\r\nUnder andra världskriget var det möjligt att låta\r\ntysk trupp transporteras genom svenskt\r\nterritorium, medan det däremot nu under en lång\r\nföljd av år ansetts att ett svenskt medlemsskap i EG\r\nskulle vara oförenligt med vår neutralitet.</pre><pre>I pressen har Sveriges folk under de senaste\r\ndagarna kunnat läsa att försvaret sedan 1952 hade\r\nhaft ett hemligt samarbetsavtal med NATO. ÖB\r\nundertecknade 1982 ett avtal med USA om\r\nömsesidigt samarbete. Det är knappast förvånande\r\natt en försvarsminister med sådana dokument i\r\nhanden tyckte sig förstå ''var vi hör hemma''.</pre><pre>Vad tänker försvarsministern göra för att återställa\r\nförtroendet för alliansfriheten?</pre><pre>1990/91:150 av Margó Ingvardsson (v) till\r\nbostadsministern om investeringsskatten på vissa\r\nbyggnadsarbeten:</pre><pre>Ericsson-koncernen har bestämt sig för att bl.a.\r\nbygga ett nytt huvudkontor åt Ericsson Radio\r\nSystem i Kista om sammanlagt ca 70 000\r\nkvadratmeter till en kostnad av ca 2 miljarder.</pre><pre>Investeringsskatten på dessa kontorsbyggnader är\r\nmer än 600 milj. kr.</pre><pre>Länsskattemyndigheten har dock -- trots att\r\nlänsarbetsnämnden betecknar byggnadsarbetena\r\nsom kontorsbyggen -- av någon okänd anledning\r\nfunnit att dessa byggnadsarbeten ej skall omfattas\r\nav investeringsskatten.</pre><pre>Anser bostadsministern att detta är i linje med\r\nregeringens avsikt med investeringsskatten?</pre><pre>1990/91:151 av Per Gahrton (mp) till\r\nutrikesministern om åtgärder för att få hem de\r\nkvarhållna svenskarna i Bagdad:</pre><pre>Erfarenheterna av den resa jag tillsammans med\r\nfem andra riksdagsledamöter gjort till Bagdad visar\r\natt det är möjligt att få loss svenskar som hålles kvar\r\ni Bagdad mot sin vilja utan att bryta mot FN-beslut.\r\nUppgifterna om att såväl Willy Brandt som flera\r\nandra framträdande europeiska politiker nu avser\r\natt göra fredsresor till Bagdad, bl.a. för att försöka\r\nförmå de irakiska myndigheterna att ge alla\r\nutlänningar rätt att lämna landet, visar också att\r\nden humanitära medkänslan med de kvarhållna\r\npersonerna nu håller på att bli starkare än den\r\ndiplomatiska försiktigheten i de flesta europeiska\r\nländer. Mot denna bakgrund vill jag fråga:</pre><pre>Vad avser utrikesministern att vidta för vidare\r\nåtgärder för att underlätta för de kvarhållna\r\nsvenskarna i Bagdad att få resa hem till Sverige om\r\nde så önskar?</pre><pre>1990/91:152 av Siw Persson (fp) till miljöministern\r\nom åtgärder för att stärka skyddet av älvarna enligt\r\nnaturresurslagen:</pre><pre>Vissa partier i riksdagen anser att det nuvarande\r\nskyddet av älvarna i naturresurslagen (NRL) är\r\notillräckligt. Miljöministern har i riksdagsdebatter\r\nansett att NRL och dess status bör stärkas.</pre><pre>Om de som anser att nuvarande skydd är\r\notillräckligt har rätt, kan den prövningen som pågår\r\ni regeringskansliet av de tills vidare stoppade\r\nschaktningsarbetena vid Brattströmmen i\r\nÖsterdalälven lämna viktiga besked.</pre><pre>Med anledning av det ovan anförda vill jag ställa\r\nföljande fråga till miljöministern:</pre><pre>Vilka initiativ är statsrådet beredd att ta för att\r\nstärka älvarnas skydd i NRL?</pre><pre>11 § Kammaren åtskildes kl. 12.04</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}