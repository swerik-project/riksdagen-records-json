{"dokumentstatus":{"dokument":{"hangar_id":"2438950","dok_id":"GE0962","rm":"1990/91","beteckning":"62","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"62","slutnummer":"0","datum":"1991-02-13 00:00:00","systemdatum":"2010-02-17 00:00:00","publicerad":"1991-02-13 00:00:00","titel":"Riksdagens snabbprotokoll 1990/91:62 Onsdagen den 13 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{E5178CC9-BDA0-48C5-9AB6-071FBD7943C6}","dokument_url_text":"http://data.riksdagen.se/dokument/GE0962/text","dokument_url_html":"http://data.riksdagen.se/dokument/GE0962","dokumentstatus_url_xml":"http://data.riksdagen.se/dokumentstatus/GE0962","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:62</div>\r\n<div class=\"sidhuvud_datum\">Onsdagen den 13 februari</div>\r\n<div class=\"sidhuvud_klockslag\">Kl. 13.00--14.04</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 7 februari.</pre><pre>2 § Svar på interpellation 1990/91:130 om en\r\nsamlad samepolitik</pre><pre>Anf. 1 Utbildningsminister BENGT\r\nGÖRANSSON (s):</pre><pre>Herr talman! Martin Olsson har frågat\r\njustitieministern vilken planering regeringen har\r\nför utarbetande av förslag till en samlad\r\nsamepolitik och när förslag avses framläggas.</pre><pre>Som har redovisats för riksdagen vid olika\r\ntidpunkter finns inom regeringen en arbetsgrupp\r\nför samefrågor. Arbetsgruppen är sammansatt av\r\nrepresentanter för berörda departement och\r\norganisatoriskt knuten till\r\nutbildningsdepartementet.</pre><pre>Arbetsgruppens huvuduppgift -- som den\r\nredovisades i proposition 1976/77:80 -- är att\r\nsamordna den fortsatta utbyggnaden av statens\r\nstöd för samerna och samekulturen. Det betonades\r\ni propositionen att syftet med arbetsgruppen är att\r\nåstadkomma en effektiv samverkan vid\r\nberedningen av sådana samefrågor som berör flera\r\ndepartement och myndigheter. Jag är för\r\nnärvarande ordförande i arbetsgruppen.\r\nInterpellationen har därför överlämnats till mig.\r\nFör handläggningen av de ärenden som\r\naktualiseras i interpellationen svarar de berörda\r\ndepartementen.</pre><pre>Efter samråd med justitieministern,\r\njordbruksministern och arbetsmarknadsministern\r\nvill jag därför anföra följande. När det gäller frågan\r\nom ett folkvalt samiskt organ har justitieministern i\r\ntvå tidigare interpellationssvar berört\r\njustitiedepartementets arbete med att få fram en\r\nlösning som passar in i vår offentligrättsliga\r\nordning. Det arbetet fortsätter.</pre><pre>I sammanhanget måste också frågan om\r\nkostnaderna lösas. Jag vill emellertid i detta\r\nsammanhang uttala att jag i princip är positiv till\r\nförslaget om ett särskilt organ av det föreslagna\r\nsametingets typ.</pre><pre>Regeringen lade den 21 juni 1990 fram en\r\nproposition om ändring i rennäringslagen.\r\nFörslagen byggde på samerättsutredningens förslag\r\nom stärkande av rennäringens rättsliga ställning.\r\nRiksdagen avslog propositionen den 28 november\r\n1990 i avvaktan på ett sammanhållet förslag\r\nangående samernas ställning, där förslagen från\r\nsamerättsutredningen borde bli föremål för en\r\nsamlad bedömning.</pre><pre>Samerättsutredningens slutbetänkande Samerätt\r\noch samiskt språk remissbehandlas för närvarande.\r\nRemisstiden går ut den 31 maj 1991. Därefter\r\nkommer förslaget att beredas på sedvanligt sätt\r\ninom regeringskansliet.</pre><pre>Betänkandet innehåller bl.a. förslag till ändringar i\r\nrennäringslagen för att förbättra fiskesamernas\r\nmöjligheter att försörja sig. Regeringen kan inte ta\r\nställning till dessa förslag innan slutbetänkandet\r\nremissbehandlats. En eventuell ändring av\r\nrennäringslagen i enlighet med utredningens\r\nförslag kräver dessutom en lagrådsremiss.</pre><pre>Martin Olsson har också uppmärksammat\r\nInternational Labour Organisations (ILO)\r\nkonvention nr 169, om ursprungsfolk och stamfolk\r\ni självstyrande länder. Konventionen antogs av\r\ninternationella arbetskonferensen i juni 1989. Den\r\nhade den 15 november 1990 ratificerats av två\r\nländer, Norge och Mexico, och träder i kraft den 5\r\nseptember i år.</pre><pre>Konventionen kommer inom kort att föreläggas\r\nriksdagen genom en skrivelse. Därigenom\r\nuppfyller Sverige bestämmelsen i ILOs stadga att\r\ninformera den lagstiftande församlingen om\r\nantagna konventioner.</pre><pre>Frågan om ratificering av konventionen har\r\nbehandlats i ILO-kommittén efter en bred remiss till\r\nmyndigheter och organisationer.\r\nRemissinstanserna har på en rad punkter pekat på\r\nbristande överensstämmelse mellan konventionens\r\nkrav och nuvarande svenska förhållanden och på\r\nandra efterlyst närmare analys av konventionens\r\ninnebörd.</pre><pre>Mot bakgrund härav och det arbete som för\r\nnärvarande pågår med samefrågorna ansåg ILO-\r\nkommittén att Sverige inte för närvarande borde\r\ntillträda ILO-konventionen nr 169. Denna\r\nuppfattning delas av regeringen. De ambitioner och\r\nkrav konventionen uppställer kommer emellertid\r\natt noga övervägas i det fortsatta arbetet med\r\nsamefrågorna. Inom utbildningsdepartementets\r\nverksamhetsområde kommer statsrådet Persson\r\ninom kort att presentera förslag rörande\r\nfolkbildningen, vilket också omfattar reglering av\r\nstatens stöd till samernas folkhögskola. Jag kan\r\nredan nu avslöja att det förslag som kommer att\r\nläggas fram, innebär positiva förändringar för\r\nsamernas folkhögskola.</pre><pre>Jag vill slutligen erinra om de förstärkta resurser,\r\nsom till följd av förslag i 1990 års budgetproposition\r\nfr.o.m. innevarande budgetår står till förfogande\r\nför den samiska kulturverksamheten.</pre><pre>Av det nu sagda bör framgå att regeringen strävar\r\nefter att nå fram till lösningar och så snart som\r\nmöjligt för riksdagen lägga fram förslag i de\r\naktuella samefrågorna.</pre><pre>Anf. 2 MARTIN OLSSON (c):</pre><pre>Herr talman! Jag vill tacka utbildningsministern för\r\nsvaret på min interpellation.</pre><pre>Sverige har under efterkrigstiden försökt gå i\r\nspetsen när det gällt att skapa internationell\r\nopinion för att skydda minoriteter och deras\r\nrättigheter. I konsekvens härmed borde vi även\r\nförsöka vara ett föregångsland när det gäller vår\r\negen inhemska urbefolkning som blivit minoritet i\r\nsitt eget område, alltså samerna.</pre><pre>Men när man jämför samepolitiken i Norge och\r\nFinland kan man inte direkt finna att vi skulle vara\r\nföregångare. Tvärtom ligger vi för närvarande i\r\nflera avseenden sist bland dessa tre länder vad\r\ngäller samepolitiska reformer, såsom\r\nsameparlament och samisk språklag.</pre><pre>Både i nordisk och internationell jämförelse skulle\r\nvi hävda oss väl om samerättsutredningens olika\r\nförslag skulle genomföras. Vårt land skulle då få\r\nden samlade samepolitik som vi saknat.</pre><pre>När samerättsutredningen tillsattes våren 1983\r\nfanns en bred politisk samling bakom den och dess\r\nuppgifter. Direktiven hade utfärdats i början av\r\nseptember 1982 av regeringen Fälldin, och den\r\ntillträdande socialdemokratiska regeringen\r\nutfärdade vissa tilläggsdirektiv.</pre><pre>Utifrån folkrättsliga aspekter skulle utredningen\r\npröva vilka särskilda behov den samiska\r\nbefolkningen har och vilka skyldigheter det svenska\r\nsamhället har gentemot samerna. Mot denna\r\nbakgrund skulle utredningen pröva tre för samerna\r\nmycket viktiga frågor, nämligen stärkande av\r\nrennäringens rättsliga ställning, inrättande av ett\r\nfolkvalt samiskt organ och stärkande av det samiska\r\nspråkets ställning.</pre><pre>Vad gäller folkrätten kom utredningen till\r\nslutsatsen att Sverige på folkrättslig grund har\r\nförpliktelser gentemot samerna och att Sverige\r\nmåste avstå från sådana ingrepp i naturen att de\r\nnaturliga förutsättningarna för rennäringens\r\nfortbestånd äventyras. Vårt land är även skyldigt\r\natt sörja för att nödvändiga resurser tryggas för den\r\nsamiska kulturens fortlevnad och utveckling.</pre><pre>Utredningen lade i juni 1989 fram förslag om\r\ninrättande av ett folkvalt samiskt organ --\r\nsameting --, en särskild samelag, ett\r\ngrundlagsstadgande om samernas särskilda\r\nställning och om åtgärder för att stärka\r\nrennäringens rättsliga ställning samt förslag om\r\nfastare former för samordning av samefrågor i\r\nregeringskansliet.</pre><pre>I november i fjol kom slutbetänkandet med förslag\r\ntill språklag och särskilda åtgärder för\r\nfiskesamerna. Jag vill ge den här bakgrunden för att\r\nvisa att det finns underlag för en samlad\r\nsamepolitik.</pre><pre>Riksdagen avvisade därför i höstas regeringens\r\nförslag, som innehöll mycket små förändringar i\r\nrennäringslagen med undantag av reglerna om\r\nåtgärder för att begränsa renantalet.</pre><pre>Om folkrätten sades i propositionen endast att\r\nrennäringen har starkare skydd än vad som kan\r\nanses följa av folkrätten. Riksdagens avslag och\r\nbegäran om en samlad samepolitik överensstämde\r\nhelt med de samiska organisationernas begäran.</pre><pre>Vad har då regeringen gjort och vad planerar man\r\natt göra för att utarbeta ett förslag om en samlad\r\nsamepolitik som kan få brett såväl politiskt stöd\r\nsom stöd av samerna och övriga intressen inom\r\nrenskötselområdet? Min första fråga blir därför om\r\nregeringen avser att verka för att det\r\nregeringsförslag som vi hoppas skall komma har ett\r\nsådant brett stöd både politiskt och från de olika\r\nintressen som finns.</pre><pre>Några ord om sametinget. Ännu tycks vi inte kunna\r\nskönja något regeringsförslag. Efter två tidigare\r\ninterpellationsdebatter får vi nu för tredje gången\r\nhöra regeringens hänvisning till\r\nkostnadsproblemet. Men, utbildningsministern,\r\ndemokrati måste få kosta. Norge och Finland har\r\nbåda inrättat motsvarande organ och har alltså haft\r\nråd till detta.</pre><pre>Utbildningsministern säger sig vara ''i princip\r\npositiv till ett särskilt organ av det föreslagna\r\nsametingets typ''. Det är ett uttryckssätt som\r\nbrukar användas när man trots att man är positiv till\r\nen åtgärd, låter andra skäl hindra ett\r\ngenomförande. Min andra fråga blir därför: När\r\nkommer sametinget att kunna inrättas enligt\r\nregeringens planer?</pre><pre>Samerättsutredningen föreslog ett särskilt\r\ngrundlagsstadgande, vari skulle erinras om\r\nsamernas särskilda ställning i vårt land. Stadgandet\r\nskulle väl främst ha betydelse ur statussynpunkt,\r\noch jag vill passa på att fråga om regeringen ställer\r\nsig positiv till ett sådant tillägg till regeringsformen.</pre><pre>Samerättsutredningens slutbetänkande\r\növerlämnades till justitieministern den 21\r\nnovember i fjol. Det hade ännu inte skickats ut på\r\nremiss för en kort tid sedan. Nu kanske det är\r\nutsänt att döma av det svar som\r\nutbildningsministern just har läst upp. Men jag\r\nfrågar: Varför detta dröjsmål och den stora\r\nförsening av arbetet med en samlad samepolitik?</pre><pre>Beror dröjsmålet möjligen på en bristande\r\nsamordning i regeringskansliet, visar det i så fall på\r\nbehovet av det av utredningen förordade\r\nsamordningskansliet.</pre><pre>Sammanfattningsvis kan jag inte finna att\r\ninterpellationssvaret ger intryck av att regeringen\r\nskulle prioritera arbetet med att kunna framlägga\r\nförslag om en samlad samepolitik. Inte heller kan\r\nman utläsa någon klar viljeinriktning från\r\nregeringens sida med ett enda undantag, nämligen\r\natt regeringen klart säger att man inte anser att\r\nSverige nu bör tillträda ILO-konventionen om\r\nursprungsbefolkningsrätt.</pre><pre>Till slut vill jag säga, framför allt för samernas skull\r\nmen även för vårt lands ambitioner att skydda\r\nminoritetsrättigheter, att jag vill uttrycka\r\nförhoppningen om att regeringen sätter in\r\nerforderliga resurser inom berörda departement så\r\natt vi får en samlad samepolitik med brett stöd i vårt\r\nland.</pre><pre>Anf. 3 ANDERS CASTBERGER (fp):</pre><pre>Herr talman! För snart ett år sedan -- den 22 mars --\r\nförklarade justitieministern här i kammaren, att de\r\nolika samerättsfrågorna måste ses och behandlas i\r\nett sammanhang. Av någon helt outgrundlig\r\nanledning lade så regeringen fram en proposition i\r\nhöstas -- bara en kort tid innan\r\nsamerättsutredningen skulle vara klar.</pre><pre>Samerättsutredningen har med bredd och djup gått\r\nigenom flertalet av samerättsfrågorna. Denna\r\nvalhänta hantering och brist på samband mellan\r\nlöften och verklighet i den socialdemokratiska\r\nregeringens samepolitik, fick också bakläxa.\r\nRiksdagen avvisade regeringens proposition.\r\nÅterigen -- som gång på gång förut -- efterlystes ett\r\nsamlat förslag.</pre><pre>Ett samlat förslag på de många och svåra frågorna:</pre><pre>-- om en särskild samelag</pre><pre>-- om inrättandet av ett sameting</pre><pre>-- om grundlagsfästande av samernas folkrättsliga\r\nställning i Sverige</pre><pre>-- om den rättsliga grunden för rennäringen</pre><pre>-- om avvägningen mellan rennäring och andra\r\nintressen</pre><pre>-- om sameskolan</pre><pre>-- om ILO-konventionen om urbefolkningar och\r\nstamfolk,</pre><pre>för att nämna några av de tunga frågorna.</pre><pre>Redan förra våren när riksdagen behandlade ett\r\nantal samerättsfrågor, hade vi uppfattningen att\r\nregeringen förberedde en mer omfattande\r\nproposition med en större helhetssyn. Det var det\r\nintryck vi bibringades.</pre><pre>Statsrådet Bengt Göransson har avlevererat ett\r\nsvar som, måste jag dess värre konstatera, är\r\nväldigt tunt. Först får vi en genomgång av\r\nregeringens organisatoriska ordning för\r\nsamefrågorna. När det gäller ILO-konventionen\r\nskall vi få information här i riksdagen, snart skall\r\nförslag komma om samiska folkhögskolan och\r\nförstärkningar är på gång i budgeten angående\r\nkulturfrågor.</pre><pre>Efter lång tids nederlag i riksdagen och flertalet\r\nfråge- och interpellationsdebatter är nu äntligen\r\nstatsrådet Göransson i princip positiv till förslaget\r\nom sameting. Det är hedervärt, men samtidigt har\r\ningenting sagts om det ens blir ett förslag om\r\nsameting. Vi vet nu statsrådets egen inställning.\r\nDessa spridda kommentarer i kanten kring\r\ninterpellationsfrågan och de svåra frågorna andas\r\nenligt min uppfattning att arbetet inom\r\nregeringskansliet åter bedrivs på ett mycket\r\nsplittrat sätt. Det besked jag utläser är att det\r\nknappast blir det sammanhållna samepolitiska\r\nförslag som regeringen borde komma med.\r\nRiksdagen har ju gång på gång, senast i november\r\nförra året, beställt just det av regeringen.</pre><pre>Den fråga som här ändå måste klarläggas och som\r\nstatsrådet Bengt Göransson borde kunna svara på\r\när: Kommer regeringen att presentera ett sådant\r\nsammanhållet förslag om en samepolitik för\r\nSverige?</pre><pre>Anf. 4 BERITH ERIKSSON (v):</pre><pre>Herr talman! Anders Castberger och Martin\r\nOlsson har tagit upp frågor som rör den väntade\r\npropositionen om ett sameting och en samelag och\r\nom rennäringen. Jag vill börja där statsrådet\r\nGöransson slutade, nämligen vid konstaterandet\r\natt samerna i årets budgetproposition har fått ett\r\nökat anslag för kulturen. Det är naturligtvis mycket\r\npositivt, men jag vill i den fortsatta debatten med\r\nGöransson i dag påminna om försommaren 1986,\r\nnär Göransson och jag deltog i de svenska samernas\r\nlandsmöte här i Stockholm. Då liksom nu talade\r\nGöransson om den samiska kulturen som något\r\nmycket begränsat. Den gången innefattade\r\nbegreppet teater och slöjd. Jag förutsätter nu att\r\näven språket innefattas i Göranssons definition av\r\nsamernas kultur.</pre><pre>Nu liksom då finner jag mig föranlåten att påpeka\r\natt begreppet kultur egentligen innefattar mycket\r\nmer än vissa kulturyttringar, vissa områden. Min\r\ndefinition av samefolkets kultur innefattar\r\nexempelvis även deras levnadssätt och\r\nlevnadsförutsättningar, och i andra sammanhang\r\nuttrycker även regeringen att renskötseln utgör\r\ngrunden i den samiska kulturen. Jag föreslår därför\r\natt vi i dagens debatt utgår från en vidare definition\r\nav begreppet kultur.</pre><pre>Något förslag till sameting är inte att vänta under\r\nvåren. Något sådant var väl inte heller att vänta\r\nsedan man läst Åke Wängbergs och Tore\r\nLjungqvists yttrande över ILO-konventionen och\r\nkonstaterat hur man där desperat försöker undvika\r\nrättighetsfrågorna. Man kan också misstänka att\r\njust det remissvaret låg till grund för regeringens\r\nrennäringsproposition, som riksdagsmajoriteten\r\nnyligen avvisade.</pre><pre>En annan remissinstans,\r\ndiskrimineringsombudsmannen, skriver att det\r\nvore en skam om inte Sverige ratificerade\r\nkonventionen. Den är nämligen av mycket stor\r\nbetydelse för minoritets- och ursprungsfolk runt om\r\ni världen liksom för våra samer. Han menar också\r\natt Sverige, när vi ratificerar konventionen, bör\r\nvidta de lagstiftnings- och andra åtgärder som\r\nbehövs för att förverkliga vad både Sveriges och\r\nNorges högsta domstolar har konstaterat när det\r\ngäller samernas starka rätt till mark, vatten, jakt,\r\nfiske, m.m. Vi i vänsterpartiet är av samma\r\nuppfattning som diskrimineringsombudsmannen i\r\ndet fallet.</pre><pre>Jag vill än en gång påpeka att Norge och Sverige\r\nstartade sina samerättsutredningar samtidigt.\r\nNorge har inrättat ett sameting. Det gjorde man i\r\nseptember 1989. Norge har också dragit\r\nkonsekvenserna av Altamålet i högsta domstolen\r\noch nu ratificerat ILOs konvention.</pre><pre>Jag har mycket svårt att föreställa mig att\r\nregeringen medels en skrivelse kommer att kunna\r\nmeddela riksdagen att konventionen finns. Jag\r\nförutsätter att en majoritet i riksdagen kommer att\r\nkräva att Sverige ratificerar konventionen, detta\r\nsom en logisk följd av att riksdagsmajoriteten\r\navvisade propositionen om ändringar i\r\nrennäringslagen.</pre><pre>Samerna i Norge, Sverige och Finland levde fram\r\ntill gränsdragningarna på 1800-talet och 1900-talet\r\ninom ett gemensamt område. Med den vetskapen\r\när finländskan Kaisa Korpijaakos\r\ndoktorsavhandling om samiska rättsfrågor --\r\nSamernas rättssystem i Sverige och Finland --\r\nmycket intressant även för oss i Sverige. I Finland\r\nhar hennes avhandling fått mycket stor\r\nuppmärksamhet, inte minst i massmedia. Det Kaisa\r\nKorpijaako bevisar i sin doktorsavhandling är att\r\nsamerna så sent som under 1700-talet ägde sina\r\nmarker och att det då inte fanns några tecken på att\r\näganderätten var på väg att försvinna eller var\r\nhotad. Den här forskningsrapporten kan förstås\r\nvara en obehaglig läsning för somliga delar av\r\nmajoritetsbefolkningen, men forskningens uppgift\r\när ju även att lyfta fram obehagliga fakta.\r\nRapporten översätts nu till svenska och beräknas\r\nkomma under våren, och jag hoppas att den får lika\r\nstor uppmärksamhet i Sverige som den har fått i\r\nFinland.</pre><pre>Jag vill fråga: Menar verkligen Göransson att\r\nregeringens nu vidtagna åtgärder är relevanta i\r\nförhållande till det aktuella problemet, dvs. att\r\nbevara och utveckla den samiska kulturen i dess\r\nvidare mening, inte bara som ett exotiskt inslag i\r\nsvensk turistverksamhet eller på museum, utan som\r\nen levande kultur?</pre><pre></pre><pre>Anf.5  RAGNHILD POHANKA (mp):</pre><pre>Herr talman! Jag får tacka för svaret, fastän det\r\ninte var riktat direkt till mig. Mest förvånande av\r\nallt är att det i svaret står att frågan om kostnaderna\r\nmåste lösas. Jag har ingen som helst förståelse för\r\ndet. Vem skulle säga om en kommun i Sverige att\r\nman måste lösa kostnadsfrågan innan\r\nkommunfullmäktige kan sammanträda? Det har\r\njag ingen förståelse för.</pre><pre>Om Sverige nu inte ganska snabbt förbereder sig\r\nför att skriva under ILO-konventionen är det\r\nfaktiskt enligt min uppfattning en ganska stor\r\nskandal. Det är hög tid att börja arbeta mer aktivt\r\nför detta.</pre><pre>Jag har i går och i dag läst protokollen från\r\ninterpellationsdebatterna om de fjällnära skogarna\r\noch från debatten om rennäringsbetänkandet, och\r\ndet finns faktiskt inte mycket att tillägga. Olika\r\npartiföreträdare har nämligen i dessa debatter\r\nverkligen lagt fram grunden för behovet av en\r\nsamlad samepolitik. Men denna debatt är väl viktig\r\nfrån den synpunkten att den kan väcka arbetet med\r\nden samlade samepropositionen ur sin\r\nTörnrosasömn.</pre><pre>Urbefolkningar har enligt internationell\r\nlagstiftning rättigheter som skiljer sig från andra\r\nminoriteters rättigheter. Främst gäller det\r\nurbefolkningarnas rätt till självbestämmande. Det\r\när en kollektiv rätt att fritt eftersträva ekonomisk,\r\nsocial och kulturell utveckling samt politisk status.\r\nDen internationella standard som nu börjar ta\r\nform, exempelvis i form av ILO-konvention 169 för\r\nurbefolkningar och stamfolk från 1989, erkänner\r\ninte bara rättigheter beträffande social och\r\nekonomisk autonomi och självutveckling, utan\r\näven rättigheter beträffande miljöskydd och\r\nmiljörehabilitering. Det är därför från demokratisk\r\nsynpunkt och miljösynpunkt mycket viktigt att\r\nkonventionen verkligen kommer till stånd och att\r\nden efterlevs och att vi när vi skriver under\r\nkonventionen -- vilket jag förutsätter -- verkligen\r\nefterlever den.</pre><pre>Under de senaste åren har utbefolkningarnas egna\r\norganisationer vuxit sig större och starkare. Ett\r\nvärldsomfattande nätverk är på väg att utvecklas.\r\nMen ofta är deras representanter inte ens med i\r\nviktiga världskonferenser om miljön -- ibland\r\ndärför att deras nationer inte erkänns som\r\nsjälvständiga och ibland därför att de inte har råd\r\natt skicka egna delegationer, eftersom nationerna\r\ntillhör det ekonomiska bottenskiktet.</pre><pre>Vi vill nu att regeringen skall öka sina\r\nansträngningar att få i gång förhandlingar om ett\r\nfullständigt kärnvapenstopp när det gäller\r\nNordkalotten. Denna fråga har tidigare varit uppe\r\ni interpellations- och frågedebatter.</pre><pre>Tre månader efter det att samerättsutredningen\r\nlade fram sitt betänkande sänds det ut på remiss.\r\nVarför detta dröjsmål? Den 20 december\r\nbeslutades om en riksdagsskrivelse om ILO-\r\nkonventionen 169, som jag tidigare har nämnt. Det\r\nhar gått nästan två månader sedan dess? Att det har\r\nvarit allmän motionstid kan ju knappast utgöra\r\nnågot hinder, då vi har överhopats av propositioner\r\noch skrivelser även under den tiden.</pre><pre>De nordiska staterna var aktiva när det gällde den\r\nresolutionstext som har lagts jämsides med\r\nkonventionstexten. Allt skulle spridas, och\r\nländerna skulle verka i konventionens anda. För att\r\nverka i konventionens anda bör man också\r\npåskynda ärendet.</pre><pre>Dessutom har regeringen fördröjt den utlovade\r\nsamlade samepropositionen genom att hösten 1990\r\ndela upp den i två, ja egentligen fyra olika delar:\r\nrennäringen, fiskenäringen, slöjdarna, de fjällnära\r\nskogarna, sameskolfrågan, samernas kultur och\r\nspråk samt sametingsfrågan -- ja, det blev ännu fler\r\nän fyra delar. Det syns inte finnas någon politisk\r\nvilja, och i detta vakuum är samer och Sveriges\r\nbefolkning osäkra om både regler och rättsläge.</pre><pre>Delvis i skuggan av denna osäkerhet har den stora\r\nkonflikten i Härjedalen seglat upp. Jag anser att\r\nregeringen aktivt borde öka möjligheterna till\r\nlösningar i detta låsta läge genom att inbjuda\r\nparterna i processen till en diskussion och en\r\neventuell medling. Regeringen borde orientera sig\r\ningående i denna fråga. Om regeringen kan göra\r\nnågot kanske det kunde leda till att en process inte\r\nlängre behövs. Skogsbolagens roll i processen\r\nborde man också titta närmare på i denna kamp\r\nmellan David och Goliat.</pre><pre>Man borde kunna bilda en renkommission. Det har\r\nju bildats en Rehnbergskommission, som blandar\r\nsig i saker som regeringen egentligen inte har att\r\ngöra med. Där har man hot om en lagstiftning i\r\nbakfickan. Under buggningsrättegångens förarbete\r\nförsökte man stifta en ny lag som skulle minska\r\nmålsäganderätten. I dessa fall har man enligt min\r\nmening gått litet längre än vad man egentligen\r\nborde. Men att i fråga om samerna ha en medling\r\noch kalla in dem till diskussioner är ju inte att gå\r\nutanför de rättigheter man har.</pre><pre>Kommer regeringen att skriva under ILO-\r\nkonvention 169? Samerna är inte här i dag. De har\r\ninte ens funnit det mödan värt att bevaka den här\r\ninterpellationsdebatten. Sverige är det enda\r\nnordiska land förutom Sovjet som saknar ett\r\nrepresentativt, folkvalt samiskt organ. Det är hög\r\ntid att ändra på det. Det är också hög tid att\r\nerkänna samernas rättigheter som urbefolkning i\r\nSverige.</pre><pre>Anf. 6 Utbildningsminister BENGT\r\nGÖRANSSON (s):</pre><pre>Herr talman! Ragnhild Pohanka avslutade med att\r\nsäga att samerna inte har funnit det mödan värt att\r\nbevaka riksdagens interpellationsdebatt. Det\r\nuttalandet förvånar mig något. Det drabbar ju\r\nnärmast Ragnhild Pohanka själv. Jag kan för min\r\ndel konstatera att samerna alltid anser det mödan\r\nvärt att delta i de överläggningar regeringens\r\narbetsgrupp för samefrågor har om samiska\r\närenden.</pre><pre>Den historieskrivning som redovisas i den här\r\ndebatten är på många sätt intressant. Den visar på\r\nförträngningar och glömska. Möjligen har de\r\ndebattörer som har lyssnat på olika debatter inte\r\nvarit med på hela debatterna.</pre><pre>Martin Olsson åberopar med stolthet att\r\nsamerättsutredningen fick sina direktiv av\r\nregeringen Fälldin. Det stämmer, Martin Olsson.\r\nDet fick den. Jag kommer så väl ihåg hur det var\r\nnär vi tillträdde. Utredningen kunde inte börja\r\narbeta, eftersom de samiska organisationerna inte\r\ngodkände de direktiv som den Fälldinska\r\nregeringen hade givit. En av mina första uppgifter\r\nsom ansvarig sameminister var att förhandla med\r\nsamerna för att vi skulle kunna utarbeta\r\ntilläggsdirektiv så att samerna den gången ansåg det\r\nmödan värt att gå in i en utredning. Det var så det\r\ngick till. Utredningen fick alltså reviderade direktiv\r\nför att den skulle kunna arbeta i en riktning som de\r\nsamiska organisationerna kunde anse rimlig och\r\nintressant. Samerättsutredningen har nu kommit\r\nmed ett slutbetänkande som har gått ut på remiss.\r\nDet är viktiga frågor som behandlas. Det gäller\r\nt.ex. kulturfrågorna.</pre><pre>Berith Eriksson var tydligen inte med på hela det\r\nsamemöte som vi deltog i år 1986 i Stockholm,\r\neftersom hon säger att för Bengt Göransson är\r\nsameisk kultur tydligen bara teater och slöjd. Jag\r\nägnade en mycket stor del av mitt anförande den\r\ngången åt skolfrågorna. Skolfrågorna är\r\nutomordentligt väsentliga. Jag har sannolikt mer än\r\nnågon annan av de som under de senaste femton\r\nåren har sysslat med samefrågor haft möjlighet att\r\nstarkt engagera mig.</pre><pre>Jag har engagerat mig mycket starkt för att vi skulle\r\nkunna få en sameskola i Kiruna, i vetskapen om att\r\nman inte kan behandla det samiska språket och den\r\nsamiska kulturen som en liten exotisk rest som bara\r\nskall finnas på småorterna. Men jag noterar att\r\nriksdagens majoritet fann det angeläget att kräva\r\nbibehållande av en sameskola där de allra flesta\r\neleverna befriades från det samiska språket, från\r\nundervisning i det som var kärnämnet i den skolan.\r\nDet tyckte jag var litet bisarrt. Jag tillät mig den\r\ngången att hävda att jag tyckte att ett minimum av\r\nkrav på en sameskola var att det undervisades i\r\nsamiska. Vi har således haft en diskussion under\r\nåren, emellanåt med märkliga och bisarra inslag.</pre><pre>Nu har vi gått vidare. Vi har fått det\r\nutredningsmaterial som behövs. Det ligger ute på\r\nremiss.</pre><pre>Jag har uttalat mig för sametinget i skilda\r\nsammanhang. Med det interpellationsspråk som\r\ntillhör riksdagsbehandlingens formalia säger jag att\r\njag i princip är positiv till det. Jag har formulerat\r\ndet på annat sätt när jag har talat offentligt och när\r\njag har mött samerna. Jag har sagt att jag tycker att\r\nvi skall ha ett sameting.</pre><pre>Däremot kan jag inte säga som Ragnhild Pohanka,\r\nsom med ett helt underbart lättsinne säger att hon\r\ninte har någon förståelse för att kostnadsfrågor\r\nmåste lösas. Det förstår jag. Jag har hört det förut.\r\nJag har upptäckt det när miljöpartiet har agerat i\r\ndenna kammare. Man har ingen som helst\r\nförståelse för att man måste kunna betala\r\nräkningarna.</pre><pre>Det handlar faktiskt inte om att inte inrätta ett\r\ninstrument för något som helt saknas, utan det\r\ngäller att skapa ett nytt organ och att förändra\r\nstrukturen. Jag kan tänka mig att många\r\nkommunfullmäktigeförsamlingar skulle hesitera\r\ninför inrättandet av nya nämnder. De kanske skulle\r\nfå vänta med denna nämnd ett år eller två, eftersom\r\ndet inte finns resurser under det kommande\r\nbudgetåret. Jag är övertygad om att många\r\nkommuner har gjort det i vetskap om att de då kan\r\nskapa en god lösning. Sametinget kommer.</pre><pre>Ragnhild Pohanka säger att regeringen borde\r\ningripa i den process som förs i Härjedalen. Jag har\r\navvisat den tanken. Jag har nämligen så ofta mött\r\nde motsatta argumenten. Man har sagt att när man\r\ninte är nöjd med politiska beslut så vill man gå till\r\ndomstol. Det är ett mycket vanligt krav i våra\r\ndagar. Många tycker att man skall kunna gå till\r\nEuropadomstolen för att i domstol få överprövat de\r\nbeslut som fattats i politiska församlingar.</pre><pre>Här har vi en företeelse som är civilrättsligt\r\nreglerad. Det rör sig om en tvist mellan parter där\r\ndet finns domstolsförfarande redovisat. Det är\r\nrimligt att man då faktiskt använder\r\ndomstolsförfarandet för lösning i stället för att säga\r\natt man tycker att det är obehagligt och dyrbart att\r\ngå till domstol, så därför får vi här ta ett politiskt\r\nbeslut. Sedan skulle man begära överprövning av\r\ndet i domstolen. Nu har vi domstolsförhandlingen\r\nsom ingår i en civilrättslig reglering. Då måste vi\r\nfaktiskt se vad domstolen säger. Om detta i sin tur\r\nskapar sådana konsekvenser att det krävs politiska\r\nbeslut och politiska åtgärder, får vi pröva dem då.\r\nVi kan dock inte ta över domstolens handläggning\r\nav en civilrättslig process.</pre><pre>Till sist vill jag ta upp ILO-konventionen. Det är\r\ntradition att regeringen föreslår riksdagen\r\ngodkännande av en internationell konvention först\r\nnär regeringen är övertygade om att vår lagstiftning\r\nlever upp till konventionens krav. Det fanns en rad\r\nbrister som remissbehandlingen har visat. Vi\r\nkommer nu att beakta dem, se över dem i\r\nberedningen av förslaget och att se till att ett\r\neventuellt förslag om godkännande av\r\nkonventionen blir slutpunkten i den process som\r\npågår. Att vi sedan lägger fram information för\r\nriksdagen sker i enlighet med den skyldighet vi har\r\ninom ramen för våra internationella åtaganden.</pre><pre>Anf. 7 MARTIN OLSSON (c):</pre><pre>Herr talman! I min kommentar till\r\ninterpellationssvaret försökte jag i huvudsak hålla\r\nmig inom ramen för det jag hade tagit upp i min\r\ninterpellation. I interpellationen nämnde jag ILO-\r\nkonventionen som ett exempel på åtgärder. Jag\r\ntänker nu inte gå in i någon debatt om det, eftersom\r\njag utgår ifrån att riksdagen senare kommer att få\r\ntillfälle att debattera detta. Jag ställde dock en del\r\nkompletterande frågor som anknöt till\r\ninterpellationen.</pre><pre>Innan jag går in på dem vill jag dock säga att jag\r\nfäste mig vid vad utbildningsministern sade om\r\nförträngningar och glömska. Jag vet att den\r\ntillträdande socialdemokratiska regeringen\r\nutfärdade tilläggsdirektiv och att de i princip inte\r\navvek ifrån de direktiv som redan var utfärdade.\r\nDet var således en komplettering, som kanske\r\nbehövdes för att de samiska representanterna\r\nskulle vara nöjda. Om vi nu skall dra fram ur\r\nglömskan hur utredningsarbetet har bedrivits kan\r\nman nämna att kort tid efter det att utredningen\r\nhade inlett sitt arbete lämnade representanter för\r\nSamernas riksförbund, SSR, utredningen därför att\r\nde inte var nöjda med direktiven. Enbart tack vare\r\nutredningens ordförandes Hans-Åke Wängbergs,\r\ndiplomatiska talang återkom de samiska\r\nrepresentanterna efter hand till utredningen, så att\r\nutredningen blev så representativ som den skulle\r\nvara. Jag tycker att även detta bör sägas i det här\r\nsammanhanget.</pre><pre>Jag är glad över att utbildningsministern säger att\r\nsametinget kommer. Utbildningsministern\r\nfortsätter dock att tala om kostnaderna. Vi har nog\r\nlitet olika meningar om detta. I varje tidigare sådan\r\nhär debatt har jag sagt att demokrati måste få\r\nkosta. Med hänsyn till de skyldigheter som vi har\r\ngentemot en minoritetsbefolkning och med hänsyn\r\ntill vad man gjort i övriga nordiska länder tycker jag\r\natt det är självklart att sametinget skall genomföras\r\nså snart man har löst frågan praktiskt.</pre><pre>I övrigt uppehöll sig utbildningsministern inte så\r\nmycket vid mina kommentarer. Jag fick inget\r\nbesked om varför det har tagit drygt två och en halv\r\nmånad att bestämma sig för att skicka ut\r\nslutbetänkandet på remiss. Jag fick ingen synpunkt\r\nnär det gäller grundlagsstadgandet och inte heller\r\nom den viktiga frågan om hur regeringen tänker\r\narbeta för att få en bred lösning så att man inte\r\nriskerar att det återigen blir ett nederlag i riksdagen\r\noch att det kommer ett förslag som det blir starkt\r\nmissnöje med från samiskt håll. Jag ber\r\nutbildningsministern att i sitt nästa inlägg ta upp de\r\nfrågor som jag ställde i mitt förra anförande.</pre><pre>Anf. 8 RAGNHILD POHANKA (mp):</pre><pre>Herr talman! Jag har inte heller fått svar på mina\r\nfrågor, utan jag har fått en hel del tvetydiga\r\nkommentarer med anledning av mitt anförande.</pre><pre>När det gäller kostnadsfrågor har miljöpartiet en\r\nbalanserad budget, vilket kanske inte alla kan lägga\r\nfram. Det är inge tvivel om detta. Det här är\r\nsmåpotatis. Hur stor del av en promille av\r\nstatsbudgeten skulle detta kosta? Som en\r\njämförelse kan sägas att man satsar miljarder på\r\nvägar och broar som inte alltid ens är i behov av\r\nreparation. Där finns det miljarder, men det finns\r\ninte den summa som behövs för att hålla\r\ndemokratin uppe i Sverige. Jag frågar än en gång:\r\nVilken kommun i Sverige skulle kunna säga att vi\r\ninte har råd att ha fullmäktige och därför skall vi i\r\nstället ha en ordförandeberedning?</pre><pre>Utbildningsministern har helt och hållet, medvetet\r\neller omedvetet, missuppfattat mig när det gäller\r\nden medling som jag föreslog i konflikten i\r\nHärjedalen. Jag talade om en medling. Jag skulle\r\ninte drömma om att vi skulle föreslå att lägga oss\r\ni rättsväseendet. Däremot behövs en medling. Om\r\nregeringen ställer upp på medling är det självklart\r\natt parterna deltar i den. Vad som sedan kommer ut\r\nav den, kan man aldrig veta i förväg. Det finns\r\nbehov av att någon tar tag i detta innan denna\r\nprocess ytterligare raserar förtroendet mellan\r\ngrupperna. Det är också mycket viktigt att man\r\ntittar på skogsbolagens roll i processen.</pre><pre>För övrigt vill jag om möjligt gärna ha en\r\ntidsangivelse för när en samlad sameproposition\r\nkan komma och när man kan tänka sig att få ett\r\nbeslut eller ett förslag om att skriva under ILO-\r\nkonventionen. Det är det två huvudsakliga\r\nfrågorna i dag.</pre><pre>Anf. 9 BERITH ERIKSSON (v):</pre><pre>Herr talman! Det kanske var något annat\r\nlandsmöte än det som ägde rum år 1986 i Folkets\r\nhus i Stockholm som Bengt Göransson tog upp\r\nskolfrågorna på. Däremot tog jag upp språk- och\r\nskolfrågorna på det landsmötet.</pre><pre>Jag ställde kanske en mycket vid fråga, men jag\r\ntycker inte att jag har fått något som helst svar på\r\nden. Som rennäringslagen ser ut i dag får samebyn\r\nendast bedriva renskötsel och att man måste vara\r\nmedlem i samebyn för att få bedriva renskötsel.\r\n10 % av samerna i Sverige är sysselsatta inom\r\nrennäringen. Med den lagstiftning som vi nu har\r\nmåste antalet samer som kan leva av renskötsel hela\r\ntiden minska. Det är en logisk följd, eftersom\r\nrenantalet per familj måste öka för att familjerna\r\nskall kunna försörja sig.</pre><pre>Vi kan endast uppfylla vår målsättning att bevara\r\noch utveckla den samiska kulturen när vi på allvar\r\nhar uppmärksammat problemet i hela dess vidd.\r\nEtt problem är rennäringen. Det finns dock andra\r\nnäringsfång och verksamheter med band till\r\nrennäringen. Dessa samiska näringars och\r\nverksamheters förutsättningar måste också belysas.</pre><pre>Vi kan inte fortsätta med den samepolitik som\r\ninnebär att samerätt skall vara någon sorts\r\nprivilegier som staten i nåder tilldelar samerna.\r\nSamernas rättigheter måste klarläggas. Samerna\r\nmåste få möjligheter att själva utveckla sin kultur\r\noch sina näringar. Vi måste arbeta på att ta bort de\r\nhindrande lagregleringar som finns i dag. Det måste\r\ninrättas ett självständigt organ, ett sameting. Vi\r\nmåste sträcka oss längre än de absoluta\r\nminimireglerna när det gäller rättighetsnivån för\r\nurbefolkningar enligt folkrätten.</pre><pre>Anf. 10 ANDERS CASTBERGER (fp):</pre><pre>Herr talman! Bengt Göransson försöker bygga upp\r\nnågot som ger intryck av försvar för sitt personliga\r\nengagemang. Jag tvivlar verkligen inte på\r\nstatsrådets personliga engagemang. Riksdagen har\r\ndock begärt ett förslag om en samlad samepolitik.\r\nDen socialdemokratiska regeringen är känd för att\r\ninte ge klara besked, men människorna vill ha klara\r\nbesked. Skall det vara så svårt att åtminstone ge ett\r\nklart besked om när klara besked kommer att ges?\r\nÄr regeringen, Bengt Göransson, kanske inte helt\r\nsäker på att den avser att efterkomma riksdagens\r\nbeslut?</pre><pre>Bengt Göransson sade att han inte vill ingripa i de\r\nsvåra konflikterna som gäller rennäringen som har\r\nuppstått under sommaren, hösten och delvis nu\r\nunder vintern. Det kan vara en klok politik. Vem\r\növertalade då regeringen att lägga fram höstens\r\nproposition, som riksdagen satte tummen ner för?\r\nNog var det ett försök att ingripa. Intrycket av att\r\ndet var en brandkårsuttryckning för att ingripa i\r\nkonflikten förstärktes av den socialdemokratiska\r\nriksdagsledamoten Margareta Winberg, som i ett\r\nav sina mera uppbragta inlägg sade att regeringen\r\nhar begripit de svåra konflikterna och lägger fram\r\nett förslag för att vi skall slippa krig mellan\r\nstorsvenskarna och samerna.</pre><pre>Riksdagen sade nej till regeringens proposition.\r\nDet är dock klart att frågan om hur rak regeringens\r\nkurs verkligen är i denna fråga insmyger sig. Bengt\r\nGöransson svarade inte heller på frågan om det\r\nkommer ett samlat förslag om något som kan kallas\r\nför samepolitik i mera heltäckande bemärkelse.\r\nDen frågan återstår fortfarande för Bengt\r\nGöransson att svara på.</pre><pre></pre><pre>Anf. 11 Utbildningsminister BENGT\r\nGÖRANSSON (s):</pre><pre>Herr talman! Tillkomsten av samerättsutredningen\r\når 1982 var för mig utomordentligt lärorikt. Som jag\r\nnämnde i mitt förra inlägg ville de samiska\r\norganisationerna från början stå utanför därför att\r\nde inte kunde godkänna de direktiv som\r\nutredningen hade fått.</pre><pre>Vi fick en konfliktpunkt till, och den har varit\r\nmycket besvärlig under åren. Den konflikten hade\r\natt göra med att den stora organisationen, Svenska\r\nSamernas riksförbund, inte ansåg sig kunna\r\nmedverka i utredningen om Landsförbundet\r\nSvenska Samer -- det sannolikt mycket mindre\r\nförbundet, även om det har diskuterat huruvida\r\ndetta är ett större förbund -- skulle vara\r\nrepresenterat. Regeringen ansåg att alla de\r\norganisationer som hävdar sig som samiska måste\r\nfå möjlighet att vara med i utredningen. Detta var\r\nen konflikt som vi hade, och den tog det ganska\r\nlång tid att lösa innan vi fick samtliga organisationer\r\nmed. Jag är glad att alla blev med i utredningen.</pre><pre>Att utsändandet av en remiss ibland kan dröja vet\r\nvi, och det är klart att ett statsråd kan stiga upp med\r\nskammens rodnad på kinderna och säga att det är\r\nsynd att vi inte gåt ut med remissen tidigare. Jag gör\r\ndet!</pre><pre>Frågan om vilka förslag som kan komma att läggas\r\nfram i propositionerna är jag i dag förhindrad att\r\nbesvara. Jag kan bara säga, och det är viktigt att\r\nunderstryka det, att regeringen är angelägen om att\r\nlägga fram den samlade proposition som riksdagen\r\nhar beställt. Den kräver emellertid att alla frågor\r\nvägs in. Det uttalande som riksdagen gjorde med\r\nanledning av den proposition som i höstas avvisade\r\ninnebär att remissbehandlingen på\r\nsamerättsutredningens slutbetänkande måste\r\ngenomföras innan regeringen kan lägga fram den\r\nbeställda propositionen. Den propositionen kan\r\ndärför inte komma i vår -- det beskedet kan jag ge.\r\nAnledningen härtill är att samerättsutredningens\r\nslutbetänkande är så viktigt och att, Berith\r\nEriksson, samerna är fler än de renskötande\r\nsamerna. På den punkten ställer jag mig frågande\r\ntill vad Berith Eriksson egentligen menar när hon\r\nsäger att samerätt inte får vara privilegier som i\r\nnåder utdelas. ''Privilegier'' är naturligtvis ett\r\ndramatiskt ord, men bakgrunden är att det som är\r\nförutsättningen för den samiska näringen\r\nrenskötseln är att denna i realiteten är en\r\nensamrätt. Där finns det en konflikt med en rad\r\nandra lagar i vårt samhälle, lagar om\r\netableringsrätt, fritt näringsutövande osv. Vem som\r\nhelst får faktiskt inte idka renskötsel. Detta är ett\r\nav de svåra problemen. De som tror att det är\r\nstorsamhället som i det avseendet uppträder\r\nentydigt mot den samiska befolkningen skall\r\nmöjligen fundera över vari konflikten mellan SSR\r\noch LSS egentligen består. Jag är angelägen att\r\nsäga, att för att renskötseln skall kunna bestå som\r\nen central del av den samiska näringen, kan man\r\ninte lägga allmänna näringsfrihetsperspektiv på den\r\nfrågan. Man måste ha det som Berith Eriksson i\r\nrealiteten avvisar, nämligen rätten att säga att vi\r\nmåste begränsa rättigheterna. Det är vad det\r\nhandlar om, och det är detta som gör de här\r\nfrågorna så komplicerade. De kan inte behandlas\r\nmed det lättsinne som jag tycker ibland sker när\r\nman säger att det bara är att använda riksdagen som\r\nett forum som gör uttalanden utan att se på\r\nkonsekvenserna.</pre><pre>Vi har varit med och arbetat fram ILO-\r\nkonventionen. En ratifikation kommer som en\r\nkonsekvens av att vi har sett till att de oklarheter\r\noch brister som finns i svensk lagstiftning har\r\nundanröjts, så att vi kan bekräfta tillämpningen\r\ngenom en ratificering. Det är detta som är poängen,\r\noch det är det viktigt att säga.</pre><pre>Ragnhild Pohanka återkommer till den process som\r\nförs uppe i Härjedalen. Hon säger att regeringen\r\nväl ändå kan medla. Men regeringen har ju försökt\r\natt medla. Landshövdingen i Jämtlands län, som är\r\nstatens högste ämbetsman i länet, har gjort\r\noerhörda ansträngningar för att medla mellan de\r\nstridande grupperna. Landshövdingen har\r\nkonstaterat att han har misslyckats med den\r\nuppgifter. Medlingen har alltså misslyckats, och jag\r\nbeklagar att så är fallet. Jag tvingas då att säga att\r\nregeringen i det läget inte kan ta över den\r\nrättsprocess som blir en konsekvens av att man inte\r\ngodkände medlingsförslagen. Jag försäkrar att\r\nlandshövding Sven Heurgren har lagt ner ett\r\noerhört arbete på att föra denna fråga till en lösning\r\nutan process. Vi får nu se vad detta får för\r\nkonsekvenser. Det är möjligt att parterna\r\nupptäcker att processen får så stora konsekvenser\r\natt de säger att de avstår från processen och ber\r\nlandshövdingen att hjälpa dem en gång till. Med\r\nkännedom om landshövding Sven Heurgrens\r\nutomordentligt goda vilja och stora förmåga är jag\r\nsäker på att han i det ögonblicket är beredd att säga\r\natt han gör ett försök till.</pre><pre>Anf. 12 MARTIN OLSSON (c):</pre><pre>Herr talman! Jag är medveten om problemen och\r\nde avvägningar mellan olika intressen som måste\r\ngöras i dessa frågor. Innan jag går in på detta vill jag\r\nuttala min uppskattning över att\r\nutbildningsministern helt enkelt erkänner att\r\nförseningen av remissen var ett misstag. Då\r\nbehöver vi inte diskutera detta mer, men det hade\r\nkanske kunnat skrivas in något klarare i det\r\nutdelade svaret.</pre><pre>Vi skall komma ihåg att det svenska samhället har\r\nett ansvar för den samiska befolkningen och för den\r\nsamiska kulturens fortbestånd. Vi får heller inte\r\nbara se till rennäringen, utan denna ingår i den\r\nsamiska kulturen i vid mening. Vi har haft en\r\nrennäringslag men inte någon samelagstiftning i\r\nvårt land. Det är genom en sådan som vi skall\r\nkunna flytta fram positionerna, så att vi kan se den\r\nsamiska kulturen som en helhet. Tidigare har det\r\nendast varit rennäringen som man i detta\r\nsammanhang tagit hänsyn till. Skall de samiska\r\ntraditionerna, kulturen och språket kunna fortleva\r\när det viktigt att så många som möjligt i den samiska\r\nbefolkningen deltar i det arbetet och inte enbart\r\nden minoritet som renskötarna utgör.</pre><pre>Men åter till frågan om hur det kommer att gå med\r\nriksdagens uttalande -- det var ju det som var\r\nutgångspunkten för min interpellation. Jag tycker\r\nändå att den här diskussionen har varit nyttig. Det\r\nhar gjorts en del klarlägganden. Visserligen är\r\nmånga frågor obesvarade, men jag skall inte\r\nupprepa dessa nu. Jag tar fasta på att\r\nutbildningsministern sade att regeringen är\r\nangelägen om att lägga fram en samlad proposition.</pre><pre>Utbildningsministern nämnde i sitt inlägg\r\nfolkhögskolan, men den frågan finns inte med i det\r\nutdelade svaret, och det var därför jag inte\r\nkommenterade detta.</pre><pre>Jag hoppas att de krafter inom regeringen som vill\r\nåstadkomma en positiv lösning av frågan om en\r\nsamlad samepolitik skall stärkas varje gång vi\r\ndebatterar denna fråga i kammaren. Jag hoppas\r\nockså att finansdepartementets uppgift att hålla\r\ntillbaka statsutgifterna inte skall få utgöra ett\r\nhinder för inrättandet av ett sameparlament och för\r\nandra viktiga åtgärder inom samepolitiken, som\r\nkan komma att kosta något för den svenska staten.</pre><pre>Anf. 13 BERITH ERIKSSON (v):</pre><pre>Herr talman! Nu kom det! Det är rennäringslagen\r\nsom är grunden och orsaken till de kontroverser\r\noch motsättningar som finns mellan de samiska\r\norganisationerna i dag. I klassisk kolonialanda\r\ninnebar införandet av rennäringslagen och den\r\nutformning denna fick att man delade samerna i\r\nrenskötande och icke renskötande samer; man\r\nfråntog alla andra samer deras rättigheter. Det är i\r\ndet ljuset man måste se dagens konflikter. Man kan\r\ninte vara historielös om man skall försöka hitta\r\nvägar för att lösa dessa konflikter.</pre><pre>Som Bengt Göransson sade måste man vara\r\nmedlem i en sameby för att få bedriva renskötsel.\r\nMen det är också så att samebyn endast får bedriva\r\nrenskötsel. Det är någonting som jag anser att man\r\npå allvar måste ta itu med. En sameby borde som\r\njuridisk enhet kunna få bedriva även andra\r\nnäringar, exempelvis förädling av renkött,\r\nsameslöjd och turism. T.o.m. när det gäller att\r\nförvalta allmänningsskogar kan det finnas många\r\nöppningar om man verkligen går in för att finna\r\nsådana.</pre><pre>Lantbruksstyrelsens rennäringsdelegations tilltag i\r\nfjol i samband med nödutfodringen i Norrbotten att\r\nbegära in renlängderna klargjorde med all tydlighet\r\natt regeringens försök att motverka utvecklingen\r\natt antalet renskötande samer minskar går ut på att\r\nalla skall ha ungefär lika stora hjordar och att alla\r\nrenskötande samer skall ha lika stor inkomst,\r\nvilken då bestäms av regeringen. Vilka reaktioner\r\nskulle det inte bli i Sverige om regeringen försökte\r\nreglera svenska småföretag på samma sätt! Eller\r\nhar Bengt Göransson någon annan modell för att\r\nbromsa denna utveckling, dvs. att antalet\r\nrenskötande samer hela tiden minskar? Med\r\nnuvarande regler kan utvecklingen inte bli någon\r\nannan.</pre><pre>Anf. 14 RAGNHILD POHANKA (mp):</pre><pre>Herr talman! Om det hade funnits en samepolitik\r\noch ett sameting är det möjligt att den här\r\nprocessen hade kunnat undvikas. I detta vakuum\r\ndär samerna icke har möjlighet att sätta makt\r\nbakom sina ord och där man inte kan föra en riktig\r\nsamepolitik, händer det saker. Jag säger inte att det\r\när så, utan att det möjligen kan vara så. Man skulle\r\nhär kunna vinna inte bara pengar utan också\r\nenighet. De sår som rivs upp i den här processen\r\nkan det ta generationer att läka, och detta är\r\nnaturligtvis mycket allvarligt.</pre><pre>Om jag fattade utbildningsministern rätt kommer\r\nILO-konventionen nu att skrivas under. I så fall kan\r\nvi bemanna oss med litet tålamod; förutsättningen\r\när bara att undertecknandet kommer att ske.</pre><pre>I en skrivelse från samerna till regeringen heter det:\r\n''Statens samepolitik i dag skapar utrymme för\r\ntvehågsenhet och ett slags vakuum. Den svenska\r\nfolkopinionen har en annan syn på hur den statliga\r\nsamepolitiken skall vara utformad. Tidpunkten är\r\ninne för att ta det samlade grepp som står i\r\nsamklang med denna opinion. Det borde därför\r\nligga i regeringens intresse och ansvar att göra detta\r\nsnabbt och att skapa dessa förutsättningar.''</pre><pre>Detta är ett samlat samiskt krav.</pre><pre>Anf. 15 Utbildningsminister BENGT\r\nGÖRANSSON (s):</pre><pre>Herr talman! I slutet av denna\r\ninterpellationsdebatt nalkas vi ändå på vissa\r\npunkter någon form av samsyn.</pre><pre>Martin Olsson pekar på, och det uppskattar jag\r\nmycket, att detta är komplicerade frågor, som\r\nkräver noggranna överväganden. Jag vill gärna till\r\nMartin Olsson uttala en uppskattning. Han, liksom\r\nAnders Castberger, är de som jag mest har mött när\r\nvi diskuterat samefrågor, och jag har lärt mig att\r\nuppskatta deras engagemang och kompetens.</pre><pre>Att folkhögskolan inte behandlades i det på\r\nförhand utsända interpellationssvaret beror inte på\r\natt den frågan skulle vara oklar. Det beror i stället\r\npå att den behandlas i en proposition som i alla sina\r\ndelar inte var färdig när interpellationssvaret\r\nutarbetades. Det är alltså inte sameskolfrågan som\r\npå något sätt har varit komplicerad.</pre><pre>Berith Eriksson viker fortfarande undan från ett av\r\nhuvudproblemen genom att föra in begreppet\r\n''kolonialt synsätt''. Det finns ju faktiskt spänningar\r\nmellan de samiska organisationerna, mellan\r\nsamerna själva. Det är viktigt att erkänna de\r\nspänningarna -- vi måste se dem.</pre><pre>För mig är det två punkter som är centrala i detta\r\nsammanhang.</pre><pre>Jag har när det gäller synen på rennäringen\r\naccepterat uppfattningen att renskötsel bara kan\r\nbedrivas i vissa delar av landet, dvs. att det finns\r\ngeografiska begränsningar. Man kan därför inte ha\r\nfilosofin att alla som har rätt att beteckna sig som\r\nsamer också har rätt att bedriva renskötsel. Den\r\nstora gruppen samer bor i Stockholm, Göteborg\r\noch södra Sverige. Vi måste alltså acceptera ett\r\ninskränkande synsätt för att kunna se till att\r\nrennäringen skall kunna behållas i Sverige.</pre><pre>Den andra huvudfrågan är: Hur bevarar man och\r\nutvecklar ett samiskt språk och en samisk kultur för\r\nden samiska folkgruppen som helhet? Det gör man\r\ngenom att satsa på kultur och språk, och det gör vi\r\nmed mycket stor energi.</pre><pre>Martin Olsson avslutade med att säga att han\r\nhoppas att finansdepartementets och\r\nfinansministerns ambitioner att hålla tillbaka\r\nstatsutgifterna icke skall hindra en god samepolitik.\r\nJag hoppas, Martin Olsson, att\r\nfinansdepartementets och finansministerns\r\nambitioner att återställa den samhällsekonomiska\r\nbalansen mycket snabbt skall leda till det resultatet\r\natt vi får möjlighet att genomföra den goda\r\nsamepolitiken.</pre><pre>Överläggningen var härmed avslutad.</pre><pre>3 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1990/91:92 till bostadsutskottet</pre><pre>Förslag</pre><pre>1990/91:14 till finansutskottet</pre><pre>4 § Anmälan om interpellation</pre><pre>Anmäldes att följande interpellation framställts</pre><pre>den 13 februari</pre><pre>1990/91:147 av Martin Olsson (c) till statsrådet Erik\r\nÅsbrink om beskattningen av folkpensionärer:</pre><pre>Återigenom finner jag att det är nödvändigt att ta\r\nupp lågpensionärers orimliga marginalskatter och\r\nmarginaleffekter på grund av besparingar.</pre><pre>I en interpellation 1987 till dåvarande\r\nfinansministern Feldt tog jag första gången upp\r\ndenna fråga och visade hur en folkpensionär då\r\nkunde drabbas av 208 procents marginaleffekt på\r\nränteinkomster. Denna rent fantastiska\r\nmarginaleffekt -- dubbel mot\r\nPomperipossaeffekten -- uppstod på grund av att\r\ndels det extra avdraget för pensionärer reducerades\r\nsom följd av både ränteinkomsten och de\r\nbesparingar som gett ränteavkastningen, dels\r\nbesparingen begränsade pensionärernas\r\nkommunala bostadstillägg, KBT.</pre><pre>Sedan jag åtskilliga gånger därefter tagit upp dessa\r\nmissförhållanden i riksdagen i motioner har vissa\r\nförbättringar genomförts, men alltjämt kan\r\nmarginaleffekter på långt över 100 procent uppstå\r\noch avses få uppstå fram t.o.m. inkomståret 1992\r\nenligt riksdagsmajoritetens (s, fp, v och mp) beslut\r\n(1990/91:SkU10) i höstas. Då avvisades nämligen\r\nmin motion 1990/91:Sk38 med krav innebärande\r\navskaffande av systemet med den mycket höga\r\nmarginalskatten för personer med låg eller ganska\r\nlåg pension men med besparingar.</pre><pre>Med ett exempel vill jag visa marginaleffekterna för\r\nvissa pensionärer.</pre><pre>För den som endast har den lägsta pensionen, i år\r\n48 300 kr. för ensamstående, är det särskilda\r\ngrundavdraget så stort att vederbörande inte\r\nbehöver betala någon skatt. Med stigande\r\ninkomst -- dock ej inkomst av anställning eller aktiv\r\nnäringsverksamhet -- minskas det särskilda\r\ngrundavdraget med 65 procent av inkomsten.\r\nDessutom minskas detta grundavdrag med 10\r\nprocent av besparingar över 100 000 kr. för\r\nensamstående.</pre><pre>På alla ränteinkomster och andra kapitalinkomster\r\nutgår för alla övriga inkomsttagare en enhetlig 30-\r\nprocentig statlig skatt. Men för pensionärer, som\r\nhar ett särskilt grundavdrag, är situationen en helt\r\nannan. Eftersom ränteinkomsten reducerar\r\navdraget blir det vid genomsnittlig kommunal\r\nutdebitering ytterligare ca 21 procent skatt på\r\nränteinkomsten. Men det räcker inte med detta.\r\nFör att få ränta måste ju pensionären ha\r\nbesparingar. Om räntan kommer från besparingar\r\npå över 100 000 kr. och räntesatsen är 10 procent\r\noch den kommunala utdebiteringen 32 kr. innebär\r\ndet ytterligare 32 procent skatt på ränteinkomsten.\r\nTillsammans blir det alltså ca 83 procent skatt på\r\nränteinkomsten. Dessa effekter uppstår för\r\npensionärer med inkomster upp till drygt 90 000 kr.\r\nVid denna nivå upphör nämligen det särskilda\r\ngrundavdraget för pensionärer.</pre><pre>En pensionär med låg pension får i regel KBT.\r\nÄven detta reduceras på grund av besparingen.\r\nBesparingar upp till 75 000 kr. för ensamstående\r\nanses avkasta 5 procent medan förmögenhet\r\ndäröver ''avkastar'' 15 procent enligt lagen om\r\nKBT. Där föreskrivs även att KBT reduceras med\r\nen tredjedel av den framräknade inkomsten. Vid 10\r\nprocent verklig avkastning medför det att\r\nminskningen av KBT på grund av besparingen på\r\növer 100 000 i exemplet leder till ytterligare 50\r\nprocent marginaleffekt på ränteinkomsten.</pre><pre>Resultatet för folkpensionären med låg pension\r\nmen med besparingar efter ett strävsamt liv och stor\r\nsparsamhet blir att tillsammans 133 procent av\r\nräntan går bort i skatt och minskat KBT. Dessutom\r\nminskar inflationen värdet på hans besparingar.</pre><pre>Alla måste väl inse att systemet är orimligt. 1 000\r\nkr. i ränteinkomst leder till en kostnad på 1 300 kr.!\r\nSjälv har jag i mina motioner krävt att varken\r\nränteinkomster eller besparingar skall minska det\r\nsärskilda grundavdraget. KBT skall inte heller\r\npåverkas av besparingarna. Härigenom skulle\r\npensionärerna få samma marginaleffekter som\r\növriga.</pre><pre>Lågpensionärernas beskattning skall jämföras med\r\natt alla vi som inte ännu är pensionärer, eller som\r\när pensionärer med goda pensioner, betalar endast\r\n30 procent i skatt på våra ränteinkomster.</pre><pre>De som drabbas är de som haft låga inkomster och\r\ndärför har låg pensionsrätt. I stor utsträckning är\r\ndet kvinnor, som skött hem och barn och kanske\r\nhaft deltidsarbete eller deltagit i makarnas\r\ngemensamma verksamhet. Men även många män\r\ningår i den drabbade gruppen. Trots låga inkomster\r\nhar dessa pensionärer lyckats få besparingar. I\r\nmånga fall har värdet uppstått genom satsningar på\r\neget hus. När detta säljs på ålderns dagar, kanske\r\nefter att en av makarna gått bort, frigörs kapitalet\r\nvarvid nämnda skatte- och bidragsmässiga\r\norimligheter uppstår.</pre><pre>Det bör observeras att de nya arvsreglerna innebär\r\natt efterlevande make behåller hela boet och\r\ndärmed genomsnittligt har större förmögenhet än\r\nänkor/änklingar hade när de bara hade rätt till i\r\nprincip halva boet. De nya arvsreglerna syftade till\r\natt stärka den efterlevandes ställning, men tvärr\r\nverkar skatte- och KBT-reglerna i motsatt riktning.</pre><pre>Varför skall just lågpensionärer straffbeskattas?\r\nVarför skall de drabbas av en extra\r\nförmögenhetsskatt? Och varför skall vi ha ett\r\nsystem som gör att pensionärer tjänar bäst på att ha\r\n''pengarna i madrassen''?</pre><pre>Regeringen angav i propositionen 1989/90:110 (sid.\r\n303) ''statsfinansiella skäl'' för denna\r\nstraffbeskattning.</pre><pre>Statsfinansiella skäl har alltså t.ex. inte hindrat att\r\nalla vi andra endast betalar 30 % skatt på våra\r\nränteinkomster men samma statsfinansiella skäl\r\nfordrar att folkpensionärer i vissa fall måste betala\r\nmer än fyra gånger så hög skatt -- inkl.\r\nbidragsminskning -- på sina ränteinkomster för\r\n1991 och 1992.</pre><pre>''Århundradets skattereform'' skulle främst\r\nmedföra låga marginalskatter och ge stimulans för\r\narbete och sparande samt leda till förenklingar och\r\nenhetlighet i beskattningen.</pre><pre>Beskattningen av nämnda pensionärsgrupper\r\nuppfyller inte något av skattereformens syften.\r\nDetta är allvarligt. Men mest allvarlig är\r\nstraffbeskattningen av dem som trots låga\r\ninkomster lyckats få ihop besparingar. Denna\r\nbeskattning, som -- vilket mitt exempel visar -- kan\r\nvara långt över 100 procent, strider mot acceptabla\r\nprinciper.</pre><pre>Genom denna interpellation vill jag därför ge det\r\nför skattereformens utformning ansvariga\r\nstatsrådet möjlighet att för riksdagen redovisa sin\r\nsyn på dessa märkliga förhållanden och --\r\nförhoppningsvis -- anmäla att regeringen vill\r\nmedverka till att skyndsamt rätta till det som blev\r\nfel när den omfattande skattereformen utarbetades\r\noch beslutades under stor tidspress.</pre><pre>Jag vill till statsrådet Erik Åsbrink ställa följande\r\nfrågor:</pre><pre>1.  Vilka statsfinansiella skäl och beräkningar låg\r\nbakom regeringsförslaget om utformningen av\r\npensionärernas skatte- och KBT-regler?</pre><pre>2.  Anser statsrådet att marginaleffekter på över\r\n100 procent för folkpensionärer, som har låg\r\npension men besparingar, är acceptabla?</pre><pre>3.  Avser regeringen att medverka till att dessa\r\npensionärer fr.o.m. innevarande år får med övriga\r\ninkomsttagare jämförbara marginaleffekter?</pre><pre>5 § Kammaren åtskildes kl. 14.04.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}