{"dokumentstatus":{"dokument":{"hangar_id":"2349073","dok_id":"GJ0944","rm":"1995/96","beteckning":"44","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"44","slutnummer":"0","datum":"1996-01-24 00:00:00","systemdatum":"2005-10-27 13:38:18","publicerad":"1996-01-24 00:00:00","titel":"Riksdagens snabbprotokoll 1995/96:44 Onsdagen den 24 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{94496EA5-5DB4-46F1-B882-44BCE0A3280F}","dokument_url_text":"http://data.riksdagen.se/dokument/GJ0944/text","dokument_url_html":"http://data.riksdagen.se/dokument/GJ0944","dokumentstatus_url_xml":"http://data.riksdagen.se/dokumentstatus/GJ0944","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:44</div>\r\n<div class=\"sidhuvud_datum\">Onsdagen den 24 januari</div>\r\n<div class=\"sidhuvud_klockslag\">Kl. 9.00 12.30</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n_________________________________________________________________________</pre><pre>1 §  Partiledardebatt</pre><pre>Anf.  1  LARS TOBISSON (m)</pre><pre>Fru talman! Riksdagsarbetet startar mjukt i år. Det\r\nberor inte bara på att budgetproposition och allmän\r\nmotionstid har flyttats till september utan också på att\r\nett regeringsskifte förestår.</pre><pre>Av allt att döma är detta Ingvar Carlssons sista\r\npartiledardebatt. Det finns därför skäl att syna det arv\r\nsom statsministern lämnar efter sig. Bilden blir inte\r\nsärskilt ljus. I Europapolitiken framstår vårt land som\r\nviljelöst. Från att för 25 år sedan ha varit en av värl-\r\ndens rikaste nationer skvalpar Sverige nu omkring i\r\nindustriländernas bottenskikt vad gäller medborgarnas\r\nvälstånd. Den uppreklamerade tillväxtpropositionen i\r\nhöstas, som efter hand växlades ned till en agenda,\r\nförutsågs paradoxalt nog enligt regeringens egen\r\nbedömning leda in i stagnation. Den ekonomiska\r\navmattningen kommer nu snabbare än väntat. Såväl\r\nKonjunkturinstitutet som Industriförbundet har nyli-\r\ngen lämnat nedslagna prognoser för det år som just\r\nhar börjat.</pre><pre>Resultatet blir ofrånkomligen att arbetslösheten\r\nligger kvar en bra bit över 10 %. Det kan jämföras\r\nmed att Socialdemokraterna inför 1994 års val lovade\r\natt den öppna arbetslösheten på ett år skulle föras ned\r\nunder 5 %. Sedan detta nu spruckit med besked, anges\r\nmålet till 4 % vid sekelskiftet. Men det planeras inget\r\nannat än kosmetiska åtgärder mot massarbetslösheten,\r\noch de strukturella reformer som vi moderater föror-\r\ndar avvisas. T.o.m. en så blygsam begäran som att få\r\ntill stånd en expertkommission för fler företag och\r\nnya jobb möter kalla handen.</pre><pre>I stället för att ta itu med de strukturfel som plågar\r\nsvensk ekonomi överväger Socialdemokraterna t.o.m.\r\nförslag som förvärrar problemen. Ett sådant är det\r\nåterfall i fondsocialism som ligger i tanken att AP-\r\nfonden skall få köpa fler aktier. Den senaste Persson-\r\nplanen innehåller flera andra exempel - höjda skatter\r\npå inkomster och energi, återställda ersättningsnivåer\r\ni socialförsäkringarna och mest anmärkningsvärt av\r\nallt: fribrev till kommunerna att trots höstens tal om\r\nlåneförbud och utgiftstak driva verksamhet på kredit.\r\nHur detta skall ge jobb i den enskilda sektorn är obe-\r\ngripligt.</pre><pre>Köldknäppen vid årsskiftet visar hur sårbar energi-\r\nförsörjningen är. Ändå överväger regeringen att på-\r\nbörja avvecklingen av kärnkraften, innan det är moti-\r\nverat av hänsyn till säkerhet och ekonomi. Så till vida\r\nhar man tvingats böja sig för verkligheten som att det\r\ntänkta slutåret för kärnkraftsparentesen, 2010, skall\r\nförsvinna. Men var och en vet ju att om det bortre\r\nparentestecknet saknas, har det främre ingen funktion.\r\nAtt avveckla i förtid - om det så gäller en enda reak-\r\ntor - blir då en signal att Sverige i stället för att repa-\r\nrera samhällsekonomi och statsfinanser ägnar sig åt\r\nkapitalförstöring. Följden blir att räntan stiger och\r\nkronan försvagas - utöver vad som redan skett till\r\nföljd av Perssonplanen.</pre><pre>Men så här galet behöver det inte bli. Det finns ju\r\ningen naturlag som säger att vi med utslagna armar\r\noch tomma huvuden skall gå mot ekonomisk stagna-\r\ntion och massarbetslöshet. Sverige kan bättre. Vi har\r\nfantastiska möjligheter med duktiga medborgare, som\r\nom de gavs de rätta förutsättningarna skulle kunna få i\r\ngång en ekonomisk tillväxt som inte bara säkrar väl-\r\nstånd, trygghet och arbete utan som också gör samhäl-\r\nlet socialt och kulturellt rikare.</pre><pre>Vi måste då först klara ut var hindren finns. Den\r\nansedda tidskriften The Economist hade nyligen en\r\nintressant översikt, som påvisade det starka samban-\r\ndet mellan ekonomisk frihet och välstånd. Man hade\r\ndär rangordnat 102 länder efter graden av ekonomisk\r\nfrihet. I topp fanns industriländer som Nya Zeeland,\r\nUSA och Schweiz. Sverige hamnade någonstans i\r\nmitten, efter alla jämförbara medlemsländer i OECD\r\noch EU, och med Honduras och Pakistan som närmas-\r\nte grannar.</pre><pre>Denna dåliga placering är naturligtvis ett utslag av\r\nde gamla vanliga svagheterna i den svenska ekono-\r\nmin: höga skatter, stor offentlig utgiftsandel och om-\r\nfattande regleringar. Om höjda skatter vore rätt recept\r\nför ökad sysselsättning och högre välstånd, skulle\r\nSverige sedan länge ha legat i topp i dessa avseenden.\r\nMen utvecklingen har som bekant varit den motsatta.\r\nDet är inte skattehöjningar för högre inkomsttagare\r\nsom behövs - det är lägre skatter för alla. Inte minst\r\nmåste vi sänka de skatter som, direkt eller indirekt,\r\nträffar lägre inkomsttagare, om de i en hårdnande\r\ninternationell konkurrens skall kunna behålla och\r\näven få nya jobb.</pre><pre>För att få utrymme för att sänka skatterna ned mot\r\nden nivå som genomsnittligt råder inom EU måste de\r\noffentliga utgifterna minskas. Som vi moderater -\r\nmed instämmande från bl.a. OECD och nu senast\r\nratingorganet Moody´s - har sagt många gånger,\r\nmåste utgiftsreduktionen vara än större än skatte-\r\nsänkningen, så att budgetsaldot förstärks. På längre\r\nsikt gäller det att komma ned mot jämvikt mellan den\r\noffentliga och enskilda sektorn i svensk ekonomi.\r\nMen redan på kort sikt kan en ökad säkerhetsmarginal\r\ni finanspolitiken positivt påverka räntan och kronan\r\noch därmed medverka till den expansiva konsolide-\r\nring som ekonomerna talar om.</pre><pre>Genom att avreglera kan vi förbättra möjligheter-\r\nna att bedriva näringsverksamhet i Sverige. Det gäller\r\ninte minst arbetsmarknaden, så att det blir attraktivt\r\natt starta nya företag och att erbjuda flera arbetstillfäl-\r\nlen. Problemet är inte att det arbetas för mycket i\r\nSverige. Skall vi få i gång tillväxten måste det göras\r\nmer, och det måste göras effektivt. Mot den bakgrun-\r\nden är naturligtvis ytterligare restriktioner mot över-\r\ntidsarbete en bakvänd politik.</pre><pre>Viktiga inslag i avregleringen är privatisering och\r\nkonkurrensutsättning. Många förfasar sig nu över\r\nmissgrepp i Apoteksbolaget - höga direktörslöner,\r\nfallskärmar, m.m. Men problemet ligger inte hos\r\nenskilda individer i detta sammanhang. Vad vi tydligt\r\nser är omöjligheten att med framgång bedriva affärs-\r\nverksamhet i ett statligt monopolföretag. Konkurrens\r\noch enskilt spritt ägande är bra för konsumenterna när\r\ndet gäller läkemedel lika väl som vid produktion och\r\ndistribution av andra livsviktiga förnödenheter, t.ex.\r\nmat.</pre><pre>Om vi med tillförsikt skall kunna möta framtiden,\r\nbehöver den svenska kompetensutvecklingen vara i\r\nvärldsklass, det är vi överens om. Men vägen dit går\r\ninte över regleringar och enhetlighet utan över plura-\r\nlism och tro på den enskildes förmåga till bildning\r\noch växt. Redan i vår kan vi vända utvecklingen på\r\nutbildningsområdet genom att säga ja till mångfald\r\noch valfrihet i stället för att som regeringen med alla\r\ntänkbara medel jaga såväl friskolor som forsk-\r\nningsstiftelser.</pre><pre>Fru talman! Denna vår skulle vi alltså kunna lägga\r\nden politiska grunden för en utveckling som ger oss\r\nsåväl nya riktiga jobb som den tillväxt ur vilken all\r\nvälfärd växer. Vi skulle kunna inleda en liberal om-\r\nvandling, som river hinder för företagande och nyan-\r\nställningar och som skulle kunna göra vårt samhälle\r\nsocialt och kulturellt rikare. Men tyvärr verkar varken\r\ndet arv som Ingvar Carlsson lämnar över om några\r\nmånader eller det fortsatta arbete som hans företräda-\r\nre sagt sig vilja bedriva kunna leda till en sådan upp-\r\nryckning.</pre><pre>Genom löftespopulism i 1994 års valrörelse har\r\nSocialdemokraterna släppt loss vänsterkrafterna -\r\nutanför och inom partiet. Ansatser till nödvändiga\r\nstrukturella förändringar kommer av sig som en följd\r\nav regeringens rädsla för att stöta sig med en alltmer\r\nbullrig vänsteropinion i de egna leden. Om den extra\r\npartikongressen blir en framgång för de här idé-\r\nströmningarna - partiledningen tycks redan ha börjat\r\nanpassa sig till dem - försvinner snabbt tilltron till\r\nSveriges förmåga att sanera statsfinanserna och att\r\nåter bygga för tillväxt och välfärd.</pre><pre>Opinionsmässigt står regeringspartiet i dag svagt,\r\nmen här i riksdagen är ställningen stark. Samarbete\r\ntill vänster eller med Centern har visat sig bromsa det\r\nnödvändiga nytänkandet. Men Socialdemokraterna\r\nväljer själva kurs. Lägger ni den andra Perssonplanen\r\nåt sidan och satsar på en förnyelse som ger tillväxt,\r\nnya jobb och ökad välfärd, då kommer vi moderater\r\ninte att ställa oss i vägen. Det kanske t.o.m. kan bli en\r\nallians för förnyelse!</pre><pre>Anf.  2  Statsminister  INGVAR\r\nCARLSSON (s)</pre><pre>Fru talman! Uppriktigt sagt var det inte mycket\r\nsom moderatledaren hade att komma med. Jag tror\r\ninte att det bara var jag som blev överraskad när det\r\nplötsligt tog slut. Jag hann ju knappt begära ordet hos\r\ntalmannen. Trots detta dåliga underlag för en replik\r\nskall jag, fru talman, anstränga mig att prestera något.</pre><pre>Först efterlyste moderatföreträdaren Lars Tobis-\r\nson någon form av expertkommitté mot arbetslöshe-\r\nten. Mellan 1991 och 1994 satt ju en moderatledd\r\nexpertkommitté - den, enligt egen uppfattning, mest\r\nkompetenta som någonsin funnits. Men det här ledde\r\ntill att 50 000 företag försvann. Lars Tobisson kan\r\nsåledes kanske förstå om vi socialdemokrater är något\r\ntveksamma att släppa fram den sortens expertkommit-\r\nté en gång till.</pre><pre>Sedan undrar jag vad de av svenska folket tycker\r\nsom satt och följde TV och hörde Lars Tobisson be-\r\nskriva Sverige ihop med Pakistan och Honduras, om\r\njag hörde rätt. Men det är faktiskt så att FN har gjort\r\nen studie över hur människor i världen har det, Hu-\r\nman Development Report. Om jag kommer ihåg rätt\r\nkom Sverige på andra plats i fråga om levnadsvillkor.\r\nJag tror att det är beträffande den bilden som männi-\r\nskor känner igen sig.</pre><pre>Vad människor är, och var, oroliga över är den\r\nnyliberala politik som vi fick 1991-1994 som angrep\r\nsjälva grundvalarna för välfärdssamhället och släppte\r\nfram en tredubbling av statsskulden och som gjorde\r\natt människor upplevde att marknaden steg för steg\r\ntog över från demokratin. Då blev svenska folket\r\noroligt. Jag blev också orolig.</pre><pre>Om vi inte kan klara att betala räntor på de lån\r\nsom vi tar och om vi hotar att hamna i en situation där\r\nutländska långivare börjar säga att vi inte får låna\r\nmera, därför att vi inte är kreditvärdiga, är vi i en\r\nfarlig situation. Detta medverkar Moderaterna i hög\r\ngrad till.</pre><pre>Vi socialdemokrater har nu, som vi upplever det,\r\navvärjt den här mycket allvarliga krisen och vi kan nu\r\nge oss i kast med den andra uppgiften, som är oerhört\r\navgörande, nämligen att attackera arbetslösheten. Vi\r\nhar nu presenterat riktlinjerna för detta. Vi säger inte\r\natt det är en lätt uppgift, utan vi säger att många goda\r\nkrafter behöver samlas. Men vi ser nu möjligheterna\r\natt fram till slutet av det här årtiondet halvera arbets-\r\nlösheten.</pre><pre>Det finns också ett moderat alternativ, men det har\r\ninte rönt någon större uppmärksamhet - av ganska\r\nnaturliga skäl, eftersom Moderaterna har isolerat sig\r\nute på högerkanten. Det moderata alternativet innebär\r\natt inkomstklyftorna skall öka och att arbetsrätten\r\nskall försämras. Miljön och jämställdheten lämnas\r\ndärhän. Man säger nej till höjd koldioxidskatt. Skat-\r\nterna skall sänkas därför att välfärden skall monteras\r\nner. Skattetrycket skall sänkas till 40 %. Det motsva-\r\nrar 280 miljarder kronor.</pre><pre>Lars Tobisson, tala från denna talarstol om vilken\r\nkonsekvens en sänkning med skattetrycket med\r\n280 miljarder kronor får för sjukvården, skolan, äld-\r\nreomsorgen och barnomsorgen! Då kan vi få en debatt\r\nom alternativen i svensk politik.</pre><pre>Anf.  3  LARS TOBISSON (m) replik</pre><pre>Fru talman! Ingvar Carlsson klagade över ett då-\r\nligt underlag för replik. Jag kan kvittera den artighe-\r\nten. Detsamma gäller nämligen för mig.</pre><pre>Jag tycker att det börjar bli tröttsamt att Ingvar\r\nCarlsson i våra debatter vill lägga skulden för den\r\nekonomiska krisen på den förra regeringen. När jag i\r\nden partiledardebatt som i oktober öppnade riksmötet\r\nsade att vi moderater vill fullfölja den borgerliga\r\nregeringens politik tackade Ingvar Carlsson i en replik\r\nför det stöd som mitt uttalande skulle ge Socialdemo-\r\nkraterna i de fortsatta opinionsmätningarna. Som en\r\nbedömning av hur partisympatierna skulle utvecklas\r\nmåste det sägas ha varit en ovanligt misslyckad pro-\r\ngnos!</pre><pre>Jag tror inte att Ingvar Carlsson på fullt allvar me-\r\nnar att orsakerna till 90-talets ekonomiska kris står att\r\nfinna i regeringen Bildts politik. De flesta bedömare\r\när överens om att de strukturella problem som vi\r\nfortfarande brottas med grundades i början av 70-\r\ntalet, då man började höja skatter och bygga ut den\r\noffentliga sektorn på ett för den fria världen fullkom-\r\nligt unikt sätt.</pre><pre>Mona Sahlin har i Moderna Tider betecknat denna\r\ntid som det stora övermodets decennium. Det var då\r\nstarka krafter i samhället började tappa sans och be-\r\nsinning och det var då man började ana sprickor i den\r\nsvenska modellen - det här är Mona Sahlins ord, inte\r\nmina.</pre><pre>Ingvar Carlsson kan inte förneka att vi under den\r\nhär tiden fallit ner från toppen till bottenskiktet i fråga\r\nom ekonomiskt välstånd bland industriländerna. Det\r\när genom att sänka bl.a. utgiftstrycket och den stora\r\nutgiftskvoten som vi närmar oss förhållandena i de\r\nländer som har visat hur man driver en välståndspoli-\r\ntik som kommer alla människor, inte minst de som\r\ninte har så goda utförsgåvor, till del.</pre><pre>I stället för att skriva historia tycker jag att vi skall\r\nblicka mot framtiden. Det är av historien vi lär, men\r\ndet är i framtiden som vi skall tillbringa resten av vårt\r\nliv. Framtiden handlar om hur det svenska samhället\r\nskall kunna möta de möjligheter och utmaningar som\r\nen alltmer globaliserad, men också individualiserad,\r\nvärld ställer. Det är här som regeringens handfallenhet\r\nblir så påtaglig.</pre><pre>I tillväxtpropositionen spås att tillväxten halveras\r\nfram till sekelskiftet. Men sedan dess har utsikterna\r\nför den närmaste tiden blivit ännu dystrare. Mycket\r\ntyder på att den redan rekordhöga arbetslösheten\r\nkommer att stiga igen. Vad man har att bjuda är\r\nkonstlad sysselsättning. Varför vägrar ni socialdemo-\r\nkrater att genomföra de strukturella förändringar som\r\nskulle kunna föra Sverige upp på en högre tillväxtba-\r\nna som ger nya riktiga jobb? Beror det på rädsla för\r\nvänsteropinionen i det egna partiet?</pre><pre>(Applåder)</pre><pre>Anf.  4  GUDRUN SCHYMAN (v) replik</pre><pre>Fru talman! Jag tror att Lars Tobissons tal här\r\nväldigt tydligt visar att man med siffror kan få fram\r\nprecis vad som helst, t.o.m. att Sverige standardmäs-\r\nsigt skulle befinna sig på samma nivå som Pakistan.\r\nDet måste väl ändå innebära att allt fler människor när\r\nde hör sådant får upp ögonen för att siffror inte alltid\r\när det bästa underlaget när man vill tala om något som\r\nkan likna en verklighet.</pre><pre>Jag tycker att det är intressant när Lars Tobisson\r\ntalar om framtiden. Den framtid som jag förstår att ni\r\när ute efter är ju en framtid som innebär en totalt\r\navreglerad arbetsmarknad, där vi har stora löneskill-\r\nnader. Det betyder att vi anstränger oss för att få en\r\nsysselsättning som innebär att människor, till löner\r\nsom inte går att leva på, skall utföra de enklaste syss-\r\nlorna, som vi andra som har bättre löner inte behöver\r\nbefatta oss med.</pre><pre>Den typen av verklighet och framtidsvision tror\r\njag uppriktigt sagt inte engagerar och lockar särskilt\r\nmånga människor i det här landet. Jag tror att det är\r\nbra om ni upptäcker att det faktiskt är på det sättet.\r\nDen låglönesektor eller det skoputsarsamhälle som ni\r\ngenom pigdebatten och på olika sätt vill försöka\r\nframmana som lösningen på arbetslösheten är faktiskt\r\ninte särskilt attraktiv, knappast för någon.</pre><pre>Era ambitioner att spara pengar tycker jag kan va-\r\nra vällovliga, jag skulle bara vilja ställa en enkel liten\r\nfråga. Ni har en partiledare. Han heter Carl Bildt. Han\r\ngör ett alldeles utmärkt arbete utomlands just nu. Vi\r\nskattebetalare subventionerar hans verksamhet med\r\nhans riksdagslön. Vore det inte bättre att vi använde\r\nde pengarna på ett annat sätt? Jag bara undrar hur ni\r\nhar resonerat i den här frågan.</pre><pre>Anf.  5  LARS TOBISSON (m) replik</pre><pre>Fru talman! Jag tycker att det var ett ovanligt dumt\r\npåhopp på en person som gör ett mycket nyttigt och\r\nverkningsfullt arbete för att rädda världsfreden, freden\r\ni Bosnien och situationen för människorna där. Gud-\r\nrun Schyman föreslår att han skulle berövas sin lön.\r\nVad hjälper det? Den kommer då att utgå till någon\r\nannan ledamot av riksdagsgruppen som kommer in i\r\nhans ställe. Det är ingen besparing. Det är den typen\r\nav besparingar som Gudrun Schyman tycks vilja tala\r\nför.</pre><pre>Kom ihåg att när jag tidigare jämförde med Pakis-\r\ntan var det inte standardmässigt. Det gällde måttet på\r\nekonomisk frihet. Den friheten är mycket dålig i Sve-\r\nrige.</pre><pre>Det finns ett samband mellan ekonomisk frihet\r\noch välståndsutveckling. Det är det som är hotfullt för\r\nframtiden. Det är där vi riskerar att fortsätta att falla\r\ntillbaka, just därför att vi har en sådan liten frihet i\r\nvårt land.</pre><pre>Vänsterpartiet har i alla tider stått för en tillväxtfi-\r\nentlig politik. Den må ha kallats kommunism och\r\nplanekonomi eller som i dag vänsterpolitik och plan-\r\nmässig hushållning, det är samma sak. Senare års\r\nreträtt från det rena förtryckets socialism ändrar inte\r\natt man har ett politiskt program som leder till eko-\r\nnomisk, social och kulturell misär.</pre><pre>Det tragiska är att ni tillåts skörda framgångar\r\nmed en politik som leder till fattigdom. Hade Gudrun\r\nSchyman fått genomföra sina idéer skulle regeringens\r\nprognos om halverad arbetslöshet och tillväxt fram till\r\nsekelskiftet inte slå in över huvud taget. Den socia-\r\nlism Gudrun Schyman företräder har aldrig skapat\r\nnågon välfärd. Den har aldrig tillåtit människor och\r\nföretag att växa. Tvärtom har den uttryckt sitt hånfulla\r\nförakt för dem som har velat skapa något eget.</pre><pre>Anf.  6  GUDRUN SCHYMAN (v) replik</pre><pre>Fru talman! Våra förslag har kallats allt möjligt,\r\nalltifrån populism till att de skulle leda till någon form\r\nav undergång. Vi får anledning att återkomma till det\r\nhär i debatten, eftersom våra förslag numera finns\r\nbåde i den s.k. Perssonplanen och i en stor del av de\r\nsocialdemokratiska motionerna till extrakongressen.\r\nVi är i så fall ganska många i det här landet som\r\nskulle gå under de epitet som Lars Tobisson tillskriver\r\nmig.</pre><pre>Vad gäller partiledaren Carl Bildt sade jag att jag\r\ntycker att han gör ett fantastiskt bra arbete. Vi har\r\ningen anledning att kritisera honom. Jag tycker att vi\r\nskall ge honom allt stöd. Men han sitter i riksdagen\r\noch han uppbär riksdagslön, 30 000 kr i månaden. Det\r\nvore väl mycket bra om ni tog in en ledamot till, som\r\nkommer att sitta här och medverka till att ni kan göra\r\nett, som i alla fall ni tycker, ännu bättre jobb. Dess-\r\nutom lämnar väl den personen en arbetsplats ute i den\r\ns.k. verkligheten och då får en annan människa jobb.\r\nDet är väl bra, eftersom vi skall få ned arbetslösheten.</pre><pre>Anf.  7  LARS TOBISSON (m) replik</pre><pre>Fru talman! Jag tycker fortfarande att det är\r\nmagstarkt av Gudrun Schyman att komma med såda-\r\nna argument. Gudrun Schyman är minsann inte så\r\nmycket mer närvarande här i riksdagen. Det är vid en\r\noch annan partiledardebatt. Men hon har inte varit\r\nnärvarande vid ens 10 % av voteringarna i riksdagen\r\nunder de tre senaste riksdagsåren. Det arbete hon\r\nbedriver under tiden fördärvar för Sverige, medan\r\nCarl Bildt under sitt arbete i Bosnien jobbar för både\r\nvärldsfreden och säkrare förutsättningar för männi-\r\nskorna här i Sverige.</pre><pre>(Applåder)</pre><pre>Anf.  8  BIRGER SCHLAUG (mp) replik</pre><pre>Fru talman! Ledamöter, ni som lyssnar på läkta-\r\nren, på radio och tittar på TV, det var väl en intressant\r\ndebatt i de senaste inläggen. Frågan är om den hade i\r\nSveriges riksdag att göra.</pre><pre>Jag funderar litet grand på Lars Tobissons och\r\nIngvar Carlssons inlägg. Jag tycker att de var intres-\r\nsanta. Lars Tobisson sade att han kanske kunde tänka\r\nsig någon sorts allians med Socialdemokraterna. Då\r\nsade Ingvar Carlsson att det vore förskräckligt, för\r\nman har så olika politik.</pre><pre>Men om man tittar litet grand bakåt i tiden visar\r\ndet sig att ni har varit överens om det allra mesta. Ni\r\nhar varit överens om medlemskapet i EU. Ni har varit\r\növerens om Öresundsbron. Ni är förmodligen överens\r\nom medlemskapet i EMU. Ni är överens om, är jag\r\nrädd, att kärnkraftsavvecklingen inte kommer att\r\ngenomföras år 2010. Ni är överens om att 40-\r\ntimmarsveckan är så helig att man inte kan diskutera\r\nsänkt arbetstid. Ni är överens om väldigt mycket, till\r\noch med om att bygga in en massa luft i kronan så att\r\nvi fick 500 % ränta, inga investeringar i Sverige och\r\nhög arbetslöshet. Ni har varit överens om det mesta.</pre><pre>Sedan skall jag fråga Lars Tobisson en sak litet\r\nförsiktigt. Det gäller medlemskapet i EMU. Tror Lars\r\nTobisson att det underlättar för moderat politik, att det\r\nkanske blir mer naturligt att öka löneklyftorna, att få\r\nlönespridning i samhället, att EMU i sig kanske stimu-\r\nlerar fram en utveckling som leder till sämre arbets-\r\nrätt, mindre fackligt inflytande, dvs. är det lättare att\r\ngenomföra en moderat politik, som en del tycker är\r\nväldigt bra, om Sverige blir medlem i EU:S monetära\r\nunion?</pre><pre>Anf.  9  LARS TOBISSON (m) replik</pre><pre>Fru talman! Jag kan trösta Birger Schlaug med att\r\njag är mer överens med Ingvar Carlsson än med Mil-\r\njöpartiet och Birger Schlaug.</pre><pre>För att komma med i EMU krävs det naturligtvis\r\nen moderat politik. Men jag vill säga att om vi av\r\nnågon anledning skulle välja, eller om Birger Schlaug\r\nfår sin vilja fram, att inte ansluta oss krävs det ännu\r\nmer av den slags politik som vi förordar för att möta\r\nde mycket större svårigheter man får vidkännas om\r\nman inte deltar i det gemensamma valutasamarbetet.</pre><pre>Jag förstår egentligen inte varför Birger Schlaug är\r\nså missnöjd. Han har till och med övervägt att kasta in\r\nhandduken som språkrör. För ett parti som är emot\r\ntillväxt måste det väl kännas skönt att regeringen så\r\nmisslyckats med sin tillväxtproposition att den förut-\r\nspår att tillväxten skall halveras till sekelskiftet.</pre><pre>Det är väl inte att undra på att Miljöpartiet inte\r\nhade någon invändning när detta diskuterades i höstas.\r\nDet är i själva verket i belåtenhet över detta som Bir-\r\nger Schlaug ställer upp och försvarar regeringens\r\npolitik, alldeles som Gudrun Schyman nyss sade, nu\r\nkommer i Perssonplanen Vänsterpartiets politik att\r\ngenomföras. Det är det vi säger är fel. Det leder inte\r\ntill den förbättring för svenska folket - minskad ar-\r\nbetslöshet, fler företag, ökat välstånd - som vi syftar\r\ntill.</pre><pre>Anf.  10  BIRGER SCHLAUG (mp) replik</pre><pre>Fru talman! Vad är välstånd för någonting? Väl-\r\nstånd för människor som har det svårt är kanske att ha\r\nen hygglig ersättning när de är sjuka. Välfärd för\r\nmänniskor som är arbetslösa kanske är att ha en\r\nhygglig ersättning när man är arbetslös. Välfärd och\r\nvälstånd kan tydligen vara mycket olika saker för\r\nolika människor. De är definitiv väldigt olika för Lars\r\nTobisson och för de människor som har det svårt i\r\nvårt land.</pre><pre>Jag fick inte så mycket svar på frågan om EMU.\r\nMen jag förstår att Lars Tobisson är ganska positiv till\r\nEMU, vilket kanske skulle få en hel del socialdemo-\r\nkrater i den här kammaren att fundera trots allt.</pre><pre>Lars Tobisson sade att det finns onda krafter i vårt\r\nland som vill avveckla kärnkraften till år 2010. Nej,\r\ndet var inte så Lars Tobisson sade. Han sade\r\n\"avveckla i förtid\". Men vad menas med att avveckla\r\ni förtid? Vi har ett riksdagsbeslut som säger att kärn-\r\nkraften skall vara avvecklad år 2010.</pre><pre>Skulle förtid då innebära att man tar några reakto-\r\nrer successivt ur drift? Tycker Lars Tobisson att det är\r\nbättre att ta alla reaktorer ur drift den 31 december år\r\n2010? Är det rimligt? Är det inte bättre att med eko-\r\nnomiska styrmedel, miljöskatter osv. se till att kärn-\r\nkraften fasas ut?</pre><pre>Jag skulle vilja ha svar på en fråga som jag aldrig\r\nhar fått svar på från Moderaterna: Varför vill ni pri-\r\nvatisera vinsterna inom kärnkraften men socialisera\r\nkostnaderna? Varför är ni så rädda för att låta mark-\r\nnaden själv sätta priset på kärnkraften, låta marknaden\r\nbetala för de externa kostnaderna, lägga de rimliga\r\nmiljöavgifter som i stort sett hela den internationella\r\nmiljörörelsen är överens om bör ligga på kärnkraften?\r\nSkulle vi låta kärnkraften betala sina egna kostnader,\r\nLars Tobisson, då skulle den utmönstras av sig själv.\r\nDen skulle bli för dyr. Men det märkliga är att ni vill\r\nprivatisera vinsterna men socialisera kostnaderna. Jag\r\nförsår inte det. Låt kärnkraften betala sina egna kost-\r\nnader!</pre><pre>(Applåder)</pre><pre>Anf.  11  LARS TOBISSON (m) replik</pre><pre>Fru talman! Jag kan direkt säga att jag inte förstår\r\nBirger Schlaugs anmärkning. Det som gäller är att\r\nfolk vid en folkomröstning sagt att vi skall utnyttja\r\nvåra reaktorer så länge det är säkerhetsmässigt och\r\nekonomiskt motiverat och så länge vi inte har tillgång\r\ntill de förnybara energikällor som kan ersätta kärn-\r\nkraften. Det är det tillstånd som råder nu. Att avveck-\r\nla kärnkraften kommer enligt det billigaste scenariot\r\natt kosta 70-90 miljarder. Skall vi dessutom uppfylla\r\nmålet vad gäller koldioxidutsläpp - det borde Birger\r\nSchlaug vara intresserad av - blir det en betydligt\r\ndyrare historia. Det är pengar som måste tas ut genom\r\nhöjda elpriser. Det blir dyrare elräkningar för hushål-\r\nlen, färre jobb i företagen. Vårt recept är, tvärtemot\r\nvad Birger Schlaug säger: Gå inte in med politiska\r\nbeslut, låt marknaden avveckla kärnkraften, fullt i\r\nenlighet med folkomröstningens resultat.</pre><pre>Anf.  12  OLOF JOHANSSON (c)</pre><pre>Fru talman! Det grymma kriget i forna Jugoslavi-\r\nen har bringats till ett slut. Men lidande och hat finns\r\nkvar. Massgravarna vittnar om vettlöst dödande. Den\r\nnya IFOR-styrkan skall återställa freden, men det är\r\nviktigt att komma ihåg att kriget lever kvar i form av\r\nhat, lidande, dolt och förrädiskt. Fem svenska soldater\r\nfinns bland dem som nyligen skadats av minor.</pre><pre>Flyktingarna söker sig tillbaka. Många orkar inte,\r\ntycker inte att man har någonting att återvända till.\r\nSåren läker inte. Ändå måste framtiden byggas där,\r\neller här om de vill söka sig hit, för dem som flyr.</pre><pre>Krigets, förtryckets och förföljensens offer träng-\r\ntar efter medmänsklighet. De upprörda känslorna\r\nkring flyktingarna i Åsele visar att starka mänskliga\r\nkänslor, humanism och solidaritet växer i de flyendes\r\nnärhet. Låt oss se detta som något hoppfullt, en kraft\r\nsom måste användas för att mobilisera solidaritet med\r\ndem som flyr, känsla för barnens bästa i våra lagar\r\noch medmänsklighet i vardagen. Därför måste vi\r\nanpassa svensk lag så att den stämmer överens med\r\nbarnkonventionen. Razziapolitik måste avvisas.</pre><pre>Fru talman! Vi kan nu se tillbaka på ganska exakt\r\nnio månader av ekonomisk-politiskt samarbete mellan\r\nCenterpartiet och Socialdemokraterna, räknat från den\r\n25 april då vårbudgeten 1995 lades fram. Samarbetet\r\när litet äldre än så. Vi - Ingvar Carlsson och jag -\r\nbörjade samtala den 25 januari, men det tog tid att\r\nkomma i gång. Det har i avgörande frågor för Sverige\r\ninneburit politisk stabilitet. Det har svensk ekonomi\r\nmått bra av. Men än har vi inte uppnått ekonomisk\r\nstabilitet. Det visar de senaste dagarnas berg- och\r\ndalbana på räntemarknaden.</pre><pre>Snabbare och tydligare än de största optimisterna\r\nhoppades har utvecklingen gått åt rätt håll, trots de\r\nrecensioner som gjorts i debatten tidigare. Resultaten\r\ntalar för sig själva. Den långa räntan har pressats ned\r\nmed ca 4 procentenheter. Kronindex har förstärkts\r\nmed mer än 15 procentenheter. Det är nästan lika\r\nmånga procent. Räntegapet mot Tyskland har mins-\r\nkat. Vi har alltså varit starkare än Tyskland under den\r\nhär perioden. Budgetunderskottet minskar snabbare än\r\nväntat. Det måste det göra, för annars är vi illa ute.\r\nStatsskuldens tillväxtkurva planar ut tidigare än vän-\r\ntat, två år tidigare än förre statsministern trodde. De\r\nsom säger att saneringen är mycket ambitiös och\r\nmycket snabb i förhållande till andra länder har rätt.</pre><pre>För Centerpartiet var förra vårens ansvarstagande\r\nett naturligt sätt att fullfölja arbetet för ekonomisk\r\nbalans från fyrklöverregeringen 1991-1994. Det är\r\nriktigt, för att nyansera debatten mellan Carlsson och\r\nTobisson, att säga att det var nödvändigt att flytta\r\npolitiken en bit högerut för att just reparera de misstag\r\nsom har gjorts i det förflutna. Dessa är inte enbart\r\npolitiska. Vi har haft en oförmåga här i Sverige som\r\nbl.a. inneburit att vi gjort oss beroende av omvärlden,\r\noch då måste man leva efter detta mönster. Tobisson\r\nskulle väl aldrig komma på tanken att nämna vårt\r\nstora oljeberoende som en viktig orsak till det som\r\nhände under 1970-talet - oljeprischock 1 och olje-\r\nprischock 2 som ingen ville betala för. Därmed var vi\r\ninne i rutschkanan. Det har fortsatt därefter ända fram\r\ntills nu när det inte finns någon återvändo.</pre><pre>Jag tror att det är viktigt att ha det här långa pers-\r\npektivet. Vi kan konstarera att det saneringsarbete\r\nsom påbörjades under förra valperioden inte hann\r\nfullföljas och slutföras. Det återstod mycket att göra.\r\nInför valet 1994 talade jag om behovet av nationell\r\nsamling för att ta Sverige ur krisen. Det var och är\r\nallvarligt menat. Att leva med ständig politisk osäker-\r\nhet till 1998 var helt enkelt inte möjligt. De som för-\r\nordar en fortsatt konfrontation i riksdagen ända fram\r\ndit vet inte vad de talar om. I så fall hade Sverige\r\nohjälpligt varit i långivarnas händer och demokratin\r\nallvarligt skadats.</pre><pre>Jag vill påminna om andra aktörers bidrag till\r\nstabilitet förra våren, inte för att mucka gräl utan bara\r\nför att konstatera det. Moderaterna blandade samar-\r\nbetsinviter med krav på nyval, ett nyval som förra\r\nvåren skulle ha lett till en politisk kris ovanpå den\r\nekonomiska och fördjupat, inte löst, Sveriges ekono-\r\nmiska problem. Trots att dörren har stått öppen har\r\ninte Moderaterna orkat eller velat ta politiskt ansvar\r\nefter nyvalskravet. Partiintresset och egen profilering\r\ngår för Moderaterna före vad som är bra för Sverige.</pre><pre>Jag säger detta därför att det är viktigt att konstate-\r\nra att ett särskilt ansvar egentligen borde ligga på ett\r\nparti som i varje fall har höga opinionssiffror. Det är\r\ndet som väljarna kräver. Medborgarna i det här landet\r\nkräver att man skall ta ett särskilt ansvar i en sådan\r\nsituation.</pre><pre>När det stod klart för regeringen att samarbetet\r\nmed Vänsterpartiet inte medverkade till nödvändigt\r\nförtroende och nödvändig stabilitet så kunde sane-\r\nringspolitiken förankras i det politiska mittfältet. Det\r\nhar nu gett konkreta resultat i form av kraftigt sänkta\r\nräntor.</pre><pre>En familj som nu omsätter ett femårigt villalån på\r\n500 000 kr hamnar nu väldigt nära 1 400 kr i lägre\r\nmånadskostnad - netto - jämfört med 1991.</pre><pre>Lägg därtill den sänkta skatten på maten som ger\r\ntvåbarnsfamiljen ca 400 kr över per månad. Det är\r\nden skattesänkning som betyder mest för den som\r\ntjänar minst och därmed använder störst andel av sin\r\ninkomst till mat. Preliminära uppgifter visar att han-\r\ndeln har sänkt priserna. Konsumenterna har fått mer\r\nför pengarna. Och jag hoppas att vi får en ytterligare\r\nbekräftelse på fredag, när Priskommissionen skall\r\nredovisa resultatet från SCB.</pre><pre>I saneringsarbetet har det varit nödvändigt att både\r\nsänka statens utgifter och öka statens inkomster, efter-\r\nsom det förelåg fara i dröjsmål. Vissa åtgärder är inte\r\nbara nödvändiga av kortsiktiga besparingsskäl. Vi\r\nmåste ha en kostym som passar även när nästa lågkon-\r\njunktur är över oss. När vi lyckas minska statsbudge-\r\ntens underskott, statsskulden, räntan på denna och\r\nvärdet i kronor av valutaskulden så är detta naturligt-\r\nvis positivt. Upplåningsbehovet för staten minskar\r\nfrån ca 140 miljarder till mindre än hälften mellan\r\n1995 och 1996. Tänk om vi enbart skulle skära ned\r\nmed 70 miljarder genom beslut i denna riksdag!</pre><pre>Den starkt positiva utvecklingen har förlett en del\r\natt tro att det är dags att blåsa faran över. Ju längre till\r\nvänster i politiken, desto tydligare krav på återställare\r\noch nya ekonomiska bidrag. En signal om att faran nu\r\när vore att ödelägga nio månader av mödosamt poli-\r\ntiskt hantverk.</pre><pre>De senaste dagarnas turbulens på en fortfarande\r\nnervös marknad talar för att det återstår mycket arbete\r\ninnan svensk ekonomi står med båda benen på fast\r\nmark. Skall man se något positivt i ränteoron - förut-\r\nsatt att den blir hyfsat kortvarig - är det som en var-\r\nningssignal till de mest högljudda ivrarna för en åter-\r\ngång till en lättsinnig och för Sverige förödande eko-\r\nnomisk politik.</pre><pre>Överordnat allt är förtroende för och stabilitet i\r\nsvensk ekonomi. Annars kommer framtida generatio-\r\nner inte att ha några resurser att tala om att fördela.\r\nNågra viktiga konkreta åtgärder som nu har kunnat\r\nvidtas skulle då inte kunna vidtas.</pre><pre>Vi har under den senaste tiden gemensamt arbetat\r\nfram många olika förslag:</pre><pre>30 000 nya utbildningsplatser över hela landet</pre><pre>Höjd skatt på koldioxidutsläpp, dvs. en konsek-\r\nvent hållning till detta, oavsett om det handlar om\r\nkärnkraftsavveckling eller någonting annat</pre><pre>Återinförd kvittningsrätt vid nystartande av före-\r\ntag</pre><pre>Införande av riskkapitalavdrag för företagen</pre><pre>Fullt utnyttjande av EU:s miljöstöd till jordbru-\r\nket</pre><pre>Så här kan man på punkt efter punkt räkna upp ex-\r\nempel på konkret handling för att man skall klara\r\nuppgifterna framöver och för att - och det är det vik-\r\ntiga - skapa fler och bättre förutsättningar för nya\r\njobb. Det är naturligtvis den helt överskuggande upp-\r\ngiften med sikte på 2000-talet.</pre><pre>Centerpartiets och Socialdemokraternas samarbete\r\nbetyder inte att vi i Centern skulle ha gett upp kritiken\r\nmot sådana storskaliga betongprojekt som Dennispak-\r\ntetets motorvägar eller Öresundsbron, tvärtom. Den\r\nfrågan är minsann inte avgjord. Jag behöver inte säga\r\nmera i dag. Jag bara konstaterar detta. Jag tror att\r\nregeringen har en och annan huvudvärk i det sam-\r\nmanhanget.</pre><pre>Men detta ingår alltså inte i samarbetet. Jag vill\r\nbara markera att det inte är absolut nödvändigt att\r\nslåss om allting. Det är inte heller nödvändigt att\r\nsamarbeta om precis allting. Det har varit vår linje. Vi\r\nhar ägnat oss åt ekonomin, jobben, försvars- och sä-\r\nkerhetspolitiken. Jag hoppas också att vi kan få till\r\nstånd ett samarbete kring energipolitiken. Dessa frå-\r\ngor är långsiktiga och kräver stabilitet, och de lämpar\r\nsig föga för ständiga politiska slagsmål. Svenska\r\nfolket har rätt att ställa krav på ansvarstagande när det\r\ngäller dessa områden, och det är ett sådant som vi\r\neftersträvar.</pre><pre>Låt mig bara till sist säga några ord om energipo-\r\nlitiken.</pre><pre>Avveckling av kärnkraften och minskad använd-\r\nning av kol och olja är nödvändigt. Det borde ha varit\r\naktuellt långt tidigare - jag hänvisade till erfarenhe-\r\nterna från 70-talet - inte bara för att miljön sätter\r\ngränser utan som en förpliktelse därför att denna\r\nkammare entydigt har fastslagit dessa riktlinjer för\r\nenergipolitiken. Förnybar inhemsk energi såsom\r\nbiobränslen, sol, vatten och vind tillsammans med\r\neffektiviseringar och energisparande lägger grunden\r\nför ett långsiktigt hållbart och miljövänligt energisys-\r\ntem. Alla partier har varit överens om att detta är\r\ninriktningen.</pre><pre>Energipolitikens myt som kärnkraftens vänner\r\nodlar är att det går att komma undan omställningen av\r\nenergisystemet, i varje fall under överskådlig tid. Det\r\när fel och just en myt. Ingen kommer undan. En ord-\r\nnad och planerad avveckling av kärnkraften är att\r\nföredra framför panikavveckling. Ett fortsatt beroende\r\nav en energikälla behäftad med sådana risker att fol-\r\nket vid en olycka skulle kräva snabbstopp med elbrist\r\nsom följd är oacceptabelt.</pre><pre>Det är en politisk paradox att respekt för demo-\r\nkratiska beslut, tydliga miljögränser och behovet av\r\nlångsiktigt trygghet i energiförsörjningen bespottas i\r\ndebatten. Centerpartiet har ambitionen att medverka\r\ntill att Socialdemokraterna och Folkpartiet - och ock-\r\nså andra partier för den delen - lever upp till löftena\r\nfrån 1980. Det är inte vi som har uppgiften att bevisa\r\nvarför dessa löften skall svikas.</pre><pre>(Applåder)</pre><pre>Anf.  13  LARS TOBISSON (m) replik</pre><pre>Fru talman! Olof Johansson säger att han hjälper\r\nSocialdemokraterna av omsorg om Sveriges ekonomi.\r\nVarför blir då resultatet av er politik minskande till-\r\nväxt och fortsatt rekordhög arbetslöshet?</pre><pre>Hur kändes det, Olof Johansson, att rösta emot\r\növriga borgerliga partiers försök att förhindra för-\r\nsämringen av momsuppbörden - en mycket viktig\r\nfråga, inte minst för de mindre företagen och därmed\r\nför jobben i framtiden?</pre><pre>Jag ställer dessa frågor därför att det ju är genom\r\ner hjälp som Socialdemokraterna kan undvika att ta\r\nitu med Sveriges strukturella problem. Om sedan\r\nuträkningen är att samarbetet skall underlätta en upp-\r\ngörelse om en förtida avveckling av kärnkraften, blir\r\ndet bara etter värre. Det skulle verkligen förvärra\r\nSveriges svårigheter.</pre><pre>Anf.  14  OLOF JOHANSSON (c) replik</pre><pre>Fru talman! Lars Tobisson, jag trodde att den eko-\r\nnomiska kunskapen räckte till för att konstatera att vi\r\när beroende av en omvärld där tillväxttakten för när-\r\nvarande sjunker. Det skulle vara etter värre om vi\r\nSverige inte hade tagit ansvar som vi har gjort under\r\ndet gångna året.</pre><pre>Angående momsuppbörden vill jag till att börja\r\nmed vända på frågan. Jag antar att alla moderater i\r\ndenna kammare är överens med oss om att det inte är\r\nbra att subventionera företag, inte heller när det gäller\r\nlikviditet, dvs. att ge möjligheter att låna av staten och\r\ntill uppskjutande av skatt. Det har varit vår inriktning\r\natt i den reformen se till att ge ett skydd så att detta\r\nhar varit möjligt, nämligen att försöka klara företagen\r\nmen inte subventionera dem. Det förslag som har\r\nbeslutats är långt bättre än det som Bo Lundgren var\r\npappa till. Det utreddes ju under den förra regeringen,\r\noch det hade vi aldrig kunnat acceptera.</pre><pre>Sedan används ett retoriskt trick i debatten. Plöts-\r\nligt är allting förtida när det gäller kärnkraften. Var\r\nligger den exakta tidpunkten? Vet man det i förväg,\r\nLars Tobisson? Vi har hittills inte vetat när det skulle\r\nsmälla i Tjernobyl eller i Harrisburg.</pre><pre>Anf.  15  LARS LEIJONBORG (fp) replik</pre><pre>Fru talman! Jag skall strax i mitt huvudanförande\r\nåterkomma med några synpunkter på Centerns insat-\r\nser i det parlamentariska livet den senaste tiden.</pre><pre>Men det är en konkret fråga som jag skulle vilja\r\nställa till Olof Johansson. Jag lyssnade väldigt noga\r\nnär han talade om energi i slutet av sitt anförande.\r\nHan talade om alla möjliga energiformer. Han talade\r\nom kärnkraft, varnade för kol och olja och talade om\r\nsol och vind. Men han nämnde inte ett litet ord, näm-\r\nligen gas. Olof Johansson står ju för, såvitt jag förstår\r\noch det vill jag ha ett besked om, att Sverige som ett\r\nled i kärnkraftavvecklingen skall genomföra en stor-\r\nskalig gasintroduktion.</pre><pre>Jag är inte principiellt emot gas som energikälla.\r\nDet vore en ganska spännande tanke om t.ex. oljebe-\r\nroendet i storstädernas trafiksystem med bussar och\r\nlastbilar kunde ändras genom en övergång till gasdrift.\r\nDet skulle betyda mycket för miljön i storstadsområ-\r\ndena. Det är också möjligt att öka användandet av gas\r\ni Syd- och Västsverige, där det redan finns.</pre><pre>Men när man ser på statistiken över Sveriges kol-\r\ndioxidutsläpp tycker jag att det är en ganska egen-\r\ndomlig tanke att det skulle vara någon lösning för\r\nSverige att storskaligt introducera en ny energikälla\r\nsom ger stora koldioxidutsläpp. Problemet är också att\r\nom vi gör miljardinvesteringar genom att bygga gas-\r\nledningar och dra fram dem till mängder av fastighe-\r\nter, vilket kostar stora pengar, hur vi då om några år\r\nskall kunna förmå dessa fastighetsägare, fabriksägare\r\noch andra att igen byta och övergå till biobränsle, som\r\nvi alla hoppas skall kunna bli en långsiktig och realis-\r\ntisk energikälla.</pre><pre>Centern har ju under årens lopp lagt ned stora an-\r\nsträngningar på att försöka bli ett trovärdigt miljö-\r\nparti. Nu vet jag att man i miljörörelsen ser med stor\r\nförvåning och skepsis på att Olof Johansson har dra-\r\ngits in i dessa tankar på en storskalig gassatsning. Då\r\när min konkreta fråga: Får man tolka det faktum att\r\nOlof Johansson gled över just ordet gas i sin uppräk-\r\nning så att det tyder på att Olof Johansson har insett\r\natt detta är ett stickspår i svensk energipolitik?</pre><pre>Anf.  16  OLOF JOHANSSON (c) replik</pre><pre>Fru talman! Eftersom vi har begränsad taletid här i\r\ndag skall jag inte ägna mig för mycket åt utbildning, i\r\nalla fall inte av elementärt slag.</pre><pre>Men jag vill till att börja med tala om för Lars\r\nLeijonborg att han har missuppfattat vad jag sade. Det\r\nhandlar inte om storskalig satsning på gasintroduk-\r\ntion. Vi har gas i Sverige. Det finns en ledning längs\r\nvästkusten. Det är inte fråga om introduktion, för\r\ngasen finns där redan. Vill ni riva upp den, så varså-\r\ngoda.</pre><pre>Vi har alltid sagt att vi skall hålla på år 2010. Det\r\nkräver, utöver de förnybara energikällorna som jag\r\ntalade för här, en restpost. Ingen har hittills kunnat\r\nvisa att det är möjligt att ersätta kärnkraften fullt ut till\r\n2010 utan att ha reservmöjligheten att antingen öka\r\nvolymen i den ledning som redan finns på västkusten\r\neller, om Norge eller Finland så önskar, att bygga en\r\nledning över Norden. Det är dessutom något som man\r\när intresserad av i EU. Det är klart att det då vore litet\r\nmagstarkt om vi i Sverige sade: Nej, ni får inte röra\r\nvårt territorium. Det vore i alla fall dåligt nordiskt\r\nsamarbete.</pre><pre>Detta är alltså inte någon dramatisk fråga. Det är\r\nen marginell fråga. Behövs gasen, så är det en rest-\r\npost. Behövs den inte, så är ingen gladare än Center-\r\npartiet. Det får nämligen inte gå ut över bioenergin.</pre><pre>Anf.  17  LARS LEIJONBORG (fp) replik</pre><pre>Fru talman! Jag tror att alla kammarens ledamöter\r\noch andra som åhör denna debatt noterade en ganska\r\ntydlig reträtt från centerledarens sida: Det här är\r\nmarginellt. Det är inte någonting som kommer att\r\nhota bioenergin.</pre><pre>Jag är väl medveten om och nämnde själv att vi\r\nredan nu har gas i Syd- och Västsverige. De stora\r\nplanerna, som i höstas gav Olof Johansson rubriker,\r\nhar nu reducerats till att vi skall använda litet mer gas\r\ndär det redan finns och att om några helt andra vill ha\r\nen ledning så skall vi inte säga nej. Det är positivt\r\nmed tanke på det oerhört viktiga, att Sverige är med i\r\nen global ansträngning för att minska utsläppens kli-\r\nmatpåverkan. Därför är det oerhört viktigt att Center-\r\npartiet är på väg att krypa ur sina storslagna krav på\r\nen storskalig gasintroduktion i Sverige.</pre><pre>Anf.  18  OLOF JOHANSSON  (c) replik</pre><pre>Fru talman! Det är inte fråga om några reträtter\r\nhär. Det har aldrig varit vår avsikt att prioritera natur-\r\ngas. Alltså är det inte fråga om någon reträtt.</pre><pre>Det storskaliga och storslagna hände i Kuopio på\r\nNordiska rådet, där samtliga partier, inklusive de\r\nsvenska, rekommenderade regeringarna att börja\r\nutreda ett nordiskt naturgasprojekt som måste beröra\r\nsvenskt territorium. Detta är det storskaliga. Jag sade\r\natt jag inte har tid att här undervisa om alla detaljer,\r\nmen detta är en viktig detalj som jag utgår ifrån att\r\nhela kammaren är medveten om. Dessutom kan na-\r\nturligtvis naturgasen vara en introduktion för biogas.\r\nMen det visste Lars Leijonborg redan tidigare, hoppas\r\njag.</pre><pre>Anf.  19  GUDRUN SCHYMAN (v) replik</pre><pre>Fru talman! Jag konstaterade att Olof Johansson\r\ngjorde en hastig beskrivning av partiernas heroiska\r\ninsatser vad gäller att sanera statens budget. Jag utgår\r\ndå ifrån att han är så pass intellektuellt hederlig att\r\nhan förstår att Centerpartiets insatser vad gäller bud-\r\ngetsaneringen har varit blygsamma medan däremot\r\nVänsterpartiets insatser varit mycket omfattande. I\r\npengar räknat låg det runt 14 miljarder. Därefter bi-\r\ndrog ni på slutet med omkring 3 miljarder. Jag tror att\r\nvi är överens om den historieskrivningen, även om jag\r\nförstår att Olof Johansson inte gärna lyfter fram den\r\nhär. Men jag räknar med den intellektuella hederlighe-\r\nten, att vi ändå är överens om detta.</pre><pre>Jag skulle vilja ställa två frågor. Den ena gäller det\r\nfaktum att ni har ett relativt stort inflytande på rege-\r\nringen just nu. Det utgår jag ifrån. Framtidsplaner har\r\nni väl också. Men vad gör ni när den stora motsätt-\r\nningen kommer i dagen när det gäller synen på de\r\ngenerella välfärdssystemen, ersättningsnivåerna - jag\r\ntänker då på omfattningen av sjukförsäkringen - och\r\ner mycket uttalade grundtrygghetsmodell? Är ni be-\r\nredda att gå in på den andra linjen eller tänker ni säga\r\nupp bekantskapen med regeringen?</pre><pre>Den andra frågan gäller det som Olof Johansson\r\noch jag är mer överens, nämligen synen på energipo-\r\nlitiken. Det fanns ju ett antal politiska partier som\r\nstred tillsammans för att vi förhoppningsvis inte\r\nskulle få några kärnkraftverk och sedan för att de\r\nskulle avvecklas. Vad tänker Olof Johansson ta för\r\ninitiativ i frågan? Tydligen är det i korridorerna i\r\ndepartementen som denna fråga rämnar. Per Kåges-\r\nson skall sluta, och det verkar råda allmänt uppror.\r\nDet verkar vara läge för ett initiativ, Olof Johansson,\r\nså att ni kan visa på att ni kanske åtminstone i den\r\nfrågan har haft ett avgörande inflytande på regering-\r\nens politik, dvs. att få i gång avvecklingen. Vad har vi\r\natt vänta oss för heroiska inslag?</pre><pre>Anf.  20  OLOF JOHANSSON (c) replik</pre><pre>Fru talman! Låt mig helt kort säga att initiativet\r\nredan är taget. Det blir partiledaröverläggningar.\r\nInitiativtagaren sitter här i kammaren. Jag tycker att\r\ninitiativet är bra och självklart. Vi kommer att göra en\r\naktiv insats i det sammanhanget, det kan jag lova. Vi\r\ntänker inte släppa bordskanten utan vidare. Men vi\r\nförutsätter naturligtvis prestationer också från andra,\r\ninklusive Gudrun Schyman och inklusive Miljöpartiet.\r\nJag har svårt att tänka mig att ni kan hamna på någon\r\nannan uppfattning än den som Centerpartiet har dekla-\r\nrerat, eftersom ni har haft samma uppfattning tidigare.</pre><pre>När det gäller historieskrivningen är det viktigt att\r\nnämna en del av historien som jag tror var upprinnel-\r\nsen till skiftet. Det handlar om trovärdighet. Jag för-\r\nstod behovet av återställare till att börja med. Man\r\nville fullfölja den politik man gått till val på. Det var\r\nlättast att få gehör för detta tillsammans med Vänster-\r\npartiet. Vi insåg också att det var nödvändigt att ställa\r\nupp på en del av dessa saker - dock inte hela belop-\r\npet, men vi hade andra alternativ. Till sist kan man\r\nkonstatera att med den politik som Vänsterpartiet och\r\nSocialdemokraterna tillsammans har stått för skapa-\r\ndes inte trovärdighet. Det tillhör också historieskriv-\r\nningen.</pre><pre>Socialförsäkringssystemen har varit föremål för en\r\nflera decennier lång diskussion i svensk politik, från\r\nATP och framåt och även ännu tidigare. Jag tycker att\r\nman skall se det här i perspektiv av dels vad man har\r\nråd med i systemen, dels vilken inriktning man lång-\r\nsiktigt strävar efter. Sedan kan man ibland mötas på\r\nhalva vägen. Vi har gjort en kompromiss om pensio-\r\nnerna, och det finns utrymme även för andra komp-\r\nromisser. Men det betyder inte att vi lämnar vår ideo-\r\nlogiska uppfattning att grundtryggheten är det vikti-\r\ngaste. Det är det som staten och samhället först måste\r\nstå för. Sedan är det en fråga om vad man har råd\r\nmed.</pre><pre>Anf.  21  GUDRUN SCHYMAN (v) replik</pre><pre>Fru talman! Visst är det ofta en fråga om vad man\r\nhar råd med! I det här fallet kunde jag se att Olof\r\nJohansson i alla fall hade råd med en liten nyansering\r\nav historieskrivningen.</pre><pre>Om trovärdigheten i politiken handlar om att\r\nCenterpartiet går in och tillsammans med regeringen\r\nsamlar in 3 miljarder till eller om den ligger i det stora\r\nsaneringsprogram som Vänsterpartiet och regeringen\r\nåstadkom - där kan vi ha olika uppfattningar. Jag tror\r\natt det resultat vi nu ser av upphämtningen i ekonomin\r\nhar att göra med det saneringsprogrammet.</pre><pre>Jag får inga svar på hur ni tänker ställa er i de här\r\nfrågorna. Tydligen kommer den här frågan i stället\r\nockså att avgöras genom att ni inriktar er på maktfrå-\r\ngan, att ni är beredda att lämna er grundtrygghet för\r\natt på det sättet fortfarande kunna vara med vid mak-\r\ntens grytor. Vi får väl se.</pre><pre>Kärnkraftsfrågan tycker jag att ni hanterar kons-\r\ntigt. Vi har ett antal partier i riksdagen som klart har\r\nuttalat sig för en avveckling. Jag kan inte förstå varför\r\npartiledarna skall sätta sig i ett slutet rum i stället för\r\natt föra den diskussionen här. Det är obegripligt för\r\nmig, och jag tycker mig se en tendens i politiken att\r\nundandra viktiga politiska frågor från offentlighetens\r\nljus. Den tendensen tycker jag väldigt illa om, och jag\r\när ledsen över att Olof Johansson tycker att det är ett\r\nbra sätt.</pre><pre>Anf.  22  OLOF JOHANSSON (c) replik</pre><pre>Fru talman! Det är ett nödvändigt sätt, eftersom vi\r\nhar höjt den här frågan över partierna genom en folk-\r\nomröstning 1980 som många människor har förfärligt\r\nlätt att glömma. Den är förpliktande.</pre><pre>Anf.  23  BIRGER SCHLAUG (mp) replik</pre><pre>Fru talman! Jag reagerade också som Lars Leijon-\r\nborg när jag såg ett uttalande från centerledaren om\r\nnaturgas, eller fossilgas som det väl egentligen borde\r\nheta. Jag har dock förstått att Olof Johansson inte\r\nmenade så illa.</pre><pre>Jag tror vi är överens om att fossilgas eller natur-\r\ngas skall användas väldigt försiktigt och att avveck-\r\nling av både fossila bränslen och kärnkraft måste gå\r\nhand i hand. Vi är dessutom överens om att vi klarar\r\ndetta fram till år 2010 - genom effektiveringar, ge-\r\nnom biobränslen och genom att bygga ut den vind-\r\nkraft som vi kan klara av, till kanske 12 TWh av 29\r\nmöjliga. Svårare än så är det inte - det är en otrolig\r\nmassa timmar, en otrolig massa dagar, en otrolig\r\nmassa år fram till 2010.</pre><pre>Jag tycker att Centerpartiet har varit framgångsrikt\r\npå många områden i sitt samarbete med regeringen.\r\nEn del har varit bra, ur min synvinkel, en del har varit\r\nmindre bra.</pre><pre>Jag skulle vilja ställa ett par frågor till Olof Jo-\r\nhansson. Det är inte i konflikt eller så, men vi kanske\r\nkunde hjälpas åt att reda ut ett par saker. Det gäller till\r\natt börja med den skärpta lagstiftningen beträffande\r\näganderätten. Centerpartiet har varit drivande när det\r\ngällt att föra in den i grundlagen. Innebörden är fram-\r\nför allt att man skyddar markägarna. Det har lett till\r\natt även kärnkraftens ägare sitter i ett säkrare bo. Det\r\nhär har i varje fall inte ökat möjligheterna att avveckla\r\nkärnkraften; möjligtvis har det försvårat eller trasslat\r\ntill det litet grand. Hur skall vi tillsammans reda ut de\r\nhär misstagen?</pre><pre>Ett annat misstag som jag tycker att Olof Johans-\r\nson och Centerpartiet har gjort är att man redan i\r\nvalrörelsen 1991 lovade sina intressegrupper att verka\r\nför att handelsgödselavgifterna, som egentligen var\r\nmiljöpåverkande avgifter, skulle tas bort. Detta ledde\r\ntill att handelsgödsel, dvs. kvävegödsel, nu köps mer.\r\nDärmed ökar kväveläckagen till haven - Naturvårds-\r\nverket kom med en rapport för ett tag sedan. Det här\r\nvar ju inte bra.</pre><pre>Hur skall vi kunna åtgärda det här, Olof Johans-\r\nson? Är det miljön eller Centerns intressegrupper som\r\när viktigast, eller kan man möjligtvis hitta en kombi-\r\nnation? Det här är ingen konflikt, Olof Johansson,\r\nmen jag vill ha ett klargörande: Tänker Olof Johans-\r\nson verka för att vi får upp miljöavgifterna även inom\r\njordbruket och även på konstgödsel? Om vi inte får\r\ndet drabbar det haven väldigt hårt.</pre><pre>Anf.  24  OLOF JOHANSSON (c) replik</pre><pre>Fru talman! Jag måste tyvärr bli mer och mer kort-\r\nfattad i svaren.</pre><pre>För att alla skall veta det vill jag säga att naturga-\r\nsen släpper ut 60 % av övriga fossila bränslens koldi-\r\noxid. Byter man alltså ut olja och kol blir det bättre\r\näven med sådant, och dessutom är det renare. Det är\r\nviktigt att ha med alla komponenter, inklusive trans-\r\nportsektorn.</pre><pre>Vad gäller den skärpta lagstiftningen för person-\r\nligt ägande är det naturligtvis viktigt i en rättsstat att\r\nskydda det personliga ägandet. Det skyddet var tidiga-\r\nre otillfredsställande. Kärnkraftens avveckling kan\r\nman hantera med andra medel. Sådana har bl.a. disku-\r\nterats här i talarstolen i dag. Ett exempel är ekono-\r\nmiska styrmedel för att pressa ut kärnkraften från\r\nmarknaden. Det är ett mycket enkelt sätt som inte\r\nstrider mot grundlagen och är fullt användbart.</pre><pre>Jag skall så kommentera hanteringen av skadliga\r\nämnen inom jordbruket. Om ämnen används för\r\nmycket blir de naturligtvis skadliga. Det är en själv-\r\nklarhet för en tidigare miljöminister att hålla ögonen\r\npå detta och se till att ökningen inte fortskrider. Det\r\nvar ju därför vi t.ex. införde kadmiumavgift. Men det\r\nfinns olika komponenter som är skadliga, och det\r\nviktiga är att helheten fungerar. Jag tror att det är\r\nnödvändigt att successivt skärpa kadmiumavgiften för\r\natt få bort det - i annat fall förstör vi möjligheterna att\r\nodla något över huvud taget.</pre><pre>Anf.  25  BIRGER SCHLAUG (mp) replik</pre><pre>Fru talman! Det är nog sant att koldioxidutsläppen\r\när mindre per enhet från naturgas än från kol och olja.\r\nHär blev jag dock litet orolig igen, för nu tar Olof\r\nJohansson fram något väldigt positivt med naturgas.\r\nDet handlar ju om att lägga investeringssummor på\r\nmångmiljardbelopp på naturgas, och de pengarna\r\nmåste sedan komma igen på något sätt. Man binder\r\nalltså upp sig på naturgas på ett sätt som jag är väldigt\r\norolig för. Jag hoppas verkligen att Olof Johansson\r\noch Ingvar Carlsson inte gör upp i korridorerna om\r\nnågon större satsning på fossilgas. Det vore väldigt\r\nolyckligt.</pre><pre>Det där med kadmium är nog bra, men det var\r\nfaktiskt kväveläckaget jag talade om. Jag tycker fort-\r\nfarande att det vore väldigt bra om Centerpartiet tog\r\navstånd från sin gamla politik att sänka eller plocka\r\nbort miljöavgifterna på konstgödsel och handelsgödsel\r\noch i stället insåg att skatteväxling också bör gälla\r\nsådant som drabbar jordbruket.</pre><pre>Anf.  26  OLOF JOHANSSON (c) replik</pre><pre>Fru talman! I grunden för avgifter ligger priser,\r\noch priset på handelsgödsel går upp. Det här måste\r\nman beakta och se som en helhet, och det var det jag\r\nförsökte eftersträva när det gäller kombinationen\r\nkonstgödsel i övrigt och kadmium i konstgödsel. Man\r\nmåste ha med alla komponenter, och när det gäller\r\nkadmium måste vi skärpa avgifterna. I annat fall går\r\ndet illa med våra odlingsjordar.</pre><pre>Det var inte fråga om att försöka försköna natur-\r\ngasen. Det är ett missförstånd, Birger Schlaug. Jag\r\nsäger bara det som är fakta. Om man ersätter olja och\r\nkol den vägen är det klart att det är en vinst. I förhål-\r\nlande till kärnkraften är det från den synpunkten en\r\nförlust. Men det är inte det avgörande; där handlar det\r\nom att försöka frigöra kommande generationer från\r\ntusentals ton med avfall, som skall vaktas i alla gene-\r\nrationer.</pre><pre>Anf.  27  ALF SVENSSON (kds) replik</pre><pre>Fru talman! Vi har naturligtvis litet till mans följt\r\nalliansen mellan Ingvar Carlsson och Olof Johansson\r\noch kanske inte minst noterat när centerpartisterna\r\nsjälva betygsatt den. Det var inte så länge sedan som\r\njag läste vad partisekreteraren Åke Pettersson tyckte.\r\nHan sade att Centerpartiet sällan utövat ett så stort\r\ninflytande över de faktiska besluten som under 1995.\r\nPer-Ola Eriksson sade: Centerpartiet har kunnat rege-\r\nra från opposition.</pre><pre>Det är då inte så underligt, fru talman, att det blir\r\nen hel del repliker till Olof Johansson.</pre><pre>Perssonplanen kom för några dagar sedan, och vi\r\nlyssnade självfallet med spänt intresse på hur Center-\r\npartiet, som regerar från opposition, skulle ta emot\r\nden. Den som först var ute på plan var, icke helt\r\noväntat, Per-Ola Eriksson, som svalde den med hull\r\noch hår. Strax därefter fångade man Olof Johansson -\r\nvilket inte alltid är så enkelt; kanske för medierna\r\nmen inte för oss andra - och han sade att han inte\r\nkunde se något där som var till hinders för samarbetet.\r\nHan svalde den också.</pre><pre>I dag på morgonen är det Carlgren och Ljunggren\r\nsom skickas fram - eller träder fram; vad vet jag? Nu\r\nställs det krav, får vi veta i Ekot. Det är krav om all-\r\nmän arbetslöshetsförsäkring. Fattas bara! Det är ju ett\r\nkänt fyrpartikrav och beslut som nu repeteras. Det är\r\nkrav om sänkta arbetsgivaravgifter. Det finns inte\r\nheller olika uppfattningar när det gäller att ta itu med\r\narbetslösheten. Centern ställer alltså krav.</pre><pre>I dag har Olof Johansson - och vem hade väntat\r\nsig något annat? - dragit i gång igen mot Dennispake-\r\ntet och bron. Han säger: Vi har sannerligen inte skro-\r\ntat några krav i det avseendet, utan vi håller fast vid\r\ndetta. Det är för oss ideologiska frågor etc.</pre><pre>Men det är en fråga som man numera inte hör ett\r\nmutter och inte ett knyst om från er sida, Olof Johans-\r\nson. Jag har lyssnat mycket väl på Centerpartiet, från\r\n1970-, 1980- och 1990-tal, och jag har i varje valrö-\r\nrelse under dessa decennier hört Olof Johansson och\r\nandra företrädare tala om vårdnadsbidraget. Men\r\nsedan alliansen med Socialdemokraterna började har\r\ndet ordet, såvitt jag har kunnat notera, inte funnits i en\r\ncenterpartistisk mun, i varje fall inte på den här höga\r\nnivån.</pre><pre>Jag vill då veta: Har ni någon gång tagit upp detta\r\nmed Socialdemokraterna? Har ni någon gång försökt\r\nfå dem att förstå det som ni har drivit i valrörelse efter\r\nvalrörelse, som ni då har sagt att ni inte skulle skrota\r\noch att det var en ideologisk fråga? Det berodde inte\r\npå de 2 000, 3 000 eller 4 000 kronorna, utan på att\r\ndet var en valfrihetsreform.</pre><pre>Jag skulle kunna citera Olof Johansson när han tar\r\ntill de starka verbala tonerna och talar om vårdnadsbi-\r\ndraget. Därför skulle det vara utomordentligt sällsamt\r\nom Olof Johansson här kunde redovisa eller redogöra\r\nför ett rejält meningsutbyte med Ingvar Carlsson och\r\nandra i den här frågan. Kan vi få höra litet om resulta-\r\ntet? Jag vill inte misstro Olof Johansson, utan jag tror\r\natt han har tagit upp detta. Vad skall hans väljare\r\nannars tycka?</pre><pre>(Applåder)</pre><pre>Anf.  28  OLOF JOHANSSON (c) replik</pre><pre>Fru talman! Det är bra att frågan ställs. Vi samar-\r\nbetar med den socialdemokratiska regeringen om\r\nsaneringen av svensk ekonomi och om försvars- och\r\nsäkerhetspolitiken. Vi hoppas att vi kan samarbeta\r\nockså om energipolitiken. Förutsättningarna för att\r\nman skall kunna genomföra någonting över huvud\r\ntaget av reformer är, i den här ekonomiska situatio-\r\nnen, att man skapar stabilitet.</pre><pre>Vårt alternativ är barnkonto. Jag trodde att Alf\r\nSvensson hade inhämtat det under den förra valrörel-\r\nsen.</pre><pre>Anf.  29  ALF SVENSSON (kds) replik</pre><pre>Fru talman! Jo, jag har inhämtat att Centerpartiet\r\nhar lovat att barnkonto skulle införas från den 1 janu-\r\nari 1996. Det var för några dagar sedan. Därför borde\r\nvi kunna få veta i vad mån Centerpartiet har drivit\r\ndetta krav i relationerna, som blir allt fastare, med\r\nSocialdemokraterna.</pre><pre>Sedan hänger sig Olof Johansson åt ett trick, vilket\r\njag inte trodde att han skulle göra. Eller har Olof\r\nJohansson så till den grad tillgodogjort sig Ingvar\r\nCarlssons och andras argumentering att han vill göra\r\ngällande att det inte skulle vara att sanera Sveriges\r\nekonomi att införa vårdnadsbidrag? Socialdemokra-\r\nterna säger innerst inne inte nej av ekonomiska skäl,\r\nutan av ideologiska skäl.</pre><pre>Jag trodde inte att Olof Johansson skulle backa\r\noch backa från sin ideologiska kamp och låta Ingvar\r\nCarlsson stå kvar vid sina förlegade, doktrinära, ideo-\r\nlogiska bastioner i den här frågan.</pre><pre>Jag vågar med bestämdhet påstå - det vet Olof Jo-\r\nhansson - att vårdnadsbidraget var ett paretokriteri-\r\num, som man talar om inom nationalekonomin, som\r\ninnebar att en del fick favörer utan att andra fick nå-\r\ngon försämring. Därför borde Olof Johansson visa en\r\nhelt annan takt än att försöka dribbla bort det med att\r\nsäga att det inte gick att ta upp därför att det skulle\r\nförsämra ekonomin. Det hade förbättrat ekonomin.</pre><pre>Anf.  30  OLOF JOHANSSON (c) replik</pre><pre>Fru talman! Jag hänvisar till vad jag tidigare sade\r\nom vilka samarbetsområden vi har ägnat oss åt. Det\r\nhandlar alltså om den ekonomiska saneringen i första\r\nhand. Det vet Alf Svensson. Dessutom har väljarna\r\nsagt sitt 1994, och jag känner stor ödmjukhet inför\r\nväljarutslag.</pre><pre>Det innebär inte att vi släpper våra krav, utan vi\r\narbetar naturligtvis vidare för att just kunna införa ett\r\nbarnkonto, en beskattad ersättning. Men det får inte\r\nvara vilken ersättningsnivå som helst. Då är den eko-\r\nnomiska saneringen viktig, för att man skall kunna\r\ngöra det här till en fullgod ersättare för den rad av\r\nsystem som det handlar om att ersätta, nämligen\r\nvårdnadsbidraget, som vi hade tidigare, föräldraför-\r\nsäkringen, barnbidraget och flerbarnstillägget, som\r\nnumera är avskaffat.</pre><pre>Anf.  31  LARS LEIJONBORG (fp)</pre><pre>Fru talman! Detta är Ingvar Carlssons sista parti-\r\nledardebatt. Jag vill gärna, på Folkpartiets och mina\r\negna vägnar, tacka honom för hans gärning i svenskt\r\nsamhällsliv från 50-talet och framåt. Ingvar Carlsson\r\nhar en rad personliga egenskaper som det är lätt att\r\nkänna sympati för. För att nämna en enda, har han vid\r\nmöten i mindre kretsar en humor, som kanske inte så\r\nofta kommer fram i det offentliga livet men som har\r\ngjort många partiledaröverläggningar, som jag har\r\ndeltagit i, betydligt mera uthärdliga än de annars\r\nskulle ha varit. Och även om vi tycker olika om det\r\nmesta har jag inga svårigheter att hitta politiska områ-\r\nden där vi liberaler från våra utgångspunkter uppskat-\r\ntar Ingvar Carlssons insatser, t.ex. när det gällde att\r\nsäkra ett svenskt EU-medlemskap och att främja\r\njämställdhet mellan kvinnor och män.</pre><pre>Men jag tror inte att Ingvar Carlsson vill bli avsatt\r\nsju veckor i förväg eller önskar att den här debatten\r\nbara blir en tack- och avskedsföreställning. Sju veck-\r\nor är dessutom ganska lång tid i det kritiska skede\r\nSverige befinner sig i, så jag tror att det är viktigt att\r\nvi i dag också diskuterar de problem vårt land står\r\ninför.</pre><pre>För mig känns det nödvändigt att också i den här\r\ndebatten framför allt lägga tonvikten vid arbetslöshe-\r\nten.</pre><pre>Frågan är hur vi får fram en sådan politik som ger\r\nnya jobb. Från min utgångspunkt är det ett grundläg-\r\ngande problem att valutslaget blev sådant att social-\r\ndemokraterna, om de själva vill, har lätt att hitta ma-\r\njoriteter för en politik som definitivt inte skapar dy-\r\nnamik, tillväxt och nya jobb i den sektor där jobben\r\nmåste komma, nämligen den privata.</pre><pre>Vår förhoppning efter valet 1994 var att de s.k.\r\nförnyarna inom socialdemokratin skulle ha fått en\r\nsådan ställning att partiledningen kunde utnyttja det\r\nöppna mandat som man talade om till en del om-\r\nprövningar i liberal riktning. Så blev det inte. I stället\r\nfick vi först en period med rödgrön röra och sedan\r\nskedet med samverkan med Centern, och nu den se-\r\nnaste veckan har vi åsett LO:s inträde på den centrala\r\npolitiska scenen. Samverkan åt mitten fick i och för\r\nsig en lugnande inverkan på räntan, men i övrigt är\r\ndet för mig ganska uppenbart att ingen av dessa kon-\r\nstellationer varit särskilt lämpad att föra en politik\r\nsom ger nya jobb.</pre><pre>Formerna för den fortsatta samverkan mellan So-\r\ncialdemokraterna och Centern har diskuterats här. Det\r\när naturligtvis någonting som vi utomstående inte har\r\nnågon inblick i. Av det jag redan har sagt framgår att\r\njag inte har något principiellt emot samverkan över\r\nblockgränsen, men det helt avgörande är vilken politik\r\nsom blir resultatet. Utifrån det vill jag säga några ord\r\nbåde till Centern och till Socialdemokraterna.</pre><pre>Till Centern vill jag säga rent ut att jag inte tycker\r\natt ni hittills har fått ut tillräckligt av samverkan. Ni\r\nhar också, liksom de andra tre partierna, ett ansvar för\r\natt förvalta arvet från den förra regeringsperioden. Då\r\nåstadkom vi ändå tillsammans mycket som är värt att\r\nförsvara. Det kan väl inte vara er uppgift att bara\r\nlegitimera återställarpolitiken. Det är möjligen lovan-\r\nde att Olof Johansson talar med Bo Lundgren, för jag\r\ntänkte just fråga om några skattefrågor. Men Olof\r\nJohansson föredrar visst att prata med en moderat.\r\nOlof Johansson! Jag har en fråga, om han kan priori-\r\ntera mig före Bo Lundgren ett ögonblick. Jag tänkte\r\njust fråga om ett par skattefrågor från den förra rege-\r\nringen. Hur blir det med dubbelbeskattningen? Hur\r\nblir det med arbetsgivaravgifterna? Blir det någon\r\nsänkning? Och hur blir det med arbetsrätten? Jag\r\ntycker att Centern har fått ut för litet av det här sam-\r\narbetet.</pre><pre>När vi i september 1994 fick beskedet från Ingvar\r\nCarlsson att någon kursomläggning i liberal riktning\r\ninte var att vänta, bedömde vi att det bästa vi kunde\r\ngöra för att främja en bra utveckling både på kort och\r\npå lång sikt var att driva en så effektiv oppositions-\r\npolitik som möjligt. Vi vet i vårt parti ända sedan\r\nBertil Ohlins dagar att socialdemokratin kan påverkas\r\nockså från oppositionsbänken. Jag tänkte formulera en\r\nfråga som både Olof Johansson och andra kammarle-\r\ndamöter kan fundera på. Det är en kunskapsfråga\r\napropå det paket som Göran Persson presenterade\r\nhäromdagen. Vilket parti har i denna kammare i åratal\r\nförespråkat 50 % som högsta marginalskatt och 80 %\r\nsom lägsta ersättning i socialförsäkringarna? Ni skall\r\nfå två ledtrådar, om ni funderar. Den ena ledtråden är\r\natt det inte är Centern, för det är för högre marginal-\r\nskatter och lägre ersättningsnivåer, även om de som\r\ngick på den där förhandsinformationen som de fick\r\nmöjligen hade glömt det. Den andra ledtråden är att\r\ndet här är ett parti som av alla ledarskribenter anses\r\nhelt isolerat och avskuret från allt inflytande. Det är\r\nkanske något att fundera på.</pre><pre>Till Socialdemokraterna skulle jag vilja säga så\r\nhär: Även om svensk politik efter alla regeringsskiften\r\noch krisuppgörelser hit och dit är ett sammelsurium\r\nav ingångna och uppsagda pakter, och anklagelserna\r\nom svikna avtal korsar varandra, tror jag att det är\r\nviktigt för Sverige och för jobben att några av de\r\nområden där Folkpartiet och Socialdemokraterna\r\nkommit till en samsyn hålls så oanfrätta som möjligt\r\nav ert nuvarande samarbetsprojekt i parlamentet.\r\nFolkpartiet har som bekant ingen som helst önskan att\r\nbli ett stödparti åt regeringen som inriktningen nu\r\nblivit, men tre områden känns så viktiga för framtiden\r\natt det vore synd om helt andra hänsyn fick förstöra\r\nsådant som uppnåtts.</pre><pre>Jag syftar på skattereformen, som visserligen är\r\nsvårt sargad och som förstörs ytterligare om regering-\r\nen börjar använda de egenavgifter som vi infört ge-\r\nmensamt för att smyghöja skatterna, men som måste\r\nförsvaras så långt som möjligt. Jag tänker på energin,\r\ndär jag tror att vi, Socialdemokraterna och Folkpartiet\r\ntillsammans, är bättre lämpade att uttolka hur Linje\r\n2:s \"avveckling med förnuft\" skall gå till än Olof\r\nJohansson, som ju långa perioder stått för en ganska\r\noförnuftig energipolitik. Slutligen tänker jag på den\r\ngenerella välfärdspolitiken som har berörts här tidiga-\r\nre. Den utreds nu i Sjuk- och arbetsskadekommittén.\r\nNär det här snedsteget som ni gjorde med 75 % er-\r\nsättning, alltså ett snedsteg åt grundtrygghetshållet, nu\r\ntydligen är på väg att rättas till, tror jag att det finns\r\ngoda möjligheter att enas om en robust utformning av\r\nframtidens välfärdssystem.</pre><pre>För att återvända till arbetslösheten tror jag att det\r\nfinns anledning att känna en djup oro över de sociala\r\neffekterna av att så många svenskar har hamnat utan-\r\nför arbetslivet. Många julkalas i svenska hem för\r\nnågra veckor sedan fördystrades av att någon eller\r\nnågra bland släktingarna och vännerna saknade arbe-\r\nte. Arbetslösheten finns överallt. Men det strider mot\r\nallt sunt förnuft att massor av duktiga människor går\r\nomkring och gör ingenting, när vi har så stort behov\r\nav deras insatser.</pre><pre>Det som egentligen oroar mig allra mest är att så\r\nfå i toppen, så få som skulle kunna göra någonting åt\r\ndet, egentligen bryr sig. Det anordnas inga demon-\r\nstrationer, och det skrivs inte särskilt många artiklar.\r\nRegeringspartiet är fullt upptaget med sina interna\r\naffärer och konflikter.</pre><pre>Förra veckan var vi vid den tidpunkt då det äntli-\r\ngen var dags att syna Socialdemokraternas löfte om\r\narbetslösheten från 1994. Ingvar Carlsson framställde\r\ndet här så att nu var det dags att ta itu med den uppgif-\r\nten, men så lät det inte före valet. Före valet sade ni\r\natt med er politik skulle den öppna arbetslösheten\r\n1995 vara under 5 %. Tolkar man det välvilligt kan\r\nman säga att ni syftade på slutet av 1995. Statistiken\r\nför december kom i förra veckan, och den visar att\r\nden öppna arbetslösheten var nästan 8 %. Skillnaden\r\nmellan 5 % och 7,8 %, som det var, motsvarar\r\n120 000 människor, människor av kött och blod, som\r\när öppet arbetslösa för att det här vallöftet inte infria-\r\ndes.</pre><pre>Arbetslösheten är högre nu än för ett år sedan och\r\nhögre än i oktober, då Ingvar Carlsson sade här i\r\nriksdagen att den skulle pressas tillbaka tiondel för\r\ntiondel.</pre><pre>Jag måste säga att det vittnar om en kallblodighet\r\natt Socialdemokraterna, samma vecka som denna\r\nstatistik kommer, presenterar ett nytt löfte som om\r\ningenting har hänt och talar om 4 % utan att det\r\negentligen presenteras några konkreta åtgärder för att\r\nde nya jobben på marknaden skall tillkomma.</pre><pre>Folkpartiet är ett parti med en stolt historia av re-\r\nformer, från folkskolan och folkpensionen över röst-\r\nrätten till jämställdhetslagen och handikappreformen.\r\nDet går en rak linje från Bertil Ohlins ställningstagan-\r\nde på 1930-talet för judiska flyktingar till Bengt We-\r\nsterbergs kamp mot rasism på 1990-talet och Maria\r\nLeissners reaktion på den nya hårdheten i flykting-\r\npolitiken. Men mycket av det öppna, toleranta väl-\r\nfärdssamhälle vi varit med att forma hotas nu av mas-\r\nsarbetslösheten. Segregationen växer och vård och\r\nutbildning drabbas av nedskärningar. Sverige måste\r\nhitta en väg ut ur arbetslösheten.</pre><pre>Alla som tittar på svensk samhällsekonomi, utom\r\nmöjligen extrema traditionalister på socialdemokra-\r\ntins vänsterflygel, ser att det med åren uppstått en\r\nobalans på det sättet att det finns för få jobb i den\r\nprivata sektorn. Den privata sektor vi har är inte till-\r\nräcklig för att finansiera den offentliga sektor vi vill\r\nha, om inte skattetrycket skall bli helt orimligt.</pre><pre>Den viktigaste sociala reform som nu står på dag-\r\nordningen är att knäcka massarbetslösheten. Folkpar-\r\ntiets politik sammanfattades en gång i tiden med or-\r\nden \"sociala reformer utan socialism\". Det är egentli-\r\ngen en sammanfattning också av det jag vill säga här i\r\ndag.</pre><pre>Eftersom uppgiften är att få fram jobb på markna-\r\nden kan det aldrig ske med socialistiska metoder. Och\r\nmed \"socialism\" menar jag då inte förstatligande av\r\nbefintliga företag, som var den gamla betydelsen. Det\r\nfinns ett slags nysocialism som handlar om att komp-\r\nromissa sig samman med de olika flyglarna om litet\r\nhögre skatter, litet fler regleringar, litet mer subven-\r\ntioner, litet fler monopol, osv.</pre><pre>Det kan inte vara lätt att lyckas med den uppgif-\r\nten. Det är ju många politiska mål som skall tillgodo-\r\nses samtidigt, t.ex. att hålla kvar Kenth Pettersson, få\r\nin Olof Johansson och få ned Gudrun Schyman i ett\r\noch samma grepp. Då blir det sådant som Göran Pers-\r\nson presenterade häromdagen. Även om det finns\r\nnågra enskilda inslag som jag sympatiserar med är\r\nhelheten ändå väldigt typisk: en ståtlig, centralt beslu-\r\ntad målsättning, höjda skatter, höjda bidrag, höjda\r\nstatsutgifter - och inte ett ord om det helt avgörande,\r\nnämligen de mekanismer som gör att nya jobb upp-\r\nstår.</pre><pre>Det som kan knäcka massarbetslösheten är en våg\r\nav nyföretagande och ett lyft för de småföretag som\r\nredan finns, framför allt i tjänstesektorn. Men verk-\r\nligheten är att nyföretagandet sjunker - minus 13 %\r\nförra året!</pre><pre>Uppgiften är alltså att skapa ett sådant klimat att\r\nmånga fler entreprenörer vågar sätta i gång nya pro-\r\njekt. Och här finns faktiskt en ljusglimt: Där ute bland\r\nmänniskorna sprudlar det av idéer och initiativ. Folk-\r\npartiet har låtit ett opinionsinstitut fråga ett urval ur\r\nsvenska folket om de har funderat på att starta eget\r\noch om de har någon affärsidé. Resultatet är på ett sätt\r\nmycket uppmuntrande men på ett annat sätt deprime-\r\nrande. Det uppmuntrande är att hundratusentals män-\r\nniskor har idéer och lust att starta eget. Det deprime-\r\nrande är att alldeles för få har vågat språnget.</pre><pre>Det är detta som är den stora utmaningen. Vi skall\r\ngöra det lättare, inte svårare, att starta företag. Vi\r\nskall sänka, inte höja skatterna på företagande. Vi\r\nskall ha färre, inte fler, regleringar. Vi skall ha mer\r\nkonkurrens, inte mindre.</pre><pre>Till sist, fru talman: Jag har mest talat om kampen\r\nmot arbetslösheten och satt in det som nu behöver\r\ngöras i en liberal reformtradition - jag tror att det är\r\ndär det hör hemma. Men ännu ett skäl att påminna om\r\nhistorien är att jag vill ympa in något av den optimism\r\nsom präglat tidigare reformarbete i den nu aktuella\r\nsvenska debatten om arbetslöshet. Jag tycker att jag\r\nmöter alldeles för mycket uppgivenhet. Alldeles för\r\nmånga av dem jag träffar säger: Det här får vi vänja\r\noss vid - om det inte blir ännu värre. Även här i\r\nkammaren finns det partier som är mycket mer intres-\r\nserade av hur vi kan dela på de jobb som redan finns\r\nän hur vi kan skapa nya.</pre><pre>Det är oförnuftigt att vi samtidigt som vi behöver\r\nresurser tillåter att resurser inte utnyttjas, och oförnuft\r\nskall vi gå till storms mot. Gamla tiders samhällsre-\r\nformatörer mötte också skepsis men gav oss många\r\nexempel på att oförnuftiga samhällsförhållanden fak-\r\ntiskt kan rättas till. Kan vi släppa loss entreprenörsan-\r\ndan hos svenska folket och få många fler i arbete har\r\nvi kommit mycket närmare lösningen på många av\r\nvårt lands problem.</pre><pre>(Applåder)</pre><pre>Anf.  32  Statsminister  INGVAR\r\nCARLSSON (s) replik</pre><pre>Fru talman! I min regeringsdeklaration uttalade\r\njag förhoppningen att vi skulle få ett bra samar-\r\nbetsklimat här i kammaren. Jag tycker att Lars Lei-\r\njonborg tog ett steg i den riktningen genom att ange\r\ntre viktiga områden: skattereformen, energin och den\r\ngenerella välfärdspolitiken.</pre><pre>När det gäller skattereformen har det sagts en del\r\nunder julhelgen. På den punkten vill jag bara säga\r\nföljande. Det var en stor men också en svår reform för\r\nsocialdemokratin. Vi hade en intern diskussion i frå-\r\ngan, om den var rimlig eller inte, men det var en nöd-\r\nvändig reform. Jag lovade då att vi skulle följa upp de\r\nfördelningspolitiska effekterna. När det kommer en\r\nrapport som visar att den tiondel som har de högsta\r\ninkomsterna inte har burit sin börda fullt ut tar jag\r\nallvarligt på det. Det är inte att svika skattereformen -\r\ndet är att stå för skattereformen.</pre><pre>När det gäller energin tycker jag att det var bra att\r\nFolkpartiet, Centern och Socialdemokraterna kom\r\növerens 1991. Grundtanken var att vi skulle avveckla\r\nkärnkraften i den takt som vi kunde tillföra ny energi.\r\nJag tror också att det skulle vara bra om vi kunde\r\nfortsätta samtalen, grundade på den nya energikom-\r\nmissionen, och få till stånd ett samarbete över block-\r\ngränsen. Men jag vill gärna säga att jag tycker att det\r\när en klar fördel om samarbetet med Centerpartiet\r\nockså kan fortsätta.</pre><pre>Den generella välfärdspolitiken står vi fast vid.\r\nDen är viktig. Vi sänkte inte från 80 % till 75 % av\r\nnågra ideologiska skäl utan därför att vi inte hade\r\npengar. Den uppgörelse vi träffade med Centerpartiet\r\nom detta var enligt min uppfattning absolut en bidra-\r\ngande orsak till att vi nu har fått ned räntorna. Jag\r\ntycker att man måste se detta pragmatiskt.</pre><pre>Jag tycker att det är bra att Lars Leijonborg tog\r\nupp arbetslösheten. Först några ord om det förflutna.</pre><pre>Lars Leijonborg åberopade våren 1994. Då lade vi\r\nfram en rad förslag som skulle kunna föra ned arbets-\r\nlösheten under 5 % enligt vad vi fick fram när vi\r\nräknade på det. Sedan kom, som Lars Leijonborg\r\nsäkert kommer ihåg, Björn Wolraths uttalanden och\r\nräntechockerna, och vi fick mycket större skuldräntor.\r\nDet har onekligen fördröjt också arbetslöshetsbe-\r\nkämpningen. Men det skall inte skymma det faktum\r\natt antalet tillkommande platser för 1995 är drygt\r\n60 000, vilket är ungefär dubbelt så mycket som ge-\r\nnomsnittet i EU.</pre><pre>Vi skall emellertid nu sätta in stora krafter på att\r\npressa ned arbetslösheten tiondel för tiondel. Jag tror\r\natt de flesta människor vet att vi verkligen menar\r\nallvar, och den vetskapen grundar de på erfarenhet av\r\nvad socialdemokratin har gjort mot arbetslösheten\r\nunder årtionden. Det handlar om att gå vidare och\r\nstimulera näringslivet, mot bakgrund av en industriin-\r\nvesteringsökning på 40 % under 1995. 40 %, Lars\r\nLeijonborg!</pre><pre>Det absolut viktigaste är då att pressa ned räntorna\r\n- för att de små företagen skall våga och kunna inves-\r\ntera. Det handlar naturligtvis också om att den vägen\r\nstimulera byggsektorn, och det handlar om att stimu-\r\nlera också den privata konsumtionen och efterfrågan.\r\nDen sänkta matmomsen är en väldigt viktig del i\r\ndetta.</pre><pre>I mitt huvudanförande skall jag återkomma till vad\r\nvi vill göra för att främja sysselsättningen, eller, rätta-\r\nre sagt, för att se till att vi inte får ytterligare avske-\r\ndanden när det gäller kommunerna - djärva satsningar\r\npå utbildningsområdet för att därmed se till, inte att\r\nskapa dåliga arbeten utan effektiva arbeten.</pre><pre>Anf.  33  LARS LEIJONBORG (fp) replik</pre><pre>Fru talman! Jag tror att många människor minns\r\natt en grundbult i skattereformen var \"hälften kvar\";\r\nmarginalskatten skulle vara högst 50 %.</pre><pre>Vidare minns många att politikerna dyrt och heligt\r\nlovade att vi nu hade fått ett robust system som verk-\r\nligen skulle ligga fast. Då är det illavarslande att man\r\nganska kort tid efter det att reformen har satts i sjön\r\noch börjat verka tar en mycket speciell period i en\r\ndjup lågkonjunktur och med hög arbetslöshet till in-\r\ntäkt för att börja fingra på fundamentala delar av\r\nreformen.</pre><pre>Jag är glad över att man tar bort värnskatten, men\r\ndet är mycket olustigt att man ersätter den genom en\r\nmanipulation med egenavgifterna - med samma ef-\r\nfekt. Resultatet riskerar - som någon veckotidning\r\nskrev häromdagen - att bli t.ex. att vi får svårare att\r\nklara det kunskapslyft som Sverige behöver. En hel\r\ndel kvalificerad arbetskraft väljer att flytta utomlands,\r\nför att bara ta ett enda exempel.</pre><pre>Jag tycker att vi skall vara mycket intresserade av\r\nfördelningspolitik. Det är en av de absolut viktigaste\r\nfrågorna - den näst viktigaste, skulle jag vilja säga.\r\nDen viktigaste frågan är hur vi skaffar resurser, men\r\nden näst viktigaste är hur vi fördelar dem.</pre><pre>Det finns så mycket annat som Socialdemokrater-\r\nna borde fundera mycket på. Det finns t.ex. en djup\r\noro bland de handikappade för vad som skall hända\r\nmed Bengt Westerbergs handikappreform. Systemet\r\nmed de personliga assistenterna har betytt en frihets-\r\nrevolution för många svårt handikappade människor.\r\nSocialministern, som också snart skall avgå, har vis-\r\nserligen utlovat att en del av de framlagda besparings-\r\nförslagen inte skall genomföras, men fortfarande kan\r\nman verkligen fundera på vad det ligger för fördel-\r\nningspolitik i att ge sig på just denna grupp.</pre><pre>Många har funderat på vilka de djupaste motiven\r\när för den hårdnande flyktingpolitik vi nu har sett\r\nflera exempel på.</pre><pre>Ingvar Carlsson nämnde matmomsen, efter att ha\r\nbörjat med att tala om att det var nödvändigt att göra\r\nnågonting av fördelningspolitiska skäl. Jag tror att\r\nmånga TV-tittare har väldigt svårt att följa med i\r\nsvängarna. Samma dag som matmomsen sänktes\r\nsänktes nämligen också bidragen till sjuka och bidra-\r\ngen till arbetslösa. Ett antal sociala försämringar ge-\r\nnomfördes här i landet. Kan det vara rimligt att låta\r\ndetta drabba sjuka och arbetslösa och låta oss som har\r\narbete och är friska få vinsten? Jag tycker inte att\r\nSocialdemokraterna har någonting att yvas över när\r\ndet gäller fördelningspolitik.</pre><pre>Anf.  34  Statsminister  INGVAR\r\nCARLSSON (s) replik</pre><pre>Fru talman! Det är litet magstarkt, Lars Leijon-\r\nborg, att efter att ha suttit i en regering som har tre-\r\ndubblat statsskulden och försatt Sverige i en akut\r\nkrissituation anklaga oss som gått in och städat upp\r\nefter detta för att vi tvingas skära i socialförsäkrings-\r\nsystemen. Jag tror att det räcker att säga detta.</pre><pre>Jag skulle också kunna ta upp en diskussion om\r\nFolkpartiets flyktingpolitik. Under oppositionstiden\r\navstod jag från att angripa Folkpartiet därför att jag\r\nvet hur svårt det är att vara invandrarminister. Men\r\njag vill bara påminna Lars Leijonborg om att det var\r\nen regering där Folkpartiet deltog som införde vi-\r\nsumtvång för bosnierna i en mycket svår situation.</pre><pre>När det gäller de handikappade vet Lars Leijon-\r\nborg att jag var med i krisförhandlingarna när läget\r\nvar som svårast och backade upp den handikappre-\r\nform som Bengt Westerberg ville genomföra. Men det\r\nområde som Bengt Westerberg totalt felbedömde, och\r\ndär han även vilseledde oss, var kostnaderna för re-\r\nformen - de blev mycket större än vad han hade för-\r\nutsagt. Detta tvingas regeringen nu att titta på, men\r\ndet skall göras på ett för de handikappade bra sätt.</pre><pre>Det bär mig litet emot att här och nu hålla på att\r\ntala om vem som bröt och vem som påbörjade vad i\r\nskattereformen. Folkpartiet och Moderaterna bröt\r\nredan innan skattereformen var genomförd. Ni tog\r\nbort det som för Socialdemokraterna var en hörnsten,\r\nnämligen kapitalbeskattningen. Vi vill har kvar skatte-\r\nreformen och vi vill se till att den kommer att spela en\r\nroll. Jag tycker nog att både Socialdemokraterna och\r\nFolkpartiet i stort sett kan vara stolta över att vi orka-\r\nde få igenom en sådan svår reform. Jag tycker inte att\r\ndet tjänar mycket till att hålla på att gnata om detaljer\r\ni denna reform.</pre><pre>Jag delar Folkpartiets känslor för småföretagarna.\r\nDet går att utläsa av regeringens politik vad det är vi\r\nverkligen syftar till: den sjunkande räntan, som är\r\noerhört viktig. Riskkapitalavdrag införs och kvitt-\r\nningsrätten återinförs för nyetablerade företag. Ge-\r\nnom skattereformen och den senare reformerade före-\r\ntagsbeskattningen har egenföretag i dag i stort sett\r\nsamma villkor som större företag. En rad andra saker\r\när nu i gång på utredningsstadiet.</pre><pre>Jag läste i Dagens Nyheter i dag, efter att ha lyss-\r\nnat på de två största oppositionspartierna inklusive\r\nFolkpartiet, en stor rubrik där det sägs att svenskar\r\ntror på framtiden. Efter det att europeiska handels-\r\nkamrar har pejlat stämningen bland företag i 13 länder\r\nsägs följande: \"Svenska företagare hör till de mest\r\noptimistiska i hela Europa om man får tro de europe-\r\niska handelskamrarnas organisation Eurochambres.\"</pre><pre>Är det inte litet märkligt att å ena sidan, mot bak-\r\ngrund av att 50 000 företag gick i konkurs under den\r\nborgerliga regeringstiden, höra oppositionens be-\r\nskrivning av hur vi bedriver en företagsfientlig politik\r\noch hur eländigt allt är, och å andra sidan se att in-\r\ndustriinvesteringarna ökar med 40 % och läsa att\r\nSveriges företagare just nu, under en socialdemokra-\r\ntisk regering, är de mest optimistiska i Europa? Hur\r\nfår ni detta att gå ihop?</pre><pre>Anf.  35  LARS LEIJONBORG (fp) replik</pre><pre>Fru talman! Det är säkert så att vi hade anledning\r\natt vara stolta när vi hade lotsat igenom skatterefor-\r\nmen. Men det hjälper inte att ha genomfört någonting\r\nom Socialdemokraterna är beredda att ge vika och\r\navskaffa viktiga delar av de förändringar som har\r\ngenomförts så fort LO gaskar upp sig. Vi har sett\r\ndetta gång på gång. De som har varit med länge minns\r\natt precis samma sak hände efter den skatteuppgörelse\r\nsom kallades för \"den underbara natten\". Nu ser vi\r\nprecis samma sak hända igen med de taklösa egenav-\r\ngifterna i sjukförsäkringen.</pre><pre>Det hade kanske varit bra om Ingvar Carlsson ha-\r\nde tagit upp debatten om flyktingpolitiken före valet.\r\nDå hade väljarna fått klart för sig att Socialdemokra-\r\nterna tydligen står för en annan flyktingpolitik än den\r\nFolkpartiet står för.</pre><pre>Oron inom handikapprörelsen är mycket djup.\r\nMan tycker sig ha 8 miljarder kronor till att genomfö-\r\nra en matmomssänkning som i första hand gynnar\r\ndem som är friska - de flesta är ju tack och lov friska\r\n- och dem som har arbete och dem som har det gans-\r\nka bra. Man måste då också fundera på de några\r\nhundra miljoner kronor som kan bli avgörande för de\r\nhandikappades totala livskvalitet. Är detta verkligen\r\nen rimlig prioritering i fördelningspolitiskt perspek-\r\ntiv?</pre><pre>Anf.  36  GUDRUN SCHYMAN (v) replik</pre><pre>Fru talman! Jag är väldigt glad över att Lars Lei-\r\njonborg så entusiastiskt tar sig an temat arbetslöshet.\r\nJag delar nämligen uppfattningen att den absolut\r\nstörsta och viktigaste frågan är hur vi skall komma till\r\nrätta med arbetslösheten.</pre><pre>Jag vill fråga Lars Leijonborg om två saker. Den\r\nena rör synen på kommunerna. Vad jag förstår ställer\r\nFolkpartiet sig bakom en långsiktig ekonomisk politik\r\nsom innebär att de offentliga utgifterna skall strypas.\r\nDetta ingår i planerna om Sverige skall vara med i\r\nden ekonomiska och monetära unionen. Det får kon-\r\nsekvenser för kommuner och landsting och för den\r\nvälfärd som Lars Leijonborg vill värna om.</pre><pre>Folkpartiet har också lagt fram förslag om att sän-\r\nka skatten för den privata tjänstesektorn. Det innebär\r\nt.ex. att om min mamma, som är litet över 80 år, be-\r\nhöver fotvård får hon den billigare om den utförs\r\nprivat än om hon anlitar kommunens fotvård. Det\r\ninnebär också att ett privat daghem får betala mindre\r\nför städningen än vad de kommunala daghemmen gör.</pre><pre>Denna ojämlikhet mellan den kommunala och den\r\nprivata tjänstesektorn kan jag inte hitta några motiv\r\nför, om man allmänt talar om välfärdslösningar. Jag\r\ntror inte heller att den innebär att vi får fler jobb. Hur\r\nser Folkpartiet på detta? Jag förde en debatt med\r\nMaria Leissner där hon sade att detta bara är första\r\nsteget, och att Folkpartiet egentligen vill ha konkur-\r\nrensneutralitet. Det vore bra att få detta bekräftat.</pre><pre>Den andra frågan gäller arbetstidsförkortningen.\r\nLars Leijonborg uttryckte litet föraktfullt att det\r\nfinns partier som vill dela på arbetslösheten. Jag\r\ntror faktiskt att det börjar gå upp för allt fler\r\nmänniskor att det är en klok ekonomi och ett bra\r\nsätt att räkna att säga att det är bättre att fler\r\njobbar sex timmar med nyttiga och nödvändiga\r\narbeten än att få jobbar åtta timmar plus en massa\r\növertid. Den här diskussionen förs i hela Europa,\r\noch de flesta andra länder har kommit längre än\r\nSverige i detta avseende. Här är Folkpartiet en\r\nbromskloss. Det förvånar mig, också med tanke på\r\nhur många kvinnor som är intresserade av en\r\ndaglig förkortning av arbetstiden.</pre><pre>Anf.  37  TALMANNEN</pre><pre>Lars Leijonborg har nu bara 35 sekunder kvar av\r\nsin taletid.</pre><pre>Anf.  38  LARS LEIJONBORG (fp) replik</pre><pre>Fru talman! Målet för vår ekonomiska politik är\r\natt vi skall få de jobb i den privata sektorn att vi får\r\nråd att ha den offentliga sektor vi vill ha. Vi skall inte\r\nstrypa den offentliga sektorn. Målet är tvärtom att\r\nvälfärden skall räddas. Det är det hela operationen går\r\nut på.</pre><pre>Sverige behöver många insatser. Vi skall se till att\r\nså många som möjligt vill och har möjlighet att jobba\r\nåtta timmar om dagen, för det är det läge som Sverige\r\nbefinner sig i.</pre><pre>Sänkt tjänstebeskattning är jätteviktigt. Det skall\r\ngälla alla tjänsteverksamheter. Självfallet skall det\r\nvara konkurrensneutralt så att även offentliga verk-\r\nsamheter får samma möjlighet.</pre><pre>Anf.  39  TALMANNEN</pre><pre>Lars Leijonborg har nu förbrukat sin taletid.</pre><pre>Anf.  40  GUDRUN SCHYMAN (v) replik</pre><pre>Fru talman! Detta måste innebära ett glädjande be-\r\nsked, dvs. att vi får se förslag från Folkpartiet som\r\ninnebär att också tjänsterna inom den kommunala\r\nsektorn kommer att bli skattesänkta och i och med det\r\nbilligare. Det gläder mig.</pre><pre>Vad gäller arbetstidsfrågan är det för mig ett\r\nmysterium att ni i Folkpartiet inte kan räkna sam-\r\nhällsekonomiskt och se att det faktum att vi lättar\r\ntrycket på arbetslösheten innebär att vi får en bättre\r\nsamhällsekonomi.</pre><pre>Dessutom är detta, Lars Leijonborg, en fråga ock-\r\nså om livsstil och livskvalitet. Det handlar om att inte\r\nbehöva stressa, arbeta och slita ut sig som de flesta\r\nmänniskor som har ett arbete gör. I stället kan vi fak-\r\ntiskt idka litet sund fördelningspolitik också i denna\r\nfråga.</pre><pre>Anf.  41  BIRGER SCHLAUG (mp) replik</pre><pre>Fru talman! Nu kan jag inte få något svar av Lars\r\nLeijonborg. Även om han hade haft tid kvar att svara\r\nhade jag inte fått något svar, antar jag.</pre><pre>Jag tycker att det är ett intellektuellt allmänt moras\r\natt säga att 40 timmars arbetsvecka är förnuftigt, men\r\nallting annat är oförnuftigt. 40 timmars arbetsvecka är\r\nnågon sorts god marknadsekonomi, men 30 timmars\r\narbetsvecka är inte god marknadsekonomi. Det måste\r\ninnebära att 40 timmars arbetsvecka är någon sorts\r\nnaturlag i Lars Leijonborgs och Folkpartiets sinne-\r\nvärld och idévärld. Så skall det vara, och så skall det\r\nförbli, oavsett om omvärlden totalt förändras och\r\noavsett om varenda utredning från varenda universitet\r\nsom har granskat frågan om arbetstiden i framtiden\r\nhar kommit fram till att det inte kommer att finnas\r\nlika mycket lönearbete att dela på i framtiden. Alltså\r\nmåste man dela på arbetet och sänka arbetstiden.</pre><pre>Jag skall ta några sekunder till kärnkraften. Jag\r\ntyckte att det var magstarkt av Lars Leijonborg att\r\nhäva ur sig att Folkpartiet var det parti som bäst kun-\r\nde tolka Linje 2:s åsikter om avveckling. Linje 2 lade\r\nnågra månader före folkomröstningen 1980 fram en\r\navvecklingsplan som Folkpartiet stod bakom, där det\r\nuttryckligen stod att kärnkraften skulle vara avvecklad\r\når 2010. Men inte bara det! Lars Leijonborg och hans\r\ngelikar i partiet ljög svenska folket rakt in i ögonen,\r\nför på baksidan av er och Linje 2:s valsedel stod det -\r\noch det var ett vallöfte - att man skulle förhindra\r\ndirektverkande el i småhus och att man skulle överfö-\r\nra kärnkraften i offentlig ägo. Men vad har Lars Lei-\r\njonborg gjort? Han har sett till så att kärnkraften ham-\r\nnar hos Preussen Elektra. Vad det detta som var of-\r\nfentligt ägande? Ni har svikit i bit efter bit efter bit\r\nnär det gäller energipolitiken. Jag hoppas vid Gud att\r\nSocialdemokraterna åtminstone inte gör upp med er\r\nom energipolitiken i framtiden, utan vänder sig till de\r\npartier som har en rejäl ärlig trovärdighet i dessa\r\nfrågor.</pre><pre>Anf.  42  GUDRUN SCHYMAN (v)</pre><pre>Fru talman! Jag tänker ta upp litet om det politiska\r\nspråket. Det finns en del begrepp som är ofta före-\r\nkommande i det politiska språket. Ett sådant begrepp\r\när \"populism\". Det är ett begrepp som har använts\r\nflitigt då och då - oftast när de konkreta argumenten\r\ntryter. När man skall diskutera de politiska sakfrågor-\r\nna och inte hittar några bra argument tar man gärna\r\ntill resonemanget om populism.</pre><pre>Det har gjorts om Vänsterpartiet under en tid efter\r\ndet att regeringen valde att bryta det samarbete som vi\r\nhade inlett efter valet 1994. Det har pågått ungefär\r\nfram till nu.</pre><pre>Jag tänkte tala om vad det är för förslag som har\r\nrenderat oss detta epitet. Vad är det som ligger bakom\r\nnär man säger att vi är populistiska? En del andra har\r\nandra källor. Lars Tobisson brukar använda Moody´s\r\noch OECD, och då är det sakligt. När vi säger det som\r\nde flesta väljare instämmer i är det populism.</pre><pre>Det vi har sagt under ganska lång tid nu är detta:\r\nVi vill ha en högre ambitionsnivå vad gäller arbets-\r\nlösheten. Vi vill minska övertidsuttaget, gärna i kom-\r\nbination med åtgärder mot sex timmars arbetsdag. Vi\r\nvill höja nivån i a-kassan och sjukförsäkringen och\r\ngick emot den sänkning som regeringen genomförde\r\ntillsammans med Centern. Vi vill gärna ta ut avgifter\r\növer taken. Vi har ensamma stått och sagt att vi vill\r\nstoppa uppsägningarna i kommuner och landsting\r\nunder en längre tid. Vi tycker att det behövs stora\r\nsatsningar på utbildningen - alltifrån grundskola och\r\ngymnasium till högskola och forskning. Vi har\r\nkommit med en massiv och energisk, envis kritik av\r\nplanerna på införandet av den ekonomiska och mone-\r\ntära unionen och Sveriges deltagande där.</pre><pre>Vi har finaniserat våra förslag fullt ut genom att vi\r\nhar föreslagit rättvisare inkomstbeskattning, höjda\r\nmiljö- och energiskatter och rimliga besparingar.</pre><pre>Detta har kallats för populism.</pre><pre>Nu har vi fått ta del av en plan som brukar kallas\r\nför Perssonplanen, men som jag utgår ifrån lika\r\nmycket är Carlssonplanen. Den innehåller precis\r\ndessa saker. Nu undrar jag om man skall kalla Ingvar\r\nCarlsson för populist. Skall man kalla planen för en\r\npopulistisk plan? Skall man kalla alla de hundratals\r\nmotioner som har kommit till den socialdemokratiska\r\nextrakongressen, varav jag tror att över hundra gäller\r\njust sextimmarsdagen, för populism?</pre><pre>Jag vill inte göra det. Jag har aldrig känt mig\r\nhemma med beteckningen populist. Eftersom vi i\r\nstora stycken har samma syn i politiska sakfrågor\r\nhoppas jag att vi kan lägga den beteckningen åt sidan,\r\nhelt enkelt.</pre><pre>Det som behövs, Ingvar Carlsson, förutom planen,\r\noch det vi fortfarande saknar, är konkreta besked om\r\nhur det skall göras och hur vi skall få till det. Hur\r\nskall det finansieras, för det första? Det sägs det inte\r\nsärskilt mycket om i planen.</pre><pre>Satsningen på utbildning, vilken jag tycker är ut-\r\nomordentligt bra, måste följas av en höjning av nivå-\r\nerna i studiemedlen. Det har ni inte sagt någonting\r\nom. Men det är en verklighet som väldigt många av\r\noss möter runt om i skolorna. Det gäller framför allt\r\nvuxenstuderande, som efter sänkningen av a-kassan\r\nhar fått en sänkning också av sitt studiestöd. Framför\r\nallt de som har gått på svux och svuxa har varit\r\ntvungna att sluta. Barnstödet har försvunnit, osv. Vi\r\nvet faktiskt i dag att hundratals av de platser som\r\nfinns inte utnyttjas, för människor har inte ekonomi\r\natt studera. Det som lönar sig är att vara passivt ar-\r\nbetslös. Det måste rättas till. Jag antar att det kommer\r\nsådana förslag.</pre><pre>Förslaget om att slopa värnskatten är vi inte för-\r\ntjusta i. Vi tycker att det är rimligt att man betalar mer\r\nskatt om man tjänar mer än 200 000 kr. Då kan man\r\nbetala mer än om man tjänar 100 000. På samma sätt\r\ntycker vi att det skulle vara rimligt att man också\r\nbetalar mer på inkomster över 300 000 än på inkoms-\r\nter runt 200 000. Det är en förhållandevis rättvis be-\r\nskattning.</pre><pre>Vi tycker att många av de här förslagen är bra.\r\nMen det behövs flera för att göra något ordentligt åt\r\narbetslösheten. Det behövs en mer aktiv politik och\r\ndet behövs fler satsningar.</pre><pre>Vi har föreslagit satsningar i kommunerna. Vi är i\r\ndet fallet överens om att det är en dålig politik att låta\r\nmänniskor lämna nyttiga och nödvändiga arbeten\r\ninom vård och omsorg för att gå ut i öppen arbetslös-\r\nhet.</pre><pre>Men det måste ju också finansieras. Ni har en\r\nlångsiktig ekonomisk politik som går ut på att strypa\r\nanslagen till kommuner och landsting. Hur går det\r\nihop? Delar av finansieringen skall enligt er också gå\r\nvia höjda egenavgifter. Ingvar Carlsson vet lika väl\r\nsom Göran Persson att det urholkar skatteunderlaget\r\nför kommunerna. Ni har också förslag om en bortre\r\nparentes i a-kasseersättningen. Det innebär att det är\r\nsocialtjänsten som tar över, om vi inte kan komma\r\nfram till något annat, nytt system.</pre><pre>Allt det här pressar kommunerna. Här måste ni\r\nkomma med tydligare besked och tydligare förslag.\r\nJag hoppas att det kommer. Jag kan se att när detta\r\nskall genomföras har vi anledning att komma överens\r\ni en del frågor.</pre><pre>Arbetstidsfrågan har ni heller inte nämnt, men jag\r\nutgår från att det ligger i er syn på den moderna ar-\r\nbetsmarknaden. Den innebär att människor kommer\r\natt arbeta och studera i perioder. Det blir ett växel-\r\nbruk. Det kräver stadiga trygghetssystem, just för att\r\nmänniskor skall våga kasta loss. Det måste finnas en\r\nekonomisk och en social trygghet som gör detta möj-\r\nligt. Jag hoppas att vi tillsammans skall kunna bygga\r\nupp ett sådant system igen. Delar av det har ju på ett\r\nmycket brutalt sätt raserats.</pre><pre>Jag skulle också vilja ta upp det faktum att det\r\nfinns ett mycket utbrett politikerförakt i vårt samhälle.\r\nDet är en fråga som är lika viktig som budgetunder-\r\nskottet - frågan om det demokratiska underskottet.\r\nJag menar att det växer i vårt samhälle i dag. Jag\r\nmöter ofta - jag är säker på att Ingvar Carlsson också\r\ngör det - misstro mot att politikerna över huvud taget\r\nkan göra något. Det gäller frågor som rör främlingsfi-\r\nentlighet och rasism. Vi politiker möter ofta oro hos\r\ninvandrare och får många frågor. De undrar varför vi\r\ningenting gör och säger att de känner sig hotade och\r\ninte vågar gå ut. De här tendenserna sprider sig. Det\r\när också ett faktum att nazistiska organisationer\r\nmycket framgångsrikt organiserar ungdomar.</pre><pre>Å ena sidan finns det alltså stora problem. Å andra\r\nsidan finns också den rörelse som har vuxit fram i\r\nkretsen kring Åsele i samband med det mycket brutala\r\nutvisningsärende som regeringen var med om att\r\navgöra. Där finns en solidaritet och en vädjan om att\r\nhumanismen skall vara grund för vårt omhänderta-\r\ngande av och vårt ställningstagande till de människor\r\nsom kommer hit till vårt land för att fly undan terror\r\noch förtryck. Den solidariteten och humanismen skall\r\nvi bygga samhället på. Det gäller inte bara hur vi tar\r\nemot människor som flyr hit undan terror och för-\r\ntryck, utan det gäller oss alla i det här samhället.</pre><pre>Den humanismen och solidariteten utgör ju grun-\r\nden för arbetarrörelsens partier, och det skall vi\r\nfrämja. Vänsterpartiet har bjudit in alla partier för att\r\nföra ett resonemang kring dessa frågor. Jag menar att\r\nvi inte skall diskutera partipolitik när vi talar om hur\r\nvi skall främja och utveckla de humanistiska värde-\r\nringarna i vårt samhälle. Det finns ingen anledning att\r\nta partipolitiska poäng på sådana frågor. Här har vi i\r\nstället ett mycket stort gemensamt ansvar. Jag hoppas\r\natt de andra partierna kommer att svara positivt.</pre><pre>Eftersom detta handlar om arbetarrörelsens vär-\r\nderingar och jag vet att detta är sista gången som\r\nIngvar Carlsson agerar som partiledare i kammaren\r\nhar jag tagit med mig en liten present. Det är ett träd.\r\nVi talar ju ofta om arbetarrörelsen som ett träd med\r\nstarka rötter. Förhoppningsvis skall trädet också ha\r\nlivgivande grenar och blad som hämtar ny näring.\r\nIbland diskuterar man hur många grenar arbetarrörel-\r\nsens träd har. Det finns de som säger att det bara har\r\ntvå grenar. Jag vill hävda att det har fler. Det finns två\r\narbetarrörelsepartier och det finns en livaktig fackfö-\r\nreningsrörelse, och mångfald skall vi ju bejaka. Jag\r\nvill gärna överlämna det här trädet i Ingvar Carlssons\r\nvård och jag vill också komma med en liten träd-\r\ngårdsmästerlig synpunkt: Det bästa man kan göra för\r\natt vårda ett träd är att vårda dess rötter.</pre><pre>Anf.  43  Statsminister  INGVAR\r\nCARLSSON (s) replik</pre><pre>Herr talman! Det blir onekligen litet svårt att efter\r\ndenna vänlighet växla till debatten och svara på Gud-\r\nrun Schymans fråga, men jag skall göra ett försök. Jag\r\nskall i mitt huvudanförande återkomma till det som\r\nGudrun Schyman tog upp i slutet av sitt anförande.</pre><pre>Gudrun Schyman ställde en direkt fråga till mig.\r\nDet gällde min syn på populism hos Vänsterpartiet.</pre><pre>Jag kan uttrycka det på två sätt. Allmänt kan jag\r\nsäga att det under hela mitt politiska liv för det tidiga-\r\nre Vänsterpartiet kommunisterna och för Vänsterpar-\r\ntiet alltid har gällt att lova mer, att ständigt lägga sig\r\nett stycke ovanför i sina löften.</pre><pre>Jag kan också uttrycka det mera konkret. Vänster-\r\npartiet argumenterade år efter år för sänkt matmoms.\r\nDet var oerhört viktigt för de vanliga människorna\r\noch det var den kanske absolut viktigaste jämlikhets-\r\nfrågan. Man sade: Detta skall Vänsterpartiet kämpa\r\nför. Så genomför vi en matmomssänkning på inte\r\nmindre än 9 %. Då kallar Gudrun Schyman det för\r\ngåsleversocialism och antyder att det bara är männi-\r\nskor som har det gott ställt som får glädje av sänk-\r\nningen.</pre><pre>Jag tror inte att det är ens 1 % av Sveriges be-\r\nfolkning som äter gåslever. Men man äter potatis,\r\nmorötter, fiskbullar, torsk, köttbullar och fläskkotlett.\r\nPå allt detta sänktes momsen genom överenskommel-\r\nsen mellan Socialdemokraterna och Centerpartiet. För\r\nen tvåbarnsfamilj betyder det nära 5 000 kr per år.</pre><pre>Samtidigt handlade det om att sänka inflationen\r\noch att i det svåra läge där vi måste få ned räntorna\r\nförsöka att stödja hemmamarknaden på något sätt. Det\r\nvar ingen lätt avvägning, och vi har, som Gudrun\r\nSchyman vet, haft en intern diskussion. Men att då gå\r\nut och kalla den här svåra operationen för att få ned\r\nräntorna för gåsleversocialism - det var för mig ett\r\nganska trist exempel på populism.</pre><pre>Vad är det som har hänt sedan vi träffade den här\r\nuppgörelsen? Jo, räntorna har gått ned med ungefär\r\n3 %. Det som har hänt de senaste dagarna ändrar inte\r\npå det; räntorna har i dag återigen fortsatt nedåt.</pre><pre>Tack vare det har vi fått ett underlag för investe-\r\nringar som kan öka produktionen, leda till fler jobb\r\noch förbättra sysselsättningen. Det är också oerhört\r\nviktigt för att få ned boendekostnaderna. Som Olof\r\nJohansson påpekade innebär det för en person som har\r\nett villalån på en halv miljon ca 15 000 kr netto per år.\r\nDet kommer att pressa ned kostnaderna för dem som\r\nbor i bostadsrätt och för dem som bor i hyresfastighe-\r\nter. Stimulansen för byggandet är nödvändig. Varje\r\nbyggnadsarbetare som nu kan anställas ger ytterligare\r\n4-5 nya jobb. För staten innebär det direkt en drama-\r\ntisk reducering av kostnaderna för statsskulden. Med\r\nkronans förstärkning minskar ju också statsskulden.</pre><pre>Den svåra operation med de sänkta nivåerna som\r\nvi gjorde av ekonomiska skäl för att få ned räntan, för\r\natt göra något positivt för de enskilda människorna,\r\nbemötte Gudrun Schyman på ett sätt som gjorde mig\r\nbesviken. Under hösten 1994 var Vänsterpartiet med\r\nom att ta svåra beslut. Det har jag också gett dem\r\ncredit för. Men desto större blev besvikelsen när\r\nVänsterpartiet inte orkade fullt ut, utan tog chansen att\r\nta en del socialdemokratiska sympatisörer som i det\r\nläget var oroliga över vad som skulle hända med deras\r\nstandard.</pre><pre>Därmed har jag försökt att ge en redovisning av\r\nsituationen, men nu tar jag mitt träd och går.</pre><pre>(Applåder)</pre><pre>Anf.  44  GUDRUN SCHYMAN (v) replik</pre><pre>Herr talman! Ibland kan man kanske komma på\r\nformuleringar därför att man vet att de kan få viss\r\nmedial spridning, och \"gåsleversocialism\" kan väl\r\nsägas vara ett sådant uttryck. Jag kunde lika gärna ha\r\nsagt att det är ett mycket dåligt fördelningspolitiskt\r\nförslag att sänka ersättningarna från a-kassan och\r\nsjukförsäkringen och sänka barnbidragen och att an-\r\nvända den största delen av de pengarna till att sänka\r\nmatmomsen för alla. Jag tror att många människor i\r\nvårt land som nu efter den 1 januari får se hur notan\r\nser ut håller med mig om detta. Det blir inte bara\r\nsänkta matpriser. Fråga, Ingvar Carlsson, dem som är\r\nbåde sjuka och arbetslösa och har många barn hur det\r\nhar gått i hop sig! Det har det inte gjort.</pre><pre>Dessutom innebar denna omfördelning inte att vi\r\nfick vare sig fler jobb eller någon större rättvisa. Det\r\nvar alltså ett dumt politiskt förslag.</pre><pre>Jag kan gärna uttrycka mig på det sättet, om det är\r\nlättare att acceptera.</pre><pre>Jag fick inte heller svar på frågan om Perssonpla-\r\nnen är att betrakta som populism eller om det som vi\r\nsade för ett halvår sedan nu är god politik.</pre><pre>Anf.  45  Statsminister  INGVAR\r\nCARLSSON (s) replik</pre><pre>Herr talman! Det var nödvändigt för att få ned\r\nräntorna att gå vidare med besparingar och inkomst-\r\nförstärkningar. Vi lyckades att med detta pressa ned\r\nräntorna. Med den politik som Gudrun Schyman och\r\nVänsterpartiet företrädde förra våren hade vi inte fått\r\nned räntorna. Jag är helt övertygad om att den politik\r\nsom vi genomförde var mycket bättre för de svenska\r\nmedborgarna än den som Vänsterpartiet stod för.\r\nFramför allt var de åtgärderna nödvändiga för att\r\nskapa jobb på sikt, för att 1999 kunna klara vissa\r\noffensiva satsningar, som i och för sig ligger inom\r\nramen för de system som vi har.</pre><pre>Jag tror inte minst att alla de som tänker på sina\r\nbarn och barnbarn känner stor tillfredsställelse över\r\natt vi har bromsat upp statsskuldens ökning. Vi kunde\r\ninte fortsätta att skuldsätta framtida generationer.</pre><pre>Anf.  46  BIRGER SCHLAUG (mp)</pre><pre>Herr talman! Jag ser, Ingvar Carlsson, att trädet är\r\nlitet, hårt ansat och väl klippt. - Kanske har Per Kåge-\r\nson ramlat av, men Greger Hatt och en del andra finns\r\ni alla fall kvar. Jag tycker att det där trädet är litet\r\nsymboliskt.</pre><pre>Också vi skall skänka träd, Ingvar Carlsson, för\r\nplantering i Kenya - alldeles riktiga träd, som blir\r\nbåde nyttiga, vackra och bra för dem som får del av\r\nderas frukter.</pre><pre>Herr talman, ledamöter, ni på läktaren och ni som\r\nlyssnar på radio och ser på tv! Det här har inte varit\r\nnågon speciellt kul debatt. Jag tycker egentligen att\r\nden har varit ganska trist. Jag tänker därför till att\r\nbörja med tala om någonting annat, något som kanske\r\nmånga inte tycker är politik men som egentligen bor-\r\nde vara politik.</pre><pre>Vad är effektivitet? Vad är ett effektivt samhälle?\r\nVad är rationellt? Vad är ett rationellt samhälle? Vad\r\när mänskligt? Vad är ett mänskligt samhälle?</pre><pre>Jag tror att det här är frågor som vi som just nu\r\njobbar med politik borde ställa oss ganska ofta. Vi\r\nborde också fundera över vad som egentligen är vär-\r\ndefullt i livet, vad som egentligen ger livet någon\r\nmening.</pre><pre>När jag är ute och pratar, håller föredrag eller\r\ndeltar i debatter brukar jag börja med att be dem som\r\nlyssnar att vända sig mot varandra, två och två, och\r\nunder några sekunder berätta för varandra vad de\r\ntycker har varit viktigast i deras liv och vad som är\r\nderas största önskan för framtiden. Det visar sig då\r\nväldigt ofta att det som de talar om ligger mycket\r\nlångt bort från politiken och från det som vi politiker\r\nofta pratar om. Det intressanta är att man bland de här\r\nmänniskorna inte behöver ha någon redovisning av\r\nvad som är sagt. Alla vet vad som berättats, utan att\r\nman behöver säga det högt.</pre><pre>Det som berör människor är ett samhälle som\r\nhandlar om närhet och om möjligheter att växa, om en\r\ntrygghet som inte fängslar utan som får människor att\r\nlyfta, och ett samhälle som handlar om kärlek. Det är\r\ndet som är människors verklighet och som är deras\r\ndrömmar. Men många politiker talar alldeles för säl-\r\nlan om de här sakerna. Ändå är det just detta samhälle\r\nsom de vanliga människorna drömmer om och som vi\r\ntillsammans måste skapa, ett mänskligt samhälle, där\r\nframgången mäts i kvalitet, inte i ekonomisk kvanti-\r\ntet, inte i antalet bilar per capita, i storleken på vape-\r\nnexporten, i bredden på en Öresundsbro eller i mäng-\r\nden radioaktivt avfall från kärnkraftverken.</pre><pre>Vi kan också skapa det samhället, om vi själva vill\r\ndet, om vi vågar tänka nytt, om vi vågar släppa gamla\r\nidéer och föreställningar som är förknippade med\r\nindustrialismens framväxt och de idéer som ligger till\r\ngrund för de gamla partiernas värderingar.</pre><pre>Men för att få detta mänskliga samhälle måste vi\r\ndefiniera vad som är effektivt och rationellt. Vi i\r\nMiljöpartiet menar att ett miljövänligt samhälle är\r\neffektivt och rationellt, av den enkla anledningen att\r\növerlevnad på sikt är effektivt och rationell. Kärn-\r\nkraft, fossila bränslen, kemikalier som hotar våra\r\nceller och våra arvsanlag är inte något som är effek-\r\ntivt och rationellt utan ineffektivt och orationellt.</pre><pre>Vi i Miljöpartiet menar också att jämlikhet är ef-\r\nfektivt. Ett jämlikt samhälle är ett effektivt samhälle.\r\nSå kanske man inte får säga i dag, när socialdemokra-\r\nterna och partierna i den gamla borgerliga regeringen\r\nhar fått för sig att det skulle vara smart att öka klyf-\r\ntorna i samhället. Det är faktiskt så det har blivit både\r\nunder den gamla borgerliga regeringen och under den\r\nsocialdemokratiska regeringen. Det är kanske fel att\r\nsäga så i en tid när fallskärmarna seglar över landet\r\noch när vi som redan har får äta gratismiddag och\r\ngratislunch på X 2000, medan den ensamstående\r\nmamman måste betala för varenda kopp kaffe när hon\r\nåker på de vanliga tågen. Eller i en tid när Bryssel-\r\npendlarna köper skattefri sprit på varenda flygplats,\r\nsamtidigt som många säger att skatterna inte räcker\r\nför att klara dem som är arbetslösa och sjuka.</pre><pre>Ett samhälle med ökande klyftor, med allt större\r\nskillnad mellan dem som har och dem som inte har,\r\ninnebär att grogrunden för utanförskap, våld, rasism\r\noch konflikter ökar. Och det är inte effektivt. Det är\r\ninte rationellt. Det är ineffektivt och orationellt och\r\nleder steg för steg in i ett alltmer omänskligt samhälle.</pre><pre>Därför menar vi att både den nuvarande socialde-\r\nmokratiska regeringen och den gamla borgerliga re-\r\ngeringen är fel ute. Genom att dra undan pengar från\r\nkommuner och landsting - som bl.a. fått betala en\r\nEU-skatt i form av högre arbetsgivaravgifter - dras\r\nresurser också bort från det som är människors nära\r\nmiljö, det som är avgörande för de allra flesta männi-\r\nskors livskvalitet, nämligen skolan, barnomsorgen,\r\näldrevården och sjukvården. Genom att sänka ersätt-\r\nningsnivåerna vid sjukdom och arbetslöshet, också för\r\ndem som redan har det svårt och för dem som redan\r\nlever på den ekonomiska marginalen, stressar man\r\nmängder av familjer. De som hårdast drabbas är fak-\r\ntiskt barnen i de här familjerna. Och otrygga barn i\r\ndag blir otrygga vuxna i framtiden. Vilket samhälle\r\nväntar, om vi fortsätter den här utvecklingen?</pre><pre>Låt mig ge några exempel. Vi måste spara i en\r\nhårt ansträngd budget. - Och det är helt klart, kära\r\nvänsterpartister: Det har varit nödvändigt att spara,\r\ninte bara att öka skatter. Hushållen har blivit av med 6\r\nmiljarder och kommunerna med nästan 8 miljarder\r\nunder 1995. Det har slagit hårt mot dem som redan\r\nhar det marigt ställt. Samtidigt har statens utgifter\r\nökat med 13 miljarder genom medlemsavgiften till\r\nEU. 13 miljarder! Det betyder att varenda krona som\r\nvi har skrapat ihop genom att sänka barnbidragen,\r\nförsämra sjukkassan, försvaga föräldraförsäkringen\r\noch dra pengar från kommuner och landsting har gått\r\ntill medlemsavgiften till EU. Hur många i det svenska\r\nfolket tror ni som sitter här i kammaren finner detta\r\nvara rimligt? Hur många av er som nu lyssnar på\r\nradio och ser på TV finner det vara rimligt? Jag tycker\r\ninte att det är det.</pre><pre>Den som är satt i skuld är inte fri brukar Göran\r\nPersson säga, och det är sant. Om man  tvingas att\r\nbetala för något som man inte vill ha är man inte\r\nheller fri. Jag tänker t.ex. på EU:s jordbrukspolitik,\r\nsom ingen i Sverige vill ha. Ändå tvingas vi varje år\r\natt betala mångmiljardbelopp från statskassan för\r\ndetta. Dessa pengar borde användas där de gör nytta\r\noch leder till ett effektivt, rationellt och mänskligt\r\nsamhälle.</pre><pre>EU-frågan är mer aktuell än på länge. Regeringen\r\nstår inför en regeringsförhandling inom EU. Jag har\r\nen fråga som jag gärna skulle vilja ha ett svar på, ja\r\neller nej, från Ingvar Carlsson. Kan Ingvar Carlsson\r\ntänka sig att vi efter EU:s regeringskonferens i år kan\r\nfå en folkomröstning om resultatet, precis som i\r\nDanmark? Jag vill bara ha ett ja eller ett nej. Det tar\r\nbara två sekunder att svara på den frågan.</pre><pre>Herr talman, ledamöter, ni på läktaren och ni som\r\nlyssnar på radio eller ser på TV! Socialdemokraterna\r\när egentligen vågmästare i denna riksdag. Den social-\r\ndemokratiska regeringen kan välja var man vill söka\r\nstöd för sina förslag. När det gäller frågan om ökade\r\nklyftor eller ökad jämlikhet i samhället har man valt.\r\nDär har Socialdemokraterna varit vågmästare och\r\nman har valt fel.</pre><pre>När det gäller att välja mellan en bra miljöpolitik\r\noch en svag miljöpolitik har Socialdemokraterna varit,\r\noch är fortfarande, vågmästare.</pre><pre>När det gäller att välja mellan en human flykting-\r\npolitik och en omänsklig flyktingpolitik är Socialde-\r\nmokraterna vågmästare.</pre><pre>När det gäller frågan om att antingen, som vi vill,\r\navveckla kärnkraften till år 2010 eller att låta reakto-\r\nrerna bli äldre och farligare är Socialdemokraterna\r\nvågmästare.</pre><pre>När det gäller frågan om att förbjuda eller tillåta\r\nlandminor, vilkas enda syfte är att lemlästa männi-\r\nskor, är Socialdemokraterna vågmästare.</pre><pre>När det gäller frågan om att antingen göra nya\r\nmångmiljardsatsningar på militärt materiel - JAS-\r\nplan och annat - eller att, som vi vill, göra satsningar\r\npå skolan, barnomsorgen och äldrevården är Social-\r\ndemokraterna vågmästare.</pre><pre>När det gäller frågan om huruvida vi skall finansi-\r\nera statens utgifter med raka och tydliga skatter eller\r\ntrixa med obligatoriska egenavgifter är Socialdemo-\r\nkraterna vågmästare.</pre><pre>När det gäller Öresundsbron är Socialdemokrater-\r\nna vågmästare. När det gäller att sänka arbetstiden är\r\nSocialdemokraterna vågmästare. När det gäller att\r\nsläpa in Sverige i EU:s monetära union är Socialde-\r\nmokraterna - och regeringen - vågmästare.</pre><pre>Ingen kan alltså säga att regeringen måste göra en\r\nmassa saker. Det finns ett parlamentariskt underlag\r\nför goda och bra beslut. Tyvärr väljer regeringen ofta\r\natt sätta sig i fel vågskål.</pre><pre>Privatmoralen säger att det var omänskligt att ut-\r\nvisa Åselefamiljerna. Då måste den politiska moralen\r\nsäga att det är något som är fel med hur flyktingpoli-\r\ntiken bedrivs, även om kritik mot Turkiet kanske blir\r\nmindre gångbar nu när EU har ställt sig bakom ett\r\nlångtgående handelsavtal med detta land.</pre><pre>Privatmoralen säger att det är skamligt att sprida\r\nut falska rykten. Då måste det vara ett politiskt skam-\r\ngrepp att sprida ut falska rykten om att flyktingar har\r\nlurat till sig en halv miljon kronor. Så trodde jag inte\r\natt man gjorde i en upplyst demokrati, men så gjorde\r\nett regeringskansli i Sverige 1996. Därmed gav man\r\nlegitimitet åt alla dem som sprider rykten och lögner i\r\nrasismens tassemarker. Skäms inte ni i regeringen för\r\ndetta? Ni är i denna fråga bara uppbackade av Mode-\r\nraterna.</pre><pre>Jag tycker att regeringen totalt sett agerat så svagt\r\ni denna fråga, inte minst när det gäller ryktessprid-\r\nningen, att man hamnar på gränsen till vad som borde\r\nleda till en misstroendeförklaring.</pre><pre>\"Den som säger sanningen syndar inte, men han\r\nskapar besvär.\" Detta är ett gammalt spanskt ord-\r\nspråk, och det har nog sin giltighet också i vårt land\r\noch i vår tid; \"Den som säger sanningen syndar inte,\r\nmen han skapar besvär.\"  Jag kom att tänka på detta\r\nordspråk härom dagen när vi fick veta att regeringen\r\nfunderar på att stoppa Miljöpartiets representant i den\r\nnya grupp som skall kontrollera att svensk vapenex-\r\nport verkligen följer svensk lagstiftning. Varför disku-\r\nterar man ens tanken att stoppa Miljöpartiets företrä-\r\ndare. Har vi fel åsikt? Skall vår åsikt inte få höras\r\ntrots att den delas av väldigt stora delar av det svenska\r\nfolket? Hur kan det komma sig att den socialdemo-\r\nkratiska regeringen funderar på att stoppa en person\r\nsom tolkar vapenexportreglerna restriktivt, precis som\r\nden socialdemokratiska kongressen har sagt att man\r\nskall göra?</pre><pre>Anders Björck skall sitta i rådet trots att han så\r\nsent som i går kväll i Kvällsöppet i TV 2 sade att han\r\nvill utöka vapenexporten också till regioner där det är\r\noro och konflikter. Han framförde också ett skäl för\r\ndetta: Vi skall ha vapenexporten eftersom den ger\r\nsysselsättning. Detta strider mot riksdagens beslut.\r\nSkall då inte regeringen ifrågasätta Anders Björck,\r\nhan som uppenbarligen även i rådet vill förändra\r\nsynen på svensk vapenexport? Vår representant säger\r\natt reglerna skall följas. Den som inte har någonting\r\natt dölja behöver inte vara rädd. Den som har någon-\r\nting att dölja bör kanske vara rädd.</pre><pre>Regeringen är alltså vågmästare mellan Modera-\r\nternas märkliga krav på utestängning och Miljöparti-\r\nets önskan om att bredda kompetensen i det råd som\r\nskall kontrollera vapenexporten. Regeringen har att\r\nvälja mellan Anders Björck, och moderat dubbelmo-\r\nral, och att leva upp till den socialdemokratiska kon-\r\ngressens vilja, alltså att vapenreglerna skall tolkas\r\nrestriktivt. Det sistnämnda är exakt vad Miljöpartiet\r\noch Henrik Westander vill arbeta för i det råd som\r\nskall granska vapenexporten. Vad väljer ni? Jag hop-\r\npas att ni hamnar rätt.</pre><pre>Härom dagen hörde vi att Per Kågesson, sakkun-\r\nnig i energifrågor, mer eller mindre tvingas bort från\r\nregeringskansliet. I en debattartikel i Dagens Nyheter\r\nbeskrev han hur han hade varit energiministerns narr\r\noch nu skulle tvingas bli regeringens gisslan. Per\r\nKågeson var en av de ledande personerna i linje 3,\r\ndvs. den folkrörelse som ville avveckla kärnkraften.\r\nHan arbetade också nu för en konstruktiv avveckling.\r\nHan arbetade på ett relativt ovanligt sätt; han försökte\r\nfaktiskt få olika grupperingar att enas. Han kände sig\r\ndock utnyttjad som radikalt alibi för regeringens\r\nenergipolitik. Min fråga till Ingvar Carlsson blir nu\r\nom han avser att leva upp till det som linje 2 lovade i\r\nfolkomröstningen, nämligen att kärnkraften skall vara\r\navvecklad år 2010. Ni stod själva för en avvecklings-\r\nplan som klart deklarerade att år 2010 skulle kärnkraf-\r\nten vara avvecklad.</pre><pre>Ett bra samhälle och ett hållbart samhälle bygger\r\npå ekologiska principer och på social anständighet. Vi\r\nmåste lära oss att det är effektivt och rationellt med en\r\nbra miljö och med jämlikhet. Vi måste också lära oss\r\natt arbete med människor i t.ex. sjukvården och äldre-\r\nvården skall värderas på ett annat sätt än vad som görs\r\ni dag. Det handlar om viktiga arbeten. Därför är min\r\nuppmaning till regeringen: Minska den del av den\r\noffentliga sektorn som går till det militära och satsa\r\npengarna på miljövård, sjukvård och äldrevård! Det är\r\neffektivt, rationellt och mänskligt.</pre><pre>(Applåder)</pre><pre>Anf.  47  FÖRSTE VICE TALMANNEN</pre><pre>Birger Schlaug har därmed förbrukat sin tid för\r\ndebatten i dess helhet.</pre><pre>Anf.  48  ALF SVENSSON (kds)</pre><pre>Herr talman! De senaste veckorna har onekligen\r\nflyktingpolitiken varit i rampljuset. Jag vill gärna ha\r\nsagt att jag inte för ett ögonblick tror att Ingvar Carls-\r\nson och Leif Blomberg vill stryka främlingsfientliga\r\nstämningar medhårs. Jag tycker att det är billigt att\r\nhojta om Blombergs avgång. Jag skulle vilja vädja till\r\nalla att göra gemensam sak för att tränga tillbaka det\r\nfrämlingsförakt, det våld och den rasism som alldeles\r\nuppenbart finns och som pyr i vårt samhälle.</pre><pre>Detta sker knappast genom enstaka partiledarträf-\r\nfar eller genom opinionsmöten på gator och torg.\r\nDärmed inte sagt något annat än att sådant är nöd-\r\nvändigt, men skall vi vitalisera respekten för vår de-\r\nmokratis värden och värderingar så tror jag att vi\r\nmåste ge oss i kast med ett dagligt, långsiktigt arbete\r\nför att inpränta den etik som ger varje individ obero-\r\nende ras, kön, ålder sexuell läggning o.s.v. ett okränk-\r\nbart värde.</pre><pre>I Skolverkets nyhetsbrev daterat den 11 januari\r\n1996 finns en artikel rubricerad \"Värdegrunden i\r\npraktisk tillämpning\". Låt mig citera ett par meningar\r\nur det brevet: \"Målet med det praktiska arbetet är att\r\nförstärka etiska värden. Genom att ?leva som man lär´\r\nskall skolan bidra till att eleverna utvecklar förhåll-\r\nningssätt och handlingsmönster som står i samklang\r\nmed läroplanens värdegrund...\"</pre><pre>Det var just därför vi kristdemokrater under stort\r\nmotstånd arbetade för att skolan skulle förankras i sin\r\nvärdegrund. Just för att skapa möjligheter för oss alla\r\natt i en framtid leva i mångfaldens samhälle; något\r\nsom vi bara klarar av om vi känner vår egen identitet\r\noch inte tvingas leva våra liv frikopplade från vår\r\nkulturs och våra värderingars rötter.</pre><pre>Herr talman! Vi måste i detta sammanhang också\r\nförstå att alla dessa s.k. affärer, allt detta fiffel och\r\nskumraskeri, alla dessa orimliga fallskärmar och lö-\r\nnenivåer kletar fast, för att använda Göran Perssons\r\nuttryck, vid politiken på ett sätt som hederliga med-\r\nborgare inte vill veta av. Så länge ungdomar som vill\r\ntro på framtiden och bär på visioner uppfattar det som\r\nom vi politiker befinner oss på myglarnas sida är det\r\nsjälvklart att demokratin anfräts.</pre><pre>Unga människor reagerar givetvis när skolan för-\r\nsöker inpränta en värdegrund som medierna titt som\r\ntätt kan rapportera om att politiker och myndigheter\r\nförtrampar. Flerbarnsfamiljer som fått sänkta barnbi-\r\ndrag och berövats flerbarnstillägget, trots sina låga\r\ninkomster, känner sig förstås svikna när Samhallche-\r\nfen får sin jättefallskärm något reglerad genom att han\r\nfår ett lönepåslag med 25 000 kr per månad. En löne-\r\nökning som är lika stor som vad två sjuksköterskor\r\ntillsammans kan ha i månadslön.</pre><pre>Vi politiker måste bli bättre på att ta vara på ung-\r\ndomars engagemang. Åseleandan, viljan att ta ansvar,\r\natt bry sig som, behöver all uppmuntran och allt stöd.\r\nAtt ungdomar ägnar sig åt en fråga i taget är inget\r\nnytt. Men i dag verkar det som om vi politiker glömt\r\nbort hur man bär sig åt för att kanalisera denna energi\r\nin i våra partier.</pre><pre>Herr talman! Det är farligt om vi inte ser samban-\r\ndet mellan flyktingpolitik och omtanken om grannar-\r\nna i vår egen trappuppgång. Vi begår ett fatalt misstag\r\nom vi inte vill begripa att den som knyter sin näve och\r\nhytter åt den asylsökande i regel också är benägen att\r\nstrunta i u-ländernas svältande barn. Vi måste rensa ut\r\nföraktet för svaghet som så lätt smyger sig på oss, och\r\ndet kan enbart ske om vi aktiverar oss på bred, mycket\r\nbred, bas, både nationellt och internationellt.</pre><pre>\"Återupprätta biståndet\" löd en av socialdemokra-\r\nternas slogan i valrörelsen 1994. Jag, som var bi-\r\nståndsminister 1991-1994 och lade ner stor energi på\r\natt nydana, reformera och effektivisera biståndet, var\r\nnaturligtvis nyfiken på vad detta \"återupprättande\"\r\nskulle innebära. Nu, drygt ett år efter valet, vet vi.\r\nBiståndsnivån är fryst och enprocentsmålet alldeles\r\nuppenbart övergivet.</pre><pre>Många i vårt land känner sig i dag förtvivlade av\r\natt sitta fast i arbetslöshet. Att inte vara efterfrågad,\r\natt inte få uppleva den sociala gemenskap och me-\r\nningsfullhet som arbetet ger, kan hos vem som helst\r\nskapa mörka och destruktiva känslor. Vi kristdemo-\r\nkrater befarar att det mål som Perssonplanen nu utlo-\r\nvar, dvs. att arbetslösheten skall vara nere på 4 % om\r\nfyra år, stannar vid samma tomma prat som Perssons\r\nvallöfte 1994 om att halvera arbetslösheten på ett år.\r\nArbetslösheten kan ju inte pratas bort! Då hade den\r\nvarit all världens väg för mycket länge sedan. Det\r\nfordras omstruktureringar och nytänkande för att få\r\nfart på den ekonomiska tillväxten. Arbetsrättslag-\r\nstiftningen måste moderniseras. Det har vi sagt väl-\r\ndigt länge och väldigt ofta. Det är inte rimligt att låsa\r\nsig fast vid en lagstiftning som försvårar och blocke-\r\nrar för nyanställningar när så många går utan jobb.</pre><pre>Grunden för all politik skall vara offentliga finan-\r\nser i balans, säger finansministern. Det hörde jag\r\nhonom säga i radion häromdagen. Jovisst, men balans\r\nuppnås ju inte enbart genom nedskärningar. Balans\r\nskapas också genom att den ekonomiska tillväxten\r\nfrämjas.</pre><pre>Herr talman! För ett par år sedan ruinerades kom-\r\nmunerna och välfärden slaktades, hävdade Göran\r\nPersson och Ingvar Carlsson, när fyrpartiregeringen\r\ndrog in mellan 3 och 4 miljarder från kommunerna.\r\nSocialdemokraterna har beslutat att dra undan närma-\r\nre 20 miljarder från kommunerna, utöver dessa 3, 4\r\nmiljarder, och samtidigt kräva att kommunalskatten\r\ninte höjs, att ingen avskedas och att välfärden inte\r\nförsämras. Man har anledning att säga: Arma kom-\r\nmuner med en socialdemokratisk regering!</pre><pre>Socialdemokraterna i Danmark har alldeles up-\r\npenbart ett större mått av vidsyn än vad socialdemo-\r\nkrater och centerpartister hyser i Sverige. I Danmark\r\nbetalar staten 85 kr i timmen till det företag som ska-\r\npar arbete i den s.k. hemservicen. Kunden som tar\r\nemot arbetsinsatsen betalar 60 kr. När nu denna kon-\r\nstruktion utvärderats visar det sig att staten tjänar 24\r\nkr netto i timmen i jämförelse med om staten skulle\r\nha betalat arbetslöshetsersättning. Den anställde, den\r\nsom gör jobbet, får 83 kr i timmen. Det är ungefär\r\ndetsamma som 100 svenska kr i timmen. Man kan\r\nfaktiskt påstå att detta danska socialdemokratiska\r\nsystem för att minska både arbetslöshet och stressen\r\nblivit en succé. I Köpenhamnsområdet är det väntetid\r\npå upp till ett halvår för att få anlita någon från Hem-\r\nservice. Arbetslösheten försvinner naturligtvis inte\r\ngenom att tjänstesektorn öppnas, men var säkra på att\r\ndet kommer att hjälpa till att få ner arbetslöshetssiff-\r\nrorna.</pre><pre>Herr talman! Det talas ofta här i kammaren om ar-\r\nbetstiders längd och viljan att förkorta arbetstider. Det\r\nfinns naturligtvis ingenting som säger att åtta timmars\r\narbetsdag är ett axiom. Men det finns heller ingenting\r\nsom säger att förkortad arbetstid automatiskt leder till\r\nnya jobb. Det enda någorlunda säkra botemedlet mot\r\narbetslöshet är ökad ekonomisk tillväxt. Anställda\r\nsom får arbetstiden sänkt måste kompenseras med\r\nhögre timlön om inte efterfrågan skall sjunka och\r\narbetslösheten därmed öka. Och denna högre timlön\r\nkan ju leda till att företag knäcks av lönekostnaderna,\r\noch då ökar arbetslösheten ytterligare.</pre><pre>Det finns ingen given mängd jobb i Sverige som\r\nkan fördelas alltefter godhet och välvilja. Antalet\r\narbetstillfällen beror på hur gott företagsklimat vi\r\nlyckas skapa och hur väl vi kan konkurrera internatio-\r\nnellt. Ett land med 10 miljoner invånare kan mycket\r\nväl erbjuda full sysselsättning medan det i ett land\r\nmed fem miljoner invånare kan råda skriande arbets-\r\nlöshet.</pre><pre>Däremot tror vi kristdemokrater på tanken med\r\nflexiblare arbetstider, inte minst för barnens skull. De\r\nflesta heltidsarbetande småbarnsföräldrar äts i dag\r\nupp inifrån av den gnagande känslan att inte räcka till,\r\nvarken på jobbet eller hemma. Föräldraskapet har\r\nutvecklats till en ständig kamp mot klockan. Det är\r\nnaturligtvis ohållbart i längden. Harmoniska föräldrar\r\när en förutsättning för harmoniska barn.</pre><pre>Ökad valfrihet när det gäller arbetstider måste na-\r\nturligtvis kompletteras med valfrihet inom barnom-\r\nsorgen. Det har jag sagt en och annan gång i denna\r\nkammare. Det är rent häpnadsväckande hur envetet\r\nsocialdemokraterna biter sig fast vid den förlegade\r\nidén om att det är politikerna och inte föräldrarna som\r\nvet barnens bästa. Den barnomsorgslag som fyrparti-\r\nregeringen införde år 1994 förutsatte vårdnadsbidra-\r\nget som stötdämpare. I dag är det bara de allra rikaste\r\nsom har råd att välja hur deras barn skall tas om hand.\r\nHör ni, socialdemokrater, är det inte dags att erkänna\r\natt det var ett misstag att avskaffa vårdnadsbidraget?\r\nValfrihet för alla skapar inget ojämlikt samhälle. Det\r\när valfriheter bara för de rika som skapar det ojämlika\r\nsamhället.</pre><pre>Hösten 1993 lade fyrpartiregeringen fram försla-\r\nget till den s.k. handikappreformen. Lars Leijonborg\r\nhar tidigare tagit upp den på ett utomordentligt sätt.\r\nDen innebar att personer med omfattande funktions-\r\nnedsättningar skulle få välja sina egna assistenter.\r\nÄntligen kunde gravt handikappade själva planera sin\r\ndag, fatta beslut om sin tid och känna sitt värde. Så\r\nkom nu före jul Assistansutredningens förslag om hur\r\nstaten skall kunna spara 900 miljoner på att nedmon-\r\ntera reformen. Den socialdemokratiska regeringens\r\ndirektiv var ju att en besparing av den storleken skulle\r\nske. Nu vägrar tydligen regeringen tala klartext om\r\nvad som skall hända med reformen - vi får i alla fall\r\nvänta och vänta.</pre><pre>Alla skall vara med och spara. Det är ett påstående\r\nsom jag tror att de flesta svenska nu kan rabbla i söm-\r\nnen. Men vi anser inte att alla skall vara med och\r\nspara. Ensamstående föräldrar med låga inkomster,\r\npensionärer utan ATP och människor med omfattande\r\nfunktionsnedsättningar skall inte vara med och spara.\r\nDet är inte rimligt att hyvla in besparingar till stats-\r\neller kommunkassan när sparandet berövar medmän-\r\nniskor deras värdighet eller tvingar dem till socialkon-\r\ntoret för att överleva. Att hota assistansreformen är att\r\nnedmontera mänsklig värdighet, och det kan vi inte\r\nacceptera.</pre><pre>Herr talman! Glöm heller inte den människosyn\r\nsom Prioriteringsutredningen med så utmärkta formu-\r\nleringar strök under i sitt slutbetänkande betitlat Vår-\r\ndens svåra val. Den princip som skall vägleda vården\r\nskall vara \"förankrad i kristna värderingar och väster-\r\nländsk humanism\". Så formulerade sig Prioriterings-\r\nutredningen. Vi kristdemokrater anser att denna de-\r\nklaration bör vara en garanti för att de teknologiska\r\nsatsningarna inte sker på bekostnad av den oglamorö-\r\nsa vården, dvs. vården av gamla och svårt kroniskt\r\nsjuka och vården vid livets slutskede.</pre><pre>Herr talman! Vi kristdemokrater vill verkligen\r\nvarna för att det tysta lidandet, åldrandets bekymmer\r\noch svårigheter föses åt sidan när vi i verksamma\r\nåldrar tar för oss.</pre><pre>Herr talman! Till slut vill jag tacka Ingvar Carls-\r\nson för hans politiska gärning. Jag gör det av ett\r\nmycket ärligt hjärta. Det är i allra högsta grad menat.\r\nDet är en självklarhet att vi skall respektera varandras\r\nolika ideologiska och värdemässiga utgångspunkter,\r\noch det är för väl att det finns olika utgångspunkter så\r\nvi kan ha en demokratisk och levande debatt.</pre><pre>Låt mig få önska Ingvar Carlsson och hans familj\r\nmånga trivsamma år tillsammans framöver.</pre><pre>(Applåder)</pre><pre>Anf.  49  Statsminister  INGVAR\r\nCARLSSON (s)</pre><pre>Herr talman! Jag vill börja med att svara på några\r\nfrågor från Birger Schlaug.</pre><pre>Jag har tidigare sagt att jag inte utesluter en folk-\r\nomröstning efter regeringskonferensen. Men jag vill\r\nsamtidigt säga att jag anser att man skall vara mycket\r\nförsiktig med folkomröstningsinstitutet. Vi har använt\r\nfolkomröstningar ungefär en gång vart tjugonde år\r\nunder vår demokratiska historia. Det är ingen tillfäl-\r\nlighet att det har varit så sällan.</pre><pre>Birger Schlaug hade en uppgift som var fel.\r\nKommunerna har fått kompensation för höjningen av\r\narbetsgivaravgifterna med 1,5 % för att finansiera\r\nEU-avgiften.</pre><pre>Birger Schlaug hade också ett långt inlägg om so-\r\ncialdemokratin som vågmästare. Jag vet inte om jag\r\nskall uppfatta det som positivt eller negativt. Vågmäs-\r\ntare har väl i allmänhet en negativ klang. Men det är\r\nklart att jag som socialdemokratisk partiledare har\r\nverkat för att vi skall få en styrkeposition i svensk\r\npolitik, att vi med vårt agerande skall försöka få ige-\r\nnom vår politik. Jag kan gärna erkänna eller bekräfta\r\natt vi i den socialdemokratiska riksdagsgruppen, när\r\nvi nu sitter och diskuterar hur vi skall företräda våra\r\nväljare och våra värderingar, för närvarande upplever\r\natt vi har mycket goda möjligheter att föra igenom vår\r\npolitik i den här riksdagen. Det sker i och för sig ge-\r\nnom kompromisser och överenskommelser, men det\r\ntar jag som något positivt. Jag är litet stolt och glad\r\növer det. Det är absolut ingenting som jag skäms över.</pre><pre>Birger Schlaug skrev en sympatisk artikel för ett\r\ntag sedan där han diskuterade påfrestningarna med att\r\nvara språkrör eller partiledare. Den var självkritisk\r\növer hur Miljöpartiet hade utnyttjat massmedierna i\r\nvissa avseenden i början. Han redovisade också att det\r\nvar tungt att arbeta - och det är ändå i opposition. Det\r\när en något mer skyddad tillvaro än att sitta i rege-\r\nringen.</pre><pre>Samtidigt hade Birger Schlaug kritiska synpunkter\r\npå beslut i invandrarfrågor. Jag vill bara säga följan-\r\nde.</pre><pre>Sverige är ett land som har bedrivit en generös in-\r\nvandringspolitik. 18 % av dem som nu bor i Sverige\r\nhar minst en förälder med utländsk bakgrund. Jag tror\r\ninte att det finns något land i Europa som kan uppvisa\r\nmotsvarande siffror. Titta er omkring t.ex. bland våra\r\nnordiska grannar!</pre><pre>Men vi har inte haft en fri invandring. Bara under\r\n90-talet har 80 000 människor fått beskedet att de\r\nmåste lämna Sverige.</pre><pre>Jag har inte svårt för att fatta beslut. Jag har varit\r\nmed om att fatta beslut under många år. Men jag kan\r\nförsäkra att det inte finns några beslut som ger mig\r\nsådan ångest som att sitta på torsdagarna i regerings-\r\nsammanträden år ut och år in, månad efter månad och\r\nsäga: \"Du får stanna. Du måste åka.\" Det är fruktans-\r\nvärt tunga beslut att fatta.</pre><pre>I Åselefrågan fanns inget bra beslut. Det fanns ba-\r\nra två dåliga beslut. Jag accepterar den kritik som\r\nkommer om att vi fattade fel beslut. Ingen kan tvärsä-\r\nkert säga vad som var rätt eller fel. Men jag accepte-\r\nrar inte de våldsamma överdrifter i kritiken som har\r\nvarit. Jag är glad över Alf Svenssons uttalande på den\r\npunkten. Jag kan försäkra att invandrarministern,\r\nregeringen och jag själv har försökt att komma fram\r\ntill något klokt.</pre><pre>Birger Schlaug tycker att det är tungt att vara\r\nspråkrör. Jag ber honom fundera över hur det är att\r\nvara invandrarminister. Det är den mest otacksamma\r\noch svåra uppgift som man kan ha i någon regering,\r\nmen någon måste göra det jobbet.</pre><pre>Herr talman! Vid regeringsskiftet i oktober 1994\r\nstod Sverige inför risken av en ekonomisk katastrof.\r\nNu, drygt ett år senare, vågar jag säga att denna för\r\nsvensk ekonomi och svensk demokrati farliga kris är\r\navvärjd. Det har krävts kännbara uppoffringar, inte\r\nminst för dem med små marginaler. Men nu ser vi att\r\nde tunga och svåra men nödvändiga besluten börjar ge\r\nkonkreta resultat. Det märks redan i hushållens eko-\r\nnomi.</pre><pre>Lägre bolåneräntor ger den som har ett lån på en\r\nhalv miljon kronor ca 14 000 kr netto i lägre utgifter\r\nper år. Sänkningen av matmomsen betyder 5 000 kr\r\nmer i kassan på ett år för en tvåbarnsfamilj.</pre><pre>Till detta skall läggas en sysselsättningsökning\r\nsom är dubbelt så snabb som i övriga EU. 60 000 fler\r\narbetstillfällen har skapats under 1995. Det ger oss tid\r\noch utrymme för en mer intensiv debatt om framtiden.\r\nJag hävdar detta med bestämdhet även efter ett och\r\nhalvt dygns ränteturbulens. I svensk demokrati måste\r\nvi ha rätt att diskutera framtidens riktlinjer på ett\r\nöppet och konkret sätt. Det är förutsättningen för att\r\nlyckas med nästa uppgift, nämligen att bekämpa ar-\r\nbetslösheten. Socialdemokratins mål är att halvera den\r\nöppna arbetslösheten till år 2000.</pre><pre>Detta är ett djärvt men realistiskt mål om alla goda\r\nkrafter sluter upp kring det. Den ekonomiska styrka\r\nsom vi har byggt upp ger oss nu möjligheter att själva\r\nvidta en rad åtgärder, detta utan att släppa kontrollen\r\növer ekonomin. Kunskap, kvalitet och effektivitet\r\nmåste bli vägledande för en framtida tillväxtpolitik för\r\nfler jobb. Svensk företagsamhet skall konkurrera på\r\nvärldsmarknaden med kompetens, inte med låga lö-\r\nner.</pre><pre>Jag vill i replik till de företagsledare som har utta-\r\nlat oro under de senaste dagarna säga: Det är bra för\r\nsvensk företagsamhet att man flyttar resurser från\r\npassiv utbetalning till arbetslösa till aktiva åtgärder\r\nför en ökad utbildning och bättre kompetens. Därför\r\nskall en hel årskull, 100 000 människor ges möjlighet\r\natt vidareutbilda sig inom grundskolan, inom gymna-\r\nsiet och på högskolenivå. Höjda energiskatter skall\r\nbidra till att finansiera detta utbildningsprogram.</pre><pre>Det är enligt vår mening inte rimligt att människor\r\nsägs upp i kommunerna när det finns så väl eftersatta\r\nbehov som hög arbetslöshet. Regeringens ambition är\r\ndärför att kommunerna inte skall behöva minska per-\r\nsonalstyrkan under 1997 och 1998. Utrymme för detta\r\nskapas bl.a. genom att man skjuter kravet på balans i\r\nkommunernas budgetar till 1999.</pre><pre>Genom att det skapas bättre och effektivare regler\r\ni försäkringssystemen är det möjligt att höja ersätt-\r\nningsnivåerna till 80 % från 1998. Detta finansieras\r\ninom ramen för de nuvarande systemen. Det uppfatta-\r\nde tyvärr inte alla när beskeden gavs.</pre><pre>Vi vill också åstadkomma rättvisa i skatterefor-\r\nmen genom att ta bort taket för egenavgifterna, vilket\r\nger skattesystemet en mer utjämnande profil. Samti-\r\ndigt höjs taket i sjukförsäkringen till tio basbelopp, så\r\natt fler får ett bättre skydd. Värnskatten slopas 1999\r\nsom utlovats för att man skall hålla fast vid den hög-\r\nsta skattesatsen om 50 %.</pre><pre>Detta är några centrala punkter i en socialdemo-\r\nkratisk offensiv framtidssatsning för rättvis fördel-\r\nning, välfärd och arbete. Dessa skall kompletteras\r\nmed kraftfulla insatser från svensk sida för att även\r\nden europeiska politiken skall inriktas på att bekämpa\r\narbetslösheten.</pre><pre>Det är med både lättnad och glädje som jag lämnar\r\ndenna redovisning för riksdagen och svenska folket.\r\nJag känner också stor tillfredsställelse över att de\r\nsvåra besluten har kunnat genomföras i samverkan\r\nmed andra partier och att breda majoriteter därmed\r\nhar kunnat skapas. Särskilt stor betydelse visade sig\r\nden uppgörelse ha som träffades mellan Socialdemo-\r\nkraterna och Centerpartiet förra våren. Jag vill gärna\r\nuttala min uppskattning till Olof Johansson och Cen-\r\nterpartiets riksdagsgrupp för ett modigt och rakryggat\r\nagerande.</pre><pre>Herr talman! Detta är min sista partiledardebatt i\r\nriksdagen, och jag vill gärna tacka för de vänliga ord\r\nsom har riktats från denna talarstol. Med drygt 30 år i\r\ndenna riksdag som bakgrund vill jag gärna utnyttja\r\ndetta tillfälle att delge kammarens ledamöter några\r\nerfarenheter av svensk parlamentarism och föränd-\r\nringar i det politiska livet som jag ser som viktiga.</pre><pre>Sverige är jämfört med de flesta länder i världen\r\ngynnat av en lång demokratisk tradition som präglats\r\nav stabilitet och inte oväsentlig värdegemenskap\r\nmellan partierna. Den nödvändiga blandningen av\r\nstrid och samverkan finns. Men viktigare är kanske\r\nändå att redovisa det som jag ser som problem, ja\r\nkanske t.o.m. faror, för vårt demokratiska system.\r\nPerspektivet är 30 år från mitt inträde i riksdagen efter\r\n1964 års val - jag ser att några yngre ledamöter blek-\r\nnar - fram till mitten av 1990-talet. Då ser jag några\r\nganska dramatiska förändringar.</pre><pre>För det första ser jag det alltmer uppdrivna tempot\r\noch behovet av snabbhet i beslutsfattandet. Jag brukar\r\nförenklat uttrycka det som att vi förr hade en ATP-\r\nfråga på tio år. Nu har vi tio ATP-frågor på ett år.\r\nAlltför snabba beslut riskerar att bli dåliga beslut. Jag\r\nmärker också en tydlig tendens till att felaktiga beslut\r\ni dag får svårare konsekvenser innan beslutsfattarna\r\nfår chans att rätta till dem. Även när utvecklingen går\r\nåt fel håll går det tyvärr snabbare.</pre><pre>För det andra ser jag komplexiteten. Det var enk-\r\nlare förr att klart och tydligt se konsekvenserna av\r\nvarje beslut och reform. I dag vävs olika frågor sam-\r\nman till ett ofta invecklat och otydligt mönster. Ett\r\nbeslut får dessutom ofta konsekvenser som varit svåra\r\natt förutse.</pre><pre>För det tredje har det internationella beroendet\r\nökat. Visst hade vi internationellt utbyte även på\r\n1960-talet. Men i dag förflyttas enorma kapital-\r\nströmmar ständigt och sekundsnabbt över gränserna.\r\nMänniskor reser på fritiden och i arbetet mer än nå-\r\ngonsin. Allt fler flyttar till andra länder för att studera\r\neller arbeta. Sverige har berikats som nation genom\r\ninvandring och blivit mångkulturellt. Kommunismens\r\nmurar har fallit. I dag har vi inte råd att odla den\r\nsjälvgoda nationalismen. Det är en del av det globala\r\nsamhället, där nationsgränserna har mist sin ur-\r\nsprungliga betydelse. Det gäller en rad områden.\r\nRisken för spekulation mot ett enskilt lands valuta\r\nmåste mötas gemensamt. Arbetslösheten kan på sikt\r\ninte bekämpas av varje land för sig om man vill nå\r\nbästa resultat. I detta sammanhang krävs gemensam-\r\nma ekonomiska och politiska beslut. Nedsmutsningen\r\nav Östersjön kräver samarbete för att kunna hejdas\r\noch för att vi åter skall få ett levande hav. Hålen i\r\nozonskiktet är ett globalt problem. En värld i fred\r\nmåste bygga på förståelse mellan folken för att alla\r\nskall kunna leva som goda grannar.</pre><pre>För det fjärde ökar politikerföraktet. Jag delar den\r\noro som Alf Svensson uttryckte nyss från talarstolen.\r\nEn del av förklaringen har jag redan nämnt. Snabbhe-\r\nten, komplexiteten och internationaliseringen riskerar\r\nnaturligtvis att öka avståndet och främlingskapet\r\nmellan väljare och valda. Här står vardagsdemokratin\r\ninför utmaningar som partierna inte alltid klarar att\r\nhantera. Medlemmar känner sig överkörda, och sym-\r\npatisörer känner inte igen sina partier. Självkritiken\r\nmåste nog drivas ett steg till. Jag upplevde att 1980-\r\ntalet förde in en ny sorts ekonomisk girighet i Sverige.\r\nDenna girighet kan få förödande konsekvenser för\r\nsammanhållningen och solidariteten mellan männi-\r\nskor. Om medborgarna i denna situation upplever att\r\ninte heller politikerna lever som de lär blir demokratin\r\nbräckligare. När detta är sagt vill jag uttrycka en\r\nmycket bestämd mening. De allra flesta svenska poli-\r\ntiker är synnerligen hederliga människor som arbetar\r\nhårt och engagerat. Villkoren är inte särskilt glamorö-\r\nsa, vare sig jämfört med näringslivet eller med parla-\r\nmenten i omvärlden.</pre><pre>För det femte har massmedierna fått en förändrad\r\nroll. Jag erinrar mig från Tage Erlanders tid som\r\nstatsminister att statsrådsberedningen skickade ut ett\r\npressmeddelande där det informerades om att rege-\r\nringen två gånger per år skulle anordna särskilda\r\npresskonferenser och att även TV skulle inbjudas.\r\nMedierna har sedan dess lyckligtvis flyttat fram sina\r\npositioner. I dag råder ett mycket mer komplicerat\r\nförhållande och t.o.m. en kamp om den politiska dag-\r\nordningen mellan politiker och journalister.</pre><pre>Detta för demokratin så spännande ämne får jag\r\nbehandla litet utförligare vid ett annat tillfälle och i ett\r\nannat forum.</pre><pre>Vad jag nu sagt ger en orättvis och alldeles för\r\nmörk bild av svensk demokrati. Men min avsikt var\r\natt i dag peka på problemen - inte att understryka de\r\npositiva dragen, som naturligtvis är klart övervägande.</pre><pre>Det kan också vara tankeväckande att någon gång\r\nanlägga ett tidsperspektiv som är betydligt längre än\r\n30 år. Hattarnas ledare, Carl Gustaf Tessin, som bl.a.\r\nvar kanslipresident och riksråd, skrev omkring 1750 i\r\nsin dagbok att en rådsmedlem är oändligt utsatt. Hans\r\nfiender sårar honom. Förtalet fastnar vanligtvis. Mas-\r\nsan blir hans domare. Tidens elände och händelsernas\r\ngång blir hans åklagare. Man anser sig kunna vara\r\nhonom nådig när man nöjer sig med att avkräva ho-\r\nnom förödmjukande förklaringar till snärjande kom-\r\nmentarer som hans fiender sammanställt.</pre><pre>Kanske är politikens villkor och problem ganska\r\nså beständiga. Kanske har vi en benägenhet att tycka\r\nsynd om oss själva. Kanske är detta ett sätt att överle-\r\nva. Eller är det som min politiska lärofader, Tage\r\nErlander, en gång uttryckte det? Han sade: En stats-\r\nministers vardag består till 80 % i att förhindra kata-\r\nstrofer.</pre><pre>Ärade kammarledamöter, ni anar inte vad ni gått\r\nmiste om!</pre><pre>(Applåder)</pre><pre>Anf.  50  LARS TOBISSON (m)</pre><pre>Herr talman! Jag kan instämma i mycket när det\r\ngäller Ingvar Carlssons slutbudskap, inklusive den\r\napplåd som följde. Men jag måste återkomma till den\r\nstrukturella massarbetslösheten, som är Sveriges\r\nstörsta problem.</pre><pre>I dag står över 12 % av den arbetsföra befolkning-\r\nen utanför arbetsmarknaden. Regeringen spådde själv\r\ni tillväxtpropositionen att den siffran skulle bestå fram\r\ntill sekelskiftet. Motdraget är nu besvärjelser och\r\npolitiska ingrepp som redan misslyckats. Det senaste\r\nutspelet om att minska den öppna arbetslösheten till\r\nhögst 4 % år 2000 visar hur regeringen möter arbets-\r\nlösheten - med ord i stället för med handling. Jag är\r\nallergisk mot sådana mål, är Mona Sahlins kommen-\r\ntar.</pre><pre>Särskilt allvarlig är långtidsarbetslöshetens ut-\r\nveckling under senare år. Stora grupper ställs vid\r\nsidan av samhället och vänjs vid en tillvaro utan egna\r\nförsörjningsmöjligheter. Ni socialdemokrater har ett\r\ntungt ansvar för denna utveckling. Det är er regle-\r\nringspolitik, påhejad av fackliga särintressen, som\r\ngynnar dem som redan har jobb men försvårar för\r\ndem som står utan jobb.</pre><pre>Den yrvakna satsningen på 100 000 utbildnings-\r\nplatser för 10 miljarder kommer inte att leda till till-\r\nväxt och riktiga jobb om inte övriga förutsättningar\r\nför företagande och arbete samtidigt blir bättre. Men\r\nman får, förstås, en tillfällig skenbar förbättring av\r\narbetslöshetsstatistiken.</pre><pre>I ljuset av helgens utspel framstår behovet av för-\r\nändringar och nytänkande som än mera akut. Höjda\r\nskatter och en ovilja att modernisera arbetsrätten ger\r\ninte nya riktiga jobb.</pre><pre>Socialdemokraterna föreslår samma politik för\r\nmorgondagen som den som de misslyckades med i\r\ngår. Det är samma högskattesamhälle, samma företa-\r\ngarmisstro, samma hårdnackade försvar av regleringar\r\noch samma tro på tillväxt och sysselsättning som\r\nskapas av politiker. Men den politik som drivit Sveri-\r\nge in i krisen kan inte ta oss ur den.</pre><pre>Efter det att vi moderater funnit att vi inte får ge-\r\nhör för våra konkreta förslag till strukturella reformer\r\npå arbetslivets område har vi förordat en oberoende\r\nkommission med uppgiften att analysera orsakerna till\r\nden svenska arbetslösheten och att se vilka åtgärder\r\nsom behövs för att vi skall komma till rätta med ar-\r\nbetslösheten.</pre><pre>Denna idé har tidigare viftats bort av regeringen,\r\noch Ingvar Carlsson gjorde väl det också i en replik\r\nhär tidigare i dag. Men kan inte Ingvar Carlsson i sin\r\nsista partiledardebatt öppna för åtminstone litet nytän-\r\nkande? En expertkommission är väl inte för mycket\r\nbegärt i ett land allt mera illa åtgånget av massarbets-\r\nlöshetens följder för individer, för samhällsekonomin\r\noch för statsfinanserna.</pre><pre>Anf.  51  Statsminister  INGVAR\r\nCARLSSON (s)</pre><pre>Herr talman! Jag är mycket glad över att arbets-\r\nlösheten spelar en viktig roll i den här debatten och\r\nskulle bara med några ord vilja ange varför jag är\r\növertygad om att Sverige återigen kommer att bli det\r\nland som går i spetsen för att finna nya metoder och\r\nbekämpa det onda som arbetslösheten utgör. Jag gör\r\ndet genom att ställa två mycket enkla frågor, som är\r\nhelt avgörande för trovärdigheten i om vi skall lyckas:</pre><pre>1. Finns det behov i Sverige och Europa som vi\r\ninte klarar att tillfredsställa i dag men som borde\r\ntillfredsställas, som vi borde möta? Jag tror att alla är\r\nberedda att svara ja på den frågan.</pre><pre>2. Finns det människor som vill arbeta men som\r\ninte får arbeta, som inte ges den chansen i dag? Svaret\r\när också där ett tydligt ja.</pre><pre>Därmed anser jag att politikernas och demokratins\r\nuppgift är att se till att behoven och människornas\r\nvilja till insatser kan komma samman. Jag säger inte\r\natt det är lätt, men jag är fullständigt övertygad om att\r\ndet finns möjligheter att göra detta. Jag känner en\r\nstark förpliktelse för svensk socialdemokrati att, lik-\r\nsom tidigare årtionden, ta ett stort ansvar i detta avse-\r\nende. Men jag välkomnar andra partiers insatser här i\r\nSverige och partier i andra delar av Europa som kan\r\nmedverka till att skapa både teorier som behövs och\r\npraktiska reformer.</pre><pre>Om det är något som skulle ha lockat mig att vara\r\nkvar i ledande ställning i politiken, så är det denna,\r\nsom jag ser det, historiska uppgift. I stället för att nu\r\nsom det sista inbjuda till fortsatt polemik vill jag bara\r\ngöra markeringen att här finns det faktiskt utrymme\r\nför alla som vill bidra konstruktivt.</pre><pre>Anf.  52  LARS TOBISSON (m)</pre><pre>Herr talman! Jag förstår att Ingvar Carlsson ser\r\nlandningsbanan framför sig, men han svarade inte på\r\nmin fråga utan for ut i ett resonemang om vad man\r\nskulle kunna göra.</pre><pre>Ja, gärna diskussioner i en expertkommission eller\r\npå annat sätt politiskt om vad som är förutsättningen\r\nför mera arbete. Men det kan inte gärna vara innehål-\r\nlet i ert utspel i fredags. Det innehåller ju en kraftig\r\nskattehöjning vad gäller arbete, men kanske framför\r\nallt vad gäller företagen. Höjd energiskatt i förening\r\nmed en förtida avveckling av kärnkraften skulle avse-\r\nvärt minska möjligheterna till nya jobb.</pre><pre>De föreslagna skattehöjningarna fogar sig till de\r\n60 miljarder som redan beslutats sedan Socialdemo-\r\nkraternas återkomst till regeringsmakten.</pre><pre>Kontrasten är då stor till Ingvar Carlssons löfte i\r\nvalrörelsen, att den verkliga summan skulle bli 3,7\r\nmiljarder och att skatterna inte skulle drabba någon\r\nfattig. Men från årsskiftet har ett vanligt hushåll, med\r\nt.ex. en metallarbetare och en sjuksköterska som båda\r\njobbar heltid, fått en skattehöjning med 1 000 kronor\r\nper månad. Det är precis vad vi moderater förutspåd-\r\nde, men detta bestred Ingvar Carlsson före valet.</pre><pre>De skattehöjningar som nu föreslås för högre in-\r\nkomsttagare ingår i spelet för att blidka partivänstern.\r\nDet framgick av Ingvar Carlssons nyårsbudskap till\r\nsvenska folket. Men då hade en utredning just påvisat\r\natt ytterligare skärpningar av det redan rekordhöga\r\nskattetrycket driver såväl kapital som företag och\r\nmänniskor ur landet. Statsministern borde lyssna till\r\nsin gamle finansminister Kjell-Olof Feldt:</pre><pre>Vi socialdemokrater borde vid det här laget veta\r\natt läget för låginkomsttagarna inte förbättras av höga\r\nskatter för andra. För en regering som ser höjd ut-\r\nbildningsnivå och ökad kompetens hos befolkningen\r\nsom nödvändiga för tillväxt och sysselsättning borde\r\nhöga marginalskatter vara bannlysta.</pre><pre>Ericssonchefen Lars Ramqvist säger i en artikel i\r\nDagens Nyheter i dag om Perssonplanen - jag ser att\r\nGöran Persson skrattar - \"Perssonplanen förödande\".\r\nNya skattehöjningar tvingar exportindustrin att flytta\r\nutomlands. Vi riskerar att högutbildade tekniker och\r\nexperter väljer bort Sverige.</pre><pre>Ingvar Carlsson är fortfarande partiledare. Han\r\nkan göra en sista insats. Det är att dra tillbaka Pers-\r\nsonplanen innan det är för sent.</pre><pre>Anf.  53  GUDRUN SCHYMAN (v)</pre><pre>Herr talman! Jag skulle vilja hinna med några\r\nförtydliganden som gäller Persson-Carlsson-planen.\r\nDet ena handlar om 100 000 nya utbildningsplatser,\r\nvilket jag tycker är alldeles utmärkt. Vi har över en\r\nmiljon människor här i Sverige som saknar gymnasie-\r\nkompetens och som säkert skulle vilja ha det.</pre><pre>Men det förutsätter också en ekonomisk trygghet\r\nsom gör det möjligt för dessa människor att gå in i en\r\nutbildning. Jag tänker på människor som inte är så\r\nunga att de går i gymnasieskolan, bor hemma och blir\r\nförsörjda av sina föräldrar. Jag tänker på människor i\r\nmedelåldern och i övre medelåldern som behöver ha\r\nen höjning av utbildningsnivån, kompetensnivån eller\r\nvad man vill kalla det. Det måste finnas försäkrings-\r\nsystem eller studiestöd som ligger på en nivå som\r\nmöjliggör detta. Där undrar jag hur ni resonerar.</pre><pre>I dag ser det inte ut så. I dag har vi den situationen\r\natt på grund av nedskärningarna i a-kassa och de ef-\r\nfekter detta har fått på studiestöden har människor,\r\ninte minst kvinnor, tvingats lämna utbildningsplatser.\r\nNär man dessutom har genomfört försämringen att ta\r\nbort barntilläggen är det många som har fått lämna en\r\nutbildning som de väldigt gärna skulle vilja ha. I stäl-\r\nlet har de fått gå in i en passiv arbetslöshet. Det var\r\ndet ena.</pre><pre>Det andra som jag skulle vilja fråga Ingvar Carls-\r\nson om gäller den diskussion som nu äntligen förs\r\nbland litet fler om EMU-projektet. Det finns en väx-\r\nande kritik. Vi har framfört den länge, men nu börjar\r\nfler och fler röster höjas mot idén att ha en ekonomisk\r\noch monetär union för hela Västeuropa av just det\r\nskälet att man ser att planerna på att så strikt anpassa\r\nländernas ekonomier kolliderar med det faktum att vi\r\nhar stor arbetslöshet i de flesta länder. Man ser det\r\nsom direkt kontraproduktivt att införa detta. Inte\r\nminst i den takt som man nu har tänkt sig.</pre><pre>Jag har också hört att Göran Persson, som sitter\r\nhär, har sagt någonting om att hade vi den rörligheten\r\npå arbetsmarknaden att en finsk bonde kunde byta\r\njobb med en fransk vinodlare skulle detta möjligen\r\nvara bra. Men nu ser inte situationen ut så, och jag\r\ntror heller inte att den inom överskådlig tid kommer\r\natt se ut så.</pre><pre>Allt fler ekonomer höjer kritiskt rösten, inte minst\r\nfrån andra länder, inte minst från Tyskland. Detta\r\nmenar jag borde leda regeringen till att börja omvär-\r\ndera synen på EMU.</pre><pre>Jag skulle vara väldigt glad om jag kunde få några\r\nsignaler i den här frågan. Som det är nu är vår kurs\r\ninställd på detta. Det skulle vara önskvärt om man\r\ngjorde en omorientering i den här frågan. Vi har ju\r\nvelat att regeringen skall ta upp detta på regeringskon-\r\nferensen. Det har vi inte fått gehör för ännu. För-\r\nhoppningsvis kommer en diskussion ändå inom de\r\nhögre sfärerna av EU-politiken. Men de här frågorna\r\nskulle jag gärna vilja ha besked om.</pre><pre>Anf.  54  Statsminister  INGVAR\r\nCARLSSON (s)</pre><pre>Herr talman! Det går inte att få ytterligare 100 000\r\nmänniskor i utbildning utan att man också åstadkom-\r\nmer en lösning av den studiesociala frågan. Hur det\r\nskall gå till får vi emellertid återkomma till.</pre><pre>När det sedan gäller EMU har jag upprepade\r\ngånger från denna talarstol klarlagt vad min, regering-\r\nens och det socialdemokratiska partiets uppfattning är,\r\nnämligen att vi skall ha så bra underlag som möjligt\r\noch så mycket fakta som det går att få om både eko-\r\nnomin och vilka länder som kvalificerar sig innan vi\r\ntar ställning. Det som har hänt de senaste veckorna\r\nbara bekräftar att det har varit en klok linje.</pre><pre>Beslutet skall slutligt fattas i denna riksdag. Där-\r\nmed kan vi känna oss trygga i att vi har skapat en\r\nbeslutsprocess i denna svåra och viktiga fråga som gör\r\natt vi på bästa sätt kan tillgodose Sveriges intresse.</pre><pre>Jag observerade att Gudrun Schyman nu plötsligt\r\nhar börjat åberopa ekonomer, när de börjar bli tvek-\r\nsamma till EMU. Jag har nog lärt mig att man inte\r\nbara i denna fråga, utan i de flesta frågor skall vara\r\nlitet skeptisk till ekonomer.</pre><pre>Anf.  55  GUDRUN SCHYMAN (v)</pre><pre>Herr talman! Jag delar den uppfattningen. Men\r\neftersom jag vet att regeringen under så lång tid har\r\ntagit så oerhört stort intryck av vad just dessa ekono-\r\nmer har sagt utgår jag från att ni också fortsättnings-\r\nvis, när de nu ändrar uppfattning, tar intryck. Det var\r\nmin utgångspunkt. Jag hoppas faktiskt att ni gör det\r\noch förstår att detta inte är något bra projekt.</pre><pre>Problemet med detta projekt, Ingvar Carlsson, är\r\nju att ni driver det som om vi hade fattat beslutet,\r\ninnan vi har fattat beslutet. Det innebär att vi ändå får\r\nleva med verkningarna av någonting som ännu inte\r\nhar beslutats. Det är ingen bra ordning. Det kommer\r\natt vara svårt att reparera skadorna. Ett nytänkande får\r\nman stilla bedja om, även om det blir byte på partile-\r\ndarstolen.</pre><pre>Min tid är ute - inte som partiledare, men i talar-\r\nstolen - och jag vill tacka Ingvar Carlsson för de\r\ndebatter som vi har haft och för det mycket konstruk-\r\ntiva samarbete som vi också hann bedriva under ett\r\nhalvårs tid. Jag hoppas att den tillträdande partileda-\r\nren känner sig fri till sinnes och utan fördomar går in i\r\nett konstruktivt arbete för att lösa våra gemensamma\r\nproblem.</pre><pre>Anf.  56  OLOF JOHANSSON (c)</pre><pre>Herr talman! På 48 sekunder, som jag har kvar av\r\nmin taletid, hinner man säga mycket. Jag skall inte\r\nanvända tiden för att replikera Ingvar Carlsson utan\r\nför att tacka honom.</pre><pre>Under vårt samarbete har jag lärt känna dig som\r\nen mycket rak person med ett starkt engagemang. Det\r\när ganska lätt att ha att göra med sådana människor.\r\nDet innebär självklart inte att man får glömma sina\r\negna värderingar. Du är ansvarskännande. Vi beund-\r\nrar alla på vilket sätt du tog över efter den tragiska\r\nhändelsen då Olof Palme mördades. Det var en svår\r\nstund för landet, för ditt parti och för dig personligen.</pre><pre>När man för samtal med Ingvar Carlsson behövs\r\ndet inte så mycket protokoll. Du har haft protokolls-\r\nbekymmer med andra partier, men inte med oss, om\r\njag säger så. Handslag har gällt och har räckt. Det\r\nuppskattar vi.</pre><pre>Dessutom har du rötterna kvar. Det påverkar dig i\r\nutbildningspolitik och annat. Jag skall inte nämna\r\nnågra hemligheter. Du håller på Älvsborg i vått och\r\ntorrt.</pre><pre>Jag skall bara sammanfattningsvis säga att du är\r\nen parlamentariker i ordets bästa mening, som makten\r\ninte har förmått att deformera. Jag vill kvittera ditt\r\ntack för gott samarbete. God tur i fortsättningen!</pre><pre>Anf.  57  ALF SVENSSON (kds)</pre><pre>Herr talman! Det skapas en god och vänlig stäm-\r\nning i slutet av debatten. Det är därför inte så lätt att\r\nbörja ta upp det som jag hade tänkt säga. Men Ingvar\r\nCarlsson skulle väl tycka att det var märkligt om alla\r\nbara strök honom medhårs. Han skulle nog börja\r\nundra vad som hade hänt.</pre><pre>Jag tycker att politisk pedagogik är väldigt intres-\r\nsant. Det är helt uppenbart att Ingvar Carlsson är\r\nmycket duktig på det. Det är alltså ett berömmande\r\nord. Samtidigt fattar vi nog alla att han har bestämt\r\nsig för att på något sätt slå fast ute i det svenska folk-\r\nhemmet att vi 1994 befann oss vid avgrundens rand.\r\nDet kom i dag, det kom förra gången, det kom förrför-\r\nra gången. Om man började räkna de gånger detta\r\nsagts skulle det bli en försvarlig mängd.</pre><pre>Svensken ute vid TV-apparater och vid radioappa-\r\nrater skall verkligen få klart för sig att när Ingvar\r\nCarlsson och Socialdemokraterna tog över, då befann\r\nvi oss vid avgrundens rand. Jag kan se att statsråd har\r\nfallit offer, och varför skulle då inte folk ute i stugor-\r\nna ha fallit offer för detta?</pre><pre>Innerst inne vet Ingvar Carlsson såväl som den nu\r\nnickande arbetsmarknadsministern att vägen till denna\r\navgrund - om vi nu skall använda det uttrycket som\r\nIngvar Carlsson använde - har beträtts i 25 år. Vi vet\r\nju att ni gärna citerar Kjell-Olof Feldt i sådana här\r\nsammanhang. I ytterst av dessa dagar är t.o.m. Mona\r\nSahlin fri att säga det. Man skall tydligen lämna rege-\r\nringen för att våga tillstå det. Då blir det kanske fler\r\nsom kommer att tillstå detta framåt mars, vad vet jag.</pre><pre>Så är det ju. Det var inte 1994 som det gjordes nå-\r\ngot gigantiskt hopp och så stod sedan svenska folket\r\nvid någon sorts rand. Svensk ekonomi har ju misskötts\r\noch - för att inte använda de drastiska uttrycken -\r\nsläppts i väg under 25 år.</pre><pre>Jag kan inte heller låta bli att påpeka att Socialde-\r\nmokraterna visade ju inte - bortsett från krisförhand-\r\nlingarna - tillnärmelsevis den följsamhet mellan 1991\r\noch 1994 som nu Centerpartiet visar visavi Socialde-\r\nmokraterna. I stället stod ni där och kände er väldigt\r\nförnöjda och jublade över att den borgerliga regering-\r\nen behövde stöd någonstans ifrån, och så motades\r\nlystet nydemokraterna fram. Hur skulle det ha tett sig\r\nom fyrpartiregeringen hade vädjat om ert stöd när det\r\ngällde att sänka bidragsnivåer och försäkringsnivåer\r\ntill 75 %?</pre><pre>Lyssna nu vid TV-apparater och radioapparater!\r\nNi kan väl ana vilka demonstrationer vi då hade att\r\nmöta i Stockholmsregionen och annorstädes.</pre><pre>Detta vill jag ha sagt, därför att jag inte tycker att\r\ndet är bra att det skall befästas ute i stugorna att vi\r\n1994 befann oss vid avgrundens rand. Ingvar Carlsson\r\nhade utsökta möjligheter 1991-1994 att se till att detta\r\ninte hade skett.</pre><pre>Sedan gäller det framtiden. Det avslutande sjoket i\r\nIngvar Carlssons tal var mycket intressant att lyssna\r\npå när han hade lämnat detta med avgrunden.</pre><pre>Jag hoppas innerligt att förnyarna skall kunna ta\r\növer och att traditionalisterna skall komma litet i\r\nbakgrunden. Det är pedagogiskt skickligt gjort av\r\nGöran Persson att nu lägga fram Perssonplanen för att\r\nvisa traditionalisterna vad som händer om de vinner.\r\nDet var naturligtvis pedagogiskt briljant gjort. Jag är\r\nhelt övertygad om att det nu kommer att gå lättare för\r\nGöran Persson vid kongressen, och det har han säkert\r\ninsett - han har ju varit skolminister. Jag önskar alltså\r\närligt att förnyarna skall kunna göra sig gällande.</pre><pre>Människor måste få mer att säga till om själva när\r\ndet gäller barnomsorg, skola, äldreboende, arbetstider\r\nosv. Det finns en kreativitet hos individerna, en unik\r\nförmåga hos var och en som vi måste ta till vara och\r\nsom samhället behöver nyttiggöra sig. Jag tror, herr\r\ntalman, att det tillhör den mänskliga konstitutionen att\r\nvilja råda mer över sin tillvaro än vad som hittills har\r\nvarit fallet.</pre><pre>Anf.  58  LARS TOBISSON (m)</pre><pre>Herr talman! Jag skall också vara vänlig. Men\r\nförst vill jag sammanfatta dagens debatt med att kon-\r\nstatera att den har visat regeringens oförmåga att föra\r\nin Sverige på en kurs som kan ge god tillväxt, fler\r\nföretag och nya riktiga jobb.</pre><pre>Socialdemokraterna hindras här av sin inre splitt-\r\nring. Partiledningen satsar nu på att blidka vänster-\r\nkrafter inom och utom partiet. Jag tror att det är ett\r\nmissgrepp, Göran Persson. Att redan före den extra\r\npartikongressen göra eftergifter kan bara öka aptiten\r\nhos dem som vill vrida klockan tillbaka.</pre><pre>Vi har nu genomlidit 15 månader av socialdemo-\r\nkratiskt styre. Ingvar Carlsson kan göra en sista insats\r\nför att kontrastera mot vad som har varit genom att\r\ndra tillbaka Perssonplanen.</pre><pre>Men oavsett vilken sorti statsministern nu väljer\r\nvill också jag tacka honom för en långvarig och stor\r\ninsats i svensk politik. Många är de områden som\r\nIngvar Carlsson verkat på. Jag minns första gången\r\nsom jag hade kontakt med Ingvar Carlsson - jag\r\nskötte då utbildningsfrågor inom SACO och Ingvar\r\nCarlsson var utbildningsminister i början av 1970-\r\ntalet. Det var alltid rejäla tag. Vi kom upp till depar-\r\ntementet med våra problem. Ministern lyssnade och\r\nförklarade politiska svårigheter med de lösningar som\r\nvi anvisade, svårigheter som jag antar fortfarande\r\nfinns även i en annan roll. Men ministern lovade att\r\nåterkomma med besked, och han gjorde det faktiskt\r\nockså. Det var ett slags renhårighet som jag satte stort\r\nvärde på och som jag även senare har mött och upp-\r\nskattat på det politiska fältet.</pre><pre>Jag hoppas verkligen, Ingvar Carlsson, att det skall\r\nfinnas utrymme i samhällsarbetet även för en avgång-\r\nen partiledare och statsminister.</pre><pre>Anf.  59  Statsminister  INGVAR\r\nCARLSSON (s)</pre><pre>Herr talman! Jag kommer inte att medverka till att\r\nförsöka dra tillbaka någon Perssonplan. För det första\r\nvill jag det inte, och för det andra kan jag det inte.\r\nDen planen är än så länge ett förslag till en socialde-\r\nmokratisk partikongress, vilken är den instans som\r\nkommer att avgöra denna fråga. Jag känner mig väl-\r\ndigt trygg i förvissningen om att kongressen kommer\r\natt fatta kloka beslut.</pre><pre>Även om jag återkommer och svarar på frågor vid\r\nfrågestunderna i ytterligare några veckor vill jag ändå,\r\neftersom det för mig är den avslutande partiledarde-\r\nbatten, uttrycka en uppskattning för att jag under så\r\nlång tid har fått vara med i Sveriges parlamentariska\r\nliv.</pre><pre>Vi är inte alltid nöjda med det engagemang och\r\nintresse som vi kan skapa för riksdagens arbete, men\r\ndet är ändå ett grundläggande faktum att det är i den-\r\nna kammare som för landet de avgörande besluten\r\nfattas. Och jag känner stolthet över att jag under så\r\nlång tid har fått vara med i kammarens arbete.</pre><pre>(Applåder)</pre><pre>(Meningsyttringar från åhörarläktaren)</pre><pre>Anf.  60  FÖRSTE VICE TALMANNEN</pre><pre>Meningsyttringar från åhörarläktaren är icke tillåt-\r\nna.</pre><pre>2 §  Meddelande om aktuell debatt</pre><pre>Förste vice talmannen meddelade att aktuell debatt\r\nom flyktingpolitiken skulle anordnas fredagen den\r\n26 januari kl. 09.00</pre><pre>3 §  Hänvisning av ärenden till utskott</pre><pre>Föredrogs och hänvisades</pre><pre>Propositioner</pre><pre>1995/96:119 till socialförsäkringsutskottet</pre><pre>1995/96:123 till lagutskottet</pre><pre>Skrivelse</pre><pre>1995/96:122 till socialutskottet</pre><pre>4 §  Kammaren åtskildes kl. 12.30.</pre><pre></pre><pre>Förhandlingarna leddes av</pre><pre>talmannen från sammanträdets början t.o.m. 1 §\r\nanf. 42 delvis och</pre><pre>av förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}