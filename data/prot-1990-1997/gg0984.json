{"dokumentstatus":{"dokument":{"hangar_id":"2387764","dok_id":"GG0984","rm":"1992/93","beteckning":"84","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"84","slutnummer":"0","datum":"1993-03-26 00:00:00","systemdatum":"2005-10-27 13:59:24","publicerad":"1993-03-26 00:00:00","titel":"Riksdagens snabbprotokoll 1992/93:84 Fredagen den 26 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{286553FC-A75F-41CF-B760-62015F789A2D}","dokument_url_text":"http://data.riksdagen.se/dokument/GG0984/text","dokument_url_html":"http://data.riksdagen.se/dokument/GG0984","dokumentstatus_url_xml":"http://data.riksdagen.se/dokumentstatus/GG0984","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:84</div>\r\n<div class=\"sidhuvud_datum\">Fredagen den 26 mars</div>\r\n<div class=\"sidhuvud_klockslag\">Kl. 13.00--13.02</div>\r\n<hr class=\"sidhuvud_linje\">\r\n<pre>1 §  Återkallelse av del av motion</pre><pre>Förste vice talmannen meddelade att Karin Pilsäter\r\noch Christer Lindblom (fp) i skrivelse den 22 mars\r\nåterkallat yrkandena 1--5 i den av dem väckta\r\nmotionen 1991/92:Jo688 Skärgården.</pre><pre>Förste vice talmannen anmälde att han avskrivit\r\nmotionen i denna del.</pre><pre>Skrivelsen lades till handlingarna.</pre><pre>2 §  Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1992/93:235 till konstitutionsutskottet</pre><pre>Motionerna</pre><pre>1992/93:Jo64--Jo82 till jordbruksutskottet</pre><pre>3 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:161 Trafiksäkerheten på vägarna inför\r\n2000-talet</pre><pre>1992/93:200 En telelag och en förändrad\r\nverksamhetsform för Televerket, m.m.</pre><pre>1992/93:209 Vissa frågor om offentlig upphandling</pre><pre>1992/93:210 Ny ordningslag m.m.</pre><pre>Konstitutionsutskottets betänkanden</pre><pre>1992/93:KU22 Kungl. hov- och slottsstaterna</pre><pre>1992/93:KU23 Anslag till Datainspektionen</pre><pre>1992/93:KU24 Stöd till politiska partier</pre><pre>1992/93:KU25 Anslag till allmänna val</pre><pre>1992/93:KU26 Anslag till Sametinget</pre><pre>1992/93:KU27 Presstöd m.m.</pre><pre>Finansutskottets betänkanden</pre><pre>1992/93:FiU12 Avveckling av det premiegrundande\r\nallemanssparandet, m.m.</pre><pre>1992/93:FiU13 Tilläggsbudget inom\r\nFinansdepartementets område</pre><pre>1992/93:FiU14 Vissa anslag inom\r\nCivildepartementets område</pre><pre>Skatteutskottets betänkande</pre><pre>1992/93:SkU20 Skattepolitiken</pre><pre>Justitieutskottets betänkanden</pre><pre>1992/93:JuU21 Anslag till polisväsendet</pre><pre>1992/93:JuU22 Anslag till Justitiekanslern</pre><pre>Lagutskottets betänkande</pre><pre>1992/93:LU34 Lagstiftningsåtgärder beträffande\r\nstiftelser m.m.</pre><pre>Trafikutskottets betänkanden</pre><pre>1992/93:TU18 Sjöfart</pre><pre>1992/93:TU19 Luftfart</pre><pre>1992/93:TU21 Banverket</pre><pre>1992/93:TU22 SMHI och Eumetsat</pre><pre>1992/93:TU23 Statens geotekniska institut</pre><pre>Jordbruksutskottets betänkanden</pre><pre>1992/93:JoU12 Statsbudgeten för budgetåret\r\n1993/94 (Miljö- och naturresursdepartementet)</pre><pre>1992/93:JoU13 Statsbudgeten för budgetåret\r\n1993/94 (Jordbruksdepartementet)</pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 24 mars</pre><pre>1992/93:106 av Eva Zetterberg (v) till statsrådet Alf\r\nSvensson om utbudet av bröstmjölksersättning i u-\r\nländer:</pre><pre>Enligt FN:s barnfond Unicef dör årligen 1,5\r\nmiljoner spädbarn i ''flaskdöden'' varav en miljon i\r\nAfrika. Om alla barn ammades skulle\r\nbarnadödligheten sjunka dramatiskt och\r\nundernäringen minska.</pre><pre>Smutsigt vatten och brist på kokmöjligheter gör\r\nnappflaskan livsfarlig i u-länderna där diaréer är en\r\nvanlig orsak till spädbarnsdöd.</pre><pre>Spädbarn har inget färdigutvecklat immunsystem\r\noch är därför beroende av de antikroppar som\r\növerförs med modersmjölken. De flesta infektioner\r\ntill följd av bristande immunförsvar uppstår hos\r\nbarn i u-länderna som inte ammas.</pre><pre>Okunskap och ojust marknadsföring från\r\ntillverkare av bröstmjölksersättning har gjort att\r\nmånga mödrar slutat amma sina barn. Insikten\r\nhärom har växt och opinionstrycket mot företagen\r\nhar ökat.</pre><pre>Barntoppmötet 1990 antog ett handlingsprogram,\r\ndär ett av målen till år 2000 är att alla mödrar skall\r\nfå information och hjälp för att kunna amma sina\r\nbarn. Bland de krav som riktas mot regeringarna\r\nfinns kravet på att man skall stoppa den ansvarslösa\r\nreklamen för mjölkpulver och genomföra de\r\ninternationella reglerna, dvs.:</pre><pre>--  Ingen offentlig reklam för\r\nbröstmjölksersättningar, flaskor och nappar.</pre><pre>--  Inga fria prover till mödrarna eller reklam för\r\nprodukterna på hälsovårdande institutioner.</pre><pre>--  Alla etiketter skall förklara riskerna med\r\nbröstmjölksersättning.</pre><pre>I Agenda 21 som antogs på miljökonferensen i Rio\r\nförra sommaren uppmanas regeringarna att vidta\r\nåtgärder så att alla kvinnor får möjlighet att enbart\r\namma, åtminstone de fyra första månaderna efter\r\nförlossningen.</pre><pre>Enligt vad Unicef och Världshälsoorganisationen\r\n(WHO) nyligen meddelade har 20 stater tecknat\r\navtal med de här företagen om att de skall sluta dela\r\nut gratisprover till sjukhusen. Ytterligare\r\nregeringar håller på att förhandla om att stoppa\r\nutdelningen. Men förhandlingarna har dragit ut på\r\ntiden. Målet att stoppa utdelningen vid 1992 års\r\nutgång nåddes inte.</pre><pre>Nestlé följer inte WHO:s regler för marknadsföring\r\nutan fortsätter med sin gratisutdelning av\r\nbröstmjölksersättning i u-länderna. Även i länder\r\ndär det finns avtal och lagar mot gratisutdelning\r\nfortsätter denna -- exempelvis i Bangladesh, Chile,\r\nColombia, Indien och Peru.</pre><pre>Det handlar om en stor marknad, uppskattningsvis\r\n9 miljarder dollar om året, varav Nestlé har mer än\r\nhälften. Företagen söker samtidigt nya marknader.\r\nPå senare tid har Nestlé och den övriga\r\nbarnmatsindustrin gått in på marknaden i Kina,\r\nNordkorea och Östeuropa och har nyligen startat\r\ntillverkning i Nicaragua och Ryssland.</pre><pre>Detta är en oroande utveckling. Den stora satsning\r\nsom WHO och Unicef startade för ett år sedan för\r\natt öka amningen -- både i u-länderna och i i-\r\nländerna -- måste uppenbarligen förstärkas.</pre><pre>Jag vill med anledning av ovanstående fråga\r\nbiståndsministern:</pre><pre>1.  Hur bedrivs arbetet mot flaskdöden inom\r\nramen för arbetet med att genomföra\r\nhandlingsprogrammet från barntoppmötet?</pre><pre>2.  Vilka insatser görs inom det svenska u-\r\nlandsbiståndet och Östeuropabiståndet för att\r\nförstärka amningskulturen?</pre><pre>1992/93:107 av Per Stenmarck (m) till\r\nmiljöministern om återvinning av blybatterier:</pre><pre>I regeringens proposition 1992/93:180 om riktlinjer\r\nför en kretsloppsanpassad samhällsutveckling\r\npresenteras en rad åtgärder mot bakgrund av att\r\nmiljöproblemen under det senaste decenniet har\r\nändrat karaktär. Punktutsläpp från industrier och\r\nenergianläggningar har kommit att ersättas av mer\r\ndiffusa utsläpp med anknytning bl.a. till\r\nmänniskors rörlighet och varors livscykler. Genom\r\ndenna förändring har de miljöproblem som nu\r\nuppkommer en längre tidsmässig fördröjning än\r\ntidigare.</pre><pre>Det är mot denna bakgrund som regeringen lagt\r\nfram sitt förslag om att ta ett samlat grepp på\r\nsamhällets materialhantering, från råvara till\r\nåtervinning och/eller deponering av avfall.</pre><pre>Företaget Boliden Bergsöe i Landskrona\r\nåtervinner blybatterier. Enligt ett riksdagsbeslut\r\nfrån 1985 har batteritillverkarna ansvar för\r\nåtervinning av bly.</pre><pre>Under en följd av år har blypriset gått ner kraftigt.\r\nDetta är till en del följden av Östeuropas\r\nsammanbrott och det kraftigt ökade utbudet av\r\nmetaller som detta inneburit. Samtidigt har\r\nåtervinningskostnaderna stigit, inte minst på grund\r\nav stora miljöinvesteringar. Därmed ökar Boliden\r\nBergsöes kostnader i båda ändarna.</pre><pre>Boliden Bergsöe är delägare i Returbatt AB, som\r\narbetar för att insamlingen, och därmed\r\nåtervinningen, av uttjänta blybatterier skall öka.\r\nDetta ligger helt i linje med regeringens intentioner\r\ni kretsloppspropositionen.</pre><pre>Det finns två tidigare beslut av intresse i det här\r\nsammanhanget:</pre><pre>1)  En lag från 1990 om avgifter för miljöfarliga\r\nbatterier. Avsikten var att hitta en lösning för att\r\ntäcka samhällets kostnader.</pre><pre>2)  Ett regeringsbeslut från 1991, där Boliden\r\nBergsöe kompenserades för nedgången i blypriset.</pre><pre>Naturvårdsverket har föreslagit en höjning av\r\nåtervinningsavgiften. Frågan bereds för tillfället\r\ninom regeringskansliet. Problemet är att företaget\r\nunder tiden går med stora förluster. En nedläggning\r\nskulle drabba 140 anställda samtidigt som någon\r\nannan verksamhet för samma ändamål måste\r\nbyggas upp. Med dagens avgifter är det sannolikt\r\nstaten som får stå för detta.</pre><pre>Vilka åtgärder tänker regeringen vidta för att\r\ntrygga återvinningen av blybatterier?</pre><pre>1992/93:108 av Pierre Schori (s) till\r\nutrikesministern om Sveriges kandidatur till FN:s\r\nsäkerhetsråd:</pre><pre>Sveriges misslyckande att säkra en plats i Förenta\r\nnationernas säkerhetsråd hösten 1992 innebar\r\nockså att ambitionen att ha ett nordiskt land i\r\nvärldsorganisationens ledning varannan\r\ntvåårsperiod gick om intet. En ny möjlighet för\r\nSverige och därmed Norden att ta plats i rådet\r\nuppstår under perioden 1995--96. Enligt uppgift är\r\nNorge, som står i tur att företräda Norden i\r\nsäkerhetsrådet, berett att uppskjuta sin kandidatur\r\noch i stället erbjuda Sverige möjligheten att\r\nkandidera för nästa period.</pre><pre>Mycket talar för att Sverige snarast bör ta ställning\r\ntill frågan om säkerhetsrådsplatsen. Själva valet till\r\nrådet äger rum i generalförsamlingen hösten 1994,\r\noch all erfarenhet talar för att en svensk kandidatur\r\nmåste börja förberedas redan nu. Skälen för att\r\nsöka en svensk plats i rådet har inte minskat sedan\r\nförra försöket -- tvärtom. Sveriges engagemang i\r\nolika FN-insatser kommer enligt regeringen inte att\r\nminska utan snarare att öka, och FN:s egen\r\nbetydelse i världspolitiken har tilltagit. Att sitta i\r\nvärldsorganisationens ledning i denna kreativa och\r\naktiva period ger förstås goda möjligheter för ett\r\nland till inflytande och konstruktiva insatser.</pre><pre>Mot denna bakgrund vill jag fråga\r\nutrikesministern:</pre><pre>Vilka planer har regeringen för att med största\r\nmöjliga kraft driva Sveriges kandidatur -- och\r\ndärmed Nordens -- till FN:s säkerhetsråd för\r\nperioden 1995--96?</pre><pre>den 25 mars</pre><pre>1992/93:109 av Harald Bergström (kds) till\r\narbetsmarknadsministern om åtgärder mot\r\nungdomsarbetslöshet:</pre><pre>Arbetslösheten fortsätter att slå nya deprimerande\r\nrekord. För närvarande (februari -93) är den öppna\r\narbetslösheten uppe i 7,5 %. Samtidigt finns mer än\r\n4,9 % i arbetsmarknadspolitiska åtgärder. Det\r\ninnebär att mer än 500 000 människor i dag står\r\nutanför den reguljära arbetsmarknaden. En\r\nansvarsfull politik måste angripa problemet utifrån\r\ndels ett långsiktigt perspektiv, med sikte på att\r\nskapa varaktiga arbeten på sikt, dels ett mer\r\nkortsiktigt perspektiv där åtgärder sätts in för att\r\nmildra de akuta problemen med arbetslösheten i\r\nden djupa lågkonjunktur vi befinner oss i just nu.</pre><pre>Innevarande år satsar regeringen mer än någon\r\nannan regering gjort på arbetsmarknadspolitik -- ca\r\n30 miljarder kronor anslås till direkta\r\narbetsmarknadspolitiska åtgärder! Utöver detta\r\ngörs de största satsningarna någonsin i den svenska\r\ninfrastrukturen, vilket beräknas skapa ca 350 000\r\narbetstillfällen under den kommande 10-\r\nårsperioden. Ett ROT-program för att stimulera\r\nframför allt den mycket hårt drabbade byggsektorn\r\nhar lagts fram.</pre><pre>För snart ett år sedan inrättades de s.k.\r\nungdomspraktikplatserna, som för närvarande\r\nsysselsätter ca 90 000 ungdomar. Enligt en nyligen\r\ngjord TEMO-undersökning var 90 % nöjda med sin\r\npraktik. Just nu befinner vi oss vid en kritisk\r\ntidpunkt då stora kullar har gjort sina 6 månader på\r\npraktikplatsen. Frågan är vad som kommer att\r\nhända med alla dessa? Förutom alla ungdomar som\r\nnu sysselsätts i ungdomspraktiken finns mer än\r\n70 000 öppet arbetslösa ungdomar i åldern 18--24\r\når. Samtidigt finns det just nu endast knappt 5 000\r\nlediga ferieplatser inrapporterade till\r\narbetsförmedlingarna.</pre><pre>Det måste skapas incitament för företagen att\r\nbehålla de ungdomar som gjort sin praktik. I dag\r\nfinns möjlighet till stöd via det s.k.\r\nrekryteringsstödet, men detta stöd är till sin\r\nkonstruktion individuellt anpassat, avsett för\r\nkortare perioder och inte dimensionerat för de\r\nvolymer vi talar om nu. En mer generell åtgärd i\r\nsamma riktning vore att kraftigt sänka\r\narbetsgivaravgiften under förslagsvis en\r\ntvåårsperiod för de ungdomar som anställs efter\r\navslutad praktik anvisad av arbetsförmedlingen.</pre><pre>Det finns flera skäl som talar för att vidta åtgärder\r\nmot ungdomsarbetslösheten. Viktigast är att vi tar\r\ntill vara de mänskliga resurser som finns i vårt land.\r\nVi måste skapa en framtidstro och optimism inte\r\nminst bland våra ungdomar för att kunna lyfta oss\r\nur krisen. Samtidigt är det väsentligt att vi står väl\r\nrustade inför en konjunkturuppgång.</pre><pre>Mot bakgrund av ovanstående vill jag ställa\r\nföljande frågor:</pre><pre>1.  Avser arbetsmarknadsministern att vidta några\r\nsärskilda åtgärder för att mildra den befarade\r\nkraftiga ökningen av ungdomsarbetslösheten?</pre><pre>2.  Är arbetsmarknadsministern villig att lägga\r\nfram förslag med ovanstående inriktning som ger\r\nföretagen incitament att anställa\r\nungdomspraktikanter efter avslutad\r\npraktikperiod?</pre><pre>5 § Anmälan om frågor</pre><pre>Anmäldes att följande frågor framställs</pre><pre>den 24 mars</pre><pre>1992/93:484 av Laila Strid-Jansson (nyd) till\r\narbetsmarknadsministern om utnämningen av chef\r\nför AMU:</pre><pre>Äntligen skall AMU ombildas från statligt verk till\r\nett modernt, effektivt utbildningsföretag som skall\r\narbeta på helt marknadsmässiga villkor. Det blir en\r\nstor koncern med ca 7 000 anställda. Det krävs\r\ngivetvis en företagsledare med toppkvalifikationer\r\noch dokumenterat goda resultat och\r\nledaregenskaper.</pre><pre>Regeringen har sin vana trogen valt att göra en\r\npolitisk utnämning och förslagit Larz Johansson\r\n(c), lantbrukare och riksdagsledamot till VD. Detta\r\nhar resulterat i att ordföranden i AMU, Håkan\r\nHansson, har avgått.</pre><pre>Är arbetsmarknadsministern beredd att medverka\r\ntill att regeringen i stället för denna politiska\r\nutnämning tillsätter en erfaren, kvalificerad och\r\nkompetent företagsledare i nyckelpositionen som\r\nAMU:s chef?</pre><pre>1992/93:485 av Bo Holmberg (s) till\r\njustitieministern om frivårdens behandlingscentral:</pre><pre>De psykiskt störda är en eftersatt grupp i samhället.\r\nPsykiatriutredningen har påvisat detta och lagt\r\nfram ett antal åtgärdsförslag. Svårast är det för\r\npsykiskt störda missbrukare med kriminell\r\nbelastning.</pre><pre>Denna grupp får bra behandling inom frivårdens\r\nbehandlingscentral (FBC) i Stockholm. Huvudman\r\när Kriminalvårdsstyrelsen.</pre><pre>Regeringen uppdrog i september 1992 åt\r\nKriminalvårdsstyrelsen att göra en översyn av\r\nFBC. Utredningsmannen föreslår en nedläggning\r\nav FBC.</pre><pre>Genom verksamheten vid FBC kan också återfall\r\ni brott förhindras. Särskild psykiatrisk kompetens\r\nskulle gå förlorad vid en eventuell nedläggning.\r\nAlternativ saknas också. Bred kritik riktas mot\r\nutredningsförslaget från många företrädare för\r\nvård och behandling i Stockholm.</pre><pre>Avser justitieministern att rusta ned väl fungerande\r\nbehandlingsalternativ som FBC i Stockholm?</pre><pre>den 25 mars</pre><pre>1992/93:486 av Kenneth Lantz (kds) till statsrådet\r\nBo Könberg om s.k. livstestamente:</pre><pre>Livstestamente är ett dokument där den enskilde\r\nsjälv deklarerar vad han eller hon önskar att\r\nläkarna skall göra eller inte göra i en situation där\r\npatienten är oundgängligen döende. I Danmark har\r\ntestamentet lagfästs sedan hösten 1992 och redan\r\nhar ca 25 000 testamenten registrerats vid\r\nRigshospitalet i Köpenhamn.</pre><pre>I dag har patienten ingen eller liten möjlighet att\r\npåverka livets slutskede. Det kan finnas olika\r\nönskemål om behandling och livsbevarande\r\nåtgärder i livets slutskede. Därför vore det önskvärt\r\nmed möjlighet att själv få uttrycka sin önskan inför\r\nlivets slut.</pre><pre>Livstestamente enligt dansk modell har tre\r\nalternativ att kryssa för och testatorns önskan\r\nmåste därmed följas. För- och nackdelar finns\r\nsjälvklart, men vi kan säkert lära av Danmark och\r\nsjälva arbeta fram en lämplig modell för oss.</pre><pre>I sammanhanget kommer etiska värderingar att bli\r\nnödvändiga med tanke på när och hur ett dylikt\r\ntestamente skall skrivas. Patienten måste känna\r\ntrygghet inför livets slut och inför behandlingen av\r\ndet egna livet oavsett ålder och sjukdom.</pre><pre>Avser ministern förbereda så att vi i Sverige också\r\nfår möjlighet att skriva livstestamente?</pre><pre>1992/93:487 av Inger Lundberg (s) till\r\nutbildningsministern om den s.k. parallell-\r\nlärarutbildningen:</pre><pre>Regeringen tog hösten 1991 initiativ till en\r\nalternativ lärarutbildning för grundskolan, den s.k.\r\nparallell-lärarutbildningen.</pre><pre>Den nygamla lärarutbildningen har mött stark\r\nkritik från såväl lärarhögskolorna och de fackliga\r\norganisationerna som studenterna.</pre><pre>Ett uttryck härför är bl.a. det stora antalet tomma\r\nplatser på den nya lärarutbildningen, detta trots att\r\nhögskolorna för att över huvud fylla platserna på\r\nutbildningen rekryterat ett flertal studenter med en\r\nmycket snäv ämneskombination. Risken är\r\nuppenbar att dessa studenter kan få stora\r\nsvårigheter på en framtida arbetsmarknad. Det\r\nstora antalet avhopp från utbildningen är ett annat\r\nuttryck för problemen med den nya\r\nlärarutbildningen.</pre><pre>Detta till trots anges parallell-lärarutbildningen\r\nsom alternativ 1 i den bilaga till\r\nhögskoleförordningen regeringen fastställt.</pre><pre>Är det faktum att regeringen angivit parallell-\r\nlärarutbildningen som alternativ 1 i\r\nhögskoleförordningen uttryck för att denna\r\nlärarutbildning prioriteras av regeringen och dess\r\nutbildningsdepartement?</pre><pre>1992/93:488 av Eva Johansson (s) till\r\nutbildningsministern om högskolornas betydelse\r\nför regional balans i Stockholm:</pre><pre>I propositionen om högre utbildning föreslår\r\nregeringen att 275 helårsstudieplatser inom\r\nStockholms universitet skall förläggas till\r\nforskningsparken Novum i Huddinge. Regeringen\r\nredovisar inte motiven för detta förslag, men det\r\nhar av många uppfattats som ett svar på många års\r\nenträgna försök att lokalisera mer högre utbildning\r\noch forskning till Södertörn. Det arbetet syftar till\r\nen bättre regional balans, där just utbildningen och\r\nforskningen ses som mycket viktiga instrument.\r\nDärför har många sett positivt på regeringens\r\nförslag.</pre><pre>Nu kommer emellertid signaler att Stockholms\r\nuniversitet, för att leva upp till förslaget, planerar\r\natt flytta utbildning som är förlagd till olika\r\nSödertörnskommuner, bl.a. Haninge, till Novum.\r\nMan har t.ex. inte tänkt sig att ta upp Haninge som\r\nkursort i universitetets kurskatalog för 1993/94.</pre><pre>Med anledning av detta vill jag fråga\r\nutbildningsmininstern följande:</pre><pre>Har utbildningsministern för avsikt att klart\r\nuttrycka att universitetet och högskolorna har ett\r\nansvar för att bidra till regional balans i Stockholms\r\nlän?</pre><pre>den 26 mars</pre><pre>1992/93:489 av Liisa Rulander (kds) till\r\narbetsmarknadsministern om förlängning av\r\nungdomspraktik:</pre><pre>Den 1 juli 1992 infördes på försök ett system med\r\narbetsmarknadsutbildning med arbetsplatsförlagd\r\npraktik. På grund av den långdragna\r\nlågkonjunkturen är det viktigt att reglerna för en\r\nförlängning av praktiktiden görs mer flexibla.\r\nDetta gäller även möjligheten att förlägga\r\nungdomspraktiken till sommaren. I Eskilstuna\r\nfinns t.ex. en grupp, den s.k. Amandagruppen.\r\nDenna grupp består av flickor som har stora\r\nsvårigheter att få arbete på en reguljär\r\narbetsmarknad. Gruppen tvingas upplösas den 1\r\njuli i år eftersom ungdomspraktiken inte tillåts\r\nunder sommaren.</pre><pre>Avser arbetsmarknadsministern vidta åtgärder för\r\natt skapa ett mer flexibelt system vad gäller en\r\nförlängning av ungdomspraktiken samt att i vissa\r\nfall tillåta praktik under sommaren?</pre><pre>1992/93:490 av Liselotte Wågö (m) till statsrådet Bo\r\nLundgren om näringsidkares F-skattesedlar:</pre><pre>Fr.o.m. den 1 april i år kommer företagarnas F-\r\nskattebevis att gälla. I samband med detta har\r\nSkatteförvaltningen i ett pressmeddelande den 23\r\nmars låtit meddela att man som enskild individ kan\r\nbli skyldig att betala skatt och arbetsgivaravgift om\r\ndet visar sig att t.ex. den tandläkare man anlitat inte\r\nhar gjort det, om värdet av tjänsten uppgår till\r\nminst 10 000 kr. Riksskatteverket uppmanar nu\r\nmedborgare att bli någon form av skattefogdar.\r\nMan skall nämligen ''kolla'' om den man anlitat för\r\nett jobb har F-skattebevis.</pre><pre>Det är säkert för många en främmande tanke att\r\nt.ex. begära att få se tandläkarens F-skattebevis\r\ninnan en behandling påbörjas. Emellertid blir det\r\nkonsekvensen av nyordningen om man vill undvika\r\nrisken att bli betalningsskyldig för tandläkarens\r\nskatt!</pre><pre>Det kan knappast ha varit avsikten att\r\nkonsekvenserna av förändringarna skulle bli dessa.</pre><pre>Vilka åtgärder är statsrådet beredd att vidta för att\r\norimligheter typ den som beskrivits ovan undviks?</pre><pre>1992/93:491 av Annika Åhnberg (-) till\r\nkulturministern om ensamma flyktingbarn:</pre><pre>Det har blivit känt att Invandrarverket i (minst) två\r\nfall beslutat utvisa ensamma flyktingbarn till en\r\noviss framtid i deras tidigare hemländer.\r\nInvandrarverkets agerande har upprört många,\r\nmed all rätt. Sverige var ett av de första länder som\r\nratificerade FN-konventionen om barnets\r\nrättigheter. I artikel tre sägs uttryckligen att\r\noffentliga och privata institutioner, domstolar,\r\nmyndigheter och lagstiftande församlingar skall\r\nsätta barnets bästa i främsta rummet, när åtgärder\r\nav något slag vidtas.</pre><pre>I artikel 20 sägs att barn som berövats sin\r\nfamiljemiljö eller som för sitt eget bästa inte kan\r\nstanna där skall erhålla särskilt skydd och bistånd\r\nfrån statens sida. I artikel 22 berörs särskilt\r\nflyktingbarn. Det är uppenbart att Sverige bryter\r\nmot flera av artiklarna i barnkonventionen. Det\r\nmåste vara ett politiskt ansvar att se till att detta\r\nändras.</pre><pre>Jag vill därför fråga invandrarministern:</pre><pre>Avser regeringen vidta åtgärder så att Sverige\r\nbehandlar flyktingbarn i enlighet med FN:s\r\nkonvention om barnets rättigheter?</pre><pre>1992/93:492 av Sigrid Bolkéus (s) till\r\njustitieministern om samhällstjänst:</pre><pre>Enligt Brottsförebyggande rådet (BRÅ) har en\r\nfjärdedel av de åtalade dömts till samhällstjänst i\r\nstället för till villkorlig dom och skyddstillsyn.\r\nDetta innebär en straffskärpning. Samhällstjänst\r\ninfördes på prov i fem tingsrätter som alternativ till\r\nfängelse för yngre lagöverträdare och skall utvidgas\r\ntill att gälla hela landet.</pre><pre>Vilka åtgärder anser statsrådet att vidta på grund av\r\natt lagen om samhällstjänst medfört icke avsedda\r\nstraffskärpningar?</pre><pre>1992/93:493 av Sigrid Bolkéus (s) till\r\njustitieministern om Hudiksvalls\r\nkriminalvårdsanstalt:</pre><pre>Enligt Kriminalvårdsstyrelsen behövs ytterligare\r\n1 020 fängelseplatser de närmaste två åren. Om\r\nbeläggningen skall uppfylla riksdagens beslut om\r\n85-procentig beläggningsgrad rör det sig om drygt\r\n1 200 platser. Kriminalvården vill fortsätta driften\r\nvid bl.a. anstalten i Hudiksvall. Enligt beslut skall\r\nden upphöra den 1 december 1993, vilket innebär\r\nom 10 månader. Det brådskar med besked om\r\nfinansieringen.</pre><pre>Kommer kriminalvården att få de 400--500 miljoner\r\nkronor som enbart driften av det ökade antalet\r\nfängelseplatser kostar?</pre><pre>1992/93:494 av Rune Backlund (c) till\r\nkulturministern om ensamma flyktingbarn:</pre><pre>En treårig asylsökande pojkes öde har under den\r\nsenaste tiden väckt stor uppståndelse i media. I det\r\nfallet har det uppmärksammats att flera principer\r\noch förhållningssätt i samhället skär varandra. Det\r\nhar antytts att två lagar, utlänningslagen och lagen\r\nom vård av unga (LVU) skulle stå emot varandra\r\noch att det skulle saknas en princip för hur den här\r\npojken skall behandlas. Till det kommer också\r\nfrågan vilka rättigheter och skyldigheter Sverige\r\nhar i det här fallet enligt gällande internationell rätt\r\noch konventioner.</pre><pre>Det har tidigare förekommit uppmärksammade fall\r\ndär asylsökande barn har uppgetts sakna nära\r\nanhöriga som varit beredda och lämpliga att ta hand\r\nom barnet vid ett återsändande till hemlandet. Det\r\när viktigt att ev. oklarheter i lagstiftning och\r\nregelsystem klaras ut så att vi i vårt land får en klar\r\nentydig princip för hur dessa barn skall tas om hand\r\npå bästa möjliga sätt.</pre><pre>Är kulturministern beredd att ta initiativet till en\r\nsnabb översyn av vilket förhållningssätt det svenska\r\nsamhället skall ha i den här typen av fall och vilka\r\nregler som skall gälla i hanteringen av barnen?</pre><pre>1992/93:495 av Maj-Lis Lööw (s) till\r\njustitieministern om frivillig skuldsanering:</pre><pre>Vilka åtgärder avser justitieministern vidtaga för\r\natt verksamheten med frivillig skuldsanering inte\r\nskall försenas eller helt stoppas upp?</pre><pre>1992/93:496 av Ingela Mårtensson (fp) till\r\njustitieministern om personalkontrollen:</pre><pre>Riksdagsledamoten Bo G Jenevall har genom\r\nuppgifter i massmedia framställts som en\r\nsäkerhetsrisk. Det sätt på vilket frågan har\r\nbehandlats har väckt reaktioner hos såväl politiker\r\nsom allmänhet. Fallet är enligt min mening ett\r\nexempel på att personalkontrollen inte fungerar på\r\nett tillfredsställande sätt.</pre><pre>Mot denna bakgrund vill jag ställa följande fråga till\r\njustitieministern:</pre><pre>Vilka åtgärder avser justitieministern att vidta för\r\natt förbättra personalkontrollen?</pre><pre>1992/93:497 av Arne Jansson (nyd) till\r\nsocialministern om fackföreningsavgift och\r\nsocialbidragsnormer:</pre><pre>Enligt Socialstyrelsens allmänna råd för\r\nsocialbidrag skall bl.a. kostnader för\r\nfackföreningsavgifter beräknas som tillägg till\r\nnormen med den faktiska kostnaden per månad.</pre><pre>Socialstyrelsen skriver bl.a. följande:</pre><pre>Fackföreningsavgifter bör beräknas särskilt\r\neftersom nivåerna i de olika föreningarna varierar\r\nganska kraftigt. Att den enskilde bör ha täckning\r\nför avgiften genom socialbidraget är rimligt\r\neftersom denna utgift får anses som nödvändig för\r\nvarje arbetstagare.</pre><pre>Jag är övertygad om att det finns medborgare som\r\ninte lever på socialbidrag som av ekonomiska skäl\r\ninte är med i någon fackförening och anser i\r\nenlighet med detta att fackföreningsavgifter (inte\r\navgifter för medlemskap i enskild\r\narbetslöshetskassa) inte bör beräknas som tillägg\r\ntill socialbidragsnormen.</pre><pre>Är socialministern beredd att medverka till en\r\nförändring av den nuvarande ordningen?</pre><pre>1992/93:498 av Harriet Colliander (nyd) till\r\nkulturministern om presstödet:</pre><pre>Av en nyss utkommen ESO-rapport om presstödets\r\neffekter (Ds 1993:20) framgår att merparten av\r\npresstödet, vilket kan uppdelas i tre delar, nämligen\r\ndirekt presstöd via budgeten om 500 miljoner\r\nkronor, momsbefrielse om 1,5 miljarder och\r\nnedsatt reklamskatt om 500 miljoner kronor, går till\r\nde verkligt stora tidningarna och att närmare\r\nhälften av momsbefrielsen går till liberala tidningar.</pre><pre>Med tanke på att statens syfte med de\r\npresstödjande åtgärderna är att säkerställa en fri\r\nopinionsbildning och en allsidig nyhetsförmedling\r\nundrar jag om och när kulturministern är beredd att\r\nmedverka till en förändring av detta faktum?</pre><pre>1992/93:499 av Karl Gustaf Sjödin (nyd) till\r\njustitieministern om sociala förmåner till utländska\r\nvåldsbrottslingar:</pre><pre>Utländska medborgare som begår grova våldsbrott,\r\nfår ofta enligt gällande regler ut stora belopp i\r\npension och/eller sjukersättning.</pre><pre>Att gällande lagregler innebär att sociala förmåner\r\nutbetalas -- i många utvisningsfall till brottslingens\r\nvistelseort i hemlandet -- är ur allmänhetens\r\nsynvinkel mycket stötande.</pre><pre>Det uppfattas som att brottslingens agerande\r\nsanktioneras av det svenska samhället.</pre><pre>Vad avser justitieministern göra för att ändra\r\nberörda lagregler?</pre><pre>1992/93:500 av Robert Jousma (nyd) till\r\nkulturministern om kostnader då flykting flyttar\r\nfrån anvisad ort:</pre><pre>När en flykting flyttar från den ort han blivit\r\nanvisad till annan ort (ofta storstadsregioner)\r\norsakar det kostnader och problem.\r\nUtflyttningskommunen förlorar halva\r\nschablonbidraget och inflyttningskommunen får ett\r\nnytt helt bidrag. Staten får med andra ord en extra\r\nkostnad på ett halvt schablonbidrag.</pre><pre>Dessutom förorsakar flyttningen problem och\r\nkostnader på grund av att utflyttningskommunen\r\nplanerat sin verksamhet med en\r\nmottagningsapparat inkl. ett introduktionsprogram\r\nsom på grund av flyttningen inte utnyttjas.\r\nSvenskundervisningen fullföljs inte utan försenas\r\nosv.</pre><pre>Flyktingarna uppger att de flyttar på grund av\r\nvantrivsel, sysslolöshet m.m. Frågan är om de\r\nsakligt sett får det bättre i storstaden. Men frågan\r\när framför allt om den som uppehåller sig i Sverige\r\nsom flykting skall medges rätt att byta ort, då detta\r\nvisat sig ytterligare belasta den redan mycket hårt\r\nansträngda flyktingadministrationen. I vart fall bör\r\ninget helt schablonbidrag utgå till\r\ninflyttningskommunen.</pre><pre>Vad avser kulturministern göra för att rätta till\r\ndetta missförhållande?</pre><pre>1992/93:501 av Margareta Viklund (kds) till\r\nsocialministern om åtgärder mot alkoholmissbruk i\r\nmödra- och barnhälsovårdens program:</pre><pre>Olika undersökningar har visat att barn till\r\nalkoholmissbrukande föräldrar har svårt att\r\nfungera i sociala sammanhang. De har bl.a. på\r\ngrund av sociala svårigheter svårt att tillgodogöra\r\nsig skolundervisning. Många blir utslagna senare i\r\nlivet. De har inte fått den trygghet och grund, som\r\nbarn behöver för att kunna utvecklas på ett\r\ntillfredsställande sätt.</pre><pre>Det finns olika modeller inom mödra- och\r\nbarnhälsovården för att förebygga och behandla\r\nalkoholmissbruk. Ett exempel på detta är projektet\r\nFöräldrar och Alkohol, som riktade sig till blivande\r\noch nyblivna föräldrar. Målet var att föräldrarna\r\nskulle minska sin alkoholkonsumtion under\r\nframför allt den tid som mödrarna väntade barn och\r\ndå barnen var små. Landstingsförbundet drev detta\r\nprojekt i samverkan med Älvsborgs och Jämtlands\r\nläns landsting.</pre><pre>Avser statsrådet att vidtaga några åtgärder för att\r\nprojekt som detta skall införas som en naturlig del\r\ni mödra- och barnhälsovårdens verksamhet?</pre><pre>1992/93:502 av Rolf L Nilson (v) till\r\njordbruksministern om biobränsleaska:</pre><pre>De flesta är överens om att\r\nbiobränsleanvändningen skall öka. En stor del av\r\ndetta biobränsle kommer att tas från skogsmark.\r\nÖvervägande del av detta uttag kommer att tas ut\r\ni form av barr, kvistar, grenar och klena stammar.\r\nDessa delar innehåller en stor del av tillgängliga\r\nnäringsämnen.</pre><pre>Denna näring kommer följaktligen att tas ur\r\nekosystemet och till slut hamna i askan efter\r\nförbränningen av biobränslet. För att undvika\r\nnäringsbrist i vissa skogsmarker och att askan blir\r\nett deponeringsproblem är det viktigt att askan och\r\ndess näringsämnen kan återföras till skogsmarken.</pre><pre>Om detta sker är det ett steg mot\r\nkretsloppssamhället. För närvarande är detta en\r\nallvarlig hämsko i utvecklingen av\r\nbiobränsleanvändningen. Detta problem\r\nbehandlas underligt nog inte i\r\nkretsloppspropositionen -- som hanteras just nu av\r\nriksdagen -- trots att problemet är akut.</pre><pre>Jag vill fråga jordbruksministern:</pre><pre>Vad kommer regeringen att göra under 1993 för att\r\nbiobränsleaskan skall kunna ingå i ett kretslopp?</pre><pre>1992/93:503 av Bengt Ahlqvist (fp) till\r\nkulturministern om det statliga stödet till\r\nÄlvkarleby kommun för mottagning av flyktingar:</pre><pre>Älvkarleby kommun har tagit emot en betydande\r\nandel flyktingar. Under åren 1986--1989 mottog\r\nkommunen 127 latinamerikanska flyktingar. Av\r\ndessa bor 42 kvar i kommunen, alla i stort sett\r\nsjälvförsörjande. Perioden 1989-09-15--1992-09-30\r\ntog kommunen sammanlagt emot 235\r\nvietnamesiska kvotflyktingar. Kvar i kommunen\r\nbor 197, och av dessa har 15 fötts efter ankomsten.\r\nPraktiskt taget samtliga i kommunen boende\r\nvietnamesiska flyktingar står utanför\r\narbetsmarknaden och är beroende av socialbidrag.\r\nBudgetåren 1993 och 1994 visar att kostnaderna för\r\nflyktingmottagandet överskrids med 3,1 miljoner\r\nkronor resp. 8,6 miljoner kronor. 8 miljoner kronor\r\nmotsvarar 1 skattekrona i utdebitering för\r\nÄlvkarleby kommun. Älvkarleby kommun har en\r\nmycket dålig ekonomi, som löper stor risk att\r\nytterligare försämras. I senaste numret av\r\nKommunaktuellt, nr 11, s. 4, framgår att\r\narbetslösheten nu är uppe i 9,72 %, vilket innebär\r\natt kommunen ligger på sjätte plats i riket över de\r\nkommuner som har stor arbetslöshet.\r\nOpinionsmässigt är det oerhört svårt att försvara\r\nkommunala nedskärningar inom såväl barn- och\r\näldreomsorgsområdet som skolområdet till förmån\r\nför ökade socialbidrag till våra flyktingar.</pre><pre>Med anledning av det ovan anförda vill jag ställa\r\nföljande fråga:</pre><pre>Vilket statligt stöd kan Älvkarleby kommun\r\npåräkna för att fullt ut täcka underskott i\r\nflyktingmottagning för åren 1993 och 1994?</pre><pre>1992/93:504 Rolf L Nilson (v) till\r\njordbruksministern om ökad användning av flis:</pre><pre>Biobränslen i form av flis är ett billigare alternativ\r\nän kol och olja nu när skärpta miljöskatter på\r\nfossila bränslen har effekt på marknaden.</pre><pre>Flis är dessutom mer miljövänligt som energikälla\r\nän kol, naturgas och olja. Det som saknas nu är en\r\nstörre efterfrågan på biobränslen i form av flis.\r\nDärför borde de statliga subventionerna öka till\r\ninvesteringar i nya flispannor.</pre><pre>Jag vill därför fråga jordbruksminister:</pre><pre>Kommer regeringen att föreslå ökat statligt bidrag\r\ntill investeringar i nya flispannor under år 1993?</pre><pre>1992/93:505 av Bengt Ahlqvist (fp) till\r\njustitieministern om åtgärder mot häleri:</pre><pre>Den som köper tjuvgods -- även i god tro -- bör stå\r\ntill svars. God tro-begreppet måste på något sätt\r\nsättas i relation till inköpspriset. Krav på kvitto --\r\nbevis på köpet -- borde ställas. Om lagen ändras på\r\nde här punkterna blir det svårare att stjäla och att\r\navyttra tjuvgods. Förövarna av brott kommer\r\nalltför lindrigt undan, medan offren får för dåligt\r\nstöd av samhället.</pre><pre>På vilket sätt är justitieministern beredd att\r\nmedverka till att se över lagstiftningen på detta\r\nområde?</pre><pre>6 §  Kammaren åtskildes kl. 13.02.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}