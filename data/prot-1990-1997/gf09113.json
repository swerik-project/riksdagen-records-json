{"dokumentstatus":{"dokument":{"hangar_id":"2387813","dok_id":"GF09113","rm":"1991/92","beteckning":"113","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"113","slutnummer":"0","datum":"1992-05-15 00:00:00","systemdatum":"2005-10-27 14:01:37","publicerad":"1992-05-15 00:00:00","titel":"Riksdagens snabbprotokoll 1991/92:113 Fredagen den 15 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{4CE0395F-19A4-4FB1-818B-2EA3519CDF93}","dokument_url_text":"http://data.riksdagen.se/dokument/GF09113/text","dokument_url_html":"http://data.riksdagen.se/dokument/GF09113","dokumentstatus_url_xml":"http://data.riksdagen.se/dokumentstatus/GF09113","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:113</div>\r\n<div class=\"sidhuvud_datum\">Fredagen den 15 maj</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 §  Svar på fråga 1991/92:184 om biståndet till\r\nBaltikum</pre><pre>Anf. 1  Utrikesminister MARGARETHA AF\r\nUGGLAS (m):</pre><pre>Herr talman! Pär Granstedt har frågat mig om jag\r\när beredd att överväga en svensk insats för att\r\nstödja ett program för isolering av bostäder och\r\nandra byggnader i Baltikum.</pre><pre>Energihushållningen i de baltiska staterna är\r\nundermålig och behoven av bränsleimport är\r\nbetydande. I planekonomin var energipriserna\r\nextremt låga, och det saknades därför helt\r\nincitament att energispara, vilket fått konsekvenser\r\nockså för miljön.</pre><pre>De baltiska regeringarna har hittills varit upptagna\r\nmed att klara försörjningen på kort sikt. I vintras\r\nblev det aktuellt för Sverige att bistå ester och letter\r\nmed bränslehjälp i form av oljeleveranser till ett\r\nvärde av 14 milj.kr.</pre><pre>Energiförsörjningen är central för det pågående\r\nstruktur- och reformarbetet i Baltikum. En\r\nomstrukturering av energisektorn är nödvändig för\r\natt komma till rätta med resursslöseriet. Det\r\nviktigaste i särklass är att införa realistiska\r\nenergipriser. Konkreta åtgärder för att effektivisera\r\nenergiutnyttjandet kan också få stor effekt.</pre><pre>Biståndsmyndigheten BITS har finansierat ett antal\r\nprojekt för att främja energibesparing i Baltikum.\r\nEtt av projekten omfattar stöd till den strategiska\r\nplaneringen av energisektorn genom finansiering\r\nav en rådgivare knuten till det estniska\r\nenergiministeriet.</pre><pre>Expertens uppgift är bl.a. att undersöka och föreslå\r\nbesparingsmöjligheter. Bristen på finansiella\r\nresurser gör det nödvändigt att koncentrera\r\ninsatserna på småskaliga projekt med ett stort\r\ninslag av självverksamhet. Befolkningen måste\r\nsjälv delta i arbetet på att isolera sina bostäder.</pre><pre>BITS har finansierat både en demonstration av\r\nenergibesparingspotential och utvecklandet av\r\nkunskap om hur energibesparing kan göras i\r\nestländska flerfamiljshus och i fjärrvärmesystem.\r\nVal av besparingsåtgärder beror på\r\nkostnadseffektivitet och Estlands möjligheter att\r\nbekosta dem.</pre><pre>Den stora besparingspotentialen i uppvärmning av\r\nbostäder och liknande byggnader är en strategisk\r\nmöjlighet för att minska energianvändningen,\r\nspara utländsk valuta och minska den negativa\r\ninverkan på miljön.</pre><pre>Arbetsmarknadsdepartementet fattade den 5 mars\r\nbeslut om att bedriva en tvåårig försöksverksamhet\r\ndär svenska arbetslösa tekniker och ekonomer ges\r\nberedskapsarbete i Estland för att åstadkomma\r\nproduktivitetshöjande insatser. Förra söndagen\r\nreste en första grupp om 22 personer till Estland.\r\nKostnaden för detta projekt beräknas till 10\r\nmilj.kr., och medel tas i anspråk från anslaget för\r\narbetsmarknadspolitiska åtgärder.</pre><pre>Herr talman! Det är vår uppfattning att de medel\r\nsom avsatts till stöd för Baltikum mest effektivt\r\nutnyttjas om vi kan bidra till kunskapsöverföring\r\ninom centrala områden som exempelvis\r\nenergisektorn. Det får en bred och långvarig\r\ngenomslagskraft. Vi är också övertygade om att\r\nsvenskt industriellt kunnande och kapacitet på sikt\r\nkan komma att spela en viktig roll i genomförandet\r\nav energisparprogram.</pre><pre>Anf. 2  PÄR GRANSTEDT (c):</pre><pre>Herr talman! Jag vill tacka utrikesministern för\r\nsvaret på min interpellation. Det gav en intressant\r\noch bra redovisning av de många svenska\r\naktiviteter som finns i det här området. Jag noterar\r\nockså att utrikesministern tillmäter energisektorn\r\noch energisparandet stor vikt när det gäller\r\nsituationen i Baltikum. Vi delar uppenbarligen en\r\nmycket likartad syn på detta.</pre><pre>I min interpellation försökte jag föra fram en insats\r\nav bredare och större omfattning än vad som\r\nkanske har varit möjlig inom nu gällande ramar.\r\nSom antyds i utrikesministerns svar är\r\nvärmehushållning kanske ett av de viktigaste\r\nområdena när man skall komma till rätta med\r\nförsörjningsmässiga, ekonomiska och miljömässiga\r\nproblem i de baltiska staterna. Man har en\r\nundermålig isoleringsgrad. Uppvärmningssystemet\r\när oerhört ineffektivt. Om man är nära värmekällan\r\ni fjärrvärmesystemet har man det mycket varmt,\r\nmen om man befinner sig i periferin har man nästan\r\ningen värme alls. Man måste elda så att det\r\nåtminstone blir drägligt utmed större delen av\r\nledningens längd, om man har något att elda med.\r\nDet är bara ett exempel på den typ av svårigheter\r\nman har.</pre><pre>Det är bra med den här typen av mera begränsade\r\ninsatser som utrikesministern redovisade. Det\r\ngäller rådgivning, att man uppmuntrar esterna att\r\nsjälva isolera sina bostäder, att man genomför\r\nkunskapsöverföring m.m. Med dessa insatser\r\nkommer situationen i Baltikum nästa vinter att vara\r\nungefär som situationen den här vintern. Vi kan\r\ndock inte vara övertygade om att nästa vinter blir\r\nlika mild. Om det blir en normal vinter i Baltikum\r\nnästa gång blir svårigheterna mycket stora.</pre><pre>De insatser som vi och andra behöver göra för att\r\nhjälpa de baltiska staterna att klara akuta\r\nförsörjningsproblem på värmesidan kan bli ganska\r\nstora. Det finns därför anledning att fråga sig om vi\r\ninte borde försöka hitta ett sätt att få till stånd en\r\nbetydligt bredare och snabbare insats för att råda\r\nbot på de värsta värmehålen i de baltiska staternas\r\nenergisystem.</pre><pre>Det är en slump att samtidigt som det finns behov\r\nav mycket stora insatser på det här området i\r\nBaltikum har vi en stark överkapacitet inom vår\r\nbyggnadsindustri, med arbetslöshet, konkurser\r\nm.m. som följd. Jag hör, herr talman, inte till dem\r\nsom tycker att man skall anpassa bistånd till det\r\nsvenska näringslivets behov. Men i just det här\r\nfallet råkar det sammanfalla. Det finns mycket\r\nstora behov i Baltikum samtidigt som det finns en\r\nstor överkapacitet i Sverige. Det borde därför\r\nfinnas ett intresse att på allvar överväga om man\r\ninte kan gifta ihop de här behoven på något sätt.</pre><pre>Det innebär kanske att man måste gå över\r\ngränserna mellan politikområdena. Av långvarig\r\nerfarenhet vet jag att det är oerhört svårt. Det\r\nhandlar dels om bistånd, dels om något som man\r\nkan kalla för arbetsmarknadsåtgärder eller\r\nindustripolitiska åtgärder i Sverige. Jag tycker dock\r\natt man allvarligt borde överväga det.</pre><pre>Det är riktigt att man bör uppmuntra människorna\r\ni de baltiska staterna att göra så stora insatser som\r\nmöjligt själva. Vi måste ändå vara realistiska och\r\ninse att det går kanske bra att få ester, letter och\r\nlitauer att isolera sina egna bostäder i de områden\r\ndär de har egna bostäder, småhusområden, på\r\nlandet osv. I de stora hittills statligt ägda\r\nbostadsområdena i de större städerna i Baltikum\r\ndär man har stora fjärrvärmesystem kommer inte\r\nmycket att hända i den vägen. Där krävs stora\r\nsamlade insatser.</pre><pre>Med min interpellation har jag försökt att\r\nåtminstone väcka tanken att man skulle kunna\r\nkombinera de interna svenska arbetsmarknads- och\r\nindustripolitiska intressena med behov av\r\nlångsiktigt verkande insatser på energiområdet i\r\nBaltikum. Det finns en liten öppning i slutet av\r\nutrikesministerns svar. Det sägs att den svenska\r\nindustrin långsiktigt skulle kunna göra insatser på\r\ndet här området. Kan man tänka sig att inom\r\nregeringen överväga om man kan hitta former som\r\ngör att dessa insatser inte behöver ligga så väldigt\r\nlångt fram i tiden? Man skulle kunna underlätta för\r\nsvensk industri att faktiskt göra insatser för att lösa\r\ndessa problem i Baltikum.</pre><pre>Anf. 3  Utrikesminister MARGARETHA AF\r\nUGGLAS (m):</pre><pre>Herr talman! Ett försök i den riktning som Pär\r\nGranstedt är ute efter är de 22 tekniker och\r\nekonomer som nu har rest över till Estland, just i\r\nsyfte att hjälpa till och få i gång produktionen bl.a.\r\npå det här området.</pre><pre>Jag tycker att vi måste vara mycket medvetna om\r\natt det finns en estnisk byggindustri. Jag har fört\r\nsamtal med mina estniska kolleger bl.a. om ett\r\nannat problem, som Pär Granstedt också väl\r\nkänner till, nämligen frågan om shelter för\r\nhemvändande officerare. Vid dessa tillfällen har\r\ndet direkt påpekats att man har en egen\r\nbyggindustri som kan göra insatser, men att man\r\nbehöver rådgivning, kunskapsöverföring och visst\r\nstöd.</pre><pre>Jag tror att det är väldigt viktigt att vi håller detta i\r\ntankarna och att vi kommer ihåg att vad Estland\r\noch de andra baltiska länderna står inför är en\r\nytterligt svår omställning, som kommer att skapa en\r\nmycket mycket stor arbetslöshet i dessa länder.\r\nDärför menar jag att det måste vara ett mer riktigt\r\nmål att se till att vi ger hjälp till självhjälp så att\r\nbalterna kommer i gång med sina egna\r\nproduktionsresurser och ser möjligheterna. Jag\r\ntycker nog att det måste vara den riktiga insatsen.\r\nKanske har svensk byggindustri en möjlighet att\r\nkomma in där, att på strategiska områden komma\r\nmed sitt kunnande och att i vissa sammanhang\r\nkomma med sina speciella tekniska lösningar.\r\nEftersom det vi vill åstadkomma är att dessa länder\r\nskall få en övergång till marknadsekonomi och\r\nsjälva börja tackla sina problem -- det är ju ändå det\r\ndet hela handlar om, att de själva skall tackla sina\r\nproblem -- måste vi vara beredda att inse och\r\nrespektera att det finns resurser på plats.</pre><pre>Anf. 4  PÄR GRANSTEDT (c):</pre><pre>Herr talman! Jag tycker att den insats som består i\r\natt 22 rådgivare nu åker över till Baltikum är bra.\r\nDet är också bra att man använder\r\narbetsmarknadsmedel för att finansiera detta. Det\r\när ett exempel på att man faktiskt kan överskrida de\r\npolitiska gränserna, och det tycker jag är värdefullt.</pre><pre>Jag håller naturligtvis helt med utrikesministern om\r\natt man inte får lägga upp detta på ett sådant sätt att\r\nman slår ut den inhemska byggindustrin, tvärtom.\r\nSkulle man kunna få till stånd ett sådant litet mer\r\nstorskaligt projekt som jag tänker mig, bör det\r\nnaturligtvis i första rummet utformas så att man tar\r\nvara på de inhemska resurserna. Men det kommer\r\nockså att behövas insatser från oss, bl.a. på den\r\nfinansieringsmässiga sidan. Det kommer att\r\nbehövas moderna byggmaterial, som inte utan\r\nvidare går att få tag på i Baltikum, det kommer att\r\nbehövas isoleringsteknik, det kommer att behövas\r\nstyr- och reglerteknik för att man skall få till stånd\r\nbättre fungerande uppvärmningssystem, och det\r\nkommer att behövas know-how på många\r\nområden.</pre><pre>Om man verkligen fick i gång en mer massiv\r\nsatsning på isolering av bostäder och man försökte\r\nnå någorlunda snabba resultat på det området, tror\r\njag att det också skulle kunna leda till en boom för\r\nden baltiska byggnadsindustrin. Det skulle\r\ndessutom kunna utgöra en ram för någonting som\r\nskulle kunna likna en massiv kunskapsöverföring\r\nfrån den svenska industrin till den baltiska. På det\r\nsättet skulle man alltså också få långsiktiga,\r\nvärdefulla industriella effekter.</pre><pre>Det behöver alltså inte finnas någon motsättning\r\nmellan en betydande svensk insats på det här\r\nområdet och insatser för att långsiktigt bygga upp\r\nden baltiska byggnadsindustrin.</pre><pre>Anf. 5  Utrikesminister MARGARETHA AF\r\nUGGLAS (m):</pre><pre>Herr talman! Det är min övertygelse att de\r\nrådgivningsinsatser som görs nu är på väg att leda\r\ntill den typ av kontakter som Pär Granstedt talar\r\nom, dvs. att svensk byggindustri därmed också\r\nkommer in på de här marknaderna.</pre><pre>Jag skulle också vilja ta detta tillfälle i akt för att\r\nnämna att vår energirådgivning i Estland har varit\r\nså uppskattad och -- bedömer vi själva -- så pass\r\nnödvändig och framgångsrik att vi har undersökt\r\nmöjligheterna att göra en liknande insats i\r\nLettland. Det visade sig att EG faktiskt redan hade\r\nvarit framme där, vilket vi inte hade någonting\r\nemot, utan vi kunde bara konstatera att så var\r\nfallet.</pre><pre>Det är nog faktiskt också så att väldigt mycket kan\r\ngöras på ett oerhört jordnära sätt, dvs. genom att\r\nesterna själva med enklast möjliga medel sätter i\r\ngång att täta fönster och annat. I vissa av\r\nbostäderna i Estland har det ju eldats så\r\nfruktansvärt mycket att man har tyckt att det har\r\nvarit skönt med drag genom väggar och fönster.</pre><pre>Anf. 6  PÄR GRANSTEDT (c):</pre><pre>Herr talman! Visst kan också enkla åtgärder vidtas.\r\nJag har också varit med om att uppleva besvärande\r\nvärme vid besök i Estland, men det var i höstas. När\r\njag för en månad sedan senast besökte Estland var\r\ningen frestad att öppna något fönster -- då var det\r\nverkligen kallt inomhus. Det är klart att mycket kan\r\nåstadkommas med tätning, men sanningen att säga\r\när det naturligtvis betydligt mer långtgående\r\ninsatser som behövs om man skall få en ordentlig\r\neffekt på energiförsörjningssystemet.</pre><pre>Jag tycker att de insatser som görs är värdefulla,\r\noch den rådgivningsverksamhet som finns utgör väl\r\nen god början. Jag hoppas naturligtvis att detta\r\nskall kunna leda till ett större engagemang också för\r\nden svenska industrins del, att det kan leda till en\r\nkunskapsöverföring och till att resurser kan ställas\r\ntill förfogande.</pre><pre>Jag vill avslutningsvis ändå vädja till\r\nutrikesministern om att hon även fortsättningsvis\r\nhar dessa frågor i åtanke och att hon funderar\r\nvidare på hur man skulle kunna bredda och\r\nvidareutveckla samarbetet. Jag ser ändå en oerhörd\r\npotential för oss att göra stora insatser av bestående\r\nslag i Baltikum och, som sagt, möjligheter att\r\nutnyttja ledig kapacitet i Sverige.</pre><pre>Anf. 7  Utrikesminister MARGARETHA AF\r\nUGGLAS (m):</pre><pre>Herr talman! Jag delar Pär Granstedts uppfattning\r\natt hösten och vintern säkert kommer att bli mycket\r\nbesvärliga i Baltikum. Jag tror inte att tätningen av\r\nbostäderna vid det laget kommer att ha nått en nivå\r\nsom på något sätt skulle kunna motsvara svensk\r\nstandard, utan detta är ett jobb som tar sin tid. Jag\r\ntror därför att vi måste vara beredda på\r\nkatastrofinsatser även inom energisektorn. Det är\r\nmin bedömning.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 9.17 på förlag av förste vice\r\ntalmannen att ajournera förhandlingarna till kl.\r\n11.00, då till dagens bordläggning aviserad\r\nproposition samt utskottsbetänkanden väntades\r\nföreligga.</pre><pre>Återupptagna förhandlingar</pre><pre>Förhandlingarna återupptogs kl. 11.00.</pre><pre>2 §  Bordläggning</pre><pre>Anmäldes och bordlades</pre><pre>Proposition</pre><pre>1991/92:132 Tillämpning i fråga om Libyen av lagen\r\n(1971:176) om vissa internationella sanktioner</pre><pre>Konstitutionsutskottets betänkande</pre><pre>1991/92:KU30 Granskning av statsrådens\r\ntjänsteutövning och regeringsärendenas\r\nhandläggning</pre><pre>Finansutskottets betänkanden</pre><pre>1991/92:FiU24 Tilläggsbudget II inom\r\nfinansdepartementets område, m.m.</pre><pre>1991/92:FiU25 Tilläggsbudget II inom\r\ncivildepartemenets område</pre><pre>Trafikutskottets betänkanden</pre><pre>1991/92:TU18 Postväsende</pre><pre>1991/92:TU19 Järnvägar</pre><pre>Näringsutskottets betänkanden</pre><pre>1991/92:NU29 Tilläggsbudget II\r\n(näringsdepartementet)</pre><pre>1991/92:NU31 Ändringar i ellagen</pre><pre>1991/92:NU34 Statlig medverkan för\r\nkapitaltillskott till Sparbanken Första AB</pre><pre>Arbetsmarknadsutskottets betänkande</pre><pre>1991/92:AU14 Tilläggsbudget II till statsbudgeten\r\nför budgetåret 1991/92</pre><pre>3 §  Anmälan om frågor</pre><pre>Anmäldes att följande frågor framställts</pre><pre>den 14 maj</pre><pre>1991/92:775 av Eva Johansson (s) till civilministern\r\nom pressmeddelande från civildepartementet om\r\nbetyg:</pre><pre>I ett pressmeddelande från civildepartementet står\r\nföljande:</pre><pre>''Just nu pågår utredning om ett nytt betygssystem.\r\nVi kristdemokrater anser att de första fem eller sex\r\nåren i skolan skall vara betygsfria. Den perioden\r\nskall barn i lugn och ro få förbättra sina färdigheter\r\nså långt det går. Det gäller att bygga upp en stark\r\nkänsla av kompetens och självtillit hos varje barn!''</pre><pre>Jag vill med anledning av detta uttalande fråga\r\nungdomsministern följande:</pre><pre>Utgår regeringen från, att ungdomar över 12--13-\r\nårsåldern inte på samma sätt som de yngre, behöver\r\nen skola där de i lugn och ro får förbättra sina\r\nkunskaper och färdigheter och som inte på samma\r\nsätt stödjer dem i att bygga upp kompetensen och\r\nsjälvtilliten?</pre><pre>1991/92:776 av Hugo Hegeland (m) till statsrådet\r\nBo Lundgren om momsen och byggkonsultföretag:</pre><pre>Arkitekt- och byggkonsultföretag skall alltid\r\nredovisa mervärdeskatt på erhållna förskotts- och\r\na-contobetalningar. Sedan reduceringsreglerna vid\r\ninbetalningen av moms slopats har risken för\r\nförluster till följd av mervärdeskattens erläggande\r\nkraftigt ökat. I de fall entreprenaden på grund av\r\nkundens konkurs eller av annan anledning inte\r\nfullföljs, kan det nämligen hända att någon\r\nslutbesiktning inte kommer till stånd. I sådana fall\r\nanses de uppburna a- contona och förskotten\r\ninnefatta också momsen.</pre><pre>Med anledning av nämnda förhållande vill jag\r\nfråga:</pre><pre>Vilka åtgärder är statsrådet beredd att vidta för att\r\nskapa rimliga förhållanden för arkitekt- och\r\nbyggkonsultföretag vad gäller inbetalningen av\r\nmoms?</pre><pre>1991/92:777 av Fredrik Reinfeldt (m) till\r\nsocialministern om åtgärder mot nya droger:</pre><pre>Moderata samlingspartiet föreslog i januari 1990 i\r\nen partimotion åtgärder mot den då nya drogen\r\nEcstacy och andra s.k. designade droger, som\r\nfrämst spreds på de s.k. Acid-klubbarna.\r\nSocialstyrelsen borde få i uppdrag att mer\r\nkonsekvent täcka in dessa droger i sina\r\nförteckningar, för att stävja missbruket. Kraven\r\nföljdes upp i en kommittémotion av Sten Svensson\r\nm.fl. i januari 1991.</pre><pre>I massmedia får vi nu höra att Ecstacy och andra\r\ndesignade droger sprids i en allt större omfattning\r\noch att missbruket främst finns bland mycket unga\r\nmänniskor. Detta är ytterst alarmerande.</pre><pre>Mot denna bakgrund vill jag ställa följande fråga:</pre><pre>Vilka åtgärder ämnar regeringen vidta för att\r\nsnabbt komma till rätta med Ecstacy och andra\r\ndesignade droger?</pre><pre>den 15 maj</pre><pre>1991/92:778 av Göthe Knutson (m) till\r\njustitieministern om medlen för polisens\r\nverksamhet:</pre><pre>Riksdagen har nyligen beslutat om medel för\r\npolisens verksamhet under budgetåret 1992/93. Det\r\nbelopp som anvisades uppgår till över 10 miljarder\r\nkronor.</pre><pre>Under de senaste veckorna har dock pressen\r\npublicerat intervjuer med polischefer, som\r\nuttrycker oro för att de anvisade medlen inte\r\nkommer att räcka. I något distrikt skulle medlen\r\ninte ens räcka till bensinpengar, enligt polischefen.\r\nFrån en del håll har det också sagts att\r\npolismyndigheterna kommer att bli tvungna att\r\nsäga upp personal under året för att ekonomin skall\r\ngå ihop.</pre><pre>Det är tydligt att det finns olika sätt att beräkna hur\r\nmycket pengar som behövs för polisens\r\nverksamhet.</pre><pre>Min fråga till justitieministern är:</pre><pre>Har polisen fått de medel den behöver för det\r\nkommande budgetåret?</pre><pre>1991/92:779 av Rolf L. Nilson (v) till miljöministern\r\nom kärnkraftsavvecklingen:</pre><pre>I framtiden kommer förmodligen utländskt ägande\r\nav svenska kärnreaktorer att bli en realitet. Redan\r\nnu är det aktuellt eftersom det tyska Preussen-\r\nElektra förmodligen köper in sig i Sydkraft -- ägare\r\nav Barsebäck.</pre><pre>Det föreligger risk att avvecklingen och kontrollen\r\nav den svenska kärnkraften då kompliceras --\r\neventuellt försvåras -- om utländska intressen i den\r\nsvenska kärnkraften blir allt starkare.</pre><pre>Hur kommer regeringen att agera för att säkerställa\r\nkärnkraftsavvecklingen i denna nya situation?</pre><pre>1991/92:780 av Eva Johansson (s) till\r\nutbildningsministern om platsfördelningen\r\nbeträffande utbildningen av barnskötare till\r\nförskollärare:</pre><pre>Från universitet och högskolor kommer rapporter\r\nom att de ännu inte fått besked om fördelningen av\r\nplatser för 50-poängsutbildningen för barnskötare\r\ntill förskollärare.</pre><pre>Många barnskötare vill vidareutbilda sig, och\r\ndenna kurs har varit populär. Intresset just nu ökar\r\ndessutom på grund av att många barnskötare är,\r\neller hotas att bli, arbetslösa när kommunerna drar\r\nner barnomsorgsverksamheten.</pre><pre>De uteblivna beskeden om platsfördelningen gör\r\ndet omöjligt för utbildningsanordnarna att vare sig\r\nplanera kurserna eller lämna besked till alla dem\r\nsom söker utbildning.</pre><pre>Jag vill med anledning av detta ställa följande fråga\r\ntill utbildningsministern:</pre><pre>Vilka åtgärder tänker utbildningsministern vidta\r\nför att utbildningsanordnarna snarast skall få\r\nbesked om platsfördelningen när det gäller 50-\r\npoängsutbildningen för barnskötare till\r\nförskollärare?</pre><pre>1991/92:781 av Georg Andersson (s) till statsrådet\r\nAlf Svensson om BITS-krediterna till Kina:</pre><pre>I ett svar till Bertil Måbrink i riksdagen den 17 mars\r\nangående BITS-krediten till Kina sade Alf\r\nSvensson att han vill ''återigen betona att den\r\nnuvarande regeringen av omständigheterna\r\ntvingades att effektuera ett av den tidigare\r\nregeringen de facto redan fattat beslut''. Med\r\nanledning av denna märkliga uppgift efterfrågade\r\njag i ett brev vilken dokumentation som Alf\r\nSvensson kunde åberopa för sitt påstående.</pre><pre>I brevsvar den 7 maj erkänner nu Alf Svensson att\r\n''något beslut togs ej av den socialdemokratiska\r\nregeringen'' och vidare att ''den nya regeringen var\r\nnaturligtvis inte tvingad att godkänna BITS\r\nförslag''.</pre><pre>Alf Svensson måste hela tiden ha varit medveten\r\nom att den socialdemokratiska regeringen inte\r\nfattat något beslut i frågan. Den borgerliga\r\nregeringen tog därför sitt beslut om BITS-krediten\r\nhelt på eget ansvar. Ändå har Alf Svensson vid\r\nupprepade tillfällen, bl.a. i riksdagen, hävdat att\r\nhan bara hade att fullfölja ett av\r\nsocialdemokraterna redan fattat beslut.</pre><pre>Är statsrådet beredd att inför kammaren ta tillbaka\r\nde vilseledande påståenden som han tidigare har\r\ngjort beträffande BITS-krediten till Kina?</pre><pre>1991/92:782 av Leif Carlson (m) till statsrådet\r\nBeatrice Ask om betygen på vissa gymnasielinjer:</pre><pre>En del kommuner har i entusiasm över väntade\r\nfriare former för skolorganisationen föregått beslut\r\neller positivt övertolkat innehållet i beslutet och\r\nstartat ett antal teoretiska gymnasielinjer hösten\r\n1990. Härigenom riskerar ett antal elever att ej\r\nerhålla giltiga betyg även om de deltagit i alla\r\ncentrala prov.</pre><pre>Vilka åtgärder avser statsrådet vidta för att\r\neleverna skall få sina betyg?</pre><pre>1991/92:783 av Harald Bergström (kds) till\r\nsocialministern om omsorgslagen:</pre><pre>Omsorgslagen är en rättighetslag. I flera landsting\r\noch kommuner finns överklaganden och fällande\r\ndomar mot beslut där sociala myndigheter inte\r\nlever upp till lagens rättigheter för berättigade\r\nbehov.</pre><pre>I ett landsting frågade revisorerna om\r\nomsorgslagens rättighet var överordnad\r\nlandstingets ekonomiska resurser.</pre><pre>Svaret, i form av ett styrelsebeslut, lyder: ''För all\r\nlandstingets verksamhet gäller att den skall\r\nbedrivas inom av landstinget beslutad ram. S.k.\r\nrättighetslagstiftning ger inte en styrelse eller\r\nförvaltning rätt att frångå den ovan angivna\r\nregeln.'' Såvitt jag kan förstå innebär svaret att det\r\nlandstinget omfattas av omsorgslagen endast så\r\nlänge pengarna räcker.</pre><pre>Avser statsrådet att vidta några åtgärder för att\r\nstärka omsorgslagens efterlevnad?</pre><pre>1991/92:784 av Lars Stjernkvist (s) till\r\narbetsmarknadsministern om statliga byggprojekt\r\noch byggarbetslösheten:</pre><pre>Häktet i Norrköping behöver byggas om.\r\nKostnaden är beräknad till 36 milj.kr. Projektet\r\nkan sysselsätta 30 byggjobbare.</pre><pre>Byggnadsarbetarna i Östergötland har kartlagt\r\nbehovet av byggjobb i länet. Häktet är ett av många\r\nangelägna projekt som återfinns i kartläggningen.\r\nKartläggningen visar att det skulle kunna skapas\r\nminst 1 700 byggjobb genom tidigareläggning av\r\nkommunala och statliga samt andra investeringar.</pre><pre>Omkring 1 000 byggnadsarbetare är arbetslösa.\r\nDet betyder ca 20 %.</pre><pre>Regeringen har i olika sammanhang betonat vikten\r\nav att statliga och andra myndigheter gör sitt\r\nyttersta för att tidigarelägga byggprojekt. Hittills\r\nhar inget hänt som förändrat den negativa\r\nutvecklingen.</pre><pre>Vilka åtgärder är statsrådet beredd att vidta för att\r\novanstående och liknande projekt skall\r\ntidigareläggas?</pre><pre>1991/92:785 av Inge Carlsson (s) till\r\narbetsmarknadsministern om åtgärder för att\r\npåbörja byggprojekt inom den offentliga sektorn:</pre><pre>Servicehuset Solgården i Ödeshög behöver ett nytt\r\ntak. Kostnaden är beräknad till 3 milj.kr. Det är ett\r\nangeläget projekt, och det kan sysselsätta fem\r\nbyggnadsarbetare.</pre><pre>I dag är det billigt att bygga. Det saknas inte heller\r\narbetsuppgifter. Byggnadsarbetarna i Östergötland\r\nhar dammsugit sitt län i jakten efter byggjobb. De\r\nhar funnit angelägna projekt, som skulle kunna\r\nsysselsätta 1 700 byggjobbare.</pre><pre>Problemet är att det saknas politisk kraft att få i\r\ngång projekten ute i kommunerna. Finansministern\r\nuppmanade nyligen kommunerna att sätta fart.\r\nHennes vädjan hörsammades uppenbarligen inte.</pre><pre>Vilka åtgärder är statsrådet beredd att vidta för att\r\novanstående och andra byggprojekt skall komma i\r\ngång?</pre><pre>1991/92:786 av Maj-Inger Klingvall (s) till\r\narbetsmarknadsministern om åtgärder för att\r\npåbörja byggprojekt inom den offentliga sektorn:</pre><pre>Byggarbetslösheten i Östergötland är ca 20 %.\r\nProblemet är inte att det saknas arbetsuppgifter.\r\nByggnadsarbetarnas kartläggning av angelägna\r\nbyggprojekt visar att det går att skapa minst 1 700\r\njobb i länet.</pre><pre>Ett av dessa är ombyggnaden av ålderdomshemmet\r\nHallegården utanför Norrköping. Projektet är\r\nnaturligtvis i första hand viktigt för de älrdes\r\nomvårdnad och trygghet. Om projektet kommer i\r\ngång nu kan dessutom tolv byggnadsarbetare ges\r\nsysselsättning. Det saknas alltså inte uppgifter, och\r\ndet är dessutom ekonomiskt fördelaktigt att bygga\r\njust nu. Problemet är att det saknas politisk\r\nhandlingskraft.</pre><pre>Vilka åtgärder är statsrådet beredd vidta för att\r\novanstående och andra byggprojekt skall komma i\r\ngång omgående?</pre><pre>1991/92:787 av Ingvar Björk (s) till\r\narbetsmarknadsministern om åtgärder för att\r\npåbörja byggprojekt inom den offentliga sektorn:</pre><pre>Landstinget i Östergötland behöver bygga ett hjärt-\r\noch öroncentrum. Tack vare satsningen kan 100\r\nbyggjobbare få arbete under ett år.</pre><pre>I dag sjunker byggkostnaderna. Det saknas inte\r\narbetsuppgifter. Ovanstående projekt återfinns i\r\nden kartläggning av angelägna byggprojekt som\r\narbetslösa byggnadsarbetare genomfört i\r\nÖstergötland.</pre><pre>De arbetslösa är förundrade; de vet att\r\nbyggprojekten behövs, dvs. att vägarna behöver\r\nrustas upp, att husen behöver renoveras, att\r\ngruppbostäderna behöver byggas osv., och de vet\r\natt det är billigt att bygga nu. De kan inte begripa\r\nvarför ingen trycker på startknappen.</pre><pre>Vilka åtgärder är statsrådet beredd att vidta för att\r\novanstående och andra angelägna byggprojekt skall\r\nkomma i gång?</pre><pre>1991/92:788 av Sonia Karlsson (s) till\r\narbetsmarknadsministern om åtgärder för att\r\npåbörja byggprojekt inom den offentliga sektorn:</pre><pre>Väg 32, Sveavägen, i Motala behöver rustas upp.\r\nKostnaden är beräknad till 8 milj.kr., och projektet\r\nkan sysselsätta åtta personer.</pre><pre>Väg 32 återfinns i den kartläggning av angelägna\r\nbyggprojekt som byggnadsarbetarna i Östergötland\r\ngenomfört. De har visat att det går att skapa minst\r\n1 700 jobb genom tidigareläggning av statliga,\r\nkommunala och andra investeringar.</pre><pre>Ett annat projekt är riksväg 50, delen Ängesby-\r\nNykyrka, där ombyggnad kan ske innevarande år.\r\nKostnaden är beräknad till ca 40 milj.kr., och\r\nprojektet kan sysselsätta ca 40 personer.</pre><pre>Byggarbetslösheten är i dag 20 %. Om inte\r\noffensiva åtgärder sätts in riskerar vi att slå ut en\r\nbetydande del av byggbranschen.</pre><pre>Det saknas alltså inte jobb. Det är billigare att\r\nbygga än på länge. Problemet är att det saknas\r\npolitisk kraft att sätta i gång de angelägna\r\nprojekten.</pre><pre>Vilka åtgärder är statsrådet beredd att vidta för att\r\novanstående och andra projekt skall\r\ntidigareläggas?</pre><pre>1991/92:789 av Berndt Ekholm (s) till\r\nutrikesministern om de israeliska bosättningarna\r\noch skapandet av en palestinsk stat:</pre><pre>Fredsprocessen i Mellanöstern fortsätter. Det är\r\nmycket lovvärt. Samtidigt är bristen på\r\nförtroendeskapande åtgärder ett hinder i\r\nprocessen.</pre><pre>Israel fortsätter, för att inte säga intensifierar,\r\nbosättningspolitiken samtidigt med att\r\nfredsförhandlingarna pågår. Det skapar rättmätig\r\nfrustration på palestinsk sida. Att förhandla om\r\nfred samtidigt som motparten alltmer lägger under\r\nsig palestinsk mark ställer krav på ett exempellöst\r\ntålamod.</pre><pre>Som om inte detta vore nog uttalar i den israeliska\r\nvalrörelsen premiärministern, att Israel aldrig\r\nkommer att återlämna de ockuperade områdena,\r\noch han uppmanar tiotusentals judar att bosätta sig\r\ni Judéen och Samarien för att förhindra skapandet\r\nav en palestinsk stat.</pre><pre>Min fråga till utrikesministern är: Vilka åtgärder är\r\nregeringen beredd att vidta med anledning av\r\ndenna bosättningspolitik och premiärministerns\r\nuttalande om en de facto-annektering?</pre><pre>1991/92:790 av Arne Kjörnsberg (s) till statsrådet\r\nBo Lundgren om s.k. incitamentsprogram till\r\nledande befattningshavare:</pre><pre>Ett antal svenska storföretag planerar nu något som\r\nman kallar ''incitamentsprogram till ledande\r\nbefattningshavare''.</pre><pre>Kort sammanfattat är uppläggningen följande. Ett\r\nantal ledande befattningshavare, i något fall så\r\nmånga som 200, erbjuds förvärva s.k. syntetiska\r\noptioner. När dessa syntetiska optioner efter ett\r\nantal år faller ut erhåller personerna, under vissa\r\nförutsättningar, betydande belopp. Förtjänsterna\r\nkan bli hundratusentals, kanske miljoner kronor,\r\nför var och en. Incitamentsprogrammen bygger på\r\natt de utfallande beloppen då skall beskattas som\r\nkapitalvinst med 25 % i stället för som lön, med, för\r\npersoner i dessa lönelägen, ca 50 %.</pre><pre>En av de bärande principerna i skattelagstiftningen\r\när att lön skall beskattas som lön oavsett hur den\r\nutgår. Eller uttryckt på ett annat sätt: All ersättning\r\nman får från sin arbetsgivare för utfört arbete skall\r\nbeskattas som lön.</pre><pre>Vad avser statsrådet att vidta för åtgärder mot\r\ndenna typ av arrangemang, som försöker kringgå\r\nandan i den nya skattelagstiftningen?</pre><pre>4 §  Kammaren åtskildes kl. 11.01.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}