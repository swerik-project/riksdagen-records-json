{"dokumentstatus":{"dokument":{"hangar_id":"2387727","dok_id":"GF0968","rm":"1991/92","beteckning":"68","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"68","slutnummer":"0","datum":"1992-02-21 00:00:00","systemdatum":"2005-10-27 13:55:25","publicerad":"1992-02-21 00:00:00","titel":"Riksdagens snabbprotokoll 1991/92:68 Fredagen den 21 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{7A71611D-82A7-4628-9FC8-055B43E7B15F}","dokument_url_text":"http://data.riksdagen.se/dokument/GF0968/text","dokument_url_html":"http://data.riksdagen.se/dokument/GF0968","dokumentstatus_url_xml":"http://data.riksdagen.se/dokumentstatus/GF0968","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:68</div>\r\n<div class=\"sidhuvud_datum\">Fredagen den 21 februari</div>\r\n<div class=\"sidhuvud_klockslag\">Kl. 13.00--13.02</div>\r\n<hr class=\"sidhuvud_linje\">\r\n<pre>1 § Anmälan om kompletteringsval till\r\narbetsmarknadsutskottet</pre><pre>Tredje vice talmannen meddelade att\r\nsocialdemokratiska riksdagsgruppen på grund av\r\nuppkommen vakans hade anmält Ingela Thalén som\r\nny ledamot i arbetsmarknadsutskottet efter Mona\r\nSahlin.</pre><pre>Tredje vice talmannen förklarade vald till</pre><pre>ledamot i arbetsmarknadsutskottet</pre><pre>Ingela Thalén (s)</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:88 till näringsutskottet</pre><pre>1991/92:91 till arbetsmarknadsutskottet</pre><pre>1991/92:104 till socialutskottet</pre><pre>Redogörelse</pre><pre>1991/92:6 till utbildningsutskottet</pre><pre>Motionerna</pre><pre>1991/92:A4 och A5 till arbetsmarknadsutskottet</pre><pre>1991/92:Fi13 till finansutskottet</pre><pre>3 § Bordläggning</pre><pre>Anmäldes och bordlades</pre><pre>Konstitutionsutskottets betänkanden</pre><pre>1991/92:KU23 Sekretess inom rättsväsendets\r\ninformationssystem</pre><pre>1991/92:KU24 Vissa riksdagsfrågor</pre><pre>Skatteutskottets betänkanden</pre><pre>1991/92:SkU14 Ändringar i uppbördslagens regler\r\nom överföring av skatt till främmande stat</pre><pre>1991/92:SkU15 Förtidsåterbetalning av preliminär\r\nskatt</pre><pre>Justitieutskottets betänkande</pre><pre>1991/92:JuU9 Regional ledningsorganisation inom\r\npolisen</pre><pre>Försvarsutskottets betänkanden</pre><pre>1991/92:FöU7 Vissa ändringar i\r\nräddningstjänstlagen</pre><pre>1991/92:FöU8 Beredskapsbudget för\r\ntotalförsvarets civila del</pre><pre>Socialförsäkringsutskottets betänkande</pre><pre>1991/92:SfU7 Huvudmannaskapet för\r\nsjukreseadministrationen</pre><pre></pre><pre>4 § Anmälan om interpellation</pre><pre>Anmäldes att följande interpellation framställts</pre><pre>den 20 februari</pre><pre>1991/92:112 av Eva Zetterberg (v) till\r\njustitieministern om kidnappade barn:</pre><pre>I Sverige finns i dag ett antal svenska kvinnor som\r\nfått sina barn bortrövade av barnens utländska\r\npappor. Andra kvinnor lever under starkt hot om\r\natt kidnappning skall ske. Trots att svenska\r\ndomstolar tilldömt kvinnan vårdnaden\r\nförekommer det att fäderna vid utövandet av sin\r\numgängesrätt kidnappar barn.</pre><pre>Kvinnorna har mycket små chanser att återfå\r\nvårdnaden om barnen. Många har inte ens\r\nmöjlighet att träffa sina barn. Ett vanligt mönster\r\ntycks vara att männen lämnar barnen till släktingar\r\ni sina hemländer och sedna själva återvänder till\r\nSverige. Barnen är i dessa fall berövade båda sina\r\nföräldrar.</pre><pre>Ett av dessa uppmärksammade fall var uppe till\r\nprövning och beslut i högsta domstolen (HD)\r\nnyligen. Fadern har i det aktuella fallet rövat bort\r\nbarnet från Sverige och placerat sonen hos sina\r\nföräldrar i Tunisien. Tidigare rättsinstanser har\r\ntilldömt modern vårdnaden. HD beslöt att gå emot\r\ndessa tidigare beslut, med anledning av att sonen\r\nsedan 1982 varit placerad hos farföräldrarna i\r\nTunisien. Faderns bortrövande av sonen kan\r\ndärmed uppfattas som en sanktion från högsta\r\nrättsinstans. Många av de kvinnor som i dag lever\r\ni hopp om att återfå sina bortrövade barn är djupt\r\noroade. Detsamma gäller de kvinnor som har den\r\nfaktiska vårdnaden om sitt barn, men som ständigt\r\nlever med skräcken att fadern egenmäktigt skall ta\r\nbarnet till ett annat land.</pre><pre>En fader som på detta sätt satt sig över svensk lag\r\nkan i dag avtjäna sitt straff i Sverige, och därefter\r\nvara fortsatt bosatt i Sverige, medan barnet finns\r\nkvar i annat land.</pre><pre>Lagstiftarna har inte förutsatt att denna typ av\r\nbarnarov kan inträffa. Det jämställs i\r\nstraffavseende med snatteri och ger högst två års\r\nfängelse. I en flerpartimotion har vi, kvinnor från\r\nc, s, fp, m, kds och v påpekat att lagstiftningen på\r\ndetta område måste ses över. Men innan motionen\r\nfår sitt slutgiltiga svar vore det av största vikt för de\r\nkvinnor som berörs av problemet -- och alla\r\npersoner som engagerat sig i denna sak -- att snabbt\r\nfå veta justitieministerns uppfattning i denna fråga.</pre><pre>Jag vill med anledning av ovanstående fråga\r\njustieministern:</pre><pre>1.  Avser justitieministern att komma med\r\nlagförslag som försvårar bortrövandet av barn?</pre><pre>2.  Vilka åtgärder tänker justitieministern vidta för\r\natt ge ökat skydd för barn som löper risk att bli\r\nbortrövade från Sverige?</pre><pre>1991/92:113 av Berith Eriksson (v) till\r\nutrikesministern om det kurdiska folket:</pre><pre>För snart fyra år sedan -- den 16 mars 1988 --\r\nbombade Irak den kurdiska staden Halabja med\r\nkemisk gas. Under augusti fortsatte\r\nSaddamregimen sina gasbombningar av andra\r\nstäder och ca 100 000 människor flydde till Iran och\r\nTurkiet. Under 1988 genomfördes också den största\r\nbyförstörelsen. Ett exempel är runt staden\r\nAmydiha, där ca 8 000--10 000 män och pojkar över\r\n14 år mördades och unga flickor såldes till andra\r\narabstater för 1 000 dollar styck i samband med\r\nbyförstörelsen. När fängelserna befriades av\r\nkurderna, hittades många kvinnor som hållits\r\nfångna där sedan 1988 till förströelse och förnöjelse\r\nför militär, säkerhetspolis och fångvaktare.</pre><pre>Om reaktionerna från omvärlden hade varit\r\nkraftfullare efter bombningen av Halabja, kunde\r\ndå de följande illdåden ha förhindrats? Ingen kan\r\nnaturligtvis svara på den frågan, men sådana tankar\r\nfinns i dag.</pre><pre>Oroligheterna i Turkiet trappas upp. I turkiska\r\ntidningar skrivs om militärupptrappningen i de\r\nkurdiska provinserna. Turkiets motsvarighet till vår\r\nÖB sade för några veckor sedan, att han visste ett\r\nsätt att för all framtid lösa problemen i östra Turkiet\r\noch att han var beredd att vidta sådana åtgärder.</pre><pre>I parlamentet har de nyinvalda kurdiska\r\nledamöterna utsatts för ett hårt tryck. De avkrävs\r\natt öppet ta avstånd från den kurdiska\r\noppositionen, och har svarat att de tar avstånd från\r\nall terrorism -- även den statsterrorism som turkisk\r\nmilitär och polis bedriver i området.</pre><pre>På den andra sidan meddelar PKK att nu skall den\r\nstora uppgörelsen ske. Under mottot ''nu eller\r\naldrig'' aviserar de en stor våroffensiv.</pre><pre>Lokalbefolkningen är mycket oroad.\r\nCivilbefolkningen kommer att bli de stora\r\nförlorarna här som i alla inbördeskrig.</pre><pre>Min fråga till utrikesministern är:</pre><pre>-- Vad kan vi från svensk sida göra för att förhindra\r\nen ny massaker på det kurdiska folket?</pre><pre>1991/92:114 av Birgit Henriksson (m) till\r\njustitieministern om kidnappade barn:</pre><pre>För ett par dagar sedan avkunnade HD en dom,\r\nsom djupt upprört många svenkar. En svensk\r\nkvinna, född och uppvuxen i Sverige, har av svensk\r\ndomstol fråntagits sitt barn, som också är svensk\r\nmedborgare. Barnet har förts till Tunisien.</pre><pre>Vi är många, många kvinnor, som efter denna dom\r\nundrar över vad ett svenskt medborgarskap\r\nbetyder. Vi trodde det var en trygghet -- vi trodde\r\natt svensk lag och rätt och svensk barnkultur var ett\r\nstarkt skydd för utsatta barn. Vi trodde att lagen\r\nom umgängessabotage gällde även om en man\r\nkidnappat ett barn och fört det utomlands.</pre><pre>I tio år har en svensk kvinna, kämpat för att få\r\ntillbaka sitt kidnappade barn. ''De svenska\r\nmyndigheterna har nu gett bort mitt barn till min\r\nföre detta mans gamla föräldrar'', var hennes\r\nchockade uttalande efter det att domen fallit. Den\r\nföre detta maken har tidigare försökt få vårdnaden\r\nbåde i tingsrätt och i hovrätt, men fått avslag. Han\r\när dömd för att ha fört bort barnet, han är även\r\ndömd för misshandel av sin före detta fru.</pre><pre>Det är ett 20-tal barn, som på detta sätt rövas bort\r\nvarje år från svenska mödrar, mot deras vilja.\r\nMannen stannar ofta i Sverige -- han har alltså inte,\r\noch avser inte heller att ha, tillsynen eller vårdnad\r\nom barnet. Jag anser att lagen om barns rätt här bör\r\nföljas och mannen utvisas så att han bevisligen kan\r\nfullfölja sin plikt att ta personligt ansvar för och\r\nsköta vårdnaden av barnet. Nu placeras barnen ofta\r\nhos släktingar och berövas kontakten med både sin\r\nmor och sin far, något som strider mot rättspraxis i\r\nSverige.</pre><pre>Det förekommer fall, där den, som kidnappat ett\r\nbarn, ändå kräver underhåll från modern, trots att\r\nhon förnekas rätten att ens träffa barnet.</pre><pre>Den man, som nu av HD tilldömts vårdnaden av\r\nsitt kidnappade barn, hade inte ens tilldömts\r\nvårdnad av den tunisiska domstolen som ville\r\navvakta svensk dom. Det som nu skett upplevs som\r\ndubbelt svek av den svenska domstolen.</pre><pre>Krav på regelbunden kontakt gäller i Sverige. Det\r\nhar förekommit att man dömt ut höga viten i andra\r\nfall -- upp till 20 000 kr. Detta kan vara en\r\nframkomlig väg. Det finns även andra möjligheter.\r\nFrankrike och Algeriet slöt för ett antal år sedan ett\r\navtal om utlämnande och kungjorde även detta\r\nmed stora annonser. Resultatet blev att\r\nkidnappningarna stoppades.</pre><pre>Vid förhandlingarna i tingsrätterna har de kvinnor,\r\nsom kämpat för att få sina olagligt bortförda barn\r\ntillbaka, även fått kämpa mot svårigheten att\r\nkulturkompetent folk icke funnits att tillgå för att\r\nförklara bakgrund, tänkesätt och synen på rätt och\r\norätt etc. Kulturkunskap är oerhört viktigt, när\r\nman skall sätta sig in i fall, som dessa. Barnläkare\r\nborde kunna anlitas, liksom islamologer i det fall\r\ndet rör denna religion och kultur.</pre><pre>Det förekommer även fall där barn förts till Sverige\r\noch här gömts undan för den andra föräldern.\r\nDessa fall har inte uppmärksammats på samma sätt\r\ntrots att även de strider mot rättspraxis. Svenska\r\nmyndigheter bör även i dessa fall medverka till att\r\nlagen följs och att barnens bästa tas till vara.</pre><pre>Med hänvisning till vad som ovan anförts vill jag\r\nfråga justitieminister Hellsvik om hon är beredd att\r\nta initiativ för att se över möjligheten att sluta avtal\r\nmellan olika länder och Sverige vad gäller\r\nutlämnande av kidnappade barn, att överväga att\r\nhöja påföljden för sabotage av umgängesrätten, att\r\növerväga möjligheten av att kunna utvisa den man,\r\nsom kidnappat sitt barn och som inte bor\r\ntillsammans med barnet utan överlåter vårdnaden\r\npå andra, att överväga åtgärder för att även Sverige\r\nuppfyller de krav som kan ställas när barn ofrivilligt\r\nförts till Sverige.</pre><pre>1991/92:115 av Martin Nilsson (s) till civilministern\r\nom ungdomars situation:</pre><pre>''Ungdomars egna initiativ är en värdefull resurs\r\nsom måste tas till vara'', skriver ungdomsministern\r\ni budgetpropositionens kortfattade avsnitt om\r\nungdomsfrågor.</pre><pre>Viktiga och riktiga ord. I ett samhälle där de äldre\r\nanser sig sitta inne med svaren på alla tänkbara\r\nfrågor finns ingen utvecklingskraft. Däremot, i\r\nsamhällen där de äldre bemöter de unga med\r\nnyfikenhet och öppenhet, där finns förutsättningar\r\nför kreativitet och tillväxt.</pre><pre>Regeringen skriver alltså att man önskar ta till vara\r\nde ungas engagemang. Den praktiska politiken\r\nsäger något helt annat.</pre><pre>De ungas vilja att ta ansvar i arbetslivet utnyttjas\r\ni allt mindre utsträckning. Ungdomsarbetslösheten\r\nökar i snabb takt. Ungdomarna får beskedet att den\r\nviktigaste orsaken är att deras löner är för höga.</pre><pre>Budskapet är tydligt. Ni är övervärderade. Sänk\r\nera anspråk, och ni kan kanske få vara med i\r\ngemenskapen.</pre><pre>De ungas vilja att sätta bo, och ta ansvar för sina\r\negna liv, förhindras av bostadspolitiken.\r\nRegeringens nedskärningar på byggområdet\r\ndrabbar framför allt nyproduktionen. Det är alltså\r\nde som i dag saknar bostad, bl.a. ungdomar, som\r\nframför allt får bära bördan.</pre><pre>Budskapet är tydligt. Vi har inte råd att bygga\r\nbostäder åt er. Ni måste betala mer om ni skall få\r\nsamma standard som de äldre generationerna.</pre><pre>Regeringen säger att skolan är viktig. Samtidigt\r\nförsämras möjligheterna att vuxenstudera. Det kan\r\nvid första anblicken framstå som en satsning på de\r\nyngre. Det är det inte.</pre><pre>Budskapet till de yngre blir: Ni har en chans att\r\nklara er bra i skolan. Missar ni den, då får ni det\r\njobbigt i framtiden. Valfriheten begränsas när\r\nvuxenutbildningen skärs ner. Många ungdomar\r\nväljer i dag komvux. Skälen är många. De har\r\nkommit över sin skoltrötthet. De känner att de inte\r\nvar tillräckligt mogna när de valde gymnasielinje\r\nförsta gången osv. För alla dessa ungdomar slås\r\ndörren igen.</pre><pre>De ungdomar som vill engagera sig, som känner att\r\nde har viktiga åsikter och erfarenheter, som de vill\r\nbidra med, får av landets ledning veta att de äldre\r\nredan slagit in på ''den enda vägen''.</pre><pre>Budskapet är självfallet enfaldigt. Dessutom\r\nförkvävs de ungas vilja till engagemang. De äldre\r\nförsöker utestänga de unga. Enfaldigt. Enväldigt.</pre><pre>En nyligen gjord kartläggning visar att antalet\r\npolitiskt förtroendevalda i kommunerna kommer\r\natt minska med ca 8 500 under de närmaste åren.\r\nDen troliga följden är att antalet yngre i politiken\r\nminskar. Färre får en chans att påverka sin egen och\r\nandras framtid.</pre><pre>Vår slutsats är att regeringen slår igen dörrarna för\r\nmånga ungdomar.</pre><pre>Dörren till arbetslivet slås igen.</pre><pre>Dörren till bostadsmarknaden slås igen.</pre><pre>Dörren till deltagande i samhällsdebatten slås igen.</pre><pre>Dörren till politiken slås igen.</pre><pre>Dörren till högre utbildning slås igen.</pre><pre>Mot bakgrund av ovanstående frågar jag\r\nungdomsministern:</pre><pre>Vilka åtgärder planerar statsrådet för att förhindra\r\natt allt fler ungdomar utestängs från gemenskapen?</pre><pre>1991/92:116 av Kristina Svensson (s) till statsrådet\r\nUlf Dinkelspiel om kvinnors ställning vid ett EG-\r\nmedlemskap:</pre><pre>Allt fler kvinnor uttrycker oro inför en svensk EG-\r\nanslutning. Denna oro bottnar i rädsla för att de\r\nförhållanden och villkor som gäller för kvinnor i\r\nEG-länderna ska komma att bli verklighet även för\r\nkvinnor i Sverige. EG-gemenskapens situation är\r\ningen förebild för kvinnor i Sverige.</pre><pre>1988 var andelen yrkesverksamma kvinnor i\r\nSverige 80,1 % medan andelen yrkesverksamma\r\nkvinnor i EG-länderna (med undantag för\r\nDanmark) visade på en spridning av\r\nförvärvsfrekvensen mellan 39,4 och 63,5 %.\r\nSamtidigt som statistiken i EG-länderna visar en\r\nökning av kvinnors sysselsättning, har också\r\nkvinnors arbetslöshet ute i Europa ökat. Fler\r\nkvinnor efterfrågar i dag arbete.</pre><pre>Trots att det har funnits direktiv om lika lön i EG\r\ntjänar kvinnliga arbetare i genomsnitt 10 % mindre\r\nän manliga. Skillnaderna förklaras delvis av att\r\nkvinnor och män är anställda inom olika typer av\r\njobb, att kvinnor har lägre betalda jobb och av att\r\nkvinnor arbetar inom branscher, som av tradition\r\nbetalar mindre. Men kvinnor har också lägre lön än\r\nmän för samma typ av jobb.</pre><pre>Grundläggande faktorer, som främjar kvinnors\r\ntillträde tll arbetsmarknaden, är infrastrukturen för\r\nbarnomsorg, för vård av sjuka, för äldre- och\r\nhandikappomsorg.</pre><pre>Inom EG-länderna varierar barnomsorg för små\r\nbarn från 2 % till 20 %. Danmark är dock undantag\r\nmed 48 % behovstäckning. För barn över tre år ser\r\nsiffrorna bättre ut beroende bl.a. på att flera länder\r\nhar s.k. småbarnsskola.</pre><pre>I Norden är olika sociala rättigheter och\r\nskyldigheter knutna till individen, medan de i andra\r\neuropeiska länder är knutna till familjen. Detta\r\ninnebär att kvinnorna oftare är bundna till\r\nhemarbete och vårdarbete inom familjen.</pre><pre>Kvinnors ställning i Sverige och i EG-länderna visar\r\npå stora skillnader. Det är därför förklarligt att\r\nsvenska kvinnor känner oro inför ett medlemskap.\r\nMånga drar den slutsatsen att deras ställning på\r\narbetsmarknaden, att deras tillgång till barnomsorg\r\noch offentlig service kommer att försämras vid ett\r\nframtida svenskt medlemskap. Många kvinnor vill\r\nha svar på frågor om vad ett medlemskap kommer\r\natt innebära för den jämställdhet som är en del av\r\ndet vi kallar den svenska modellen. Kommer\r\njämställdheten mellan män och kvinnor att\r\nurholkas?</pre><pre>För att få svar på dessa frågor bör\r\nkonsekvensanalyser som görs redovisas avseende\r\neffekter för både män och kvinnor.</pre><pre>Dessa konsekvensanalyser måste presenteras på ett\r\nför allmänheten lättillgängligt sätt.</pre><pre>För att både kvinnors och mäns olika erfarenheter\r\nskall beaktas måste förhandlingsgruppen om\r\nsvenskt medlemskap bestå av både kvinnor och\r\nmän.</pre><pre>Jag vill därför fråga Europaministern:</pre><pre>1.  Kommer konsekvensanalyser av svenskt\r\nmedlemskap att göras båda avseende män och\r\nkvinnor?</pre><pre>2.  Kommer förhandlingsgruppen att bestå av både\r\nmän och kvinnor?</pre><pre>3.  Hur kommer konsekvensanalyserna att\r\npresenteras?</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 20 februari</pre><pre>1991/92:402 av Bengt Hurtig (v) till statsrådet Ulf\r\nDinkelspiel om exportgarantierna till Iran:</pre><pre>Rapporter om läget för de mänskliga rättigheterna\r\ni världen visar att Iran är ett av de länder som visar\r\ndålig respekt för dessa rättigheter. Dödsstraff\r\nanvänds i ymnig omfattning. Godtyckliga\r\narresteringar, summariska rättegångar mot\r\npolitiska fångar och tortyr sker oftare än i de flesta\r\nandra länder.</pre><pre>Samtidigt är Iran enligt pressuppgifter det land med\r\nvilket Sveriges handelsutbyte växer snabbast. De\r\nsenaste två åren har Sveriges export till Iran\r\ntredubblats och förväntas fortsätta att öka. Det kan\r\nockså noteras att Irans skuld till EKN uppges uppgå\r\ntill ca 100 milj.kr.</pre><pre>Jag vill därför ställa följande fråga till statsrådet:</pre><pre>Kommer den ökande exporten till Iran att medföra\r\nökning av exportkreditgarantier för handel med\r\ndetta land?</pre><pre>1991/92:403 av Göte Jonsson (m) till statsrådet Bo\r\nKönberg om företagshälsovård kombinerad med\r\nprivat läkarverksamhet:</pre><pre>Företagshälsovården får nya förutsättningar genom\r\nstatsbidragsförändringen. Detta innebär att många\r\nföretagshälsovårdsenheter måste se över sin\r\nverksamhet. Frågan har uppkommit huruvida man\r\nkunde kombinera företagshälsovård med annan\r\nprivatpraktiserande läkarverksamhet.</pre><pre>I regeringsdeklarationen anges att en friare\r\netableringsrätt för läkare skall införas. Ett led i att\r\nförverkliga detta kunde vara att låta läkare som\r\narbetar inom företagshäslovården generellt få\r\ntillstånd att bedriva privatpraktiserande\r\nverksamhet som komplement till företagshälsan.\r\nDetta skulle underlätta för många, framför allt\r\nmindre företagshälsovårdsenheter.</pre><pre>Är statsrådet beredd att öka den fria\r\netableringsrätten för läkare så att företagsläkare\r\ngenerellt kan driva privatpraktiserande verksamhet\r\nvid sidan av företagshälsovården inom ramen för\r\nförsäkringssystemet?</pre><pre>1991/92:404 av Sten-Ove Sundström (s) till\r\narbetsmarknadsministern om konkurrensen vid\r\ninfrastrukturupphandlingen:</pre><pre>Arbetslösheten stiger nu snabbt i Norrbotten,\r\nlågkonjunkturen slår hårt mot de mindre och\r\nmedelstora verkstadsföretagen. Det finns därför\r\nstora förhoppningar om att de investeringar som\r\nplaneras i infrastrukturen skall mildra effekterna av\r\nlågkonjunkturen.</pre><pre>Samtidigt ökar oron bland företagen att\r\nbeställningarna från de statliga verken i ökad\r\nutsträckning skall tillfalla företag i Nordnorge och\r\nFinland på grund av de regional- och exportstöd\r\nsom praktiseras i dessa länder. Den snedvridna\r\nkonkurrenssituationen medverkar nu till att många\r\nföretag anser det omöjligt att delta i\r\nanbudsförfarandet då det inte sker på lika villkor.\r\nDärmed äventyras också sysselsättningen.</pre><pre>Mot denna bakgrund vill jag ställa följande fråga:</pre><pre>Är statsrådet beredd vidta åtgärder så att\r\nbeställningarna till företagen som är ägnade att\r\nbygga upp infrastrukturen och skapa sysselsättning\r\ni Sverige också tillfaller svenska företag?</pre><pre>1991/92:405 av Lars Biörck (m) till statsrådet Bo\r\nKönberg om information om\r\nrehabiliteringslagstiftningen:</pre><pre>Den nya reformen om rehabilitering innehåller\r\noklarheter avseende arbetsgivarens ansvar.\r\nSpeciellt bland småföretagare finns en oro för de\r\nekonomiska konsekvenserna av reformen.</pre><pre>Hittills utgivna anvisningar ger inga konkreta svar,\r\noch situationen är så ny att personalen på de lokala\r\nförsäkringskassorna saknar den kunskap som\r\nbehövs för att kunna ge entydig information.</pre><pre>Helt klart är att arbetsgivaren har en skyldighet\r\nutreda behov av rehabilitering, men oklarheter\r\nråder beträffande vem som skall bekosta åtgärder\r\nsom kan bli följden av denna utredning.</pre><pre>Jag vill med anledning härav fråga:</pre><pre>Vilka åtgärder ämnar statsrådet vidtaga för att\r\nskapa enklare och klarare anvisningar för\r\nrehabiliteringslagstiftningen?</pre><pre>1991/92:406 av Sigge Godin (fp) till\r\njustitieministern om åtgärder för att minska antalet\r\nillegala vapen:</pre><pre>Enligt uppgift har sedan 1972 och framåt 17 000\r\nvapen anmälts som stulna. Av dessa är fortfarande\r\nca 12 000 på drift. Antalet legala vapen har också\r\nökat märkbart och en del av dessa vapen hamnar i\r\nkriminella kretsar.</pre><pre>Samtidigt som vapenstölderna ökat har antalet\r\nväpnade rån ökat mycket kraftigt de senaste åren.\r\nRikskriminalens statistik visar att de väpnade rånen\r\nhar blivit mer än dubbelt så många sedan 1989. Då\r\nrånades 48 banker, 38 postkontor och 137 butiker.\r\nUnder förra året rånades 117 banker, 78 postkontor\r\noch 279 butiker.</pre><pre>En mindre del av vapnen på den illegala marknaden\r\nstjäls ur våra mobiliseringsförråd, många av de\r\nillegala vapnen stjäls således från privatpersoner.</pre><pre>Vilka åtgärder avser regeringen vidta för att minska\r\nantalet illegala vapen?</pre><pre>1991/92:407 av Elisabeth Fleetwood (m) till\r\njustitieministern om vårdnaden av barn i vissa fall:</pre><pre>Med anledning av en uppmärksammad dom i\r\nhögsta domstolen angående kidnappade svenska\r\nbarn ber jag att få ställa följande fråga till\r\njustitieministern:</pre><pre>Vilka åtgärder avser justitieministern vidtaga för\r\natt försäkra barn med svenskt medborgarskap att få\r\nväxa upp dels hos endera föräldern, dels hos den\r\nmest lämpade av föräldrarna efter det att äktenskap\r\neller samboskap har upphört?</pre><pre>1991/92:408 av Monica Öhman (s) till\r\nkommunikationsministern om nedskärningarna\r\ninom vägverket:</pre><pre>Vägverket har omorganiserats så att det numera\r\nbestår av en väghållningsenhet och en\r\nproduktionsenhet. Dessutom har regionerna\r\nändrats så att exempelvis Norrbotten och\r\nVästerbotten numera utgör en gemensam region.</pre><pre>För närvarande diskuteras mycket drastiska\r\nnedskärningar av vägstationer, maskinpark och\r\nbemanning. Det handlar om nedskärningar av\r\nvägstationer med 20 % och vad gäller maskiner och\r\npersonal om det dubbla, ca 40 %.</pre><pre>Vägverket skall naturligtvis bedriva en effektiv\r\nverksamhet och även kunna konkurrera på lika\r\nvillkor med det privata näringslivet. De dramatiska\r\nnedskärningar som nu aviseras omöjliggör en\r\nfungerande verksamhet och framför allt går det inte\r\natt tala om att man skall kunna konkurrera om\r\njobben, utan det leder ovillkorligen till att fler och\r\nfler arbetsuppgifter måste övertas av\r\nentreprenörer. Mot denna bakgrund vill jag fråga\r\nkommunikationsministern om det är statsrådets\r\navsikt att vägverket skall privatiseras.</pre><pre>1991/92:409 av Ingela Mårtensson (fp) till\r\njustitieministern om åtgärder för att förhindra\r\nkidnappning av barn:</pre><pre>Måndagen den 17 februari avgjorde högsta\r\ndomstolen ett vårdnadsärende som väckt stor\r\nupprördhet. Fadern förde ut barnet ur Sverige för\r\ntio år sedan mot moderns vilja. Modern fick\r\nvårdnaden om barnet vid skilsmässan och har nu\r\nberövats denna genom att faderns brott\r\nlegaliserats. Detta kan inte vara riktigt i ett\r\nrättssamhälle.</pre><pre>Mot denna bakgrund villjag fråga justitieministern:</pre><pre>Vad avser ministern att göra för att förstärka\r\nskyddet mot att barn rövas bort och förs ut ur\r\nlandet?</pre><pre>1991/92:410 av Eva Johansson (s) till statsrådet Alf\r\nSvensson om svenskt bidrag till\r\nåteruppbyggnadsarbete i Eritrea:</pre><pre>Biståndsministern meddelade för en tid sedan i ett\r\nfrågesvar att UD skulle sända en delegation till\r\nEritrea. Delegationens uppdrag var att dels utröna\r\nvilka ''arbetsrelationer'' Sverige bör upprätta med\r\nEritrea, dels undersöka behovet av bistånd till\r\nåteruppbyggnadsarbetet efter kriget.</pre><pre>Delegationen har nu återvänt, och jag vill därför\r\nfråga biståndsministern om resultatet av besöket.</pre><pre>Hur kommer ''arbetsrelationerna'' med Eritrea att\r\nse ut och på vilket sätt kommer Sverige att bidra till\r\nåteruppbyggnadsarbetet efter kriget?</pre><pre>den 21 februari</pre><pre>1991/92:411 av Erling Bager (fp) till\r\nfinansministern om åtgärder mot\r\nbyggarbetslösheten:</pre><pre>Underhållet av kommunernas fastigheter och andra\r\ninvesteringar är eftersatt på många håll i landet.\r\nBehovet av insatser är stort. Samtidigt minskar\r\nnybyggnadsinvesteringarna, och arbetslösheten i\r\nbyggbranschen har ökat.</pre><pre>Vi vet att reparationer och ombyggnader, till\r\nskillnad från nyinvesteringar i t.ex. infrastruktur, är\r\narbetsintensiv verksamhet. Ökade kommunala\r\nreparations- och ombyggnadsarbeten borde därför\r\nvara en bra åtgärd mot byggarbetslösheten. Men vi\r\nvet också att en del kommuner i dagsläget inte\r\nanser sig ha ekonomiska möjligheter till detta.</pre><pre>Jag vill därför fråga finansminister Anne Wibble\r\nföljande:</pre><pre>Vilka åtgärder avser finansministern att vidtaga för\r\natt underlätta för kommunerna att kunna öka\r\nmängden reparations- och ombyggnadsarbeten?</pre><pre>1991/92:412 av Hans Göran Franck (s) till\r\nutrikesministern om de ekonomiska sanktionerna\r\nmot Sydafrika:</pre><pre>En grupp riksdagsledamöter under ledning av\r\nHadar Cars har på regeringens uppdrag besökt\r\nSydafrika.</pre><pre>Enligt pressuppgifter och andra källor skulle det\r\nbeskedet ha lämnats till företrädare för ANC, att\r\nSverige inom kort kommer att häva de ekonomiska\r\nsanktionerna mot Sydafrika.</pre><pre>I anledning härav får jag fråga utrikesminister\r\nMargaretha af Ugglas:</pre><pre>Vilka kommentarer har utrikesministern till\r\nuppgifterna om hävande av sanktionerna mot\r\nSydafrika och vilket uppdrag har lämnats till\r\nriksdagsledamöterna?</pre><pre>1991/92:413 av Berit Löfstedt (s) till statsrådet\r\nBeatrice Ask om Waldorfskolorna:</pre><pre>Avser regeringen att återkomma till riksdagen med\r\nförslag om ''överlevnadsbidrag'' till\r\nWaldorfskolorna i avvaktan på att det nya\r\nstatsbidragssystemet för friskolorna träder i kraft?</pre><pre>1991/92:414 av Margareta Viklund (kds) till\r\nstatsrådet Bo Könberg om den förebyggande hälso-\r\noch sjukvården:</pre><pre>Sverige har en långtgående och väl utvecklad\r\nförebyggande verksamhet inom hälso- och\r\nsjukvården. Som exempel kan nämnas\r\ndistriktssköterskans verksamhet inom\r\nprimärvården samt mödra- och barnhälsovårdens\r\nverksamhet.</pre><pre>I samband med att husläkaren allt mer introduceras\r\ni hälso- och sjukvården och den nya\r\nvårdutredningen börjar ta form, vill jag fråga\r\nstatsrådet om regeringen även tänker belysa den\r\nförebyggande verksamheten i de sammanhangen.</pre><pre>1991/92:415 av Charlotte Branting (fp) till\r\nsocialministern om den tillfälliga\r\nföräldraförsäkringen:</pre><pre>Den tillfälliga föräldrapenningen är konstruerad\r\nför en familj med både en mamma och en pappa.\r\nVerkligheten är för många en annan. I dag lever\r\n12 % av alla barn med bara en förälder. Barnet har\r\nsäkert oftast kontakt med den andre föräldern, men\r\nmöjligheten för denne att hjälpa till med den\r\ndagliga vårdnaden är ofta begränsad. Vid t.ex. vård\r\nav sjukt barn bär de flesta ensamstående ansvaret\r\nhelt själva.</pre><pre>Det finns därför mycket som talar för att fler bör\r\nkunna få del av försäkringen. Den trånga krets av\r\nanhöriga -- mamman, pappan eller styvföräldern --\r\nsom i dag kan få tillfällig föräldrapenning bör\r\nutvidgas. Ersättningen skulle då självfallet utgå\r\nefter den sjukpenningklass som den anlitade\r\nsläktingen befinner sig i. Detta skulle också kunna\r\nleda till att småbarnsföräldrar, och kanske då\r\nspeciellt ensamstående, blev mer attraktiva på\r\narbetsmarknaden. Reformen leder kanske inte till\r\nbokföringsmässiga besparingar, men den ökar de\r\nensamstående föräldrarnas möjlighet till att uppnå\r\nen bättre ställning på arbetsmarknaden.</pre><pre>Med anledning av det ovan anförda vill jag ställa\r\nföljande fråga:</pre><pre>Avser regeringen ta initiativ för att öka\r\npersonkretsen inom den tillfälliga\r\nföräldraförsäkringen?</pre><pre>1991/92:416 av Margitta Edgren (fp) till statsrådet\r\nBo Könberg om efterbehandlingen vid operation\r\nför bröstcancer:</pre><pre>Omhändertagandet av kvinnor med bröstcancer är\r\nbra generellt sett. Tidig upptäckt med hjälp av\r\nmammografi fungerar. Behandlingsmetoderna har\r\nutvecklats över tiden. Men det finns moment i\r\nefterbehandlingen som bör förbättras.</pre><pre>Sjukvården måste bli bättre på det psykiska\r\nomhändertagandet efter en operation. Ansvaret för\r\ndetta delas av öppen och sluten sjukvård,\r\nfrivilliginsatser, vänner och anhöriga.</pre><pre>Ett ytterligare moment i efterbehandlingen som\r\ninte är bra är tillgången till behandling med\r\nlymfdränage. Behoven är stora, eftersom de flesta\r\nkvinnor som opererats får en svullen arm på grund\r\nav lymfstagnation i armen. Det råder en brist på\r\nutbildade terapeuter för detta. Dessutom ersätts\r\nbehandlingen inte via sjukförsäkringssystemet.\r\nDen nödvändiga behandlingen blir dyr och många\r\nhar inte råd. De lider i tysthet och måste till slut\r\nsjukskriva sig.</pre><pre>Fråga:</pre><pre>Ämnar ministern ta initiativ så att\r\nlymfdränagebehandling av lymfterapeuter blir\r\nutvärderad för att riksdagen skall kunna ta ställning\r\ntill en eventuell anslutning av terapeuterna till\r\nsjukförsäkringssystemet?</pre><pre>1991/92:417 av Berit Oscarsson (s) till\r\nutbildningsministern om nordiska frågor i\r\nläroplanskommittén:</pre><pre>Det är av stor betydelse att skolan förmedlar\r\nkunskaper om det nordiska kulturarvet, de\r\nnordiska språken och det nordiska samarbetet. I\r\nregeringens nya direktiv till läroplanskommittén\r\nomnämns inte något om Norden.</pre><pre>Avser utbildningsministern att ge\r\nläroplanskommittén i uppdrag att även behandla de\r\nnordiska frågorna i det fortsatta arbetet?</pre><pre>1991/92:418 av Ines Uusmann (s) till\r\nkommunikationsministern om Arlandabanan:</pre><pre>Curt Nicolin har nu kommit fram till samma slutsats\r\nom Arlandabanan som den tidigare\r\nsocialdemokratiska regeringen, nämligen att ett\r\nbolag skall bildas som äger banan och att\r\ntrafikeringsrätten skall upphandlas i konkurrens.</pre><pre>Med anledning därav skulle jag vilja ställa följande\r\nfråga till kommunikationsminister Mats Odell:</pre><pre>Avser regeringen nu att skyndsamt sätta i gång\r\nbyggandet av Arlandabanan?</pre><pre>1991/92:419 av Mats Hellström (s) till\r\nutrikesministern om Östersjösamarbetet:</pre><pre>Den förutvarande svenska socialdemokratiska\r\nregeringen har engagerat sig starkt för att\r\nåstadkomma ett samarbete kring Östersjöns alla\r\nländer och regioner. Det gäller ett samarbete\r\nmellan regeringarna, men som också omfattar\r\nmånga delar av det civila samhället, allt från\r\nuniversitet och högskolor, fackliga organisationer,\r\nfolkrörelser, handelskamrar, kultursamarbete,\r\nkommuner, turism, ungdomsutbyte, etc. och där en\r\nkärna till det gemensamma engagemanget är att\r\nrädda Östersjön som ett levande hav.</pre><pre>Den danske och den tyske utrikesministern\r\ninbjuder nu den 5--6 mars till ett möte för hela\r\nÖstersjöregionen i syfte att främja\r\nÖstersjösamarbetet.</pre><pre>Är den svenska regeringen beredd att i detta\r\nsammanhang ta initiativ för att stärka och fördjupa\r\nÖstersjösamarbetet genom att delta i skapandet av\r\nett Östersjöråd, så som nu föreslås från en rad olika\r\nhåll?</pre><pre>1991/92:420 av Ingela Thalén (s) till\r\narbetsmarknadsministern om\r\narbetsmarknadsinsatser för ungdomar:</pre><pre>Med anledning av arbetsmarknadsminister Börje\r\nHörnlunds presentation i kammaren av nya insatser\r\nför ungdomar, skulle jag vilja ställa följande fråga\r\ntill arbetsmarknadsministern:</pre><pre>Avser regeringen att föreslå ett praktiksystem som\r\ninnebär att ungdomar skall utföra arbete utan\r\navtalsenlig lön och utan att vara anställda?</pre><pre>1991/92:421 av Ingela Thalén (s) till\r\nkommunikationsministen om uttalande om\r\ndelpensionen:</pre><pre>I en intervju i tidningen Statsanställd nr 3 i år säger\r\nkommunikationsminister Mats Odell att\r\ndelpensionen kunnat räddas om staten haft\r\neffektivare betalningssätt.</pre><pre>Med anledning därav skulle jag vilja ställa följande\r\nfråga till kommunikationsminister Mats Odell:</pre><pre>Avser regeringen att föreslå förändringar av de\r\nstatliga betalningssystemen för att kunna rädda\r\ndelpensionen?</pre><pre>1991/92:422 av Ingegerd Sahlström (s) till\r\nkommunikationsministern om planerat\r\ntunnelbygge genom Hallandsåsen:</pre><pre>Det har uppgivits att olika byråkratiska hinder\r\nföreligger innan byggandet av tunneln genom\r\nHallandsåsen, såsom en del i Västkustbanan, kan\r\nkomma i gång.</pre><pre>Med anledning därav skulle jag vilja ställa följande\r\nfråga till kommunikationsminister Mats Odell:</pre><pre>Avser kommunikationsministern att vidta några\r\nåtgärder så att tunnelbygget snarast kan komma i\r\ngång?</pre><pre>1991/92:423 av Hans Gustafsson (s) till\r\nkommunikationsministern om televerkets\r\ninvesteringar:</pre><pre>I uttalanden från televerket som refererats i\r\nmassmedia har angivits att verket på grund av\r\nriksdagens beslut angående televerkets taxor\r\ntvingats avstå från planerade investeringar på 2\r\nmiljarder kronor och dessutom beslutat friställa\r\ntusentals personer. Riksdagens beslut innebar att\r\nden tidpunkt då televerket inom en viss ram självt\r\nskall fastställa taxorna flyttades fram sex månader.\r\nDärmed skulle taxorna för denna tid fastställas av\r\nregeringen.</pre><pre>Mot bakgrund härav vill jag ställa följande fråga till\r\nkommunikationsministern:</pre><pre>Vad innebär riksdagens och regeringens beslut i\r\nintäktsbortfall för televerket, och delar\r\nkommunikationsministern den av televerket\r\nframförda uppfattningen att riksdagens beslut är en\r\nväsentlig orsak till televerkets avbrytande av sin\r\ninvesteringsplan och omfattande friställning av\r\npersonal?</pre><pre>1991/92:424 av Björn Samuelson (v) till\r\narbetsmarknadsministern om\r\narbetsmarknadsinsatser för handikappade:</pre><pre>Vid en intervju med länsarbetsdirektören i\r\nStockholms lokalradio den 21 februari 1992 lät\r\ndenne meddela att man inte längre skall göra\r\ninsatser för handikappade, sjuka och missbrukare.\r\nHan prioriterade bort dessa grupper när det gäller\r\nlänsarbetsnämndens verksamhet.</pre><pre>Jag kan förstå att sjuka inte skall behöva arbeta.\r\nMen jag anser att det är cyniskt att bortse från\r\nhandikappades behov av arbete. Ett handikapp\r\nmedför fortsättningsvis att man inte kan påräkna\r\nnågra arbetsmarknadspolitiska insatser.</pre><pre>Min fråga till arbtesmarknadsministern är:</pre><pre>Vilka insatser kommer regeringen att vidta för att\r\narbetsmarknadssstyrelsen inte skall prioritera bort\r\ninsatser för handikappade?</pre><pre>1991/92:425 av Karl-Göran Biörsmark (fp) till\r\nutrikesministern om sanktionspolitiken mot\r\nSydafrika:</pre><pre>Situationen i Sydafrika har under senare år\r\ngenomgått stora förändringar. President de Klerk\r\nhar startat en konstruktiv dialog med den svarta\r\nmajoriteten vilket naturligtvis välkomnats av ANC\r\noch andra organisationer som arbetar för\r\napartheidsystemets avskaffande.</pre><pre>Samtidigt får vi rapporter om brutala\r\nvåldshandlingar som utgör ett allvarligt hot mot\r\nförändringsprocessen. Bakom våldet finns djupa\r\norättvisor, omänskliga och förnedrande\r\nlevandsvillkor som apartheidsystemet skapat.</pre><pre>Enligt utrikesutskottet kan inte sanktionerna\r\ngentemot Sydafrika lyftas förrän ''faktiska och\r\nkonkreta steg och åtgärder, som är djupgående och\r\noåterkalleliga'' är ett faktum (1990/91:UU7).\r\nUnder senare tid har det dock förekommit\r\nuppgifter i pressen om att förändringar vad gäller\r\nsvensk sanktionspolitik gentemot Sydafrika är nära\r\nförestående.</pre><pre>Jag vill därför fråga utrikesministern:</pre><pre>Avser utrikesministern ta några initiativ för att\r\nförändra den nuvarande svenska\r\nsanktionspolitiken gentemot Sydafrika innan en\r\növergångsregering med representanter för den\r\nsvarta befolkningen trätt i kraft?</pre><pre>1991/92:426 av Ingela Mårtensson (fp) till\r\njordbruksministern om biologisk riskforskning:</pre><pre>Sveriges lantbruksuniversitet (SLU) i Uppsala\r\ntillfördes 1986 genom ett särskilt riksdagsbeslut\r\nresurser för att långsiktigt upprätthålla och\r\nutveckla kompetens i biologisk riskforskning,\r\nfrämst avseende lågdoseffekter av radioaktiv\r\nstrålning. Verksamheten bedrivs i dag vid Enheten\r\nför experimentell patologi och riskforskning\r\n(EPR).</pre><pre>SLU har, till följd av budgetpropositionens krav på\r\nbesparingar, föreslagit att EPR och den forskning\r\nsom där bedrivs skall avvecklas. Detta innebär en\r\nbesparing på ca 2,5 milj.kr.</pre><pre>Enligt min mening vore det utomordentligt\r\nolyckligt att avveckla den grundforskning som\r\nbedrivs vid EPR. Inte minst vetskapen om den\r\nundermåliga kärnkraftssäkerheten på många håll i\r\ndet forna Östeuropa gör det angeläget att snarare\r\nöka än minska kunskapen om radioaktiva skador.\r\nDet är därför angeläget att EPR får fortsätta sin\r\nverksamhet och rimligt att medlen för detta anslås\r\ninom ramen för annan strålskyddsforskning.</pre><pre>Avser jordbruksministern att vidtaga åtgärder för\r\natt forskningen vid Enheten för experimentell\r\npatologi och riskforskning skall kunna fortsätta?</pre><pre>6 §  Kammaren åtskildes kl. 13.02.</pre><pre>Förhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}