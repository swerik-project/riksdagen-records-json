{"dokumentstatus":{"dokument":{"hangar_id":"2349116","dok_id":"GJ0987","rm":"1995/96","beteckning":"87","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"87","slutnummer":"0","datum":"1996-04-26 00:00:00","systemdatum":"2005-10-27 13:41:16","publicerad":"1996-04-26 00:00:00","titel":"Riksdagens snabbprotokoll 1995/96:87 Fredagen den 26 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{17CDE0FF-571B-46FA-A23E-B9D2D6F538DF}","dokument_url_text":"http://data.riksdagen.se/dokument/GJ0987/text","dokument_url_html":"http://data.riksdagen.se/dokument/GJ0987","dokumentstatus_url_xml":"http://data.riksdagen.se/dokumentstatus/GJ0987","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:87</div>\r\n<div class=\"sidhuvud_datum\">Fredagen den 26 april</div>\r\n<div class=\"sidhuvud_klockslag\">Kl. 9.00 10.59</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre></pre><pre></pre><pre>1 §  Anmälan om kompletteringsval till Riksdagens\r\nrevisorer</pre><pre>Förste vice talmannen meddelade att Socialdemo-\r\nkratiska riksdagsgruppen på grund av uppkommen\r\nvakans anmält Kristina Nordström som suppleant i\r\nRiksdagens revisorer.</pre><pre>Förste vice talmannen förklarade vald till</pre><pre>suppleant i Riksdagens revisorer</pre><pre>Kristina Nordström (s)</pre><pre>2 §  Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1995/96:183</pre><pre>Till riksdagen</pre><pre>Interpellation nr 1995/96:183 ställd av Eva Goës\r\nom Tjernobyl m.m.</pre><pre>Interpellationen kommer att besvaras tisdagen\r\nden 21 maj. Skälet till dröjsmålet är resor och arbet-\r\nsanhopning.</pre><pre>Stockholm den 23 april 1996</pre><pre>Anders Sundström</pre><pre>Interpellation 1995/96:177</pre><pre>Till riksdagen</pre><pre>Interpellation 1995/96:177 av Ragnhild Pohanka\r\nom asylsökande med barn.</pre><pre>Interpellationen kommer att besvaras måndagen\r\nden 6 maj 1996.</pre><pre>Skälet till dröjsmålet är utlandsresa.</pre><pre>Stockholm den 24 april 1996</pre><pre>Pierre Schori/</pre><pre>Enligt uppdrag</pre><pre>Dag Klackenberg</pre><pre>Interpellation 1995/96:180</pre><pre>Till riksdagen</pre><pre>Interpellation 1995/96:180 av Juan Fonseca om\r\nLatinamerika.</pre><pre>Interpellationen kommer att besvaras fredagen\r\nden 24 maj 1996.</pre><pre>Skälet till dröjsmålet är utlandsresa.</pre><pre>Stockholm den 24 april 1996</pre><pre>Pierre Schori/</pre><pre>Enligt uppdrag</pre><pre>Dag Klackenberg</pre><pre>Interpellation 1995/96:184</pre><pre>Till riksdagen</pre><pre>Interpellation 1995/96:184 av Eva Goës om bi-\r\nstånd med anledning av Tjernobylkatastrofen.</pre><pre>Interpellationen kommer att besvaras fredagen den\r\n24 maj 1996.</pre><pre>Skälet till dröjsmålet är utlandsresa.</pre><pre>Stockholm den 24 april 1996</pre><pre>Pierre Schori/</pre><pre>Enligt uppdrag</pre><pre>Dag Klackenberg</pre><pre>3 §  Svar på interpellation 1995/96:166 om anti-\r\npersonella minor</pre><pre>Anf.  1  Försvarsminister  THAGE G\r\nPETERSON (s)</pre><pre>Herr talman! Eva Zetterberg har frågat mig om\r\nSveriges möjligheter att kunna påverka minförhand-\r\nlingarna i Genève i riktning mot ett internationellt\r\nförbud mot antipersonella minor.</pre><pre>Jag noterar med glädje att Eva Zetterberg i sin in-\r\nterpellation ger uttryck för en syn på Sveriges ageran-\r\nde under minförhandlingarna som jag till fullo delar.\r\nVi är båda eniga om att Sverige spelar en mycket\r\nansvarsfull och en mycket aktiv roll i arbetet med att\r\nfå till stånd ett internationellt förbud mot antipersonel-\r\nla minor och att Sverige, förutom detta främsta och\r\növergripande krav, har agerat mycket aktivt när det\r\ngäller att lägga fram eller stödja andra förslag för att\r\nminska de hemska följderna av minor.</pre><pre>Sveriges betydande medverkan i och bistånd till\r\nminröjningsprojekt är också mycket viktiga i dessa\r\nsammanhang. Jag tänker särskilt på att Sverige har ett\r\nomfattande bilateralt samarbete på minröjningsområ-\r\ndet inriktat på de mest mindrabbade länderna såsom\r\nKambodja, Afghanistan och Angola. Därutöver stöder\r\nSverige FN:s nyinrättade fond för minröjning såväl på\r\nnationell basis som genom EU:s gemensamma aktion\r\npå området.</pre><pre>Jag delar naturligtvis till fullo Eva Zetterbergs av-\r\nsky för det urskillningslösa bruk av antipersonella\r\nminor som världen i dag kan visa otaliga vidriga ex-\r\nempel på. Det räcker att nämna länder som Angola,\r\nAfghanistan, Kambodja, Somalia och Bosnien, så vet\r\nalla vad jag syftar på. I dessa och i många andra\r\nkrigsdrabbade länder har miljontals antipersonella\r\nminor lagts ut - inte sällan riktade mot civilbefolk-\r\nningen - minor som dessutom på grund av sin kon-\r\nstruktion är mycket svåra att hitta och därmed att röja.\r\nDärför måste alla ansträngningar göras för att få till\r\nstånd ett internationellt förbud mot antipersonella\r\nminor.</pre><pre>Sverige har, som ett av de allra första länderna i\r\nvärlden, lagt fram ett förslag om totalförbud mot\r\nantipersonella minor vid den konferens om inhumana\r\nvapen som sedan 1994 pågår inom FN:s ram. Efter\r\ndet svenska initiativet om totalförbud har ett antal\r\nländer följt efter och även de rest krav på ett totalför-\r\nbud. Tyvärr gäller detta dock inte alla länder i värl-\r\nden. Sverige kommer emellertid inte att slås ned av\r\ndetta förhållande utan fortsätter aktivt arbetet med att\r\növertyga om behovet av ett globalt förbud mot anti-\r\npersonella minor. Inte minst viktigt är här den opini-\r\nonsbildning och det arbete som sker inom EU:s ram\r\noch som Sverige mycket intensivt deltar i. Jag vill\r\nockså med tacksamhet och tillfredsställelse framhålla\r\nde ideella organisationernas viktiga arbete med att\r\ndriva internationell opinionsbildning för att få tvek-\r\nsamma länder att ansluta sig till det svenska initiativet\r\nom ett globalt totalförbud mot antipersonella minor.</pre><pre>Eva Zetterberg tar upp frågan om inte Sverige\r\nborde bidra till att skapa minfria zoner i världen ge-\r\nnom att ensidigt göra sig av med minorna i det svens-\r\nka försvaret. Enligt Eva Zetterberg skulle detta öka\r\nförtroendet för vårt förslag om ett totalförbud mot\r\nantipersonella minor. Hon pekar på att vissa länder,\r\ntrots frånvaron av ett internationellt förbud mot anti-\r\npersonella minor, har fattat ensidiga beslut om anting-\r\nen ett tillfälligt eller ett definitivt förbud mot använd-\r\nning av sådana minor.</pre><pre>Herr talman! Hur frestande det än skulle vara för\r\nmig att av rent känslomässiga skäl säga till Eva Zet-\r\nterberg att naturligtvis även Sverige omedelbart bör\r\nfölja dessa länders exempel, kan jag inte i dag utan\r\nytterligare överväganden göra det med hänsyn till mitt\r\nansvar som försvarsminister i Sverige. I sak gäller\r\nnämligen följande. De antipersonella minorna är i dag\r\nen del av det svenska totalförsvarskonceptet. Det är\r\ndärför min och regeringens uppgift att noggrant stude-\r\nra vilka andra vapensystem som skulle kunna ersätta\r\ndessa minor, och detta arbete pågår nu i regerings-\r\nkansliet.</pre><pre>Som ett led i detta arbete gav regeringen i mars\r\n1995 ett utredningsuppdrag till Försvarsmakten om\r\nantipersonella minor i det svenska försvaret. Detta\r\nuppdrag har nyligen redovisats till regeringen. För-\r\nsvarsmakten har redovisat konsekvenserna av att\r\nutnyttja andra försvarsalternativ än truppminor i det\r\nsvenska försvaret.</pre><pre>Regeringen kommer att, i den försvarsproposition\r\nsom skall lämnas till riksdagen den 20 september i år,\r\nlägga fram förslag om utformningen av det framtida\r\nsvenska försvaret. I det sammanhanget kommer även\r\nfrågan om de antipersonella minorna att behandlas.\r\nDetta innebär alltså att riksdagen kommer att få ta\r\nställning till minfrågan redan under hösten 1996. Jag\r\nvill försäkra att regeringen kommer att förbereda detta\r\nställningstagande utomordentligt grundligt.</pre><pre>Eva Zetterberg tar även upp frågan om mintill-\r\nverkning i Sverige. Sedan 20 år tillbaka sker inte\r\nnågon tillverkning i Sverige av antipersonella minor.</pre><pre>Anf.  2  EVA ZETTERBERG (v)</pre><pre>Herr talman! De antipersonella minorna är ett av\r\nvärldens farligaste vapen. Man kallar det också de\r\nfattigas vapen, därför att det är ett billigt vapen. Mer\r\nän 800 personer dödas varje månad, och majoriteten\r\när barn och kvinnor. Det finns mellan 65 miljoner och\r\n120 miljoner minor som är utspridda i hela världen,\r\noch framför allt i de fattigaste länderna i världen.\r\nDessutom finns det 100 miljoner eller mer i lager. De\r\nfinns i Afghanistan, Angola, Kambodja, irakiska\r\nKurdistan, Jugoslavien, Somalia och Kuwait - listan\r\när lång. För varje mina som oskadliggörs utplaceras\r\nungefär 20 gånger fler. Det är en mycket ojämn kamp\r\nsom förs.</pre><pre>Marknadspriset för en antipersonell mina är\r\nmycket lågt. Det rör sig omkring 15 kronor. Att för-\r\nstöra en mina kostar mer än 100 gånger mer.</pre><pre>Fram till 1971 tillät den svenska regeringen export\r\nav truppminor. Vi vet att olika minkomponenter från\r\nSverige därefter har ingått i delar som har exporterats\r\ntill bl.a. Irak och Kambodja.</pre><pre>Jag vill tacka försvarsministern för svaret på min\r\ninterpellation. Jag kan konstatera att vi är helt överens\r\nvad det gäller Sveriges betydelse och de insatser Sve-\r\nrige gör och kan göra på det internationella planet.</pre><pre>Den konferens som började i FN i måndags, som\r\när en fortsättning på den som startade 1994, är oerhört\r\nbetydelsefull. Inte heller nu tycks det möjligt att nå ett\r\ntotalförbud. Hittills har bara 29 länder sagt sig vara\r\nvilliga att skriva på. Däremot kan man förmodligen nå\r\ndelresultat vad det gäller att få förbud mot självförstö-\r\nrande truppminor. Jag ser det som ett steg framåt,\r\näven om man inte heller anser att detta är helt tillför-\r\nlitligt. Bara 90 % blir faktiskt förstörda inom kort tid\r\nnär de inte används.</pre><pre>Jag kan ha förståelse för den svenska positionen.\r\nDen är pragmatisk och förmodligen det enda möjliga i\r\ndagens läge för att vi ändå skall kunna nå delresultat.\r\nMen målet - ett totalförbud - måste naturligtvis fin-\r\nnas kvar.</pre><pre>Däremot uppstår problem, försvarsministern, när\r\nvi ser till hemmaplan. Jag hävdar att det med stor\r\nsäkerhet förstör den svenska trovärdigheten att vi inte\r\nsjälva har tagit steget att avveckla minorna i det\r\nsvenska försvaret. Sverige är ett av de länder som har\r\nflest personminor per invånare i hela Europa.</pre><pre>Jag skulle vilja citera en annan regeringsledamot,\r\nPierre Schori. Han säger i boken Gränslös demokrati,\r\nsom kom ut våren 1994: Alla utopier börjar hemma.\r\nDet är hur vi formar vårt eget land som avgör vad vi\r\nkan ge andra. Jag tycker att det var kloka ord av\r\nPierre Schori. De visar på betydelsen av att gå före,\r\natt vi i Sverige måste leva upp till det vi för fram\r\ninternationellt.</pre><pre>Inför den här konferensen har numera nio länder -\r\nvarav Tyskland är det nionde landet - beslutat att\r\nensidigt införa ett förbud i det egna landet. Jag måste\r\nupprepa min fråga: Varför inte Sverige?</pre><pre>Försvarsministern säger att en sådan åtgärd \"enligt\r\nEva Zetterberg\" skulle öka förtroendet. Jag vill med\r\nbestämdhet hävda att det inte alls bara är min och\r\nVänsterpartiets åsikt. Den åsikten finns inom en rad\r\nandra partier och de ideella organisationer som Thage\r\nG Peterson i övrigt hänvisar till och tackar och talar\r\nom vilket bra arbete de har gjort. Just de organisatio-\r\nnerna - Rädda Barnen, Röda korset och mer än 200\r\ninternationella organisationer - har gemensamt gått ut\r\ni ett upprop och står bakom kravet att Sverige nu\r\nmåste skrida till verket och avskaffa de antipersonella\r\nminorna inom det svenska försvaret.</pre><pre>Anf.  3  CARINA HÄGG (s)</pre><pre>Herr talman! Interpellanten! Försvarsministern!\r\nSverige var det första land som började driva kravet\r\npå ett internationellt förbud mot truppminor. Vi är\r\nledande i arbetet för att stärka de folkrättsliga reglerna\r\nom användning av minor. Inte minst att få det s.k.\r\nminprotokollet att omfatta även interna konflikter, och\r\ninte som i dag bara mellanstatliga konflikter, är något\r\noerhört viktigt. Vi vet och ser runt om i världen med\r\nall tydlighet att de interna konflikterna är de som\r\nfrämst hotar freden.</pre><pre>Ett intensivt arbete pågår under svenskt ordföran-\r\ndeskap för att få ett internationellt avtal till stånd om\r\ntotalförbud av minor. Nu i slutfasen av FN:s över-\r\nsynskonferens om inhumana vapen kommer all kraft\r\natt läggas ned på att uppnå ett så bra förhandlingsre-\r\nsultat som möjligt. Den samlade bedömningen är att\r\nframsteg visserligen hittills gjorts och kommer att\r\ngöras men att målet ett globalt förbud inte kan uppnås\r\nutom i den del som gäller exportförbud mot truppmi-\r\nnor som saknar metaller och som därför inte kan spå-\r\nras, trots FN:s ordförande Boutros Boutros Ghalis\r\nenträgna vädjande. Arbetet för att uppnå ett globalt\r\nförbud mot de avskyvärda minorna måste fortsätta på\r\nflera olika sätt tills motståndet definitivt är brutet.</pre><pre>Vår hittillsvarande politik på området har inte för-\r\nsvagat våra argument för ett globalt förbud, men lik-\r\nväl är vår nationella inställning ohållbar framöver. Vi\r\nkan inte längre vänta på en global enighet i minfrå-\r\ngan, utan det är dags för Sverige att nu ta steget från\r\natt uttala fördömandet till att också i denna kammare\r\nfatta beslut om ett minförbud. Flera länder har som vi\r\nhörde redan fattat nationella beslut, nu senast Tysk-\r\nland, medan Bosnien som i dag får bistånd för min-\r\nröjning helt förkastligt, parallellt med denna röjning,\r\nskall ha satt i gång en egen tillverkning av minor.</pre><pre>Minor brukar benämnas \"de fattigas vapen\". De\r\nhör ihop med fattigdom på två sätt. Dels är de billiga\r\natt tillverka, dels skapar deras verkningar ytterligare\r\nfattigdom. Minor är ett vapen som inte förhindrar krig\r\neller avgör segrar utan i första hand avser att skada,\r\ninte att döda. Hundratusentals vuxna och barn beräk-\r\nnas vara benamputerade på grund av antipersonella\r\nminor. Skor ersätts av proteser.</pre><pre>I veckan genomfördes på ett fint sätt den mycket\r\ntalande aktionen \"Tomma skor mot trampminor\" i\r\nsvenska städer och i Genève, en aktion som tyvärr kan\r\nbehöva upprepas.</pre><pre>Ett tungt argument för medlemskapet i EU, som\r\nfortfarande är det starkaste argumentet för unionen,\r\nnämligen EU som fredsprojekt, har också avspeglats i\r\nden praktiska politiken kring minorna. När Europa-\r\nparlamentet behandlade minfrågan förra året inför\r\növersynskonferensen antogs nästan enhälligt en rap-\r\nport om totalförbud av antipersonella minor. Parla-\r\nmentet uttalade samtidigt att om inte önskat resultat\r\nuppnås på konferensen - och där är vi nu strax - bör\r\nvarje EU-land genomföra ett sådant nationellt förbud.\r\nDet gjordes då inget undantag för just Sverige.</pre><pre>Hänsyn måste i debatten tas till varje lands spe-\r\nciella förutsättningar, och vi kan inte blunda utan\r\nmåste också ta ansvar för att ett minförbud kan inne-\r\nbära en något minskad försvarsförmåga i Sverige.\r\nAlla aspekter måste finnas med i diskussionen för att\r\nvi konstruktivt skall kunna ta det avgörande steget\r\nmot en lösning av minfrågan under året, vilket är\r\nalldeles nödvändigt.</pre><pre>Jag har nyligen i en fråga lyft fram förslaget om\r\nminfria zoner, och regeringens uppfattning då var att\r\ntruppminor inte är destabiliserande och att det därför\r\ninte blir lättare för en enskild stat att avskaffa trupp-\r\nminor bara därför att grannländerna gör det. Det är en\r\nmotivering jag omöjligt kan göra till min. Jag vidhål-\r\nler att regeringens ambition borde vara att aktivt driva\r\npå frågan om minfria zoner, med en naturlig utgångs-\r\npunkt här i Norden. Visst är det betydelsefullt om vi\r\nkan införa ett partiellt minförbud, som successivt kan\r\nväxa till ett globalt minförbud, och inget annat sätt har\r\nhittills visat sig framkomligt inom rimlig tid.</pre><pre>Till sist, försvarsministern! Låt oss på allvar starta\r\narbetet för ett nationellt förbud även i Sverige.</pre><pre>Anf.  4  MARIANNE ANDERSSON (c)</pre><pre>Herr talman! Också jag vill tacka försvarsminis-\r\ntern för svaret. Självfallet instämmer jag i att det är\r\npositivt att Sverige arbetar internationellt för ett totalt\r\nminförbud och att vi deltar i minröjningsarbetet, men\r\njag är för den skull inte riktigt nöjd med svaret.</pre><pre>Trampminor är det mest lömska vapen som drab-\r\nbar civilbefolkningen i en lång rad länder. Dessa små\r\nburkar dödar och lemlästar ungefär 30 människor, en\r\nstor del barn, runt om i världen varje dag.</pre><pre>Sverige kan inte bli trovärdigt i arbetet för ett in-\r\nternationellt förbud mot personminor samtidigt som vi\r\när västvärldens mest mintäta land. Vi har enligt upp-\r\ngift mer än två miljoner minor i Sverige. De är farliga\r\nbåde för oss själva och för andra. Det är inget argu-\r\nment att vi bara har dem i lager. Vad händer om ett\r\nsådant lager skulle falla i orätta händer?</pre><pre>När nu sju länder har beslutat att sluta använda\r\npersonminor måste också Sverige följa den vägen.\r\nNär Norge kan ta bort sina minor kan också vi göra\r\ndet. Nationella förbud mot personminor är viktiga av\r\nflera skäl. Det är alltför farliga vapen, även för träna-\r\nde arméer. Ett förbud ger en signal till mintillverkare\r\n- det blir ingen efterfrågan. Ett förbud bidrar till opi-\r\nnionsbildningen, och fler ifrågasätter behovet av vap-\r\nnet, vilket gör det lättare att brännmärka personminor.</pre><pre>Den vanligaste svenska personminan, truppmina\r\n10, är extremt svårröjd och har lång livstid, mer än tio\r\når. Det är naivt att tro att vi skulle kunna lägga ut\r\nmängder av minor på vårt eget territorium och sedan\r\nmed säkerhet kunna röja dem igen. Erfarenheten visar\r\natt även om man gör upp kartor över minorna har de\r\nen tendens att flytta sig på grund av bl.a. väder och\r\nvind. I stridens hetta kommer det också att vara svårt\r\natt göra upp exakta kartor. Faktum kvarstår: Om Sve-\r\nrige skulle använda sig av de minor vi har, kommer\r\nockså en mängd av dessa att finnas kvar, till stor risk\r\nför vår egen befolkning under tiotals år.</pre><pre>Det finns en hake i försvarsministerns resonemang\r\nom att minorna ingår i totalförsvarskonceptet. Om det\r\nnu, som vi hoppas, blir ett internationellt förbud mot\r\nminor, hur skall Sverige då kunna försvara sig?\r\nKommer eventuella angripare då att uppträda på ett\r\nannat sätt? Vore det inte bättre att redan i dag inrätta\r\nsig efter och planera för ett förhållande då minförbud\r\nråder?</pre><pre>Centern har klart deklarerat att ett förbud mot\r\ntrampminor är villkoret för att vi skall fortsätta sam-\r\narbeta med regeringen om försvarspolitiken, och vi\r\nmenar det. När kommer förbudet?</pre><pre>Anf.  5  INGRID NÄSLUND (kds)</pre><pre>Herr talman! Också jag vill tacka för svaret. Vi är\r\növerens om att det arbete som Sverige gör är utmärkt.\r\nJag vet att Sverige har drivit frågan om totalförbud\r\nmycket hårt. Jag har haft tillfälle att samtala med\r\nJohan Molander både i FN och i utrikesutskottet. På\r\nden punkten råder alltså inga meningsskiljaktigheter.</pre><pre>Personminor är en humanitär fråga av oerhört stor\r\nvikt. Det är inte i första hand en militärstrategisk eller\r\nekonomisk fråga, även om man inte kan bortse från de\r\naspekterna, utan det är i första hand en moralisk fråga.\r\nOm fakta om personminor hade trängt igenom till det\r\nsvenska folket, skulle en mycket stor majoritet enligt\r\nmitt förmenande med kraft vända sig mot att Sverige\r\nhar en enda mina i lager. Jag är helt övertygad om det.\r\nEtt ofattbart antal, en bra bit över 100 miljoner, minor\r\när utlagda i världen och kan orsaka och orsakar en\r\noerhört stor skada, främst på civilbefolkningen, varav,\r\ntror jag, 30 % är barn. Att antalet är så ofattbart gör ju\r\natt frågan har en sådan storlek att man bävar inför hur\r\nvi någonsin skall kunna komma till rätta med proble-\r\nmet.</pre><pre>Det sägs att om man skulle ta bort och förstöra\r\nvarenda mina skulle det ta tusen år - tusen år för att få\r\nslut på detta vansinne. Det gör att tiden är dyrbar.\r\nHela tiden läggs ett stort antal minor ut med förfäran-\r\nde hastighet. Jag tror att det rör sig om bara någon\r\nminut för att med flyg lägga ut bortåt ett par tusen\r\nminor. När man skall röja tar det däremot oändligt\r\nmycket mera tid.</pre><pre>Vi hörde här att minor - trampminor, personminor\r\neller vad man nu kallar dem - är ett mycket billigt\r\nvapen. Men de är desto dyrare att röja upp, och desto\r\nsvårare. Även vid röjning av minor förekommer det\r\nhela tiden att personal lemlästas och dödas. Att detta\r\nvansinne skall få pågå är alldeles oerhört.</pre><pre>Alla tecken tyder nu på att man i den översynskon-\r\nferens mot särskilt inhumana vapen som pågår inte\r\nkommer att lyckas nå fram till ett totalförbud. Alltför\r\nfå länder är nu villiga att gå med på ett sådant. Vi\r\nskall naturligtvis fortsätta och få fram de dellösningar\r\nsom vi kan få vid den här konferensen. Man måste\r\nhela tiden vara pragmatisk med sådana här frågor.\r\nMen det räcker inte.</pre><pre>Naturligtvis spelar det en stor roll för trovärdighe-\r\nten vad Sverige gör i sitt eget land. Ingen skall inbilla\r\nmig att det personliga föredömet, eller ett lands före-\r\ndöme, inte spelar någon roll i en fråga av sådan här\r\nmoralisk dignitet. Naturligtvis ser man ute i världen\r\npå vad vi gör i Sverige, vad vi är villiga att göra.</pre><pre>Som vi redan har hört kostar det om det blir ett\r\ntotalförbud. Vill vi ha ett totalförbud? Ja, det tror jag.\r\nDå måste vi också visa vår vilja genom att redan nu\r\nordna ett totalförbud i Sverige, både när det gäller\r\nanvändande och när det gäller lagring. Vi tillverkar ju\r\ninte längre, men vi måste alltså se till att det kommer\r\nett förbud nu i Sverige.</pre><pre>Anf.  6  THOMAS JULIN (mp)</pre><pre>Herr talman! Försvarsministern! Jag vill börja\r\nmed att säga att jag tycker det är bra att Eva Zetter-\r\nberg lyft fram den här frågan till debatt.</pre><pre>Som säkert de flesta vet har Miljöpartiet krävt,\r\noch kräver, ett svenskt förbud mot all hantering, an-\r\nvändning och innehav av antipersonella minor. Vi vill\r\nse att Sverige följer de länder som varit föregångare\r\nnär det gäller förbud mot dessa minor.</pre><pre>Herr talman! I en krigssituation tillhör jag dem\r\nsom kommer att försvara landet med vapen - inte för\r\natt jag anser att det är en bra lösning utan för att jag\r\nanser att man måste skydda dem som är värnlösa. Det\r\nmåste man göra i alla lägen. Man får inte, som i det\r\nforna Jugoslavien, stå och se på när värnlösa männi-\r\nskor mördas. Det är viktigt att skydda just de värnlö-\r\nsa.</pre><pre>Av den anledningen är protesterna mot de antiper-\r\nsonella minorna extra viktiga. Dessa minor är rena\r\nterrorvapen, som skadar och lemlästar långt efter det\r\natt kriget avslutats. De skadar just de värnlösa.</pre><pre>Herr talman! I en krigssituation tycker jag det är\r\nviktigt att krigsförbrytare avslöjas och att vapenleve-\r\nrantörer pekas ut. I den här situationen, när vi diskute-\r\nrar antipersonella minor, tycker jag det är viktigt att\r\npeka ut dem som är ansvariga för att minorna inte\r\navvecklas. Jag skulle gärna vilja höra från försvars-\r\nministern vem han anser vara ansvarig för att vi fort-\r\nfarande har dessa minor i vårt land - minor som även\r\nkan hota de människor vi värnar om.</pre><pre>Anf.  7  LENA KLEVENÅS (s)</pre><pre>Herr talman! Försvarsministern! Det är uppenbart\r\natt engagemanget mot personminor är stort i Sveriges\r\nriksdag. Här deltar ledamöter från de flesta partier -\r\nfrån regeringspartiet och övriga. Det finns också ett\r\nstort engagemang bland människor i hela Sverige för\r\natt Sverige skall fatta beslut om ett ensidigt förbud\r\nmot antipersonella minor i det svenska försvaret.</pre><pre>Mitt eget partidistrikt, Norra Älvsborg, fattade ett\r\nsådant beslut för en vecka sedan på sin distriktskonfe-\r\nrens. Försvarsministern vet att det är svårt att få ett\r\nbeslut att gå emot distriktsstyrelsens förslag, men så\r\nvar det i det här fallet. En förkrossande majoritet av\r\noss röstade för att Sverige skulle skrota sina egna\r\nminor.</pre><pre>Jag vill instämma i alla de argument mot de\r\nsvenska minorna som har framförts av interpellanten\r\noch de övriga som deltagit i debatten.</pre><pre>Försvarsministern säger i sitt svar att det skulle\r\nvara frestande att av rent känslomässiga skäl säga till\r\nEva Zetterberg och oss andra att Sverige omedelbart\r\nbör skrota sina minor. Jag tycker inte alls att det bor-\r\nde vara rent känslomässiga skäl som gör att för-\r\nsvarsministern kan säga detta utan rent förnuftsmässi-\r\nga skäl - därmed inte sagt att man inte också kan lyda\r\nsina känslor när de stämmer med förnuftet. För-\r\nsvarsministern säger att han inte utan ytterligare över-\r\nväganden kan göra detta. Jag vill då ge några ytterli-\r\ngare argument så att försvarsministern, förhopp-\r\nningsvis till i höst, skall komma fram till att minor\r\ninte hör hemma ens i det svenska försvaret.</pre><pre>Förra året antog EU-parlamentet nästan enhälligt\r\nen rapport där man slog fast att om det inte går att få\r\ntill stånd något totalförbud mot minor borde varje\r\nEU-land genomföra ensidiga förbud mot minor inom\r\ndet egna landet. Det tycker jag att vi skall göra.</pre><pre>Man slog också fast att det faktum att det inte gick\r\natt uppnå ett totalförbud - vilket det tyvärr inte verkar\r\nvara möjligt att göra just nu - inte får vara en ursäkt\r\nför att inte göra vad vi själva kan göra.</pre><pre>Ett annat gott argument är att så många länder re-\r\ndan har fattat beslut om ett ensidigt förbud - Norge,\r\nBelgien, Holland, Österrike, Schweiz och nu senast\r\nTyskland. Jag vet att försvarsministern tidigare har\r\nsagt att Sverige har så stor yta att det är svårt för oss\r\natt göra detta, men Norge har väl en förhållandevis\r\nlika stor yta. Österrike har lyckats göra detta. De är\r\ninte med i NATO och har också ett känsligt geogra-\r\nfiskt läge men har trots detta fattat ett sådant här be-\r\nslut.</pre><pre>Ett tredje viktigt argument tycker jag är den signal\r\nsom man ger till marknaden och till dem som produ-\r\ncerar minor. Vi i Sverige tillverkar enligt uppgift inte\r\nsådana här minor längre, men om vi skulle fatta ett\r\nensidigt beslut skulle det ytterligare förstärka signalen\r\natt det inte finns någon marknad för den här typen av\r\nminor. Det skulle troligtvis göra situationen bättre\r\ninternationellt.</pre><pre>Jag tror alltså på en snöbollseffekt och på att man\r\nbör göra vad man kan.</pre><pre>I vår försvarspolitiska skrift Gränslös demokrati\r\ninför valet 1994 skrev vi: \"Alla utopier börjar hemma.\r\nDet är hur vi formar vårt eget land som avgör vad vi\r\nkan ge andra.\" Det tycker jag är bra skrivet.</pre><pre>Anf.  8  Försvarsminister  THAGE G\r\nPETERSON (s)</pre><pre>Herr talman! Jag vill börja med att uppriktigt utta-\r\nla en stor tillfredsställelse över att vi har fått detta\r\ntillfälle också i Sveriges riksdag att diskutera de anti-\r\npersonella minorna. Målet måste vara, såsom ni alla\r\nhar sagt, ett totalförbud i en minfri värld.</pre><pre>Jag kan lova att Sverige skall fortsätta verka inter-\r\nnationellt. Jag har noterat att det har framförts tack till\r\nSverige just för vårt aktiva agerande, och det tillba-\r\nkavisar också den kritik som har kommit de senaste\r\ndagarna att vi inte skulle ha agerat internationellt. Det\r\nvar ett okunnigt uttalande. Tvärtom var Sverige det\r\nland som lade fram förslaget om totalförbud vid över-\r\nsynskonferensen.</pre><pre>Detta förslag - det är jag säker på att alla ni också\r\nvet om - mötte från början inte någon större entusi-\r\nasm, för att inte säga ingen entusiasm alls. Men tack\r\nvare ett intensivt svenskt arbete har fler och fler län-\r\nder nu anslutit sig till förslaget. Jag kan i samman-\r\nhanget påpeka att det finns en del länder som har\r\nansett att Sverige har gått alltför långt och alltför hårt\r\nfram.</pre><pre>Även när det gäller minröjningsproblematiken\r\ntillhör Sverige de länder som arbetar mest aktivt.</pre><pre>Den nationella inställningen får Sveriges riksdag\r\nta ställning till redan om några månader, sedan rege-\r\nringen har förberett frågan. Precis som Carina Hägg\r\nsade, måste alla aspekter beaktas och komma på bor-\r\ndet.</pre><pre>Minorna är en del av det svenska försvarskoncep-\r\ntet. Det har tidigare regeringar, riksdagar och för-\r\nsvarsministrar byggt Sveriges försvar på. Därför bör\r\nockså minfrågan vara med i den försvarspolitiska\r\npropositionen. Det har hela tiden varit min avsikt att\r\nminfrågan skall finnas med i den försvarsproposition\r\nsom kommer till riksdagen den 20 september, och då\r\nfår Sveriges riksdag igen ta ställning till den frågan.\r\nJag tror att vi helt säkert är överens om att det är\r\nviktigt att vi får ett bra beslutsunderlag innan vi beslu-\r\ntar oss. Det är viktigt inte minst för debattens skull, så\r\natt den blir så ren som möjligt.</pre><pre>Många av de länder som beslutat om ett ensidigt\r\navskaffande av minorna har förbehållit sig rätten att\r\nompröva detta beslut i krig och vid krigsrisker. Detta\r\ngäller t.ex. Belgien, som ofta nämns i den svenska\r\ndebatten. Även Storbritannien förbehåller sig rätten\r\natt använda minorna i krislägen. Sådana ensidiga\r\nbeslut får då inte så stor betydelse som man kanske\r\nibland gör det till i debatten, eftersom reservationerna\r\när så pass starka.</pre><pre>Mig veterligt, Inger Näslund, har vi inte några\r\nfjärrutlagda minor, utan vi har landminorna - som är\r\nnog så allvarliga.</pre><pre>Om det blir ett internationellt förbud, Marianne\r\nAndersson, kommer självfallet inte några minor läng-\r\nre att användas av det svenska försvaret. Det var just\r\nför att utreda konsekvensen av ett sådant förbud som\r\njag gav Försvarsmakten ett uppdrag, som vi nu arbe-\r\ntar med, och det innebar: Vad fordras i försvarsvapen\r\nom vi inte har minorna? Det har Försvarsmakten\r\nsvarat på, och det håller vi nu på att granska i För-\r\nsvarsdepartementet. Det är självklart att jag, om vi får\r\nett internationellt förbud, med glädje kommer att ta\r\nkostnaderna för avskaffandet av de svenska minorna.</pre><pre>Anf.  9  EVA ZETTERBERG (v)</pre><pre>Herr talman! Först vill jag säga till försvarsminis-\r\ntern att jag tycker att frågan inte har hanterats särskilt\r\nsnabbt i Sverige vad gäller minor i svenska försvaret.\r\nDen 10 oktober hade försvarsministern och jag en\r\ndebatt där jag just frågade hur utredningsarbetet fort-\r\nskred. Jag fick då svaret att Försvarsdepartementets\r\nutredning skulle vara klar i mars i år. Jag måste tillstå\r\natt jag hade förväntat mig att vi under resans gång\r\nhade kunnat ta del av det här materialet och att vi\r\nredan nu i vår, lagom till översynskonferensen, hade\r\nhaft ett svar från den svenska regeringen. Jag tycker\r\natt den dubbla inställningen från Sverige är helt ohåll-\r\nbar och att den allvarligt skadar vår trovärdighet.</pre><pre>Jag har också en annan fråga till försvarsministern.\r\nDet finns olika signaler från försvarskunniga perso-\r\nner. Den förre arméchefen Åke Sagrén gick ut och\r\ntalade om att minorna inte hade någon större betydel-\r\nse för det svenska försvaret. Vi fick nyligen en rap-\r\nport från Internationella Röda korset, där inte deras\r\nhumanitära utan just deras militära experter har gått ut\r\noch hävdat att minorna inte har någon stor försvars-\r\npolitisk betydelse. Har inte detta kunnat vara tillräck-\r\nligt vägledande för att regeringen nu skulle fatta ett\r\nsådant beslut?</pre><pre>Jag skulle också allvarligt vilja ifrågasätta det som\r\nhar kommit fram, dvs. att Försvaret talar om att det\r\nhandlar om att man måste ersätta minorna. Vem har\r\nsagt att de måste ersättas? Jag har inte uppfattat att de\r\nländer som har gått till beslut om att avskaffa minor i\r\nsitt försvar därmed har sagt att man genast måste\r\nutöka arsenalen av andra vapen. Det långsiktiga målet\r\nmåste ju vara att minska hela världens vapeninnehav\r\noch därmed också få en mindre farlig värld. Därför\r\nfinns det ingen anledning att genast diskutera att anti-\r\npersonella minor i Sverige skall ersättas av några\r\nandra vapen.</pre><pre>Jag vill också återigen fråga försvarsministern om\r\nde ideella organisationernas arbete. Försvarsministern\r\nvisar vilken betydelse de har och välkomnar deras\r\narbete internationellt. Men hur är det med deras arbe-\r\nte på hemmaplan? De för ju en intensiv kampanj, och\r\nde hade, som Carina Hägg och andra talade om, nyli-\r\ngen en stor manifestation på Sergels torg där de just\r\nvisade att de svenska minorna är förkastliga, genom\r\natt sätta ut ett antal udda skor, och att de ville gå före.\r\nVälkomnar försvarsministern även detta initiativ från\r\nde ideella organisationerna?</pre><pre>Till slut vill jag vädja till försvarsministern att\r\nskynda på utredningen och att snabbt göra ett ställ-\r\nningstagande. Vi är många som skulle välkomna att\r\nregeringen så snart som möjligt gick ut och talade\r\nom - det är önskvärt att det sker just i samband med\r\növersynskonferensen - att vi i Sverige har fattat ett\r\nsådant ensidigt beslut. Vi får naturligtvis finna oss i\r\natt vänta till september, om regeringen inte tänker\r\nlägga fram ett förslag innan dess, men det vore oer-\r\nhört mycket starkare i de internationella förhandling-\r\narna om ett sådant beslut från regeringen kom nu.</pre><pre>Anf.  10  CARINA HÄGG (s)</pre><pre>Herr talman! Jag är väldigt glad att den här debat-\r\nten har utvecklats till att bli mycket saklig och nyan-\r\nserad. Det är mycket som klarläggs i olika frågor och\r\nsvar.</pre><pre>Jag vill understryka att jag tycker att vi inte kan\r\nbortse från zonresonemanget, och där fick jag inte\r\nnågot svar från Thage G Peterson. Jag tror mycket på\r\natt successivt bygga upp ett internationellt förbud och\r\npå att vi i Norden skulle kunna åstadkomma ett bra\r\nresultat om vi tillsammans börjar här. Vi har ju\r\ngrannländer som redan har fattat beslut i den här\r\nriktningen, men det finns å andra sidan länder som har\r\nsagt klart nej, t.ex. Finland.</pre><pre>Jag är medveten om att Sverige är ett avlångt land,\r\nhar långa gränser och är glesbefolkat. Vi har en för-\r\nsvarsbudget som bantas, och även en destruering av\r\nminorna kan kosta något. Ingen i debatten vill ersätta\r\nminorna med något annat försvarssystem. Det kan ju\r\nsammanlagt innebära en något minskad försvarsför-\r\nmåga, och det är den här kammarens ansvar att också\r\nse till den aspekten.</pre><pre>Jag har uppfattat Thage G Petersons svar så att\r\nman trots dessa svårigheter öppnar för att i höst fatta\r\ndet här efterlängtade nationella beslutet. Med det\r\nhalva löftet och den öppningen från försvarsministern\r\nstannar jag.</pre><pre>Anf.  11  MARIANNE ANDERSSON (c)</pre><pre>Herr talman! Försvarsministern uttalar sin tack-\r\nsamhet över de internationella organisationernas opi-\r\nnionsarbete internationellt. Jag hoppas att försvars-\r\nministern är lika tacksam för den kampanj som be-\r\ndrivs nationellt. De anser ju att det är oerhört viktigt\r\natt vi som land också går före i det här opinionsarbe-\r\ntet och verkligen visar med handling, och inte bara\r\nmed ord, att vi menar att minorna skall bort.</pre><pre>Minorna är en del av totalförsvarskonceptet, som\r\nförsvarsministern sade. Vi har ju inte fått se någonting\r\nav den utredning som har kommit, men hur resultatet\r\nän blir måste vi våga gå före och förbjuda personmi-\r\nnorna i Sverige. Vi måste ju inrätta oss efter att det\r\nskall bli ett internationellt förbud. Förr eller senare -\r\nvi hoppas på och arbetar för det - kommer situatio-\r\nnen att bli den att vi får ett förbud. Även om det går\r\nstegvis och vi arbetar oss fram så sakteliga är det\r\nmålet, och vi måste då också inrätta vårt försvar efter\r\nen sådan situation. Det är en självklarhet.</pre><pre>Jag upprepar det som jag sade tidigare: För oss är\r\ndet en förutsättning för det fortsatta arbetet att det blir\r\nett totalförbud för personminor i Sverige.</pre><pre>Anf.  12  INGRID NÄSLUND (kds)</pre><pre>Herr talman! Jag skulle vilja fråga om vi kan räk-\r\nna med ett ensidigt förbud till hösten, utifrån det som\r\nförsvarsministern har sett av utredningen. Jag tycker\r\nväl att det i en sådan här debatt skulle kunna gå att\r\nnågot lätta på förlåten och säga åt vilket håll det lutar\r\ni utredningen, vad som sägs där och i vilken dager\r\nvåra möjligheter att ändå ha ett godtagbart försvar\r\nframställs.</pre><pre>I det skriftliga svaret som jag har framför mig talar\r\nförsvarsminister Thage G Peterson om det urskill-\r\nningslösa bruket. Han citerar där Eva Zetterberg. Men\r\ndet är inte bara bruket som är urskillningslöst när det\r\ngäller minorna, utan det är faktiskt så att de som va-\r\npen är urskillningslösa. Det är därför de inte kan jäm-\r\nföras med många andra vapen. Vi har redan talat om\r\natt de i stor utsträckning drabbar civila och barn.</pre><pre>Jag tror att det är oerhört viktigt att gå före och att\r\nett beslut skulle kunna komma tidigare än hösten, inte\r\nminst för att påverka den konferens som pågår. Om\r\ndetta inte är möjligt är det mycket viktigt att vi får ett\r\nsådant beslut till hösten.</pre><pre>Jag tror att fler och fler ställer upp bakom de här\r\ntankarna. Detta vapen är så inhumant att vi av mora-\r\nliska skäl inte kan hålla oss med ett sådant i Sverige.\r\nÄven om vi hoppas att det aldrig skulle komma till\r\nanvändning i vårt land, måste vi visa att vi aldrig kan\r\ntänka oss att använda detta, och därför skall vi heller\r\ninte lagra sådana här vapen. Vi skall inte ha dem som\r\nen del av vår försvarsprofil.</pre><pre>Anf.  13  THOMAS JULIN (mp)</pre><pre>Herr talman! Försvarsministern! Jag förstår inte\r\nriktigt att de här minorna måste ersättas en gång. Vad\r\när det för funktion man är ute efter att ersätta? Det är\r\njust den funktion som minorna har som kritiken riktar\r\nsig mot. Därför kan jag inte se att de kan ersättas. Det\r\nvar bara det jag ville säga. Tack.</pre><pre>Anf.  14  LENA KLEVENÅS (s)</pre><pre>Herr talman! Försvarsministern! Jag tycker inte att\r\nminor bara är en försvarsangelägenhet. Det har så\r\nmycket med humanitet och människosyn att göra. Jag\r\nbeklagar att utredningen görs inom försvaret och att\r\nden är hemlig.</pre><pre>Talet om att minorna skall ersättas med något an-\r\nnat oroar mig mycket. Naturligtvis kommer försvaret\r\natt komma fram till att detta kommer att kosta alldeles\r\nför många miljarder och bli alldeles för dyrt. Vi\r\nkommer inte att ha råd med detta i det ekonomiska\r\nläge som vi har.</pre><pre>Jag delar uppfattningen att man inte kan utreda på\r\ndet sättet att minor skall ersättas med något annat och\r\nvad det kommer att kosta. Minor hör inte hemma i det\r\nsvenska försvaret över huvud taget. Har vi haft ett\r\nsådant försvarspolitiskt koncept har det varit felaktigt.</pre><pre>Minor är urskillningslösa. De skiljer ju inte mellan\r\nen barnfot och en soldatkänga. Väldigt många barn i\r\nSverige är upprörda nu när de i kvällstidningarna har\r\nfått läsa och se kartor över att försvaret har haft planer\r\npå att minera en stor del av norra Sverige.</pre><pre>Försvarspolitiskt har vi pratat om att vi skall ha ett\r\nutvidgat säkerhetspolitiskt begrepp och att det finns\r\nandra hot. Hela försvarspolitiken läggs ju om för att\r\nkunna möta dessa nya hot. Flyktingströmmar, miljö-\r\nhot och social oro är också allvarliga hot som måste\r\nbemötas, för att inte tala om växande främlingsfient-\r\nlighet och stor arbetslöshet, som också är oerhörda\r\nhot mot ett demokratiskt samhälle.</pre><pre>Jag skulle vilja säga att det försvarsbegrepp som\r\nvi skall diskutera handlar om att värna den svenska\r\ndemokratin. Däri ligger människovärdet. Då kan man\r\ninte ha denna typ av vapen. Jag hoppas verkligen att\r\nregeringen snarast möjligt fattar detta beslut. Många i\r\nSverige, framför allt barn, skulle bli glada för detta.</pre><pre>Jag vill också snabbt säga att det gläder mig att\r\nTyskland har skickat tillbaka de minor som vi har\r\nexporterat dit. Nu får vi tillbaka dem, och de ger\r\narbetstillfällen i Sverige, för vi skall destruera dessa\r\nminor. Men det är ändå ett bakvänt sätt att skaffa\r\narbetstillfällen.</pre><pre>Anf.  15  Försvarsminister  THAGE G\r\nPETERSON (s)</pre><pre>Herr talman! Jag tycker faktiskt inte att regeringen\r\nhar sölat på något sätt. Jag tycker alldeles tvärtom, att\r\nvi med ansvar försöker hantera den här frågan så att\r\nSveriges riksdag får ett bra beslutsunderlag. Alla\r\nriksdagsledamöter borde vara tacksamma för att det\r\ninte fattas beslut på grundval av andra orsaker än dem\r\njag hävdar, att vi skall ha ett starkt svenskt försvar.\r\nMinförsvaret är en del av själva försvarskonceptet.</pre><pre>Vi gör nu ett förberedelsearbete, och det var där-\r\nför som jag gav uppdraget till Försvarsmakten att göra\r\ndenna utredning. Den fick jag för ett par veckor se-\r\ndan. Nu har vi ett par månader på oss. I augusti skall\r\nregeringen ta ställning och i september får riksdagen\r\nhela försvarspropositionen, inklusive minproblemati-\r\nken på sitt bord. Sedan är det försvarsutskottet, möjli-\r\ngen också utrikesutskottet, som tar hand om frågan,\r\noch därefter beslutar riksdagen i december.</pre><pre>Detta är den gång vi brukar ha i Sverige, och den\r\nskall vi vara rädda om, Ingrid Näslund. Regeringen\r\nutarbetar förslag, riksdagen beslutar, och vi har ett bra\r\nsakunderlag.</pre><pre>Man kan säga, som Eva Zetterberg gjorde, att vi\r\nfår en mindre farlig värld. Ja, Eva Zetterberg kan följa\r\nden debatt som har pågått i försvarsfrågan. Hur jag,\r\nefter att ha föreslagit 10 %, som jag anser vara en\r\nmåttfull besparing på Sveriges försvar, har fått utstå\r\nmycket spott och spe för just detta. Denna väg är inte\r\nså enkel att anträda som man ibland vill göra gällan-\r\nde.</pre><pre>Sedan är frågan: Skall minorna ersättas av någon-\r\nting annat? Om vi beslutar oss för att avskaffa minor-\r\nna, att inte ha minor i det svenska försvaret, är det helt\r\nklart att de inte skall ersättas av minor. Men i det\r\nsvenska försvarskonceptet i dag ingår minförsvaret.\r\nDet kan man tycka bra eller illa om. Men som för-\r\nsvarsminister har jag det politiska ansvaret för att\r\nSverige har ett starkt och modernt försvar, som kan\r\nförsvara hela Sverige. Det är min uppgift som för-\r\nsvarsminister.</pre><pre>Andra försvarsministrar och regeringar före mig\r\nhar baserat detta försvar på minor. Det är detta som\r\ninnebär att minorna är en del av Sveriges försvar-\r\nskoncept. Det har således riksdag och regering tidiga-\r\nre beslutat. Då bör regering och riksdag så att säga\r\nupphäva detta.</pre><pre>Jag har inte köpt några nya minor till det svenska\r\nförsvaret. Men jag kan självklart inte blunda för hur\r\nSveriges försvar är uppbyggt. Jag kan inte strunta i\r\nvad regering och riksdag har beslutat. Men jag och\r\nregeringen är nu inne på att göra hela den här översy-\r\nnen: Kan vi ha ett starkt försvar utan minvapnet?\r\nSvaret på den frågan skall jag redovisa för riksdagen\r\nom tre månader.</pre><pre>Jag kan inte och får inte bortse från det förhållan-\r\ndet att jag är Sveriges försvarsminister. Jag kan inte\r\navveckla vapen hur som helst utan att sätta någonting\r\ni deras ställe som kan försvara Sverige. Precis som\r\nalla andra länders regeringar och försvarsministrar\r\nmåste resonera, måste jag ta ansvaret för att det\r\nsvenska försvaret har vapen för att försvara Sverige,\r\nSveriges folk och Sveriges barn om vi skulle bli an-\r\ngripna på svensk mark. Det är i det sammanhanget jag\r\nhar sagt att folk med rätta skulle bli upprörda den dag\r\nvi skulle bli angripna om vi inte hade några vapen att\r\nförsvara oss med. Det är mitt ansvar som försvarsmi-\r\nnister, och det ansvaret ämnar jag ta så länge som jag\r\när försvarsminister.</pre><pre>Till slut vill jag säga att jag tycker lika illa om\r\npersonminorna som ni gör. Jag har nu besökt skadade\r\nsvenska soldater från minolyckan nere i Bosnien. Jag\r\ntycker att bilderna på lemlästade barn och ungdomar\r\när lika vidriga som ni tycker. Jag tror att vi där är\r\növerens. Men vi skall i fortsättningen, precis som den\r\nhär debatten har varit uttryck för, försöka att sakligt\r\ndiskutera de här frågorna.</pre><pre>Anf.  16  EVA ZETTERBERG (v)</pre><pre>Herr talman! Jag blir överraskad av att försvars-\r\nministern anser att de antipersonella minorna utgör en\r\nsådan väsentlig del i det svenska försvaret. Jag har\r\nuppfattat att det finns betydligt viktigare delar, som\r\nfaktiskt skulle finnas kvar i försvaret i den händelse\r\nSverige skulle råka i krig, och att vi inte på något sätt\r\nskulle vara så beroende av antipersonella minor att de\r\när nödvändiga att ersätta om de skulle utgå ur svenska\r\nförsvaret.</pre><pre>Jag blir också litet överraskad av att försvarsmi-\r\nnistern skulle ha trott att det var en lätt uppgift att\r\nskära ned i försvaret och en lätt uppgift att stå emot\r\nnär folk protesterar för att sysselsättningstillfällen\r\nutgår. Jag tror inte att någon av oss har valt att arbeta\r\npolitiskt därför att vi trott att det är en lätt uppgift.\r\nMen jag kan försäkra att på den punkten har för-\r\nsvarsministern allt stöd från mig och Vänsterpartiet.\r\nVi tycker att vi kan gå betydligt längre vad gäller\r\nnedskärning inom just det svenska försvaret.</pre><pre>Den här debatten visar ju, Thage G Peterson, att\r\ndet finns ett enormt stöd i riksdagen från många parti-\r\ner och även av enskilda i partier som inte har agerat.\r\nDet stödet måste ju regeringen ta med sig och inse hur\r\nviktigt det är att gå fram i den här frågan. Jag tycker\r\ninte att man har gått särskilt fort fram - jag vidhåller\r\ndet. Det finns oerhört mycket mer som kan göras.</pre><pre>När nu Sverige fortsätter att agera internationellt\r\nmåste vi se till att vår politik hänger ihop. Jag citerade\r\ntidigare Pierre Schori - som han sade måste vi se till\r\natt alla utopier börjar hemma, att vår utrikespolitik\r\noch vår nationella politik hör ihop. Jag vill hänvisa till\r\nHenning Mankell som har skrivit just om hur barnen\r\nhar drabbats och hur omoraliskt det är att ha kvar\r\nminor någonstans ute i världen över huvud taget. Jag\r\nskulle vilja rekommendera dem som kan få tag i den\r\natt läsa en bok som heter Tysta vittnen eller Silent\r\nWitnesses. Den visar hur minorna runt om i världen\r\ntvingar barn och vuxna att leva ett förkrympt liv, att i\r\nden mån de över huvud taget överlever ta sig fram\r\nmed olika slag av hjälpmedel. Jag menar att den\r\nsvenska regeringen på ett helt annat sätt måste ta tag i\r\nfrågan, se det stöd som finns politiskt, komma fram\r\ntill ett totalförbud och avskaffa minorna i det svenska\r\nförsvaret. Det väntar vi oss.</pre><pre>Anf.  17  Försvarsminister  THAGE G\r\nPETERSON (s)</pre><pre>Herr talman! Jag vill verkligen uttala tacksamhet\r\nför det stöd som jag har i de försvars- och säkerhets-\r\npolitiska frågorna. Jag eftersträvar att de försvarspo-\r\nlitiska frågorna skall avgöras med så breda marginaler\r\nsom möjligt i Sveriges riksdag.</pre><pre>Det går egentligen inte att påstå att det som från\r\nförsvarssynpunkt är en bra lösning för ett land auto-\r\nmatiskt också skulle vara en bra lösning för ett annat\r\nland. Varje försvarskoncept är unikt, beroende på\r\nländernas skiftande förhållanden.</pre><pre>Faktorer som påverkar utformningen av Sveriges\r\nförsvar är bl.a. vårt geostrategiska läge, vår i förhål-\r\nlande till befolkningsmängden stora landyta och vår\r\nalliansfrihet. Det är just därför vi har skräddarsytt\r\nförsvaret för vårt land, och ett sådant koncept gäller\r\ndå inte för något annat land i världen. Ställningsta-\r\ngandet till detta har ju Sveriges riksdag gjort.</pre><pre>De olika delarna i försvaret samverkar, och där\r\nkommer även minorna in i bilden. Det är därför jag\r\nmenar att minorna hör hemma i försvarspolitiken och\r\nskall behandlas i försvarspropositionen i riksdagen.\r\nEnligt försvarsstrategerna skyddar minorna såväl\r\nandra vapensystem som stridsvagnar och - i förläng-\r\nningen - våra soldater. Det är alltså militärstrateger-\r\nnas sätt att resonera. Det diskuterar vi nu i dag. Sedan\r\nåterkommer jag till riksdagen.</pre><pre>Jag vill gärna säga att även om vi skulle avveckla\r\nvåra minor - det är möjligt att både regering och\r\nriksdag kommer fram till det - kommer minorna i\r\nAngola och Bosnien att ligga kvar även efter ett en-\r\nsidigt svenskt minförstörande. Då är det endast med\r\nett internationellt förbud vi kan komma åt min-\r\nproblemet. Så länge många länder använder minorna\r\nsom ett offensivt vapen kommer vi att få nya minom-\r\nråden. Det är endast med ett internationellt förbud\r\nsom vi kan åstadkomma det vi alla vill uppnå, nämli-\r\ngen en minfri värld. Det är det vi har siktet på, det är\r\ndet som är vårt mål.</pre><pre>Överläggningen var härmed avslutad.</pre><pre>4 §  Svar på interpellation 1995/96:168 om mål-\r\nflygsdivisionen på Malmen</pre><pre>Anf.  18  Försvarsminister  THAGE G\r\nPETERSON (s)</pre><pre>Herr talman! Dan Ericsson har frågat mig om jag\r\när beredd att redan nu ge ett positivt besked om mål-\r\nflygsdivisionens framtid för att på så sätt undanröja\r\nriskerna för att tappa kompetent personal avseende\r\ntelekrigföring.</pre><pre>Mitt svar till Dan Ericsson måste bli mycket kort.\r\nFörsvarsmakten lämnade sitt underlag inför försvars-\r\nbeslutets andra etapp till regeringen i början av mars i\r\når. Detta underlag bereds nu inom regeringskansliet.\r\nDen 20 september i år kommer regeringen att lägga\r\nfram propositionen om försvarsbeslutets andra etapp.\r\nSom Dan Ericsson nog inser kan jag inte i dag säga\r\nnågot som skulle föregripa regeringens beslut.</pre><pre>Anf.  19  DAN ERICSSON (kds)</pre><pre>Herr talman! Jag vill tacka försvarsministern för\r\nsvaret. Jag kan faktiskt hysa en viss principiell för-\r\nståelse också för svarets innehåll. Men vi skulle kan-\r\nske ändå kunna ta litet tid i anspråk för att försöka\r\nföra ett principiellt resonemang om de här frågorna.\r\nJag vill då dela upp det i två delar.</pre><pre>Den första gäller hur vi skall se på verksamhet\r\nmed övning i att föra strid i telestörd miljö. Är det en\r\nviktig och central del av försvarsmaktens förmåga vid\r\nett eventuellt anfall? Som jag ser det, och enligt den\r\nerfarenhet som exempelvis Gulfkriget har givit, är det\r\ncentralt. Förmågan att klara sin stridsuppgift även om\r\nman är utsatt för telestörningar kan vara den avgöran-\r\nde faktorn vid en stridssituation. Det skulle vara in-\r\ntressant att höra hur försvarsministern värderar just\r\nkunskap och övning när det gäller telekrigföring.</pre><pre>Den andra pricipiella frågeställningen vid de\r\növerväganden som en försvarsmaktsplan innebär\r\ngäller risken att förlora kompetens. Det kommer att ta\r\nlång tid innan vi är vid vägs ände och har ett beslut.\r\nDet var egentligen av det skälet jag ställde min inter-\r\npellation, och jag hade önskat att försvarsministern på\r\nnågot sätt hade kunnat markera en vilja att behålla\r\nden kompetens som finns samlad, i det här fallet på\r\nMalmen i Linköping. Det är stor risk att kompetens\r\nnär det gäller telekrigföring skingras.</pre><pre>Försvarsmakten säger i sitt förslag om nedlägg-\r\nning av målflygsdivisionen vid Malmen i Linköping\r\natt nackdelen är en temporär nedgång av förmågan att\r\növa i telestörd miljö. Men, herr talman, problemet är\r\nju att det inte blir en temporär nedgång. Jag vet att\r\nolika personer där har planer på att söka sig bort från\r\nverksamheten. Skingras den här kompetensen kom-\r\nmer det inte att gå att på nytt bygga upp motsvarande\r\nsamlade kunskap om telekrigföring. Det ser jag som\r\nen stor nackdel för Sveriges försvarsförmåga. Jag\r\nskulle vilja höra om försvarsministern ser detta som\r\nen risk att vi tappar kompetens på detta område, och\r\nom det i så fall skulle vara till nackdel för vår för-\r\nsvarsförmåga.</pre><pre>Anf.  20  Försvarsminister  THAGE G\r\nPETERSON (s)</pre><pre>Herr talman! Hur frestande det än skulle vara att\r\nföra en principiell debatt med Dan Ericsson kommer\r\njag inte att ta en sådan. Jag kommer envist att hålla\r\nfast vid den uppläggning som jag har valt inför för-\r\nsvarsbeslutet - att bearbeta utredningarna, att bearbe-\r\nta argumenten, att så småningom ta ställning och\r\nsedan återkomma till riksdagen med ett förslag. Jag\r\nkommer därför inte att låta mig luras in i en organisa-\r\ntionsdiskussion genom att bakvägen föra en diskus-\r\nsion om andra frågor som tillhör det övergripande\r\nförsvarsbeslutet.</pre><pre>Anf.  21  DAN ERICSSON (kds)</pre><pre>Herr talman! Jag kan försäkra försvarsministern\r\natt det inte var min avsikt att lura honom att bakvägen\r\nsäga något som skulle kunna föregripa beredningen\r\noch beslutet när det gäller inriktningen av försvars-\r\npolitiken. Men jag tycker ändå att det här är en viktig\r\nprincipiell fråga när det gäller telekrigföringen och\r\nden kompetens som har byggts upp i att öva och han-\r\ntera en sådan situation. Vi vet ju att det här har varit\r\noerhört centralt i de krig som har förts under den\r\nsenaste perioden.</pre><pre>Det är därför jag ville fästa uppmärksamheten på\r\ndetta och på den risk som finns att vi tappar kompe-\r\ntensen.</pre><pre>Vi har ju i långa stycken ett starkt försvar, och vi\r\nhar goda försvarsmedel som i stor utsträckning bygger\r\npå högteknologi och på att vi kan klara telekommuni-\r\nkation och annat. Men det är klart: Om vi då lägger\r\nner väldigt många miljarder på detta gäller det att se\r\ntill så att det inte slås ut genom enkla manövrar för att\r\nvi har avhändat oss förmågan att motstå telekrigfö-\r\nring. Jag tycker ändå att försvarsministern kunde säga\r\nnågonting om sin syn på detta utan att gå in i själva\r\norganisationsfrågan, och det är egentligen den prin-\r\ncipiella diskussionen jag nu efterlyser. Jag önskar att\r\nförsvarsministern kunde säga någonting om detta.</pre><pre>Överläggningen var härmed avslutad.</pre><pre>5 §  Svar på interpellation 1995/96:157 om\r\nreglerna för momsinbetalning</pre><pre>Anf.  22  Statsrådet THOMAS ÖSTROS (s)</pre><pre>Herr talman! Carl Fredrik Graf har frågat finans-\r\nministern om regeringen tänker lägga fram några\r\nförslag till förändringar av reglerna för företagens\r\nmomsuppbörd. Arbetet inom regeringen är så fördelat\r\natt det är jag som skall svara på interpellationen.</pre><pre>Den 1 januari 1996 infördes nya regler för redo-\r\nvisning och betalning av moms (SFS 1995:1207).\r\nReglerna byggde på det förslag som Skattebetal-\r\nningsutredningen (Fi 1993:07) lämnade i ett delbe-\r\ntänkande våren 1995 (SOU 1995:12). Utredningen\r\nhade föreslagit att alla som redovisade momsen i\r\nmomsdeklaration skulle redovisa och betala den 20:e i\r\nförsta månaden efter redovisningsperioden, i stället\r\nför den 5:e i andra månaden efter perioden, som var\r\nden då gällande regeln. Regeringen ansåg att utred-\r\nningens förslag skulle kunna leda till alltför allvarliga\r\nnegativa konsekvenser för de mindre företagen. Re-\r\ngeringens proposition, som lämnades till riksdagen i\r\noktober 1995 (prop. 1995/96:19), innehöll därför\r\nvissa lättnader för de mindre företagen jämfört med\r\nutredningens förslag. Dels föreslogs en höjning av\r\ngränsen för vilka som skulle få redovisa momsen\r\nårligen i självdeklarationen från 200 000 kr till\r\n1 miljon kronor i beskattningsunderlag, dels föreslogs\r\natt redovisningstidpunkten den 5:e i andra månaden\r\nefter redovisningsperioden skulle behållas för företag\r\nmed beskattningsunderlag på högst 10 miljoner kro-\r\nnor. Endast de med beskattningsunderlag överstigan-\r\nde 10 miljoner kronor skulle redovisa och betala den\r\n20:e i första månaden efter perioden. Riksdagen be-\r\nslutade i enlighet med regeringens proposition och de\r\nnya reglerna trädde i kraft den 1 januari 1996.</pre><pre>Vid beredningen av propositionen gjorde rege-\r\nringen bedömningen att de lättnader som medgavs för\r\nde mindre företagen skulle vara tillräckliga. Det har\r\nnu visat sig att lättnader är motiverade även för skatt-\r\nskyldiga vars beskattningsunderlag ligger över grän-\r\nsen 10 miljoner kronor. Regeringen har därför den 15\r\napril i år lämnat en proposition (prop. 1995/96:198)\r\ntill riksdagen med förslag till ändrade regler.</pre><pre>Förslaget innebär att gränsen för vilka som skall\r\nredovisa momsen den 5:e i andra månaden efter re-\r\ndovisningsperiodens utgång höjs från 10 miljoner\r\nkronor till 40 miljoner kronor. De ändrade reglerna\r\nföreslås träda i kraft den 1 juli 1996.</pre><pre>Svaret till Carl Fredrik Graf är således att rege-\r\nringen redan vidtagit de åtgärder som är möjliga. Att\r\nvidta åtgärder som är än mer långtgående är med\r\nhänsyn till det statsfinansiella läget inte möjligt.</pre><pre>Anf.  23  CARL FREDRIK GRAF (m)</pre><pre>Herr talman! Jag ber att få tacka statsrådet Östros\r\nför att han har svarat.</pre><pre>När jag väckte den här interpellationen var pro-\r\npositionen inte skriven med de förändringar som\r\nstatsrådet beskriver i sitt svar. Men det kan möjligen\r\nge vid handen att det lönar sig att kritisera. Näringsli-\r\nvet har ju varit enigt i sin mycket hårda kritik mot det\r\nförslag till förändringar av reglerna för uppbörd av\r\nmoms som genomfördes vid årsskiftet. Även opposi-\r\ntionen här i riksdagen har varit stark.</pre><pre>Det är naturligtvis glädjande att regeringen tar in-\r\ntryck av denna opposition och flyttar sina positioner\r\nlitet grand. Här säger statsrådet: Först var det en ut-\r\nredning och då gjorde vi det litet bättre för företagen,\r\noch sedan kom den här kritiken och då ändrade vi litet\r\ntill. Det där är ett klassiskt trick: Först föreslår man\r\nnågonting som är mycket dåligt och sedan ändrar man\r\nsig litet grand, och på det viset tror man sig kunna\r\nvinna ett förtroende ute i näringslivet. Jag menar att\r\nhela förslaget om uppbörd av moms visar på de bris-\r\ntande insikter som regeringen har när det gäller nä-\r\nringslivets villkor.</pre><pre>Som det är nu får vi tre regler för momsuppbörd.\r\nEn regel för de företag som omsätter under 1 miljon\r\nkronor och får momsen på F-skatten. De får den kor-\r\ntaste kredittiden, tio dagar. De minsta företagen får\r\nden kortaste kredittiden. Det är någonting som litet\r\ngrand har försummats i den här debatten. En ny regel\r\nkommer för de företag som omsätter mellan 1 miljon\r\noch 40 miljoner och sedan kommer ytterligare en\r\nregel för de företag som omsätter mer än så. Detta\r\ntycker jag leder till att vi får oklarheter.</pre><pre>Jag fick häromdagen ett brev - det är möjligt att\r\nandra riksdagsledamöter fick samma brev - från ett\r\nföretag i VVS-branschen. Detta är en större koncern\r\nmed en omsättning på över 40 miljoner, och man\r\nkonstaterar att man konkurrerar med lokala konkur-\r\nrenter som många gånger omsätter under detta belopp.\r\nDet gör, menar man, att handeln inte kommer att bli\r\nkonkurrensneutral eftersom aktörer på samma mark-\r\nnad kommer att ha olika kredittider. Det är just ett av\r\nde problem som det här leder till.</pre><pre>Därför skulle jag vilja förhöra mig litet grand om\r\nhur statsrådet ser på framtiden. Det finns ju utred-\r\nningsförslag om s.k. skattekonto. Vi är många som\r\ntror att någon sorts förslag i denna riktning kommer,\r\nvilket också kan vara bra. När detta förslag kommer,\r\nkommer det då att leda till att uppbördsreglerna och\r\nframför allt inbetalningstiderna kommer att ändras på\r\nnytt? I så fall blir den lösning som nu är föreslagen\r\nganska kortsiktig, och det är naturligtvis inte bra,\r\neftersom just stabila spelregler är någonting som\r\nefterlyses inom näringslivet.</pre><pre>Jag har ytterligare ett par frågor. Vad är det som\r\nhar lett till att statsrådet nu gör en annan bedömning\r\nän den hans företrädare gjorde när det gäller omsätt-\r\nningsgränserna?</pre><pre>Det är fortfarande så, med de regler vi har i dag,\r\natt det kommer att finnas företag som tvingas att beta-\r\nla moms i förskott. Den övergripande och principiella\r\nfrågan, om det så bara är ett enda företag som hamnar\r\ni den situationen, är: Anser statsrådet att det är rimligt\r\natt ett företag skall behöva leverera in moms i för-\r\nskott, dvs. innan företaget har fått betalt av sina kun-\r\nder? Det skulle jag vilja ha ett rakt besked på, och det\r\ngår ju bra att svara ja eller nej på den frågan, vilket\r\nunderlättar svarandet.</pre><pre>Jag nöjer mig med detta och hoppas att statsrådet\r\nkan svara på mina kompletterande frågor.</pre><pre>Anf.  24  Statsrådet THOMAS ÖSTROS (s)</pre><pre>Herr talman! Carl Fredrik Graf säger att regering-\r\nen har bristande insikter. Men glöm inte att utred-\r\nningsuppdraget ju kommer från den borgerliga rege-\r\nringen. När man satt vid regeringsmakten var även\r\nden borgerliga regeringen intresserad av att se över\r\nstatens skatteuppbördssystem så att inte staten skulle\r\nligga ute med väldigt långa krediter. Det är klart att\r\ndet kostar staten pengar.</pre><pre>Vi sitter och går igenom det här nu, och det har vi\r\ngjort sedan vi vann regeringsmakten. Vi går igenom\r\nområde efter område för att se till att Sverige kan\r\nkomma i statsfinansiell balans. Det vore orimligt att\r\ninte också se över den här typen av betalningstider.</pre><pre>Den borgerliga regeringen insåg tidigare att det\r\nhär var en punkt som man måste se över. Men när\r\nman hamnar i opposition och opinionen kommer\r\norkar man inte hålla emot. Om Carl Fredrik Graf skall\r\nvara ärlig tycker han också att det finns anledning att\r\nse över sådant här.</pre><pre>Carl Fredrik Graf frågar varför vi gör en annan\r\nbedömning nu. Jag är alltid beredd att lyssna på före-\r\ntagare och deras kritik och beröm. Sedan är det min\r\noch regeringens sak, och senare riksdagens sak, att\r\ngöra en bedömning av företagarnas legitima synpunk-\r\nter, statsfinansiella skäl och på vilket sätt en in-\r\ntäktsförsvagning från företagandet konkurrerar med\r\nandra typer av områden som regering och riksdag har\r\natt gemensamt ansvara för. Jag lyssnar och tycker att\r\nvi nu gör en förändring som är rimlig att göra. Vi\r\nskyddar de mindre företagen på det här sättet från\r\nkanske något tunga konsekvenser. Det tycker jag är en\r\nrimlig åtgärd. Men kvarstår gör ju fortfarande att\r\nstaten inte kan ligga ute med hur långa kredittider som\r\nhelst när det gäller skatteuppbörden. Därför tycker jag\r\natt det här är en rimlig avvägning, och några ytterliga-\r\nre underlättanden är inte aktuella för regeringens del.</pre><pre>Skattekonto frågar Carl Fredrik Graf om. Skatte-\r\nbetalningsutredningen sitter ju och jobbar med den\r\nhär frågan, och i maj i år beräknas slutbetänkandet\r\nkomma. Jag tycker detta är en mycket intressant tan-\r\nke, och jag vill vänta tills jag ser slutbetänkandet\r\ninnan jag tar upp en diskussion om vad det kommer\r\natt innehålla exakt. Men det är klart att ett skattekonto\r\nför en del företag skulle kunna innebära någon typ av\r\nlättnad, eftersom man får kvittningsmöjligheter mel-\r\nlan olika skatteslag.</pre><pre>Jag gissar att det primära i det betänkandet inte\r\nkommer att bli betalningstiderna och det som vi nu\r\ndiskuterar.</pre><pre>När det gäller frågan om moms i förskott vill jag\r\nåterknyta det jag sade tidigare. Det handlar om på\r\nvilket sätt staten skall vänta på att få in de skatteintäk-\r\nter som skall komma via momssystemet.</pre><pre>Företag har ju fakturering vid olika tidpunkter un-\r\nder en månad. Man kan vara tidigt eller sent ute med\r\nfaktureringen. Detta kommer att påverka huruvida\r\nman får lägga ut i förskott eller i efterskott.</pre><pre>Med denna åtgärd ökar vi den genomsnittliga\r\nkredittiden för företag med 10-40 miljoner i skatte-\r\npliktig omsättning, eller skatteunderlag.</pre><pre>Jag tycker att detta är ett sätt för mig och rege-\r\nringen att visa att det är viktigt att diskutera med\r\nföretagen och att göra avvägningar. Men det är alltid\r\nså oerhört lätt att i opposition säga: Vi vill ha allt! Vi\r\nskulle helst vilja ha kraftigt sänkt skattetryck, och det\r\nvet jag att Graf vill ha. Men Graf är sällan intresserad\r\nav att diskutera - och det är ju svårt i en interpella-\r\ntionsdebatt - vilka konsekvenser det skulle få för den\r\noffentliga sektorn och omsorgen.</pre><pre>Anf.  25  CARL FREDRIK GRAF (m)</pre><pre>Herr talman! När statsrådet inledningsvis försöker\r\ngöra gällande att detta skulle vara den borgerliga\r\nregeringens förslag, må det vara ursäktat med att han\r\när ny i regeringen. Om jag minns rätt var den regering\r\nsom satt den 8 december 1994 bestämt en socialde-\r\nmokratisk regering.</pre><pre>Det var nämligen vid det datumet som den av Ing-\r\nvar Carlsson då ledda regeringen gav utredningen\r\ntilläggsdirektiv att också undersöka möjligheterna att\r\nplocka in de indirekta skatterna.</pre><pre>Det är riktigt att Bo Lundgren tillsatte en utred-\r\nning avseende de direkta skatterna och socialavgifter-\r\nna. När det gäller dessa skatter står det mycket tydligt\r\ni hans utredningsdirektiv att företagen skall ges rimlig\r\ntid att betala. De indirekta skatterna fanns inte med i\r\nBo Lundgrens tilläggsdirektiv, utan det är ett verk av\r\nen socialdemokratisk regering.</pre><pre>Insinuationen om att hela den här momsfrågan\r\nskulle har sprungit ur en borgerlig regerings utred-\r\nningsdirektiv är helt felaktigt, Thomas Östros. Jag ber\r\nstatrådet läsa litet grand i historien om hur detta har\r\nkommit till. Jag har i alla fall gjort klart hur det ligger\r\ntill på denna punkt.</pre><pre>Statsrådet Östros talade på sedvanligt sätt om att\r\nman bara kan göra en sak i sänder. Först budgetsane-\r\nra, sedan titta på tillväxtbefrämjande åtgärder någon\r\ngång i framtiden. Det är litet beklagligt att man inte\r\nkan göra två saker på en gång. Jag tror att detta är ett\r\nexempel på att man bara haft budgetsaneringen för\r\nögonen och inte sett till tillväxtmöjligheterna i företa-\r\ngen.</pre><pre>Jag är enig med statsrådet om att det säkert kan\r\nkomma intressanta uppslag i Skattekontoutredningen\r\nsom vi kan ha anledning att diskutera. Statsrådet sade\r\natt betalningstidpunkterna inte kommer att beröras.\r\nMen vad jag har förstått är det ju själva poängen -\r\nman skall föra ihop betalningstidpunkterna för de\r\nolika skatteslagen till en och samma tidpunkt för att\r\ndärigenom möjliggöra en kvittning mellan de olika\r\navgifterna från början.</pre><pre>Jag kan inte se annat än att om detta skall lyckas\r\npå ett vettigt sätt kommer det att innebära förändring-\r\nar även vad gäller momsuppbörden.</pre><pre>Det gör att jag står fast vid min kritik. Det är fel-\r\naktigt att genomföra både det förslag som gällde från\r\n1 januari och det som kommer att gälla från 1 juli,\r\näven om det var något bättre. Det var fel att ta ett\r\nsådant grepp nu, eftersom det sannolikt kommer nya\r\nregler senare. Om man vill ha tydlighet och stabila\r\nspelregler i systemet hade det varit bättre att vänta till\r\ndess och ta sikte på regler som var lika för alla före-\r\ntag.</pre><pre>Med anledning av min fråga om huruvuda det är\r\nrimligt att företagen skall betala moms i förskott sade\r\nstatsrådet att staten måste se till sitt, att momsen är ett\r\nsätt att göra det och att man inte kan ta så mycket\r\nhänsyn till kredittider. Företagen däremot, sade stats-\r\nrådet, kan ta hänsyn till när i perioden de fakturerar.</pre><pre>Men det ju på det viset, statsrådet, att fakturering\r\nskall ske i anslutning till att en affär har ägt rum. Om\r\nman skall följa Bokföringsnämndens anvisningar går\r\ndet inte att dribbla med det och lägga faktureringen\r\nefter månadsskiftet för att det passar uppbördssyste-\r\nmet bättre. Fakturering skall ske i anslutning till en\r\ntransaktion eller en händelse. Den uppmaning som\r\nstatsrådet härmed ger antyder att man kan flytta litet\r\npå faktureringen för att förkorta sina kredittider. Det\r\nkan jag naturligtvis inte acceptera.</pre><pre>Min fråga kvarstår. Jag vill ha ett tydligt ja eller\r\nnej på frågan om det är rimligt att ett företag skall\r\nbetala moms i förskott.</pre><pre>Anf.  26  Statsrådet THOMAS ÖSTROS (s)</pre><pre>Herr talman! Det var en mycket märkligt tolkning\r\nGraf gjorde av det jag sade, att jag skulle uppmana\r\nföretagare att fakturera på något annat sätt än vad som\r\när brukligt. Det jag menar är att det inte är så att\r\nsamtliga företagare kommer att hamna i en situation\r\ndär man betalar moms i förtid.</pre><pre>Titta på hur det faktiskt ser ut och på den genom-\r\nsnittliga kredittiden! Graf går nu alltså emot ett för-\r\nslag som kommer att underlätta för de företag som har\r\nett skatteunderlag på 10-40 miljoner kronor. Det är en\r\nintressant utveckling hos Moderata samlingspartiet.\r\nFinns det något mer av företagsvänlig politik som ni\r\ngår emot? Det är en märklig och något överraskande\r\nåsikt.</pre><pre>Det var en fråga som jag inte besvarade, nämligen\r\nden om de minsta företagen med skatteunderlag under\r\nen miljon. Det finns ju möjlighet för dem att välja\r\nvilket system de ansluter sig till. De kan välja månat-\r\nlig momsdeklaration och då få de regler som gäller\r\nför de mindre företagen.</pre><pre>Anf.  27  CARL FREDRIK GRAF (m)</pre><pre>Herr talman! I sitt förra inlägg försökte statsrådet\r\ntala om vad den borgerliga regeringen gjort eller inte\r\ngjort. Nu försöker statsrådet göra gällande att jag\r\nskulle gå emot företagsvänlig politik. Det är ett gans-\r\nka intressant sätt att debattera.</pre><pre>Jag sade i mitt förra inlägg, och det tror jag nog att\r\nalla uppfattade, att flyttningen av omsättningsgränsen\r\nfrån 10 miljoner till 40 miljoner naturligtvis är litet\r\nbättre än de regler som gäller just i dag. Så långt kan\r\nvi vara överens.</pre><pre>Men förslaget som jag och mitt parti har lagt fram\r\när att de gamla reglerna skall gälla - och skulle ha\r\ngällt - till dess att Skattekontoutredningen kommer\r\nmed sina förslag. Eventuellt kan de konstruera ett\r\nsystem där man kan få med alla typer av direkta skat-\r\nter, socialavgifter och indirekta skatter för företagen.</pre><pre>Det är inte så att vi går emot alla förslag som gör\r\ndet bättre för företagen. Tvärtom. Den insiktsfulla\r\nlyssnaren och deltagarna i debatten tror jag har gans-\r\nka klart för sig att de förslag som vi lägger fram i stor\r\nutsträckning syftar till att öka förutsättningarna för\r\ntillväxt i näringslivet.</pre><pre>Det spelar ingen roll om det så bara gäller ett enda\r\nföretag, statsrådet. Jag tycker att det är principiellt\r\nhelt fel att näringslivet skall riskera att hamna i en\r\nsituation som innebär att de behöver förskottera\r\nmoms i egenskap av uppbördsmän för statens räkning.</pre><pre>Denna principiella situation blir inte speciellt\r\nmycket annorlunda med det förslag som nu har lagts\r\nfram, särskilt inte om man tittar på volymen av de\r\ninbetalningar som görs. Även om förslaget är något\r\nbättre, finns det fortfarande stora problem, sett till\r\nvolymen.</pre><pre>Statsrådet har inte berört frågan om konkurrens-\r\nneutralitet mellan de företag som ligger i gränsskiktet.</pre><pre>Jag noterar avslutningsvis, herr talman, att detta\r\ninnebär att statsrådet nu inte är beredd att göra något\r\nytterligare. Detta får vi leva med. Det är beklagligt att\r\nregeringen inte var beredd att gå längre när man ändå\r\nföreslog en förändring.</pre><pre>Överläggningen var härmed avslutad.</pre><pre>6 §  Svar på interpellation 1995/96:175 om\r\nhyresgästers självförvaltning</pre><pre>Anf.  28  Statsrådet THOMAS ÖSTROS (s)</pre><pre>Herr talman! Sten Andersson har frågat mig vilka\r\nåtgärder jag är beredd att föreslå beträffande beskatt-\r\nningen av hyresgästers självförvaltning i avsikt att\r\nskapa socialt stabila bostadsområden.</pre><pre>Demokratiutvecklingskommittén (C 1995:05) har\r\nlämnat ett förslag till lagändringar för att främja hy-\r\nresgästernas självförvaltning. Förslaget går ut på att\r\nhyra som återbetalas till hyresgästen som ersättning\r\nför hyresgästens arbetsinsats vad gäller skötsel av\r\nfastigheten skall vara skattefri, om beloppet under ett\r\nbeskattningsår inte överstiger ett halvt basbelopp.</pre><pre>Förslaget remissbehandlas för närvarande. Re-\r\nmisstiden går ut den 5 juni 1996. Frågan kommer\r\ndärefter att beredas inom Finansdepartementet. Jag är\r\ndärför inte beredd att nu ta ställning till de förslag\r\nsom Demokratiutvecklingskommittén för fram i sin\r\nskrivelse. Däremot delar jag den förre finansminis-\r\nterns bedömning att det redan i dag bör vara möjligt\r\nför en förening av hyresgäster att utan skattekon-\r\nsekvenser träffa avtal med en hyresvärd om att hyres-\r\ngästerna gemensamt övertar ansvaret för vissa delar\r\nav fastighetens skötsel i utbyte mot en generell sänk-\r\nning av hyresnivån.</pre><pre>Anf.  29  STEN ANDERSSON (m)</pre><pre>Herr talman! Jag tackar för svaret.</pre><pre>Statsrådet har en tendens, i samtliga interpella-\r\ntionsdebatter, att anklaga moderaterna för lättsinnig-\r\nhet och t.o.m. populism.</pre><pre>Jag har mitt rum precis ovanför bron som förbin-\r\nder Helgeandsholmen med Gamla stan. Den 15 de-\r\ncember 1993 ägde det rum en jättestor demonstration,\r\narrangerad av statsrådets parti. Det som utspelades\r\ndär var världsrekord i populism. Har man upplevt det\r\nkan icke någon annan levande människa nå upp till de\r\npopulistiska höjderna.</pre><pre>Nu till sakfrågan. Vi har länge haft problem i\r\nframför allt miljonprogrammets fastighetsbestånd. Det\r\nhar varit sociala problem, vandalisering och ökad\r\nsegregation, och det har utifrån svenska förhållanden\r\nt.o.m. uppstått litet av gettoformer.</pre><pre>Nu har man kommit på en lösning som kanske kan\r\ngöra att de här problemen försvinner. I Malmö har det\r\nkommunala bostadsaktiebolaget, MKB, i två områ-\r\nden, Holma och Gullviksborg där jag själv bor, startat\r\nett system som innebär att hyresgästerna frivilligt kan\r\ndelta i självförvaltningsverksamhet.</pre><pre>Det innebär att man städar trappor och tvättstugor\r\noch sköter plantering. Man sköter i stort sett allt un-\r\nderhåll med undantag för snöröjning. Det är nämligen\r\nen försäkringsfråga, och därför kan man inte ta på sig\r\ndet.</pre><pre>Dessa bägge områden har fått många besök av fle-\r\nra statsråd. Alla har uttryckt sig mycket positivt om\r\ndet resultat som de har sett.</pre><pre>Som exempel kan jag också säga att bolaget MKB\r\ni Malmö tidigare hade stora problem med att teckna\r\nförsäkringar till ett hyggligt pris. I dag ligger kostna-\r\nden för skadegörelse på nästan noll, och man får till-\r\nbaka stora rabatter på inbetalda försäkringspremier.\r\nEtt välskött bostadsbestånd gynnar alla medborgare i\r\nsamhället.</pre><pre>Nu är en utredning på gång. Man säger att man\r\naccepterar skattefrihet upp till ett visst belopp.</pre><pre>Jag hoppas att det här blir ett konkret förslag. I\r\ndag kan man inte försvara skattelagstiftningen, som\r\njag i och för sig inte vill anklaga skattemyndigheterna\r\nför. Det är vi i riksdagen som har skapat diverse snå-\r\nrigheter. Man får lov att gå ut i skogen och plocka bär\r\nför upp till 5 000 kr skattefritt. Det tillåter lagstift-\r\nningen. Men man får inte lov att städa trappan eller\r\ntvättstugan i det hus man bor i. Får man hyresrabatt på\r\ngrund av det blir man beskattad enligt tolkningen av\r\ndagens lagstiftning.</pre><pre>Jag undrar: Inser statsrådet konsekvenserna av en\r\nsådan lagstiftning? Förstår han att människor har svårt\r\natt begripa de beslut vi ibland fattar här?</pre><pre>Det är väl, herr talman, främst facket som har brå-\r\nkat om det här. Men jag bor ju inte i lägenhet för att\r\ngynna fastighetsskötarna. Det är ju problemen för de\r\nboende som man måste poängtera och försöka lösa i\r\nförsta hand.</pre><pre>Anf.  30  Statsrådet THOMAS ÖSTROS (s)</pre><pre>Herr talman! Låt mig inleda med att säga att jag\r\ntycker att självförvaltning och människors ökade\r\ninflytande över sitt bostadsområde är en av de absolut\r\nviktigaste samhällsfrågorna.</pre><pre>I de områden där det i dag finns sociala problem,\r\ndär det är tristess, där det är stor arbetslöshet och där\r\nsocialbidragsberoendet är stort, är människors makt\r\noch inflytande över bostadsområdet oerhört viktigt.</pre><pre>Det är naturligtvis så att vi i dag kan se att det\r\nfinns ett klassamhälle i fråga om makt och inflytande\r\növer boendet. De människor som bor i bostadsrätts-\r\nföreningar eller äger sitt egna hem har ofta ett mycket\r\nstort inflytande över sin situation.</pre><pre>Därför är det här viktiga politiska frågor, och jag\r\nmåste säga att jag uppskattar Sten Anderssons enga-\r\ngemang. Det gör jag.</pre><pre>Det finns nu ett förslag ute på remiss. Jag vill in-\r\nvänta remissinstansernas svar på förslaget, som kom-\r\nmer från Demokratiutvecklingskommittén. Just det\r\nförslaget vill jag nu inte diskutera i detalj.</pre><pre>Jag vill ändå säga att om en förening av hyresgäs-\r\nter erhåller en generell sänkning av hyresnivån mot att\r\nhyresgästerna gemensamt övertar ansvaret för vissa\r\ndelar av fastighetens skötsel borde det kunna ske utan\r\nskattekonsekvenser. Det är inte så att vi i dag har en\r\nskattelagstiftning som omöjliggör ett lokalt engage-\r\nmang i bostadsområdet.</pre><pre>Jag vill också säga att det är klart att det kan fin-\r\nnas problem när det gäller avgränsningar av sådana\r\nhär saker. Hur skall vi göra om det bor en elektriker i\r\nett område som utför de arbeten som krävs i fråga om\r\nelektriska installationer och annat i området och som\r\nfår en ersättning i form av sänkt hyra? Att det skulle\r\nvara ett enkelt problem, att bara sätta en gräns, tvivlar\r\njag på. Med stort intresse avvaktar jag remissinstan-\r\nsernas utlåtande.</pre><pre>För mig är det viktigt att diskutera makt och själv-\r\nförvaltning i bostadsområdena i ett mycket bredare\r\nperspektiv. Jag tror nämligen inte - jag misstänker att\r\nSten Andersson kanske har en annan åsikt - att enga-\r\ngemang och inflytande är beroende av sänkta skatter.\r\nJag tror tvärtom att välfärdssamhället, den välfärdsstat\r\nsom vi har byggt upp, som just bygger på att man\r\nmåste ta ut höga skatter, ger större möjligheter till\r\nfolkligt engagemang än om den rena marknaden\r\nskulle styra.</pre><pre>Anf.  31  STEN ANDERSSON (m)</pre><pre>Herr talman!  Ända sedan Hedenhös tid, tror jag,\r\nhar vi provat en mängd demokratiska projekt som\r\nskulle engagera folk hit och dit. Tyvärr kan jag bara\r\nkonstatera att succén för projekten inte har varit så\r\ndär överdrivet stor.</pre><pre>Men nu har man i Malmö kommit fram till ett\r\nkonkret förslag som verkligen har fått positiva effek-\r\nter.</pre><pre>Jag måste säga att statsrådet resonerar minst sagt\r\ninkonsekvent. Han säger att om samtliga hyresgäster\r\nhos en hyresvärd kan skapa ett avtal och sköta vissa\r\nsysslor så får samtliga hyresrabatt. Det är tydligen\r\ntillåtet.</pre><pre>Men om det bland ett hyresgästbestånd finns\r\nmänniskor som inte har tid eller som inte kan delta av\r\nfysiska eller andra skäl - då skulle det inte kunna\r\ngälla, säger statsrådet.</pre><pre>Men man kan inte tvinga människor att delta i en\r\nsådan här verksamhet. Är det verkligen så att om alla\r\nhyresgäster går med på det så är det okej, men om\r\nbara 50 % går med på det - då finns det tveksamheter\r\nur skattelagstiftningens synpunkt? Om det är så enkelt\r\nhoppas och förutsätter jag att förslaget från utredning-\r\nen blir aktuellt, as fast as possible.</pre><pre>Vi har sett att det här projektet har fungerat. Det\r\nsom vi under seminarier och konferenser försökt att\r\nprata bort har man nu lyckats att lösa konkret. Jag\r\nanser inte att man har uppfunnit ett paradis i de två\r\nområdena i Malmö, men det fungerar betydligt bättre\r\nän vad det gjorde tidigare. Det område där jag bor var\r\ninte ett av Malmös mest välkända områden tidigare. I\r\ndag finns det inte några tomma lägenheter där. Folk\r\nsom är med i projektet pratar och diskuterar med\r\nvarandra och lägger upp scheman för hur man skall\r\njobba, och området har blivit trivsamt.</pre><pre>På något vis måste man väl få lov att premiera en\r\nsådan här verksamhet. Om vi kan ge rätt till rabatt om\r\nalla deltar, låt oss också ge rätt till den rabatten utan\r\nskattekonsekvenser om kanske bara hälften deltar.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 10.29 på förslag av förste vi-\r\nce talmannen att ajournera förhandlingarna till\r\nkl. 10.35 i väntan på att jordbruksminister Annika\r\nÅhnberg skulle infinna sig i kammaren för att besvara\r\ninterpellation nr 178.</pre><pre>Återupptagna förhandlingar</pre><pre>Förhandlingarna återupptogs kl. 10.35.</pre><pre>Anf.  32  FÖRSTE VICE TALMANNEN</pre><pre>Kammaren återupptar sina ajournerade förhand-\r\nlingar. Jag vill erinra om att såväl statsråd som inter-\r\npellanter skall vara i kammaren när ärendet ropas upp.</pre><pre>7 §  Svar på interpellation 1995/96:178 om\r\njakttid för morkulla</pre><pre>Anf.  33  Jordbruksminister  ANNIKA\r\nÅHNBERG (s)</pre><pre>Herr talman! Jag ber om ursäkt för att jag inte in-\r\nfann mig i tid till kammarens förhandling.</pre><pre>Herr talman! Gudrun Lindvall har frågat mig om\r\njag avser att driva samma linje angående vårjakt på\r\nejder och jakt på morkulla som framförts av förra\r\njordbruksministern Margareta Winberg i tidigare\r\ninterpellationssvar.</pre><pre>När det först gäller frågan om vårjakt på ejder sva-\r\nrade Margareta Winberg i ett interpellationssvar den 9\r\njuni 1995 bl.a. följande.</pre><pre>Sverige har från den 1 januari 1995 att tillämpa\r\nEU:s direktiv om bevarande av vilda fåglar. Enligt\r\nfågeldirektivet gäller att flyttfåglar inte får jagas under\r\nåterkomsten till häckningsplatserna. Jakt får inte hel-\r\nler ske under häcknings- eller uppfödningssäsongen.</pre><pre>Ett eventuellt införande av en vårjakt får anses\r\nförutsätta att riksdagen på förslag av regeringen gör\r\nden bedömningen att våra internationella åtaganden\r\nmedger en sådan jakt. Sveriges internationella åta-\r\nganden medgav enligt Margareta Winberg inte vårjakt\r\npå sjöfågel. Hon hade inte för avsikt att föreslå rege-\r\nringen att förelägga riksdagen en proposition med det\r\ninnehållet.</pre><pre>Fågeldirektivet ger vissa möjligheter till undantag\r\nfrån det nämnda jaktförbudet om det inte finns någon\r\nannan lämplig lösning och om jakten avser en begrän-\r\nsad mängd fåglar och sker under strängt reglerade\r\nformer. Margareta Winberg uttalade i sitt interpella-\r\ntionssvar att hon inte avsåg att verka för att ett sådant\r\nundantag införs för en jakttradition som inte utövats\r\nunder åtminstone 40 år och som saknar all ekonomisk\r\nbetydelse.</pre><pre>Margareta Winberg uttalade sammanfattningsvis\r\natt hon avsåg att hantera frågan om vårjakt på ejder på\r\ndet sättet att någon sådan jakt inte införs. Till grund\r\nför denna inställning låg bl.a. Naturvårdsverkets syn-\r\npunkter i frågan.</pre><pre>Jag har för egen del inte för avsikt att driva frågan\r\nom vårjakt på ejder på något annat sätt än Margareta\r\nWinberg gjorde.</pre><pre>Så till den andra frågeställningen, jakt på morkul-\r\nla.</pre><pre>Före medlemskapet i EU startade den allmänna\r\njakttiden på morkulla den första måndagen efter mid-\r\nsommar. Som en följd av bestämmelserna i EU:s\r\nfågeldirektiv ändrades startdatum förra året till den 21\r\naugusti.</pre><pre>I ett skriftligt frågesvar den 13 mars i år om mor-\r\nkulljakten uttalade Margareta Winberg bl.a. följande.</pre><pre>I artikel 7 punkt 4 ställer fågeldirektivet upp ett\r\nantal krav som måste uppfyllas för att jakt skall få\r\ntillåtas enligt nationell lagstiftning. Bl.a. skall med-\r\nlemsstaterna \"särskilt se till att de arter på vilka lag-\r\nstiftningen tillämpas inte jagas under uppfödningssä-\r\nsongen eller under häckningstidens olika stadier\".</pre><pre>Morkullans häckning påbörjas före midsommar,\r\noch uppfödningssäsongen varar åtminstone till mitten\r\nav augusti. Det skulle således strida mot fågeldirekti-\r\nvets artikel 7 punkt 4 att påbörja den allmänna mor-\r\nkulljakten måndagen efter midsommar, som var den\r\ntidigare startdagen.</pre><pre>Jag delar Margareta Winbergs uppfattning att arti-\r\nkel 7 punkt 4 i fågeldirektivet inte medger en allmän\r\njakt på morkulla redan från midsommar. Jag har där-\r\nför inte för avsikt att föreslå någon förändring vad\r\ngäller startdatum för allmän jakt på morkulla.</pre><pre>Anf.  34  GUDRUN LINDVALL (mp)</pre><pre>Herr talman! Även jag skall be om ursäkt för att\r\njag inte fanns i kammaren när interpellationsdebatten\r\nskulle ha startat.</pre><pre>Jag vill tacka jordbruksministern så mycket för\r\nsvaret. Jag är mycket nöjd. Jag hoppas att det innebär\r\natt vi äntligen kan få slut på den långdragna debatt vi i\r\nett år har haft i Sverige om jakten på morkulla.</pre><pre>För Miljöpartiets del är detta en viktig fråga. Vi\r\nanser inte att det skall bedrivas jakt på fågel under\r\nhäckningstid, och vi anser att det finns många skäl\r\nsom talar emot den tidigare jakttiden.</pre><pre>I Finland startar jakten den 20 augusti, och i Nor-\r\nge den 10 september. Med de nuvarande jaktbestäm-\r\nmelserna som innebär den 21 augusti som starttid är\r\nSverige i gott sällskap i Norden.</pre><pre>Miljöpartiet har tagit upp detta i många olika\r\nsammanhang. En motion skrevs redan i januari, och\r\njag har personligen diskuterat detta vid många tillfäl-\r\nlen, bl.a. i EU-nämnden.</pre><pre>De hannar man tidigare har skjutit har varit hannar\r\nsom har flugit runt och letat parningsvilliga honor.\r\nDet gäller alltså de hannar som har hållit revir, dvs. de\r\nbästa hannarna, och de som bör få komma till par-\r\nning. Man vet att morkullan lägger en sommarkull,\r\nvilket innebär att morkullan häckar länge. Det finns\r\nt.o.m. exempel på morkulla som ligger på ägg i au-\r\ngusti, alltså kanske senare än den 21 augusti i några\r\nenstaka fall.</pre><pre>Detta innebär att om man skjuter morkulla under\r\nden tid hannarna sträcker och letar honor är det unge-\r\nfär samma sak som att skjuta tjäder och orre på spel-\r\nplatserna, eller varför inte som att skjuta älg före\r\nbrunsttiden, dvs. på sommaren. Det är ju något som vi\r\ndefinitivt tar avstånd ifrån på alla håll och kanter.</pre><pre>Det har också varit en plump i protokollet att\r\nSverige har haft kvar denna jakt under häckningstid,\r\ntrots att Sverige har drivit fågelfrågorna i många and-\r\nra sammanhang. Precis som jordbruksministern an-\r\ntydde står det i artikel 7 punkt 4 mycket entydigt att vi\r\nskall ha gemensamma minimidirektiv för jakt. Man\r\nfår inte jaga under vårsträcket, och inte under häck-\r\nningstid. Med dessa bestämmelser för morkullan\r\nföljer Sverige fågeldirektivet. Det viktigaste är dock\r\natt det känns både oetiskt och obiologiskt att jaga\r\nunder den tid då morkullan faktiskt parar sig.</pre><pre>Jag är mycket tacksam för svaret. Det innebär att\r\nvi nu vet att den svenska regeringen kommer att hålla\r\nfast vid datumet den 21 augusti för morkulljakten, och\r\natt vi inte heller får någon jakt på ejder. Jag ville bara\r\nkonfirmera att den förra och den nuvarande jord-\r\nbruksministern är överens i frågan, och jag finner att\r\nså är fallet.</pre><pre>Diskussionen om att vi skulle ha kvar morkulljak-\r\nten under sommaren på grund av att det är en traditio-\r\nnell jakt har varit mycket obehaglig. Om man ser på\r\nde traditionella jakter som finns i framför allt södra\r\nEuropa finner man att det handlar om jakt på våra\r\nvårflyttande fåglar - jakt på småfåglar med limstickor\r\noch nät. Den \"traditionen\" har funnits betydligt längre\r\nän den svenska jakten på morkulla. Om Sverige inte\r\nskulle uppfylla fågeldirektivet finns det många länder\r\nsom skulle kunna vilja införa traditionell jakt, vilket\r\nSverige i många andra sammanhang starkt har vänt\r\nsig emot.</pre><pre>Jag har dock en liten fråga till jordbruksministern.\r\nI och med att fågeldirektivet är så entydigt på denna\r\npunkt - att man inte får jaga under häckningstid och\r\nunder vårflytten vore det lämpligt att införa dessa\r\nregler i den egna nationella lagstiftningen. Sverige\r\nskall faktiskt också göra det. Om man inför detta i den\r\nnationella lagstiftningen blir det klart och tydligt.\r\nEnligt EU-rätten och de jurister som kan detta, skall\r\nockså direktiven finnas klart och tydligt anförda i den\r\nnationella lagstiftningen.</pre><pre>Min fråga är: Avser jordbruksministern att föra in\r\ndessa bestämmelser vad beträffar jakt under häck-\r\nningstid och vårflytt i den svenska jaktlagstiftningen?</pre><pre>Anf.  35  CARL G NILSSON (m)</pre><pre>Herr talman! Jag är inte alls säker på att debatten i\r\ndenna fråga är slut i och med detta.</pre><pre>Naturvårdsverket har nämligen föreslagit rege-\r\nringen, efter hörande av den s.k. Jakttidsberedningen,\r\natt morkulljakten skall återföras till den tid då den\r\ntidigare ägde rum, nämligen under juni månad. Jakt-\r\ntidsberedningen är ett organ där alla intressenter är\r\nrepresenterade, även ornitologer, Naturskyddsföre-\r\nningen osv.</pre><pre>Naturvårdsverkets förslag att återinföra försom-\r\nmarjakten på morkullan har flera orsaker. Det finns\r\ninte några biologiska skäl för att inte tillåta denna\r\njakt. Morkullebestånden är icke hotade - vi har\r\nmycket starka bestånd. I Sverige fälls ganska få mor-\r\nkullor i jämförelse med övriga Europa. Jag kan nämna\r\nnågra exempel. På Brittiska öarna fälls 200 000 mor-\r\nkullor per år. I Frankrike och Italien uppgår avskjut-\r\nningen till två och en halv miljon om året. Detta inne-\r\nbär att beståndet av fåglar är mångdubbelt större. Det\r\nfinns alltså ingen fara för att beståndet skulle skadas\r\ngenom att jakten behålls.</pre><pre>Jag tycker att det är trist och onödigt att gömma\r\nsig bakom EU-regler för att krångla till livet för våra\r\nnationella medborgare som har haft denna möjlighet\r\nsedan urminnes tider. Frågan har också varit uppe i\r\nEU-parlamentet, där Gudrun Lindvalls partibroder\r\nPer Gahrton har frågat Ritt Bjerregaard om detta. Hon\r\nhar svarat att det inte finns några hinder i EU-\r\nlagstiftningen för nationerna att själva få besluta i\r\ndessa frågor.</pre><pre>Jag tycker därför att den svenska regeringen\r\nmycket väl kan fatta ett beslut som grundar sig på\r\nNaturvårdsverkets råd i detta sammanhang, som jag\r\ntycker är väl och sakligt underbyggt.</pre><pre>Anf.  36  Jordbruksminister  ANNIKA\r\nÅHNBERG (s)</pre><pre>Herr talman! Jag förstår att Gudrun Lindvall kän-\r\nner ett särskilt obehag inför denna fråga. Inom hennes\r\nparti råder det nämligen väldigt delade meningar. I\r\noch för sig är detta inte alls något som är unikt för\r\nMiljöpartiet. Denna diskussion avspeglar att det råder\r\nmycket delade meningar kring möjligheten att bedriva\r\njakt på morkulla.</pre><pre>Jag vill understryka det som jag inledningsvis sade\r\n- en allmän jakt på morkulla kan under inga omstän-\r\ndigheter accepteras. Den kan inte accepteras från\r\nnationell synpunkt och är inte heller förenlig med\r\nEU:s fågeldirektiv. När regeringen i juni förra året\r\navslog en begäran från Jägareförbundet om en kortare\r\nsommarjakt på morkulla var det med stöd av möjlig-\r\nheter för en undantagsbestämmelse. Till grund för\r\nbeslutet att avslå detta krav låg Naturvårdsverkets\r\nmening. Verket avstyrkte ett sådant undantagsbeslut.</pre><pre>Som påpekats här har Naturvårdsverket nyligen\r\nändrat ståndpunkt i samband med en framställning till\r\nregeringen om allmänna jakttider. Verket har uttalat\r\nsig positivt om sommarjakt på morkulla, och menar\r\natt man skulle kunna bedriva sådan jakt med stöd av\r\nfågeldirektivets undantagsbestämmelse. Naturvårds-\r\nverket grundar sig på det faktum att jakten endast\r\navser hanfågel, som inte deltar i häckningen. Det\r\nnämns också att Finland med stöd av denna undan-\r\ntagsbestämmelse tillåter jakt på morkulla på Åland\r\nunder tiden 1-25 maj. Även Österrike tillåter med\r\nstöd av samma bestämmelse morkulljakt under mars-\r\napril.</pre><pre>Naturvårdsverket påpekar också, vilket naturligt-\r\nvis är helt korrekt, att en absolut förutsättning för att\r\nSverige skulle kunna begära ett sådant undantag, om\r\nvi nu skulle vilja det, är att Sverige kan visa att den\r\nsvenska morkullpopulationen är så stor att den tål\r\ndenna jakt. Dessutom skall vi kunna visa att detta är\r\nen väl etablerad tradition som inte har haft några\r\nnegativa effekter.</pre><pre>Förslaget från Naturvårdsverket är nu föremål för\r\nremissbehandling. Remisstiden går snart ut - den 6\r\nmaj. Syftet med remissbehandling av ett förslag är\r\nsjälvfallet alltid att få in synpunkter som man sedan\r\nkan ta ställning till. Jag kan därför i dag inte ange hur\r\nregeringen kommer att ställa sig till detta förslag när\r\ndet ses igenom efter remisstidens utgång.</pre><pre>Anf.  37  GUDRUN LINDVALL (mp)</pre><pre>Herr talman! Det känns oerhört sorgligt att höra\r\natt jordbruksministern ger vika för den opinion som\r\nfinns i jägarkretsar.</pre><pre>Det måste finnas vissa etiska regler även för jäga-\r\nre. Att inte jaga under häckningstid är självklart. När\r\nman hör någon som tror att hanfåglar inte har betydel-\r\nse för häckningstiden känns det som att det skulle\r\nbehövas en skola i biologi. Det går att tala med vilken\r\nfågelforskare som helst, t.ex. professor Ullstrand i\r\nUppsala, för att höra vilka synpunkter de har på detta.\r\nDe är helt eniga om att hannen naturligtvis har bety-\r\ndelse, framför allt de starka hannar som håller revir.</pre><pre>Det är mycket intressant att läsa Naturvårdsverkets\r\nförslag. Man kan konstatera att man t.o.m. avslår\r\nskyddsjakt under häckningstid när det gäller råkan.\r\nMan skriver att detta skall göras med hänsyn till att\r\nallmän jakt under häckningstid inte är förenligt med\r\nfågeldirektivets bestämmelser.</pre><pre>Man skall notera att det finns reservationer fogade\r\ntill Naturvårdsverkets förslag. De fyra reservanterna\r\när Torsten Larsson, Anders Bjärvall och Robert Fran-\r\nzén, dvs. de som är mest biologiskt kunniga på verket.\r\nVerkets jurist, Katrin Mehr, finns också med.</pre><pre>Läser man vad Katrin Mehr skriver är det helt\r\nklart att hennes juridiska bedömning är att det absolut\r\ninte finns någon möjlighet till undantag, som jord-\r\nbruksministern här anför.</pre><pre>Jag skulle verkligen önska att vi slapp denna\r\nplump i protokollet internationellt sett. Om Sverige\r\nskall bli ett land som är trovärdigt när det gäller fågel-\r\nforskning och fågelskydd måste jägarna acceptera att\r\njakten måste flyttas. Det finns fortfarande kvar möj-\r\nligheter att bedriva jakt på morkulla efter den 21\r\naugusti. Det är inte så att jakten på morkulla är helt\r\nborta.</pre><pre>Herr talman! I det här fallet anser jag att det ur\r\ninternationell synpunkt skulle kännas mycket sorgligt\r\nom Sverige inte kunde leva upp till fågeldirektivet.\r\nDet står dessutom i regeringens skrivelse 167 att det\r\när viktigt att Sverige fullt ut tillämpar fågeldirektivet\r\noch art- och habitatdirektivet. Det skrev regeringen\r\ninför diskussionerna runt Natura 2000.</pre><pre>I Uppsala har jurister tittat mycket noga på om\r\nSverige lever upp till fågeldirektivet och till art- och\r\nhabitatdirektivet. Just när det gäller fågeldirektivet\r\nfinns det en lång rad rättsfall i EG-domstolen som\r\nvisar att den typ av undantag som jordbruksministern\r\nhär anför inte tillåts. Det går inte att snirkla sig runt\r\ndetta. Vilka minimiregler kan man tänka sig att sätta\r\nför fågel om man inte ens accepterar att vi inte skall\r\nha jakt under häckningstiden och vårflytten? Kan man\r\ntänka sig lägre minimikrav?</pre><pre>Om Sverige inte kan leva upp till dessa minimi-\r\nkrav för en fågelart som morkulla som inte har någon\r\nsom helst ekonomisk betydelse, vilket anförs när det\r\ngäller ejder, har jag mycket svårt att se att vi är ett\r\nland som fortsätter att vara föregångare på det här\r\nområdet.</pre><pre>Jag hoppas att jordbruksministern läser de reser-\r\nvationer som finns till Naturvårdsverkets förslag\r\nmycket noggrant. Man får en känsla av att de som har\r\nsatt sig in i frågan rejält och förutsättningslöst och\r\ntittat på vad som står i direktivet och hur det har till-\r\nlämpats i andra länder hamnar på samma ståndpunkt\r\nsom de fyra reservanterna. Framför allt Katrin Mehr\r\nhar jobbat mycket med fågeldirektivet. Hon har inte\r\nfunnit att det finns någon möjlighet att snirkla sig runt\r\ndetta för Sveriges del. Det skulle vara sorgligt om vi\r\ninte kan vara ett land som följer fågeldirektivet.</pre><pre>Jag vill återkomma med min fråga. Finns det en\r\nmöjlighet att i svensk jaktlagstiftning få in att det är\r\nförbjudet att jaga fågel under häckningstiden och\r\nunder vårflytten?</pre><pre>Anf.  38  CARL G NILSSON (m)</pre><pre>Herr talman! För det första vill jag tacka jord-\r\nbruksministern för en korrekt beskrivning av de regler\r\nsom gäller, dvs. den svenska möjligheten att tillåta\r\nden här typen av jakt under den tid som Naturvårds-\r\nverket föreslår.</pre><pre>För det andra vill jag starkt betona att det är min\r\nåsikt att jakt naturligtvis skall bedrivas på ett sådant\r\nsätt att de vilda beståndens fortlevnad inte äventyras.\r\nJag vill vara mycket klar på den punkten.</pre><pre>I Sverige har det de senaste tio åren - dvs. även\r\nsådana år när vi har haft den tidigare jakttiden -\r\nskjutits 25 000-35 000 morkullor. Det motsvarar\r\nmindre än en fågel per 500 hektar svensk skogsmark.</pre><pre>Herr talman! Jag tror att det säger sig självt att en\r\nsådan avskjutning, där vi har ett klart överskott av\r\nhanfåglar, inte på något sätt äventyrar det svenska\r\nbeståndet av morkulla.</pre><pre>Anf.  39  Jordbruksminister  ANNIKA\r\nÅHNBERG (s)</pre><pre>Herr talman! Låt mig först säga att det nog är min\r\nuppfattning generellt att jakt som bedrivs i Sverige är\r\nväl förenlig med mycket höga ambitioner när det\r\ngäller etik. Enligt min uppfattning gör den svenska\r\njägarkåren mycket viktiga insatser för naturvård och\r\nviltvård. Det är insatser som jag tycker att vi har an-\r\nledning att värdera högt. Jag utgår ifrån att det är allas\r\nvår gemensamma ambition att även jakt på morkulla\r\nskall vara förenlig med höga krav när det gäller etik.</pre><pre>Det är självfallet också vår ambition att leva upp\r\ntill EU:s fågeldirektiv och inte vara behäftade med\r\nnågon plump i protokollet som Gudrun Lindvall ut-\r\ntrycker det. Jag har dock redogjort för att det finns\r\nandra länder som har förenat sina ambitioner när det\r\ngäller EU:s fågeldirektiv med ett undantag för jakten\r\npå morkulla.</pre><pre>Det är alldeles riktigt som Gudrun Lindvall säger\r\natt man förutsättningslöst och noggrant bör sätta sig in\r\ni frågor. Det är precis därför som jag inte här i dag har\r\nen definitiv uppfattning. Jag tycker att det är oerhört\r\nviktigt att lyssna på alla intressenter av olika slag som\r\nhar synpunkter i den här frågan.</pre><pre>Naturvårdsverket är en mycket viktig myndighet,\r\noch där har man ändrat ståndpunkt. Då är det självfal-\r\nlet viktigt för mig att sätta mig in i det resonemang\r\nsom har lett fram till den förändringen. Just därför att\r\njag delar uppfattningen att det är viktigt att förutsätt-\r\nningslöst granska och noggrant sätta sig in i sakförhål-\r\nlanden är jag inte beredd att ta ställning till det fortsat-\r\nta agerandet i den här frågan innan remisstiden gått ut.</pre><pre>Anf.  40  GUDRUN LINDVALL (mp)</pre><pre>Herr talman! Jag kan bara tala om att Miljöpartiet\r\när helt enigt så när som på en person. Per Gahrton för\r\nen annan linje, men det är inte partiets linje. Det har\r\nBirger Schlaug och jag klargjort vid en mängd tillfäl-\r\nlen. Vi har diskuterat det här i partiet och är helt ense\r\nom vad vi anser i frågan.</pre><pre>Det Annika Åhnberg säger nu innebär att jag inte\r\nkan lita på det svar som jordbruksministern lämnade.\r\nJag finner det ganska entydigt. Det står: \"Jag delar\r\nMargareta Winbergs uppfattning att artikel 7 punkt 4 i\r\nfågeldirektivet inte medger en allmän jakt på morkulla\r\nredan från midsommar. Jag har därför inte för avsikt\r\natt föreslå någon förändring vad gäller startdatum för\r\nallmän jakt på morkulla.\"</pre><pre>Det betyder alltså ingenting? Det innebär att vi\r\nåterigen får vänta och se.</pre><pre>Av tradition har det väl varit så i Sverige att man\r\nhar lyssnat väldigt litet på naturvårdare och ornitolo-\r\nger när det gäller jakttider, jakttryck och populatio-\r\nners storlek. Vi har en mängd arter i Sverige där po-\r\npulationen är ytterst liten. Vi har också jakt på fågel\r\nsom finns på rödlistorna. Stjärtand är ett sådant ex-\r\nempel. Den står som hänsynskrävande.</pre><pre>Ett annat exempel på en art som är på väg att för-\r\nsvinna är enkelbeckasin. Där återkommer jag med en\r\ninterpellation. Biologiskt sett borde vi definitivt av-\r\nbryta jakten, eftersom enkelbeckasinen håller på att\r\nförsvinna. Vi har också en del jakttider som är lagda\r\nså att det är svårt att skilja mellan olika arter. Det är\r\nväldigt få jägare i dag som klarar av att skilja på en-\r\nkelbeckasin och dubbelbeckasin. Dubbelbeckasinen\r\när utrotningshotad.</pre><pre>Jag skulle verkligen önska att vi nu får en jord-\r\nbruksminister som också lyssnar på den andra sidan,\r\ndvs. naturvårdare och ornitologer. Där finns det\r\nmycket kunskap om fåglar. Den sidan har inte fått\r\nkomma till tals tidigare.</pre><pre>Ibland låter det som om jägarna tror att de äger det\r\nvilda. Det gör de inte. Alla vi som har stort intresse av\r\ndetta skall ha möjligheter att vara med och påverka\r\njakttider. Vi är alla intresserade av fågel. Det är inte\r\nså att jägarna äger det vilda.</pre><pre>Jag hoppas att många av de forskare som entydigt\r\nanser att det inte skall finnas sommarjakt på morkulla\r\nockså får en chans att göra sin stämma hörd. Annika\r\nÅhnberg kan få en lista på sådana som kan frågan och\r\nbehöver höras.</pre><pre>Anf.  41  Jordbruksminister  ANNIKA\r\nÅHNBERG (s)</pre><pre>Herr talman! Jag delar Gudrun Lindvalls uppfatt-\r\nning att det inte enbart är jägare som skall besluta om\r\njakttider. Det är självfallet allas vårt gemensamma\r\nansvar, och även vi som inte är jägare - jag är själv\r\ninte jägare - har rätt att delta i den här diskussionen\r\noch göra det utifrån våra utgångspunkter.</pre><pre>Det som jag inledningsvis sade i mitt svar gäller\r\nnaturligtvis. Den allmänna jakten kommer under inga\r\nförhållanden att ändras. Nu diskuterar vi de möjlighe-\r\nter till undantag som finns och om de skulle vara\r\ntillämpliga för den svenska sommarjakten på morkul-\r\nla. Här finns många delade meningar. Här har viktiga\r\ninstanser ändrat uppfattning. För att just få en förut-\r\nsättningslös och korrekt behandling har vi nu det här\r\nförslaget ute på remiss. Jag tycker att det är ett poli-\r\ntiskt ansvar, när vi har en kontroversiell fråga, att\r\nnoga sätta sig in i den och lyssna noga på alla debattö-\r\nrers olika ståndpunkter för att få denna förutsättnings-\r\nlösa behandling. När remisstiden är slut skall vi noga\r\ngranska vad de olika remissinstanserna har tyckt.\r\nDärefter skall vi överväga den fortsatta hanteringen\r\nav den här frågan.</pre><pre>Överläggningen var härmed avslutad.</pre><pre>8 §  Bordläggning</pre><pre>Anmäldes och bordlades</pre><pre>Utbildningsutskottets betänkande</pre><pre>1995/96:UbU8 Kvalificerad yrkesutbildning m.m.</pre><pre>Jordbruksutskottets betänkande</pre><pre>1995/96:JoU20 Överlåtelse av verksamheten vid\r\nStatens maskinprovningar till Sveriges Provnings-\r\noch Forskningsinstitut AB</pre><pre>Näringsutskottets betänkanden</pre><pre>1995/96:NU15 Vissa gruvfrågor</pre><pre>1995/96:NU21 Vissa konkurrens- och avreglerings-\r\nfrågor</pre><pre>1995/96:NU22 Godkännande av 1995 års internatio-\r\nnella naturgummiavtal</pre><pre>Arbetsmarknadsutskottets betänkanden</pre><pre>1995/96:AU8 Europeiska företagsråd</pre><pre>1995/96:AU9 EG:s arbetstidsdirektiv, m.m.</pre><pre>1995/96:AU10 Riksdagens revisorers förslag angåen-\r\nde den statliga personalpolitiken</pre><pre>1995/96:AU11 Arbetslöshetsförsäkring</pre><pre>1995/96:AU13 Lokal samverkan mot arbetslösheten</pre><pre>1995/96:AU14 Riksdagens revisorers förslag angåen-\r\nde insatser att främja jämställdheten i arbetslivet</pre><pre>9 §  Anmälan om interpellationer</pre><pre>Anmäldes att följande interpellationer framställts</pre><pre>den 25 april</pre><pre>1995/96:190 av Widar Andersson (s) till finansminis-\r\ntern</pre><pre>Marknadsekonomins utveckling</pre><pre>1995/96:191 av Olle Lindström (m) till näringsminis-\r\ntern</pre><pre>Översvämningarna i Norrlandsälvarna</pre><pre>1995/96:192 av Juan Fonseca (s) till arbetsmark-\r\nnadsministern</pre><pre>Praktikantförmedling</pre><pre>Interpellationerna redovisas i bilaga som fogas till\r\nriksdagens snabbprotokoll måndagen den 29 april.</pre><pre>10 §  Anmälan om skriftliga frågor</pre><pre>Anmäldes att följande skriftliga frågor framställts</pre><pre>den 25 april</pre><pre>1995/96:402 av Per Lager (mp) till jordbruksminis-\r\ntern</pre><pre>Ersättningen för rovdjursrivna renar</pre><pre>1995/96:403 av Sivert Carlsson (c) till kommunika-\r\ntionsministern</pre><pre>Oljeutsläpp i Östersjön</pre><pre>1995/96:404 av Per Lager (mp) till miljöministern</pre><pre>Miljöförorenande transporter</pre><pre>Frågorna redovisas i bilaga som fogas till riksda-\r\ngens snabbprotokoll måndagen den 29 april.</pre><pre>11 §  Kammaren åtskildes kl. 10.59.</pre><pre></pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}