{"dokumentstatus":{"dokument":{"hangar_id":"2387656","dok_id":"GG0932","rm":"1992/93","beteckning":"32","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"32","slutnummer":"0","datum":"1992-11-26 00:00:00","systemdatum":"2005-10-27 13:52:51","publicerad":"1992-11-26 00:00:00","titel":"Riksdagens snabbprotokoll 1992/93:32 Torsdagen den 26 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{9FD79059-DD9B-4190-84C0-477EE3B8D47E}","dokument_url_text":"http://data.riksdagen.se/dokument/GG0932/text","dokument_url_html":"http://data.riksdagen.se/dokument/GG0932","dokumentstatus_url_xml":"http://data.riksdagen.se/dokumentstatus/GG0932","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:32</div>\r\n<div class=\"sidhuvud_datum\">Torsdagen den 26 november</div>\r\n<div class=\"sidhuvud_klockslag\">Kl. 14.30--14.32</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 20 november.</pre><pre>2 §  Ledighet</pre><pre>Förste vice talmannen meddelade att Birger\r\nRosqvist (s) ansökt om sjukledighet under tiden\r\nden 26 november -- den 31 december.</pre><pre>Kammaren biföll denna ansökan.</pre><pre>Förste vice talmannen anmälde att Krister\r\nÖrnfjäder (s) skulle tjänstgöra som ersättare för\r\nBirger Rosqvist.</pre><pre>3 §  Anmälan om kompletteringsval till\r\ntrafikutskottet</pre><pre>Förste vice talmannen meddelade att\r\nsocialdemokratiska riksdagsgruppen anmält\r\nKrister Örnfjäder (s) som suppleant i\r\ntrafikutskottet under Birger Rosqvists ledighet.</pre><pre>Förste vice talmannen förklarade vald till</pre><pre>suppleant i trafikutskottet</pre><pre>Krister Örnfjäder (s)</pre><pre>4 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:42 till utbildningsutskottet</pre><pre>1992/93:143 och 144 till lagutskottet</pre><pre>Motionerna</pre><pre>1992/93:K19--K21 till konstitutionsutskottet</pre><pre>1992/93:Sk7 och Sk8 till skatteutskottet</pre><pre>1992/93:Fi88 och Fi89 till finansutskottet</pre><pre>5 §  Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1992/93:60 Förslag till lag\r\nom ändring i miljöskyddslagen (1969:387) m.m.</pre><pre>1992/93:Jo17 av Annika Åhnberg (-)</pre><pre>med anledning av prop. 1992/93:86 Ytterligare\r\nförenklingar i deklarationsförfarandet</pre><pre>1992/93:Sk9 av Bruno Poromaa och Owe\r\nAndréasson (s)</pre><pre>1992/93:Sk10 av Ian Wachtmeister m.fl. (nyd)</pre><pre>6 § Anmälan om interpellationer</pre><pre>Anmäldes att följande interpellationer framställts</pre><pre>den 25 november</pre><pre>1992/93:49 av Stefan Attefall (kds) till statsrådet Bo\r\nLundgren om differentiering av bensinskatten:</pre><pre>I proposition 1992/93:50 där krisuppgörelserna med\r\nSocialdemokraterna presenteras ingår ett förslag\r\nom att höja bensinskatten med 77 öre per liter för\r\noblyad bensin och 97 öre för blyad bensin.\r\nSkattedifferensen mellan blyad och oblyad bensin\r\nökar därmed från 31 öre per liter till 51 öre per liter.</pre><pre>Detta förslag ingår i överenskommelsen om en rad\r\nekonomisk-politiska åtgärder mellan riksdagens\r\nfem största partier. Efter att förslaget lagts\r\ntvingades Rriksbanken låta den svenska kronan\r\nflyta, vilket i praktiken innebär en devalvering på\r\ndrygt 10 %. Därigenom blir bl.a. bensin som är en\r\nimportprodukt minst 10 % dyrare. Tendensen är\r\nockså att dollarn stiger i värde, utöver de svenska\r\nvalutajusteringarna. Eftersom oljepriserna sätts i\r\ndollar bidrar detta också till att bensinpriset stiger.\r\nMomssänkningen som skulle ske vid årsskiftet på\r\nbl.a. bensin uteblir varför alla prishöjningar och\r\npunktskattehöjningar på bensin späds på med en\r\nmomseffekt på 25 % för konsumenten.\r\nMotormännens Riksförbund beräknar att\r\ntotaleffekten för konsumenten blir ett bensinpris\r\nfr.o.m. 1 januari 1993 på nära 8:50 kr per liter för\r\nblyad bensin.</pre><pre>En hög energiskatt dämpar energiförbrukningen\r\noch minskar bilåkandet, vilket är positivt för\r\nmiljön. Höjda bensinskatter, särskilt när de blir så\r\nhöga som de ser ut att nu bli, slår dock hårt mot\r\ndem som är tvingade att använda bil för sina dagliga\r\nresor. Det gäller såväl näringsidkare som\r\nprivatpersoner.</pre><pre>I samband med tidigare bensinskattehöjningar\r\ninfördes en nedsättning av fordonsskatten med 384\r\nkr per år. Detta för att något kompensera\r\nfördyrningen som skattehöjningen innebar. För en\r\nbilist med en körsträcka på 2 000 mil per år ger\r\ndetta en nedsättning med knappt 20 öre per mil.</pre><pre>En differentiering av bensinskatten kan vara en bra\r\nmetod för att ge glesbygdsbor en rimlig\r\nkonpensation för de merkostnader som långa\r\navstånd innebär. Om bensinskatten sänktes med\r\nförslagsvis 50 öre per liter i stödområdena skulle\r\ndetta ge bilisten som kör 2 000 mil per år en\r\nskattelindring på 500 kr per år plus momseffekten,\r\ntotalt 63 öre per liter.</pre><pre>Detta skulle i praktiken innebära att den s.k.\r\nmiljöavgift som ligger i bensinskatten slopades i de\r\nområden där bilismen inte kan betraktas innebära\r\nsamma miljöproblem som i större städer. En\r\ndifferentiering gynnar också turismen och\r\nnäringslivet i stödområdena eftersom det inte är\r\nmantalskrivningsorten som avgör\r\nskattenedsättningen utan var fordonet befinner sig.</pre><pre>Enligt min bedömning måste en åtgärd i linje med\r\novan skisserade vidtas för att inte de föreslagna\r\nåtgärderna i prop. 1992/93:50 och de effekter som\r\nvalutaförändringarna medför leda till orimliga\r\neffekter för människor som dagligen är beroende av\r\nbilen och där alternativen är obefintliga.</pre><pre>Min fråga till statsrådet Bo Lundgren är därför:</pre><pre>Vill statsrådet medverka till att glesbygdsbor\r\nkompenseras på något sätt för de kraftiga\r\nbensinprishöjningar som kommer att ske 1993?</pre><pre>1992/93:50 av Martin Nilsson (s) till\r\narbetsmarknadsministern om\r\nungdomspraktikplatser:</pre><pre>Under de senaste månaderna har det kommit\r\nrapporter om vilken ''framgång''\r\nungdomspraktikplatserna blivit. Antalet\r\nansökningar har överstigit de förväntningar som\r\nfanns. Trots detta ökar ständigt\r\nungdomsarbetslösheten och regeringen har nu i\r\nkrisuppgörelsen också tvingats använda sig av\r\nberedskapsarbeten som modell för att bekämpa\r\narbetslösheten. I samband med krisuppgörelsen\r\naccepterades också om än inte med glädje det\r\nutökade antalet praktikplatser från\r\nsocialdemokratins sida. Det har ju tyvärr hela tiden\r\nvarit ett stenhårt krav från regeringens sida att just\r\nungdomspraktikplatserna skall vara insatsen\r\nframför andra modeller.</pre><pre>När vi socialdemokrater försökte peka på de brister\r\nvi tyckte oss se så var oviljan att förhandla med\r\noppositionen total.</pre><pre>Under de senaste månaderna har dock systemet\r\nintroducerats på mer bred front och kan nu\r\nbetraktas som utprövat. Nu borde det vara dags att\r\ngöra en första utvärdering och omprövningar\r\nutifrån de brister och eventuella förtjänster som\r\nframkommer.</pre><pre>De första signalerna som vi nu fått via media tyder\r\npå att mycket av den kritik som vi socialdemokrater\r\nriktat mot systemet från början är riktig.</pre><pre>q  Ersättningen är för låg. Antalet ungdomar som\r\nnu tvingas in i ett beroende av socialbidrag är\r\nomfattande och det syns också på statistiken. I en\r\nallt kärvare kommunalekonomisk situation har\r\ndessutom kommit fram att allt fler ungdomar som\r\när hemmaboende och under 20 år förvägras rätten\r\ntill en ersättning som innebär att man kan flytta\r\nhemifrån och skaffa sig eget. Detta försätter\r\nungdomar i en ofrihet som skulle accepteras av ett\r\nväldigt lätträknat antal grupper i samhället.</pre><pre>q  Ungdomspraktikanterna utnyttjas som gratis\r\narbetskraft. Detta gäller förstås inte generellt, men\r\ndet är ändå antagligen en betydande del. Den\r\nutbildning som ungdomarna sägs få är naturligtvis\r\nför de flesta företag omöjlig att ge i en\r\nlågkonjunktursituation där alla anställda behövs i\r\nproduktionen. Inte har man då råd/resurser att\r\nbedriva någon slags organiserad utbildning! Detta\r\nvisas mer eller mindre tydligt och med det\r\nnuvarande systemet får man nog vara nöjd om\r\nungdomarna erbjuds åtminstone en viss mängd\r\nutbildning. Dock finns det fall där missbruket är så\r\nuppenbart att till och med\r\narbetsmarknadsministern borde reagerat. I Aneby\r\nblev en 20-åring uppsagd från sin arbetsplats på\r\ngrund av arbetsbrist för att sex dagar senare få\r\ntillbaka samma jobb som ungdomspraktikant. Då\r\nhan helt naturligt vägrade ville arbetsförmedlingen\r\nta ifrån honom A-kassan. I Stockholm har vi sett ett\r\nantal företag offensivt annonsera ut att de söker\r\nungdomspraktikplatser för att expandera. I\r\nSörmland har landstinget sagt upp folk och\r\nsamtidigt plockat in ungdomspraktikanter.\r\nSlumpen ter sig väl stor. Arbetsförmedlingen\r\nmedger nu öppet och på flera håll att man inte har\r\nnågra resurser att kontrollera att ungdomar inte\r\nutnyttjas som gratis arbetskraft.</pre><pre>q  Ungdomars ordinarie arbetsmarknad dras\r\nundan. Vem vill anställa ungdomar till en\r\navtalsenlig lön när man kan få en gratis?</pre><pre>q  Risken ter sig uppenbar att konkurrensen mellan\r\nolika företag snedvrids. Detta kan i och för sig bli\r\nkonsekvensen av i princip alla\r\narbetsmarknadspolitiska insatser. Men risken för\r\natt det utnyttjas är uppenbar. Inom exempelvis\r\nhantverkssektorn används ungdomspraktikanter\r\nplus en rad andra stöd för att främst starta nytt och\r\neget för att på så sätt kunna högst betydligt pressa\r\npriserna. Detta missgynnar naturligtvis de företag\r\nsom vill sköta sig och anställa arbetstagare på\r\nriktiga villkor.</pre><pre>Dessa brister ter sig nu alltmer uppenbara för var\r\ndag som går och redovisas öppet i media.</pre><pre>Med hänvisning till det anförda vill jag fråga\r\narbetsmarknadsminister Börje Hörnlund:</pre><pre>1.  Vad planerar regeringen för åtgärder för\r\nungdomar som genomgått en\r\nungdomspraktikutbildning?</pre><pre>2.  Vad avser regeringen vidta för åtgärder för att\r\nungdomar inte skall tvingas in i ett\r\nsocialbidragsberoende, utan i stället har rätt till den\r\nfrihet som exempelvis ett eget boende innebär?</pre><pre>3.  Vilka åtgärder avser arbetsmarknadsministern\r\nvidta för att ungdomspraktikanter inte skall kunna\r\nutnyttjas som gratis arbetskraft?</pre><pre>4.  På vad sätt kommer regeringen att motverka att\r\narbetsmarknadspolitiken utnyttjas för att snedvrida\r\nkonkurrensen mellan olika företag?</pre><pre>5. Vilka åtgärder avser regeringen vidta för att\r\nungdomars ordinarie arbetsmarknad inte genom\r\narbetsmarknadspolitiska instrument ytterligare\r\nminskas?</pre><pre>1992/93:51 av Sten-Ove Sundström (s) till\r\nstatsrådet Bo Lundgren om förslaget om höjning av\r\nbensinskatten:</pre><pre>Krisuppgörelsen mellan regeringen och\r\nSocialdemokraterna innebär bl.a. att bensinskatten\r\nhöjs med upp till 1:30 kr per liter. Spekulationerna\r\nmot den svenska kronan med åtföljande beslut att\r\nlåta kronan flyta, har drastiskt ändrat\r\nförutsättningarna. Devalveringseffekten innebär\r\natt bensinpriset kommer att stiga upp emot 8 kr per\r\nliter.</pre><pre>Många familjer lever i dag under kärva ekonomiska\r\nomständigheter, en så stor höjning av bensinpriset\r\nfår orimliga effekter och bör därför inte\r\ngenomföras under det närmaste året. Effekterna av\r\nden tidigare beslutade åtstramningen är tillräckligt\r\nstarka, inte minst för de boende i våra glesbygder.\r\nMot den bakgrunden har Socialdemokraterna i\r\nskogslänen uttalat att den bensinskattehöjning som\r\ningick i den s.k. krisuppgörelsen bör skjutas på\r\nframtiden, efter 1993.</pre><pre>Med hänvisning till det anförda vill jag till\r\nstatsrådet Bo Lundgren ställa följande frågor:</pre><pre>1.  Är regeringen beredd att senarelägga\r\nbensinskattehöjningen till 1994?</pre><pre>2.  Vilka andra åtgärder avser statsrådet vidta för\r\natt underlätta för glesbygdsbilismen?</pre><pre>1992/93:52 av Birgit Henriksson (m) till\r\njustitieministern om användning av hundar för\r\nidentifiering av brottslingar m.m.:</pre><pre>I den delen av Tyskland som förut var Västtyskland\r\nhar polisen i det kriminaltekniska arbetet utvecklat\r\nnya och träffsäkra metoder för att bl.a. binda\r\ngärningsmän till begångna brott.</pre><pre>Metoden bygger på att varje människa har en\r\nalldeles egen lukt, som en specialutbildad hund kan\r\nskilja från alla andra människors. Denna lukt är\r\nlika individuell som fingeravtryck. Risken för att\r\ntvå eller flera individer skulle kunna ha samma lukt\r\när uteslutande (så länge det inte rör sig om\r\nenäggstvillingar).</pre><pre>Om ett föremål, t.ex. en revolver, kan identifieras\r\nsom just det redskap som använts i samband med\r\nett brott, men det inte går att fastställa vem som\r\nbegått brottet eller att binda den man misstänker\r\nvid det, erbjuder metoden med ID-hundar hittills\r\noanade möjligheter.</pre><pre>Man använder sex personer, som får hålla\r\nmetallstavar i händerna i tio minuter.\r\nMetallstavarna placeras sedan i plastpåsar, i vilka\r\nde sedan förvaras i minst 24 timmar. Därefter\r\nplaceras de sex stavarna på avstånd från varandra i\r\nslumpvis ordning. Hunden får lukta på föremålet,\r\nvarefter den får lukta på de sex metallstavarna och\r\nmarkerar om någon av stavarna har samma lukt\r\nsom föremålet. Varje identifiering görs vid tre\r\nseparata tillfällen med olika hundar och endast om\r\nsamtliga tre hundar identifierar stavar som hållits\r\nav samma person, tillmäts resultatet något värde.</pre><pre>Metoden används i Tyskland och Holland. I\r\nDanmark befinner man sig ännu bara på\r\nförsöksstadiet. Bäst utvecklad är metoden i\r\nTyskland, där man i ett hundratal fall har lyckats\r\nfastställa gärningsmannen med hjälp av ID-hundar.</pre><pre>I Tyskland har man också använt ID-hundar för\r\nlikidentifiering. Med stor träffsäkerhet har man\r\nkunnat identifiera döda, då bara svåridentifierbara\r\nrester av kroppen funnits tillgängliga.</pre><pre>En DNA-analys tar två till tre månader att\r\ngenomföra. En identifiering med ID-hund tar två\r\ntill tre dygn. Metoden ger således möjlighet att\r\nsnabbt få besked om ett spår skall bearbetas vidare\r\neller om utredningar bör inriktas på annat sätt.\r\nMöjligheterna till tidsvinster och besparingar är\r\nsåledes betydande.</pre><pre>Det vore, mot bakgrund av de resultat som hittills\r\nredovisats, rimligt att pröva möjligheterna att\r\nanvända s.k. ID-hundar även i Sverige.</pre><pre>En första åtgärd borde vara att ta del av hur ID-\r\nhundar används i andra länder för att med dessa\r\nerfarenheter som grund pröva möjligheten att\r\nockså i Sverige använda sådana hundar som\r\nhjälpmedel i det kriminaltekniska arbetet.</pre><pre>Vilka åtgärder är justitieministern beredd att vidta\r\nför att med hjälp av s.k. ID-hundar öka\r\neffektiviteten i det kriminaltekniska arbetet?</pre><pre>7 § Anmälan om frågor</pre><pre>Anmäldes att följande frågor framställts</pre><pre>den 25 november</pre><pre>1992/93:230 av Gudrun Norberg (fp) till\r\nkulturministern om syrianers möjlighet till svenskt\r\nmedborgarskap:</pre><pre>Det är svårt för syrianer från Turkiet att få bli\r\nsvenska medborgare. En del syrianer i Örebro, som\r\nbott och arbetat i Sverige 15--20 år, får avslag på\r\nsina medborgaransökningar trots att de borde ha\r\nrätt till svenskt medborgarskap.</pre><pre>Enligt uppgifter från departement och\r\nInvandrarverk skall den som -- trots försök -- vägras\r\nbefrielse från sitt förra hemland ändå erhålla\r\nsvenskt medborgarskap. Detta tillämpas tydligen\r\ninte i praktiken. Ansökningar om medborgarskap\r\nhar upprepats flera gånger, men får alltid avslag\r\nmed motiveringen ''om Ni inom två år inför statens\r\nInvandrarverk visar att behörig myndighet har\r\nmedgivit befrielse. . .'' osv.</pre><pre>Med anledning av ovanstående vill jag ställa\r\nföljande fråga till kuturministern:</pre><pre>Vill kulturministern medverka till att\r\nInvandrarverkets -- som jag anser felaktiga --\r\ntillämpning upphör?</pre><pre>1992/93:231 av Barbro Westerholm (fp) till\r\nstatsrådet Bo Könberg om behandlingen av\r\npatienter med rygg- och nackbesvär:</pre><pre>Under det senaste året har ett ökande antal\r\nvårdgivare etablerat sig med inriktning på\r\nrehabilitering av patienter med rygg- och\r\nnackproblem. För några år sedan fanns ett tiotal\r\nvårdgivare, nu finns drygt 450, vilka erhållit\r\nrehabiliteringsersättning från försäkringskassorna.\r\nVårdgivarna representerar olika yrkesutbildningar,\r\nhar olika yrkeserfarenhet och arbetar med olika\r\nbehandlingsmetoder. Det finns risk för att\r\nbehandlingarna varierar i kvalitet.</pre><pre>Med anledning av det ovan anförda vill jag ställa\r\nföljande fråga:</pre><pre>Vad gör regeringen för att patienter med rygg- och\r\nnackbesvär skall garanteras en medicinskt och\r\nhälsoekonomiskt sett effektiv behandling?</pre><pre>1992/93:232 av Barbro Westerholm (fp) till\r\nkommunikationsministern om anonymiteten och\r\nTeleverkets nya tjänster:</pre><pre>Televerket har i flera dagstidningar gått ut med\r\nannonser där man bl.a. meddelar att den som blir\r\nuppringd på en display skall kunna få veta vem som\r\nringer innan man svarar. Detta kan innebära ett\r\nanonymitetsproblem, inte minst när det gäller\r\nuppringning av sådana tjänster som jourhavande\r\npräst, jourhavande kurator m.fl. där det för den\r\nuppringande är av största vikt att man får ringa\r\nanonymt.</pre><pre>Med anledning av det ovan anförda vill jag ställa\r\nföljande fråga:</pre><pre>Avser regeringen vidta åtgärder så att\r\nanonymiteten kan skyddas i de planerade\r\ntjänsterna från Televerket?</pre><pre>1992/93:233 av Kenneth Attefors (nyd) till\r\nkommunikationsministern om SAS och Linjeflyg:</pre><pre>När Ny demokrati gick med på en sammanslagning\r\nav SAS/Linjeflyg utan att protestera var det med\r\ntanke på den kommande konkurrensen från de\r\nstora flygbolagen i Europa. Vi behövde ett stort\r\nflygbolag när EES närmade sig. Vi uppfattar det\r\nhela som en fusion mellan bolagen, dvs. vid en\r\neventuell rationalisering skall båda de tidigare\r\nbolagens personal behandlas lika vid eventuella\r\nuppsägningar etc. För oss finns inget A- eller B-lag.</pre><pre>Köpte SAS Linjeflyg eller var det en fusion mellan\r\nbolagen? Tycker ministern att personalen skall\r\nbehandlas lika vid en eventuell rationalisering inom\r\ndet nya bolaget?</pre><pre>1992/93:234 av Bo Arvidson (m) till statsrådet\r\nBeatrice Ask om specialkurser vid landstingens\r\ngymnasieskolor m.m.:</pre><pre>Vid landstingens gymnasieskolor rådde under\r\nvåren och sommaren stor osäkerhet när det gällde\r\nolika specialkurser och påbyggnadsutbildningar.\r\nDet fanns betydande svårigheter att planera\r\nutbildningen då man relativt sent fick kännedom\r\nom kommunernas vilja att betala interkommunal\r\nersättning. Även för många andra utbildningar har\r\nsituationen varit svårhanterlig för såväl elever som\r\nutbildningsanordnare.</pre><pre>Under hösten har vi sett resultatet av\r\nkommunernas olika hantering av elever som sökt\r\ndessa utbildningar. Skolverkets\r\növerklagandenämnd har t.ex. från den 1 januari till\r\nbörjan av oktober fått in ca 1 250 överklaganden\r\növer kommunernas beslut.</pre><pre>Vilka åtgärder är skolministern beredd att vidta för\r\natt berörda utbildningar skall kunna erbjudas även\r\ni framtiden?</pre><pre>8 §  Kammaren åtskildes kl. 14.32.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}