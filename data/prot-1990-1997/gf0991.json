{"dokumentstatus":{"dokument":{"hangar_id":"2387742","dok_id":"GF0991","rm":"1991/92","beteckning":"91","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"91","slutnummer":"0","datum":"1992-04-03 00:00:00","systemdatum":"2005-10-27 13:59:53","publicerad":"1992-04-03 00:00:00","titel":"Riksdagens snabbprotokoll 1991/92:91 Fredagen den 3 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{B0173753-34F7-400D-B824-61BB2B130B9B}","dokument_url_text":"http://data.riksdagen.se/dokument/GF0991/text","dokument_url_html":"http://data.riksdagen.se/dokument/GF0991","dokumentstatus_url_xml":"http://data.riksdagen.se/dokumentstatus/GF0991","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:91</div>\r\n<div class=\"sidhuvud_datum\">Fredagen den 3 april</div>\r\n<div class=\"sidhuvud_klockslag\">Kl. 10.00--10.01</div>\r\n<hr class=\"sidhuvud_linje\">\r\n<pre>1 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:142, 144 och 147 till utbildningsutskottet</pre><pre>Förslag</pre><pre>1991/92:18 till trafikutskottet</pre><pre>Motionerna</pre><pre>1991/92:25 till skatteutskottet</pre><pre>1991/92:T17--T19 till trafikutskottet</pre><pre>2 § Bordläggning</pre><pre>Anmäldes och bordlades</pre><pre>Konstitutionsutskottets betänkande</pre><pre>1991/92:KU27 Presstöd</pre><pre>Finansutskottets betänkanden</pre><pre>1991/92:FiU12 Vissa anslag inom\r\nfinansdepartementets område</pre><pre>1991/92:FiU13 Vissa anslag inom\r\ncivildepartementets område</pre><pre>1991/92:FiU22 Statistikfrågor</pre><pre>Justitieutskottets betänkanden</pre><pre>1991/92:JuU20 Anslag till domstolsväsendet, m.m.</pre><pre>1991/92:JuU21 Anslag till brottsförebyggande\r\nrådet, m.m.</pre><pre>Lagutskottets betänkande</pre><pre>1991/92:LU27 Försäkringsfrågor</pre><pre>Kulturutskottets betänkanden</pre><pre>1991/92:KrU12 Folkbildning</pre><pre>1991/92:KrU16 Turism</pre><pre>Utbildningsutskottets betänkanden</pre><pre>1991/92:UbU8 Anslag till\r\nutbildningsdepartementet, m.m.</pre><pre>1991/92:UbU9 Anslag till utveckling av\r\nskolväsendet, m.m.</pre><pre>1991/92:UbU10 Bidrag till det kommunala\r\nskolväsendet</pre><pre>1991/92:UbU11 Anslag till särskolor, specialskolor,\r\nm.m.</pre><pre>1991/92:UbU12 Utrustning m.m. inom skolan</pre><pre>1991/92:UbU18 Central myndighetsorganisation\r\nför högskolan, m.m.</pre><pre>Trafikutskottets betänkanden</pre><pre>1991/92:TU13 Luftfart</pre><pre>1991/92:TU14 Riksfärdtjänst</pre><pre>3 § Anmälan om interpellationer</pre><pre>Anmäldes att följande interpellationer framställts</pre><pre>den 2 april</pre><pre>1991/92:167 av Göran Lennmarker (m) till\r\nutbildningsministern om den svenska\r\nutbildningsnivån:</pre><pre>Långtidsutredningen 1992 (SOU 1992:19)\r\nkonstaterar: ''Sverige framstår som ett relativt\r\nlågutbildat land.''</pre><pre>LU 92 noterar att andelen av arbetskraften med\r\nminst två års gymnasium eller motsvarande är\r\nbetydligt mindre i Sverige än i flera andra viktiga\r\nländer.</pre><pre>LU påpekar också att andelen med postgymnasial\r\nutbildning inom varje årskull minskat i Sverige.\r\nAndelen med postgymnasial utbildning inom\r\nårsgruppen som är född 1960 är lika liten som för\r\ndem som föddes alldeles i början av 1940-talet.</pre><pre>All erfarenhet visar att utbildningens bredd och\r\nkvalitet är mycket betydelsefull såväl för\r\nmedborgarnas möjlighet att leva ett berikande liv\r\nsom för kvalificerade arbetsinsatser på olika\r\nområden och olika nivåer.</pre><pre>Kunskapsnivåer är ofta svåra att jämföra.\r\nMatematikkunskaperna är dock mätbara. LU\r\nredovisar att de svenska matematikresultaten är\r\nbland de sämsta i industrivärlden. Vissa\r\ngymnasielinjer uppvisar dock goda resultat.\r\nProblemet är att enbart ca 12 % av de svenska\r\neleverna läser avancerad matematik på gymnasiet.\r\nDetta är lågt både absolut sett och i jämförelse med\r\nandra länder, påpekar LU.</pre><pre>Sverige är ett av de länder som satsar mest på\r\nutbildning. Särskilt de offentliga satsningarna är\r\nstörre än i andra länder. Det måste alltså röra sig\r\nom grundläggande fel i den svenska\r\nutbildningspolitiken när de svenska eleverna\r\nframstår som relativt lågutbildade.</pre><pre>Ett påtagligt problem i det svenska\r\nundervisningsväsendet är monopoliseringen.\r\nEndast en liten del av eleverna har en reell\r\nmöjlighet att välja andra skolor eller\r\nutbildningslinjer än de offentligt anvisade. Det har\r\nkrävts betydande uppoffringar av föräldrar för att\r\nvälja alternativa skolor.</pre><pre>En negativ effekt av den starka politiska styrningen\r\när att utbildningen främst uppfattas som en\r\nangelägenhet för politiker och inte för elever och\r\nföräldrar. Det är få familjer förunnat att kunna\r\ndiskutera t.ex. skolval utifrån kvaliteten i olika\r\nskolor, examenskrav och betygsnivåer.</pre><pre>Monopolet drabbar också i hög grad lärare och\r\nannan pedagogiskt intresserad personal. Den som\r\nvill ägna sig åt undervisning är i allt väsentligt\r\nhänvisad till ett konformt system med ringa\r\nmöjlighet att få utlopp för egen skaparkaft. Att\r\nstarta en skola på eget initativ är någonting mycket\r\nsällsynt.</pre><pre>Det höga skattetrycket gör att de flesta svenska\r\nhushåll har mycket begränsade ekonomiska\r\nresurser och ett blygsamt sparande, vilket gör att\r\npersonliga satsningar på utbildning ter sig svåra.\r\nSamtidigt visar erfarenheten att ett visst mått av\r\npersonliga insatser är till fördel inte bara för\r\nkvaliteten utan också för bredden i utbildningen.\r\nDet gäller särskilt högre stadier.</pre><pre>Utbildningen är en investering för framtiden. Den\r\nstuderande avstår från inkomster på kort sikt och\r\nden personliga uppoffringen för studier är\r\nbetydande. Därför måste också det vara en rimlig\r\nbalans mellan uppoffringarna och den förväntade\r\nutdelningen.</pre><pre>Mycket tyder på att en större andel privat\r\nfinansiering skulle vara till fördel både för\r\nkvaliteten och för bredden på utbildningen. Det\r\nkan ha en särskild betydelse inte minst för att\r\nattrahera personer från hushåll med låg\r\nstudietradition.</pre><pre>De länder som utbildar en större andel av sin\r\nbefolkning har också lägre skatt än Sverige.\r\nHögskattesamhället är ingen garanti för att få\r\nbredd på utbildningen.</pre><pre>I det svenska utbildningssystemet framstår särskilt\r\nvissa områden som bekymmersamma. Det första\r\ngäller grundskolans högstadium. Under denna i\r\nbarnets utveckling påfrestande period är det\r\nsärskilt viktigt med en god kvalitet.\r\nMonopoliseringen och bristen på alternativ\r\nframstår här som särskilt besvärande.</pre><pre>Ett annat problemområde är den företagsanknutna\r\nyrkesutbildningen. Mycket tyder på att\r\nlärlingsutbildning och annan nära knytning mellan\r\nutbildningssystemet och arbetsmarknaden är\r\nsärskilt viktigt inte minst för de personer som\r\nannars lätt kan få svårigheter på arbetsmarknaden.</pre><pre>Den akademiska utbildningen och\r\nforskarutbildningen framstår också som\r\nproblematiska. Långtidsutredningen påtalar den\r\nlåga effektiviteten både i den grundläggande\r\nutbildningen och i forskarutbildningen.</pre><pre>Det är angeläget att nu bryta med den\r\nutbildningspolitik som trots mycket stora\r\nekonomiska satsningar gett detta magra resultat.\r\nSverige måste få en utbildningspolitik och ett\r\nutbildningsväsende som ger svenska ungdomar\r\nbåde en utbildningsnivå och en bredd i utbildningen\r\ni nivå med de utvecklade länderna.</pre><pre>Mot denna bakgrund vill jag fråga:</pre><pre>Vad avser utbildningsministern göra för att bryta\r\nden hittillsvarande utvecklingen som med\r\nlångtidsutredningens ord har lett till att ''Sverige\r\nframstår som ett relativt lågutbildat land?''</pre><pre>1991/92:168 av Håkan Strömberg (s) till\r\nmiljöministern om returglasanvändningen:</pre><pre>Den 18 juni 1992 upphör glasproduktionen vid\r\nHammars glasbruk. Detta innebär att\r\nemballageglasproduktionen i Sverige koncentreras\r\ntill en enda tillverkare, Limmareds glasbruk.</pre><pre>Hammars glasbruk är en stor användare av\r\nkrossglas i sin nyproduktion. Den 1 maj 1991\r\nupphörde Hammars glasbruk med användningen\r\nav färgat glas som råvara i nyproduktionen. Nu\r\nanvänds enbart ofärgat glas. Ej heller Limmareds\r\nglasbruk kommer att använda färgat glas i sin\r\nproduktion.</pre><pre>Genom import är glaskonsumtionen i Sverige\r\nstörre än nytillverkningen. Detta innebär att det\r\nåtersamlade glaset som svensk glasåtervinning\r\nsvarar för, till stora delar inte kan användas till\r\nnyproducerat glas utan måste lagras på\r\nmiljöstörande upplagsplatser som ökar i volym.\r\nDetta kan knappast stimulera hushållen till\r\nåterlämnande av använt glas, risken är att använt\r\nglas hamnar bland osorterat hushållsavfall.</pre><pre>Mot bakgrund av ovanstående vill jag fråga\r\nmiljöminister Olof Johansson:</pre><pre>Vilka åtgärder är miljöministern beredd att vidta\r\nför att öka användningen av krossat returglas?</pre><pre>Vilka åtgärder är miljöministern beredd att vidta\r\nför att öka användningen av uppsamlat glas i\r\nindustriproduktion?</pre><pre>1991/92:169 av Hans Göran Franck (s) till\r\nkulturministern om biblioteksverksamheten:</pre><pre>Från olika delar av landet kommer rapporter om\r\nnedläggningar av biblioteksfilialer, avgifter på\r\nboklån och andra väsentliga inskränkningar i\r\nbiblioteksverksamheten.</pre><pre>Sveriges författarförbund har avgett en skarp\r\nprotest. Förbundet kräver att Sverige i likhet med\r\növriga länder i Norden får en bibliotekslag som\r\ngaranterar medborgarna fri tillgång till bibliotekens\r\nböcker och avkräver den enskilda kommunen en\r\nviss minimistandard av biblioteksservicen.</pre><pre>Biblioteksverksamheten är en nationell\r\nangelägenhet. En aktiv statlig kulturpolitik är av\r\nsärskilt stor betydelse i ekonomiska kristider.</pre><pre>Jag ställer följande fråga till kulturminister Birgit\r\nFriggebo.</pre><pre>Vilka åtgärder kommer regeringen att vidta för att\r\nskydda och främja biblioteksverksamheten i vårt\r\nland?</pre><pre>4 § Anmälan om frågor</pre><pre>Anmäldes att följande frågor framställts</pre><pre>den 2 april</pre><pre>1991/92:626 av Sten Andersson i Malmö (m) till\r\narbetsmarknadsministern om reglerna om\r\nersättning från A-kassan:</pre><pre>För att möjliggöra ägandet av travhäst har delägare\r\nbildat handelsbolag. Så kan t.ex. en\r\nbyggnadsarbetare äga en femtiondel av en travhäst\r\ni ett handelsbolag.</pre><pre>Blir personen i fråga arbetslös kan han bli utan\r\nersättning från A-kassan genom att han betraktas\r\nsom arbetsgivare i och med att han är delägare i ett\r\nhandelsbolag.</pre><pre>Vilka åtgärder avser statsrådet vidta för att\r\nundanröja detta hinder för att få ersättning från A-\r\nkassan?</pre><pre>1991/92:627 av Ingegerd Sahlström (s) till\r\nkulturministern om biblioteksverksamheten:</pre><pre>Biblioteksutvecklingen har fram till 1990 varit\r\nmycket god. Kommunerna har byggt ut och rustat\r\nfolkbiblioteken. Under 80-talet byggdes t.ex. 86\r\nnya huvudbibliotek i landets kommuner.</pre><pre>Folkbiblioteken är en viktig kommunal\r\nkulturinstitution. I det lilla samhället eller i\r\nförorten blir ofta biblioteket basen för det lokala\r\nkulturutbudet. Tillgången till bibliotek och\r\navgiftsfria boklån är -- enligt min mening -- en\r\nnationell angelägenhet. Biblioteken och de\r\navgiftsfria boklånen skall vara tillgängliga för alla.</pre><pre>De avgiftsfria boklånen är av avgörande betydelse\r\nför att biblioteken skall fungera som en öppen och\r\nför alla medborgare tillgänglig kulturinstitution.</pre><pre>Genom de sparplaner som nu verkställs i en del av\r\nlandets kommuner tycks en direkt nedrustning ske\r\ninom biblioteksverksamheten. Larmrapporterna är\r\nmånga. Skillnaden mellan medborgarnas\r\nmöjligheter i olika kommuner att ta del av\r\nbibliotekens kulturutbud kan bli oacceptabelt stor.</pre><pre>Avser kulturministern vidta några åtgärder för att\r\nförhindra en nedrustning av\r\nbiblioteksverksamheten i vårt land?</pre><pre>1991/92:628 av Lars Sundin (fp) till\r\nutrikesministern om Kina och de mänskliga\r\nrättigheterna:</pre><pre>Det politiska förtrycket i Kina är fortfarande\r\nmycket hårt. Med förtrycket följer tusentals\r\npolitiska fångar. Deras brott är att de har kämpat\r\nför demokrati, deras fiende är den kommunistiska\r\nstaten. Bland fångarna finns Wei Jingsheng, dömd\r\ntill 15 års fängelse för att bl.a. ha skrivit\r\nväggtidningar. Inom kort kommer företrädare för\r\nden kinesiska regeringen till Sverige på inbjudan av\r\nden svenska regeringen.</pre><pre>Avser utrikesministern att ta upp frågan om\r\nförtrycket av de mänskliga rättigheterna i Kina och\r\nkräva frisläppande av de politiska fångarna,\r\ndäribland Wei Jingsheng, när företrädare för den\r\nkinesiska regeringen besöker Sverige?</pre><pre>1991/92:629 av Axel Andersson (s) till\r\narbetsmarknadsministern om\r\narbetsmarknadssituationen i Gävle med omnejd:</pre><pre>Regeringen har föreslagit att I 14 i Gävle skall\r\nläggas ned den 30 juni 1994. Om riksdagen senare i\r\nvår biträder förslaget innebär det att ytterligare\r\ndrygt 400 arbetstillfällen försvinner från en\r\nkommun, som bara under det senaste året förlorat\r\nnärmare 2 000 jobb, varav ca 500 i den statliga\r\nsektorn.</pre><pre>Vilka åtgärder har arbetsmarknadsministern att\r\nföreslå för att förbättra arbetsmarknadssituationen\r\ni Gävle med omnejd?</pre><pre>1991/92:630 avLisbeth Staaf-Igelström (s) till\r\narbetsmarknadsministern om\r\narbetsmarknadssituationen i Karlstad:</pre><pre>Regeringen har i försvarspropositionen föreslagit\r\natt I 2 i Karlstad skall flyttas till Kristinehamn.</pre><pre>Karlstadsregionen har drabbats hårt av\r\nrationaliseringar inom försvarssektorn.</pre><pre>Karlstad som residensstad har i dag den allra högsta\r\narbetslösheten bland jämförbara städer. Till stor\r\ndel beror den ökade arbetslösheten på minskade\r\naktiviteter på försvarsområdet, både industriellt,\r\nadministrativt och militärt.</pre><pre>Regeringens förslag innebär att situationen\r\nförsämras ytterligare i Karlstadsregionen.</pre><pre>Vilka insatser förbereder arbetsmarknadsministern\r\ni dag för att arbetsmarknadssituationen i Karlstad\r\nskall förbättras?</pre><pre>1991/92:631 av Christer Skoog (s) till\r\njordbruksministern om svenskt fiske i Östersjön:</pre><pre>Det svenska yrkesfisket har i dag uppenbara\r\nproblem med lönsamheten. Den minskade\r\ntillgången på fisk är en stor negativ faktor i\r\nsammanhanget. Fisket och fiskberedningsindustrin\r\nhar en stor betydelse för sysselsättningen bl.a. i\r\nBlekinge.</pre><pre>Vilka åtgärder ämnar jordbruksministern vidta för\r\natt möjliggöra ett svenskt fiske även\r\nfortsättningsvis i Östersjön?</pre><pre>1991/92:632 av Margitta Edgren (fp) till\r\nutbildningsministern om uppehållstillståndet för\r\ns.k. Erasmusstudenter:</pre><pre>När Erasmusstudenter antagits till svenskt program\r\nskall de också ha ett uppehållstillstånd för att få\r\nvistas i Sverige. Detta skall ges enligt ett förenklat\r\nförfarande som innebär att när studenterna hos\r\nsvensk ambassad eller motsvarande visar upp att de\r\nantagits får de uppehållstillstånd direkt på platsen.\r\nTill skillnad från många andra studenter har dessa\r\nfinansieringen av studierna klar i och med att de\r\nantagits i programmet. Enligt uppgift är det dock så\r\natt invandrarverket inte accepterar detta\r\nförenklade förfarande. Är det så kommer hela vårt\r\nmedverkande i EG:s program att vara i fara.</pre><pre>Vilka initiativ ämnar utbildningsministern ta för att\r\ndet förenklade tillståndsgivandet för\r\nuppehållstillstånd genomförs för\r\nErasmusstudenter?</pre><pre>1991/92:633 av Jan Fransson (s) till\r\narbetsmarknadsministern om förslag till alternativ\r\nsysselsättning i Karlsborgs kommun:</pre><pre>Regeringen har i försvarspropositionen föreslagit\r\natt flygflottilj F 6 i Karlsborg skall läggas ned. Vi\r\nsocialdemokrater har i en motion vänt oss mot\r\nförslaget. Förslaget är dåligt motiverat och går\r\ndessutom emot ÖB:s förslag i den kompletterande\r\nprogramplanen.</pre><pre>Enligt regeringens förslag skall nedläggningen av\r\nflottiljen påbörjas den 1 juli 1992. Det innebär att\r\nomkring 400 människor förlorar sitt arbete.</pre><pre>Arbetsmarknadssituationen i Karslborg är i dag\r\nutomordentligt svår. Regeringens förslag innebär\r\natt krisen fördjupas i Karlsborg.</pre><pre>Vilka förslag har arbetsmarknadsministern\r\nutarbetat för att lösa de problem som regeringens\r\npolitik ger upphov till i Karlsborgs kommun?</pre><pre>1991/92:634 av Sven-Gösta Signell (s) till\r\nkommunikationsministern om\r\ninlandsbanekommitténs rapport:</pre><pre>I direktiven till inlandsbanekommittén sades att\r\nkommittén bör pröva vilka organisatoriska former\r\nför en framtida trafik som bäst tar till vara de\r\nregionala intressenternas engagemang i banan. En\r\nutgångspunkt var också stor restriktivitet vad gäller\r\nstatens ekonomiska engagemang.</pre><pre>Eftersom rapporten innehåller många oklarheter\r\noch obesvarade frågor enligt direktiven är min\r\nfråga:</pre><pre>Kommer kommunikationsministern att sända\r\nrapporten på remiss?</pre><pre>1991/92:635 av Björn Samuelson (v) till\r\nutbildningsministern om sexuella trakasserier vid\r\nuniversitet och högskolor:</pre><pre>Två nyligen redovisade undersökningar vid\r\nStockholms universitet visar att 10 % av de\r\nstuderande och 12 % av de anställda -- varav hela\r\n20 % av de disputerade -- har utsatts för sexuella\r\ntrakasserier. Samtliga av dessa är kvinnor.</pre><pre>Resultaten bekräftar nödvändigheten av ett\r\nutbyggt skydd mot sexuella trakasserier i enlighet\r\nmed det förslag som utredningen ''Tio år med\r\njämställdhetslagen'' fört fram. Ett förslag som\r\ntyvärr kraftigt urholkades i den nya\r\njämställdhetslagen.</pre><pre>Jämställdhetslagen skyddar dessutom i dag enbart\r\nkvinnor inom arbetslivet, varför studerande samt\r\nforskarstuderande utan doktorandtjänst helt\r\nsaknar rättsligt skydd mot sexuella trakasserier.</pre><pre>Mot bakgrund av detta måste konkreta åtgärder\r\nmot sexuella trakasserier nu till för att förebygga\r\noch förbättra arbets- och studiesituationen för\r\nkvinnor vid våra universitet och högskolor.</pre><pre>Vad avser utbildningsministern att vidta för\r\nkonkreta åtgärder mot problemet med sexuella\r\ntrakasserier vid universitet och högskolor?</pre><pre>1991/92:636 av John Andersson (v) till\r\njordbruksministern om åtgärder mot älgsjukdom,\r\nsom uppträder i västra Sverige:</pre><pre>En okänd sjukdom har drabbat älgarna i västra\r\nSverige. Älgsjukdomens kärnområde är söder om\r\nBorås. Hittills har över 500 älgar påträffats döda\r\neller sjuka. Då skall man ha i minnet att den första\r\nupptäckten av sjukdomen gjordes så sent som 1985.</pre><pre>Nu börjar sjukdomen uppträda i hela Sverige, men\r\nhårdast drabbat är dock Älvsborgs, Jönköpings,\r\nSkaraborgs, Hallands och Göteborgs och Bohus\r\nlän.</pre><pre>Nu handlar det inte enbart om att fastställa\r\nsjukdomens art -- orsaken till denna kan avslöja\r\nsvåra missförhållanden i vår miljö och vad det\r\nutöver älgdöd kan innebära -- nästa steg i\r\nnäringskedjan är ju människan.</pre><pre>Det måste vara ett allmänt och ett samhällsintresse\r\natt sjukdomens gåta löses. Nu har det startats en\r\ninsamling, ''Rädda älgstammen'', där man vädjar\r\nom bidrag från enskilda personer, jägare, m.fl.</pre><pre>Med hänvisning till ovanstående vill jag fråga\r\njordbruksministern:</pre><pre>Är jordbruksministern beredd att anslå särskilda\r\nmedel för forskning och undersökning kring denna\r\nsjukdom?</pre><pre>1991/92:637 av Gudrun Schyman (v) till\r\nkulturministern om utländsk dom som skäl för\r\nutvisning:</pre><pre>Nyligen beslöt regeringen att avvisa en barnfamilj\r\nfrån Kamerun. Pappan ansågs inte vara politisk\r\nflykting och ''särskilda skäl'' motiverade\r\navvisningen, trots att barnen varit i Sverige i tre år\r\noch familjen därmed normalt borde få stanna.</pre><pre>Det ''särskilda skälet'' var att pappan begått ett\r\nbrott i Frankrike. Han dömdes för medhjälp då han\r\nhade vistats i en lägenhet vars innehavare sysslat\r\nmed narkotikaaffärer.</pre><pre>Denna gärning, som den beskrivs i regeringens\r\nunderlag till avvisningsbeslutet, är inte straffbar i\r\nSverige.</pre><pre>Fallet rymmer alltså den principiella frågan:</pre><pre>Kan en utländsk straffdom, för en i Sverige laglig\r\ngärning, vara grund för att tillämpa regeln om\r\n''särskilda skäl'' för utvisning?</pre><pre>den 3 april</pre><pre>1991/92:638 av Yvonne Sandberg-Fries (s) till\r\narbetsmarknadsministern om\r\narbetsmarknadssituationen i Karlskrona:</pre><pre>Regeringens försvarspolitik innebär att minst 350\r\nmänniskor förlorar sina jobb i Karlskrona. I tisdags\r\nkom dessutom beskedet att Ericsson i Karlskrona\r\nvarslar drygt 300 människor.</pre><pre>Vilka förslag kan arbetsmarknadsministern i dag\r\npresentera för riksdagen för att förbättra\r\narbetsmarknadssituationen i Karlskrona?</pre><pre>1991/92:639 av Inga-Britt Johansson (s) till\r\nstatsrådet Görel Thurdin om kvinnorna och frågor\r\nom miljö och utveckling:</pre><pre>I ett pressmeddelande från miljö- och\r\nnaturresursdepartementet kan man läsa att Görel\r\nThurdin anser att ''kvinnor skall vara med och\r\ndiskutera och besluta om frågor som gäller miljö\r\noch utveckling. Dessa är våra framtidsfrågor!\r\nMiljöproblemen kan inte lösas utan samarbete\r\nmellan alla aktörer i samhället. Det gäller att\r\nsamarbeta på alla nivåer.''</pre><pre>Sammansättningen i den nya\r\nforskningsberedningen är 22 män och 4 kvinnor. En\r\nav männen kan sägas representera miljöfrågorna\r\nom än i någon begränsad omfattning.</pre><pre>Jag vill fråga ministern:</pre><pre>På vilket sätt anser ministern att kvinnor deltar i\r\nutformningen av den viktiga framtidsfråga som\r\nforskning kring miljön och naturresurser utgör?</pre><pre>1991/92:640 av Rune Backlund (c) till\r\nkulturministern om ärendebalansen hos\r\nutlänningsnämnden:</pre><pre>Vid årsskiftet inrättades utlänningsnämnden.\r\nUtöver en fast basorganisation erhöll nämnden i\r\nregeringens tilläggsbudget I extra resurser för\r\navbearbetning av den ärendebalans som man\r\növertog från regeringen. Regeringen bedömde att\r\ndenna balans vid årsskiftet 1991/92 skulle uppgå till\r\n5 800 ärenden. Enligt utlänningsnämnden var\r\ndenna balans i verkligheten betydligt större och\r\nomfattade inte mindre än ca 9 200 ärenden. Enligt\r\nnämndens ledning kan det av olika praktiska och\r\ntekniska skäl dröja fram till i september innan man\r\nnår full kapacitet i beslutsfattandet. Det innebär att\r\ndet finns en uppenbar risk för att nämndens stora\r\ningående balans växer ytterligare under året. De\r\nredan långa väntetiderna i överklagningsärenden\r\nblir därigenom ännu längre. I många av de ärenden\r\nsom nämnden övertog från regeringen har man\r\nväntat mycket länge på besked. Ca 3 000 ärenden\r\nberäknas omfattas av de tidsregler som regeringen\r\nbeslutade om i förordningen den 19 december 1991.</pre><pre>Jag vill därför fråga kulturministern:</pre><pre>Vilka initiativ är statsrådet beredd att vidta för att\r\nförhindra en ökning av ärendebalansen hos\r\nutlänningsnämnden och få en snabbare\r\nhandläggning av de gamla ärenden som omfattas av\r\nregeringens tidsregler i förordningen den 19\r\ndecember 1991?</pre><pre>1991/92:641 av Kristina Svensson (s) till statsrådet\r\nAlf Svensson om Burma:</pre><pre>Förtrycket i Burma och övergreppen mot\r\nmänskliga rättigheter ökar.</pre><pre>Flera hundra tusen människor flyr över gränsen till\r\nBangladesh. Över 60 000 människor har flytt till\r\nThailand.</pre><pre>FN:s biträdande generalsekreterare Jan Eliasson\r\nhar nyligen besökt regionen för att diskutera\r\nrepatriering av flyktingarna.</pre><pre>På vilket sätt agerar Sverige för att öva\r\npåtryckningar mot regimen i Burma?</pre><pre>1991/92:642 av Berit Andnor (s) till kulturministern\r\nom jämställdheten och medelsindragningarna i\r\nkommunerna:</pre><pre>Den gemensamma sektorn har stor betydelse för\r\njämställdheten mellan män och kvinnor. Den ger\r\nkvinnor förutsättningar att kunna förvärvsarbeta\r\nsamtidigt som den också inneburit att tidigare\r\noavlönat arbete kunnat göras avlönat.</pre><pre>Regeringen kommer enligt sin budgetpropostion\r\natt hålla tillbaka den gemensamma sektorn och dra\r\nin 7,5 miljarder kronor från kommunerna 1993.</pre><pre>Det är också regeringens målsättning att\r\nindragningarna från kommunerna skall omfatta 5--\r\n10 miljarder kronor även för vart och ett av de\r\nkommande åren.</pre><pre>Mot denna bakgrund skulle jag vilja ställa följande\r\nfråga till jämställdhetsminister Birgit Friggebo:</pre><pre>Vilka åtgärder avser jämställdhetsministern att\r\nvidta så att de för jämställdheten negativa\r\nkonsekvenserna av medelsindragningarna\r\nundviks?</pre><pre>1991/92:643 av Ingegerd Sahlström (s) till\r\nkulturministern om ökad kvinnorepresentation:</pre><pre>Kvinnorepresentationen i riksdagen har minskat. I\r\nmånga beslutande organ är kvinnornas antal få.\r\nBåde i direkt och indirekt valda församlingar bör\r\nkvinnorepresentationen öka. När skall det bli en\r\nsjälvklarhet att kvinnor nomineras och väljs i\r\nsamma utsträckning som män?</pre><pre>Det finns nog med program om jämställdhet -- det\r\när dags att börja tillämpa dessa! Många mål har\r\nformulerats på jämställdhetens område -- det är\r\ndags att handlingsplanerna efterlevs!</pre><pre>Både kvinnor och män skall ha ett reellt inflytande\r\ni hela samhället. På vilket sätt ämnar\r\njämställdhetsministern verka för att vi skall nå en\r\nökad kvinnorepresentation?</pre><pre>1991/92:644 av Margareta Winberg (s) till\r\nkulturministern om jämställdhet och familjepolitik:</pre><pre>Det egna arbetet är grunden för jämställdhet. För\r\natt kunna arbeta och försörja sig själv är en modern\r\nfamiljepolitik nödvändig.</pre><pre>Barnomsorg, föräldraförsäkring och barnbidrag är\r\nviktiga inslag i en sådan familjepolitik.</pre><pre>Sedan lång tid diskuteras i tre av regeringens fyra\r\npartier att införa någon typ av vårdnadsbidrag.\r\nMan har t.o.m. uttalat att ett vårdnadsbidrag skulle\r\nkunna finansieras genom att man tar pengar från\r\nbarnomsorgen eller försämrar\r\nföräldraförsäkringen. Detta vore förödande för\r\njämställdheten.</pre><pre>Med anledning av detta vill jag fråga\r\njämställdhetsministern hur hon ser på\r\njämställdheten och familjepolitiken.</pre><pre>1991/92:645 av Kristina Svensson (s) till\r\nkulturministern om arbetsmarknaden för unga\r\nflickor ur jämställdhetssynpunkt:</pre><pre>Jämställdhet mellan kvinnor och män förutsätter\r\nekonomiskt oberoende dvs. möjligheter till\r\nyrkesarbete.</pre><pre>Utvecklingen på arbetsmarknaden mot högre\r\narbetslöshet visar att särskilt unga kvinnor är på väg\r\natt förlora sitt fäste på arbetsmarknaden.</pre><pre>Vilka initiativ kommer jämställdhetsministern att\r\nta för att belysa arbetslöshetens effekter för unga\r\nflickor ur ett jämställdhetsperspektiv?</pre><pre>1991/92:646 av Hugo Hegeland (m) till statsrådet\r\nBo Lundgren om inbetalningarna till\r\nlöntagarfonderna:</pre><pre>Genom löntagarfondernas avskaffande upphör\r\nockså det förfarande som är konstitutionellt\r\ntveksamt: att ekonomiska tillgångar utan ersättning\r\ntas i anspråk för att överföra ägarmakt till de\r\nfackliga organisationerna. Många förslag befinner\r\nsig i dag i ekonomiska svårigheter. Med anledning\r\nhärav är det angeläget att företagen befrias från\r\nytterligare inbetalningar.</pre><pre>Jag vill därför ställa följande fråga:</pre><pre>Är statsrådet beredd att föreslå att företagen\r\nbefrias från den sista inbetalningen till\r\nlöntagarfonderna, avseende 1990 års debitering?</pre><pre>1991/92:647 av Lennart Fridén (m) till statsrådet Alf\r\nSvensson om ökad tillgång på bostäder i Ryssland:</pre><pre>De baltiska staterna önskar inget hellre än att bli av\r\nmed ockupationstrupperna från OSS/Ryssland.\r\nRyssarna å sin sida anger att bristen på bostäder för\r\ndet hemvändande befälet medför att utrymningen\r\nkommer att ta mycket lång tid.</pre><pre>Vi i Sverige ställer upp med hjälp till såväl våra\r\nbaltiska som ryska grannar. I en tid då\r\narbetslösheten är stor inom den svenska\r\nbyggsektorn, skulle en insats i Ryssland från svensk\r\nsida på byggområdet både hjälpa Baltikum,\r\nRyssland och Sverige, samtidigt som det skulle bli\r\nen marknadsföringsinsats för svenska hus på en\r\nkommande fri rysk marknad.</pre><pre>Vilka åtgärder är biståndsministern beredd att\r\nvidta för att medverka till att öka tillgången på\r\nbostäder i Ryssland?</pre><pre>1991/92:648 av Lennart Fridén (m) till\r\njordbruksministern om en från partsintressen\r\noberoende kontroll av livsmedel:</pre><pre>Vi har i Sverige en flerhundraårig tradition med\r\nmyndigheter som förutsätts stå utanför all\r\nmisstanke om att tjäna partsintressen. Oväld,\r\noberoende och objektivitet har varit ledord för\r\nsvensk myndighetsutövning.</pre><pre>Sedan den 1 oktober 1991 drivs det tidigare\r\nkommunala laboratorium i Göteborg som svarat\r\nför kontroll av importerade livsmedel av ett enskilt\r\naktiebolag. I detta ligger i och för sig inget fel,\r\ntvärtom, och kommunens strävan att göra sig av\r\nmed en verksamhet, som angivits ge underskott,\r\nkan heller inte klandras.</pre><pre>Det som inte är invändningsfritt är att laboratoriet\r\nnumera ägs av en aktör på livsmedelsmarknaden.\r\nAv de olika importörerna som tidigare tagit in sina\r\nvaror över Göteborg har redan en flyttat sin\r\nverksamhet till annan stad. Andra sägs överväga\r\ndetsamma.</pre><pre>Det är inte acceptabelt att en myndighetsuppgift\r\nsom den nu relaterade bör få hamna i tvivelsmål\r\nvad avser objektivitet och oberoende.</pre><pre>Vilka åtgärder avser statsrådet vidta för att skapa\r\nen från partsintressen oberoende\r\nmyndighetsutövning på livsmedelsområdet?</pre><pre>1991/92:649 av Ines Uusmann (s) till\r\nförsvarsministern om användningen av\r\nTullingebasen:</pre><pre>Botkyrka är en av de kommuner i Stockholms län\r\nsom har den minsta andelen ''statliga\r\narbetstillfällen''.</pre><pre>I dag står ca 36 000 kvm undervisnings- och\r\nadministrationslokaler tomma på Tullinge F 18.\r\nDessutom finns modern gymnastikhall, verkstads-\r\noch underhållslokaler. Genom att regeringen nu\r\ninte har för avsikt att lokalisera några statliga\r\nverksamheter till Tullinge F 18 är risken stor att\r\ndessa lokaler inte kommer till användning, trots att\r\ndet borde finnas möjligheter till annan statlig\r\nverksamhet på Tullinge F 18.</pre><pre>Vilka planer har statsrådet för alternativ\r\nanvändning av Tullinge F 18?</pre><pre>1991/92:650 av Ines Uusmann (s) till\r\nkulturministern om utjämning av löneskillnader\r\nmellan män och kvinnor:</pre><pre>Den socialdemokratiska regeringen tillkallade 1991\r\nen särskild utredare, vars uppgift var att på ett\r\ndjupare plan belysa orsakerna till kvinnors och\r\nmäns löneskillnader. Utredaren skulle också\r\nanalysera möjligheterna att använda\r\narbetsvärdering som ett instrument för jämförelser\r\nav arbeten som är olika, men som ändå kan\r\nbetraktas som likvärdiga.</pre><pre>Bakgrunden var att vi vet att, oavsett utbildning\r\neller yrkesområde, tjänar kvinnor mindre än män\r\npå sitt lönearbete.</pre><pre>Dessutom är det fortfarande så, att många kvinnor\r\n''väljer'' deltidsarbete för att få familjens vardag att\r\ngå ihop (det s.k. osynliga familjekontraktet). Ett\r\nval som straffar sig flera gånger under livet genom\r\natt kvinnan då har kortare tid på sig att utvecklas i\r\narbetet och därigenom har svårare att komma upp\r\ni en högre inkomst, vilket i sin tur leder till lägre\r\npension.</pre><pre>Vilka initiativ har eller avser statsrådet att ta för att\r\nlöneskillnaderna mellan män och kvinnor skall\r\nutjämnas?</pre><pre>5 § Kammaren åtskildes kl. 10.01.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}