{"dokumentstatus":{"dokument":{"hangar_id":"2438893","dok_id":"GE094","rm":"1990/91","beteckning":"4","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"4","slutnummer":"0","datum":"1990-10-04 00:00:00","systemdatum":"2010-02-17 00:00:00","publicerad":"1990-10-04 00:00:00","titel":"Riksdagens snabbprotokoll 1990/91:4 Torsdagen den 4 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{5F368A9F-A9E7-45F7-8B7B-6E95850DB20A}","dokument_url_text":"http://data.riksdagen.se/dokument/GE094/text","dokument_url_html":"http://data.riksdagen.se/dokument/GE094","dokumentstatus_url_xml":"http://data.riksdagen.se/dokumentstatus/GE094","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:4</div>\r\n<div class=\"sidhuvud_datum\">Torsdagen den 4 oktober</div>\r\n<div class=\"sidhuvud_klockslag\">Kl. 14.30</div>\r\n<hr class=\"sidhuvud_linje\">\r\n<pre>1 § Anmälan av partigruppernas företrädare i\r\ntalmanskonferensen</pre><pre>Talmannen meddelade att partigrupperna, med\r\nstöd av 1 kap. 7 § och 7 kap. 12 §\r\nriksdagsordningen, till honom anmält följande\r\npersoner att utgöra partiernas företrädare i\r\ntalmanskonferensen:</pre><pre>Jan Bergqvist (s)</pre><pre>Lars Tobisson (m)</pre><pre>Gunnar Björck (c)</pre><pre>Bo Hammar (v)</pre><pre>Inger Schörling (mp)</pre><pre>Till suppleanter hade nominerats:</pre><pre>Marianne Stålberg (s)</pre><pre>Anders Björck (m)</pre><pre>Kerstin Ekman (fp)</pre><pre>Görel Thurdin (c)</pre><pre>Bertil Måbrink (v)</pre><pre>Claes Roxbergh (mp)</pre><pre>Talmannen förklarde de anmälda personerna\r\nutsedda till partigruppsföreträdare och suppleanter\r\ni talmanskonferensen för tiden till dess nästa\r\nlagtima riksmöte började.</pre><pre>2 § Avsägelser</pre><pre>Talmannen anmälde att avsägelser inkommit enligt\r\nföljande:</pre><pre>Inger Schörling (mp) från uppdragen som ledamot\r\ni justitieutskottet samt som suppleant i lagutskottet\r\noch trafikutskottet, Christina Pettersson (s) från\r\nuppdraget som ledamot i\r\nsocialförsäkringsutskottet, Åsa Domeij (mp) från\r\nuppdraget som ledamot i jordbruksutskottet,\r\nMarianne Samuelsson (mp) från uppdragen som\r\nsuppleant i finansutskottet och jordsbruksutskottet\r\nsamt som suppleant i riksdagens\r\nförvaltningsstyrelse, Krister Skånberg (mp) från\r\nuppdragen som suppleant i skatteutskottet,\r\nutrikesutskottet, socialförsäkringsutskottet och\r\nbostadsutskottet, Anita Stenberg (mp) från\r\nuppdraget som suppleant i justitieutskottet, Kent\r\nLundgren (mp) från uppdraget som suppleant i\r\nlagutskottet samt Gösta Lyngå (mp) från uppdraget\r\nsom suppleant i utbildningsutskottet.</pre><pre>Dessa framställningar bifölls av kammaren.</pre><pre>3 § Anmälan om kompletteringsval till\r\nutskottet, m.m.</pre><pre>Talmannen meddelade</pre><pre>dels att socialdemokratiska riksdagsgruppen på\r\ngrund av uppkomna vakanser anmält följande nya\r\nrepresentanter, nämligen Margareta Persson som\r\nledamot i socialförsäkringsutskottet, Kaj Larsson\r\nsom ledamot i jordbruksutskottet, Christina\r\nPettersson som suppleant i\r\nsocialförsäkringsutskottet, Dag Ericson som\r\nsuppleant i jordbruksutskottet och Ines Uusmann\r\nsom suppleant i arbetsmarknadsutskottet,</pre><pre>dels att socialdemokratiska riksdagsgruppen som\r\nsuppleant i skatte- och bostadsutskotten under\r\nGunnar Nilssons ledighet anmält hans ersättare\r\nLilian Svensson,</pre><pre>dels att miljöpartiet de grönas riksdagsgrupp på\r\ngrund av uppkomna vakanser anmält följande nya\r\nrepresentanter, nämligen Krister Skånberg som\r\nledamot i justitieutskottet, Marianne Samuelsson\r\nsom ledamot i jordbruksutskottet, Anita Stenberg\r\nsom suppleant i finansutskottet, Lars Norberg som\r\nsuppleant i skatteutskottet, Inger Schörling som\r\nsuppleant i justitie- och utrikesutskotten, Carl\r\nFrick som suppleant i justitieutskottet, Gösta\r\nLyngå som suppleant i lag- och\r\nsocialförsäkringsutskotten, Kaj Nilsson som\r\nsuppleant i lagutskottet, Hans Leghammar som\r\nsupleant i utbildningsutskottet, Åsa Domeij som\r\nsuppleant i trafik- och jordbruksutskotten, Claes\r\nRoxbergh som supplenat i bostadsutskottet samt\r\nKjell Dahlström som suppleant i riksdagens\r\nförvaltningsstyrelse.</pre><pre>Talmannen förklarade utsedda till</pre><pre>ledamot i justitieutskottet</pre><pre>Krister Skånberg (mp)</pre><pre>ledamot i socialförsäkringsutskottet</pre><pre>Margareta Persson (s)</pre><pre>ledamöter i jordbruksutskottet</pre><pre>Kaj Larsson (s)</pre><pre>Marianne Samuelsson (mp)</pre><pre>suppleant i finansutskottet</pre><pre>Anita Stenberg (mp)</pre><pre>suppleanter i skatteutskottet</pre><pre>Lilian Svensson (s)</pre><pre>Lars Norberg (mp)</pre><pre>suppleanter i justitieutskottet</pre><pre>Inger Schörling (mp)</pre><pre>Carl Frick (mp)</pre><pre>suppleanter i lagutskottet</pre><pre>Kaj Nisson (mp)</pre><pre>Gösta Lyngå (mp)</pre><pre>suppleant i utrikesutskottet</pre><pre>Inger Schörling (mp)</pre><pre>suppleanter i socialförsäkringsutskottet</pre><pre>Christina Pettersson (s)</pre><pre>Gösta Lyngå (mp)</pre><pre>suppleant i utbildningsutskottet</pre><pre>Hans Leghammar (mp)</pre><pre>suppleant i trafikutskottet</pre><pre>Åsa Domeij (mp)</pre><pre>suppleanter i jordbruksutskottet</pre><pre>Dag Ericson (s)</pre><pre>Åsa Domeij (mp)</pre><pre>suppleant i arbetsmarknadsutskottet</pre><pre>Ines Uusmann (s)</pre><pre>suppleanter i bostadsutskottet</pre><pre>Lilian Svensson (s)</pre><pre>Claes Roxbergh (mp)</pre><pre>suppleant i riksdagens förvaltningsstyrelse</pre><pre>Kjell Dahlström (mp)</pre><pre>4 § Anmälan om ny ordförande i\r\nfinansutskottet</pre><pre>Talmannen anmälde att finansutskottet till ny\r\nordförande efter Anna-Greta Leijon utsett Hans\r\nGustafsson (s).</pre><pre>5 § Ledigheter</pre><pre>Talmannen meddelade att följande ledamöter\r\nansökt om ledighet för FN-uppdrag:</pre><pre>Karl-Göran Biörsmark (fp) under tiden den 12\r\noktober -- den 11 november,</pre><pre>Elving Andersson (c) under tiden 13 oktober -- den\r\n12 november och</pre><pre>Gösta Lyngå (mp) under tiden den 15 oktober --\r\nden 15 november.</pre><pre>Kammaren biföll dessa framställningar.</pre><pre>Talmannen anmälde att följande ersättare skulle\r\ntjänstgöra, nämligen</pre><pre>Börje Stensson (fp) för Karl-Göran Biörsmark,</pre><pre>Eva Rydén (c) för Elving Andersson och</pre><pre>Ulf Löfgren (mp) för Gösta Lyngå.</pre><pre>6 § Information från regeringen om\r\nkatastrofinsatser och långsiktigt biståndssamarbete\r\nmed Namibia</pre><pre>Anf. 1 Statsrådet LENA HJELM-\r\nWALLÉN:</pre><pre>Herr talman! Jag vill informera riksdagen om de\r\nbeslut som regeringen i dag fattat avseende insatser\r\ni Mellanöstern, Moçambique och Namibia.</pre><pre>Svenska röda korset har än en gång hemställt om\r\nbidrag för att kunna fortsätta repatriering med flyg\r\nav gästarbetare. Gästarbetarna kommer från\r\nkrisområdet Gulfen och befinner sig nu i Jordanien.\r\nRegeringen har i dag beslutat ge Röda korset\r\nytterligare 20 milj.kr. för att repatriera lankesiska\r\nmedborgare från Jordanien hem till Sri Lanka.</pre><pre>I och med dagens beslut har Sverige sammanlagt\r\nbidragit med 120 milj.kr. vilket är ungefär 10 % av\r\nden sammanlagda humanitära insatsen i området.</pre><pre>Tyvärr är det inte enbart i Mellanöstern som\r\nmänniskor lider till följd av kriser. I Moçambique\r\nlider en stor del av befolkningen stor brist på mat\r\noch förnödenheter främst på grund av att\r\nbefolkningen drabbats av väpnade aktioner.\r\nRegeringen har i dag beslutat ge Moçambique 50\r\nmilj.kr. i katastrofbistånd.</pre><pre>Det svenska stödet är en del i en stor internationell\r\nhjälpinsats för ca 1,6 miljoner människor. Det\r\ninnebär bl.a. inköp av lastfordon som lättare skall\r\nkunna transportera ut mat och förnödenheter till\r\nbefolkningen. Vidare ingår det särskild barnkost\r\nsåsom mjölk, matolja och socker samt barnkläder.</pre><pre>Herr talman! Barn är en särskilt utsatt grupp i\r\nkatastrofsituationer, vilket bl.a. klargjordes under\r\nhelgens toppmöte i New York. FNs barnfond,\r\nUnicef, uträttar ett mycket berömvärt arbete bland\r\nbarn i världen. Sverige är en av de största\r\nbidragsgivarna till Unicef. Regeringen har i dag\r\nbeslutat bidra med ytterligare sammanlagt nära 30\r\nmilj.kr. till Unicef för två särskilda program i\r\nMoçambique och Sudan.</pre><pre>I Moçambique handlar det om insatser för att\r\nhjälpa förskolebarn som drabbats av kriget. Det\r\nkan ske genom att t.ex. stödja förskolor i\r\ninternflyktingläger och krigsdrabbade områden.</pre><pre>Dessutom ingår ett särskilt vattenprogram i\r\nSofalaprovinsen. Detta program avser att ge\r\ndricksvatten i områden där befolkningen ökat\r\nstarkt på grund av säkerhetsläget.</pre><pre>I Sudan pågår den s.k. Operation Lifeline.\r\nInbördeskriget i Sudan har gjort ca 3 miljoner\r\nmänniskor till internflyktingar. Dessa är beroende\r\nav utländskt stöd.</pre><pre>I den nu aktuella insatsen vänder sig Unicef i första\r\nhand till barn och mödrar med ett brett program för\r\natt ge hjälp till självhjälp för överlevnad.</pre><pre>Avslutningsvis vill jag informera om det första\r\nregeringsbeslutet när det gäller det långsiktiga\r\nbiståndssamarbetet med Namibia.</pre><pre>I våras beslutade riksdagen att göra Namibia till ett\r\nprogramland med en landram för innevarande\r\nbudgetår om 100 milj.kr.</pre><pre>Inom kort kommer avtal att slutas med den\r\nnamibiska regeringen om hur landramen skall\r\nanvändas. Avsikten är att utnyttja ungefär hälften,\r\ndvs. 50 milj. kr., till insatser av mer kortsiktig och\r\nakut karaktär som betingas av Namibias speciella\r\nsituation med Sydafrika och apartheidsystemet så\r\nnära i tid och rum. Exempel på sådana insatser är\r\nstöd för att upprätta en centralbank i landet, stöd\r\ntill sysselsättningsskapande åtgärder och till\r\nsektorerna bostäder, jordbruk-- vatten, hälsovård\r\noch undervisning. Medel avsätts också bl.a. till en\r\npersonal- och konsultfond.</pre><pre>Den andra hälften av landramen är tänkt att\r\nutnyttjas inom de områden där vi, i enlighet med\r\nen nordisk arbetsfördelning, ser ett mer långsiktigt\r\nsamarbete, dvs. främst inom sektorerna transport --\r\nkommunikationer och utbildning.</pre><pre>Anf. 2 KARL-GÖRAN BIÖRSMARK (fp):</pre><pre>Herr talman! Det är välkomna besked som vi får\r\nfrån biståndsministern. Jag tänkte närmast beröra\r\nMoçambique och Namibia.</pre><pre>Moçambique är ett hårt drabbat land. Jag skulle\r\nnu vilja fråga: Hur kommer denna hjälp att gå fram\r\ntill Moçambiques folk? Det är fråga om ett stort\r\nområde, och efter vad jag har förstått lider man nöd\r\ni stora delar. Kommer hjälpen att koncentreras till\r\nnågot speciellt område, eller tänker man gå ut med\r\nhjälpinsatser till hela Moçambique?</pre><pre>När det gäller Namibia är det viktigt att hjälpen\r\nkommer i gång mycket snabbt. Förväntningarna\r\ndär nere är stora. Jag skulle vilja veta hur långt man\r\nhar kommit i planeringen när det gäller att realisera\r\nden långsiktiga hjälp som byggs upp. Hur pass lång\r\ntid räknar man med att det skall ta innan man kan\r\nse konkreta resultat?</pre><pre>Anf. 3 EVA ZETTERBERG (v):</pre><pre>Herr talman! Biståndsministern! Jag vill fråga om\r\nde medel som avsetts för katastrofbiståndet går\r\nutöver den ordinarie biståndsbudgeten eller om\r\nden beredskapen redan finns i budgeten. Det är\r\nmin första fråga.</pre><pre>De olika delprojekt som biståndsministern har\r\nredogjort för förefaller vara oerhört angelägna. Jag\r\nvill då fråga: Vilka möjligheter finns det för\r\nregeringen att under hösten återkomma för att ge\r\nytterligare katrastrofbistånd eller mer långsiktigt\r\nbistånd till andra ändamål än dem som\r\nbiståndsministern nu har räknat upp?</pre><pre>Anf. 4 HANS GÖRAN FRANCK (s):</pre><pre>Herr talman! Jag skulle vilja fråga Lena Hjelm-\r\nWallén hur hon ser på situationen i Cambodja och\r\nhur hon bedömer möjligheterna till ett utökat\r\nhumanitärt bistånd till Cambodja.</pre><pre>Efter ett besked från SIDA har jag förstått att\r\nregeringen inte vill ge direkt hjälp till Cambodja i\r\nden del som rör avmineringen utan att hjälpen i\r\nstället skall gå via FN. Detta är ju en mycket viktig\r\nfråga, eftersom massvis med människor ständigt\r\ndör på grund av att de går på minor.</pre><pre>Kan Lena Hjelm-Wallén säga något om hur hon\r\nuppfattar att FN kommer att organisera denna\r\nhjälp, och hur skall i så fall Sverige kunna bistå i\r\nden delen?</pre><pre>Anf. 5 HUGO HEGELAND (m):</pre><pre>Herr talman! Jag vill med anledning av de\r\nlångsiktiga insatserna i Namibia fråga\r\nbiståndsministern om regeringen framställer\r\nönskemål om att man på lång sikt eftersträvar en\r\ndemokratisk utveckling i landet.</pre><pre>Anf. 6 Statsrådet LENA HJELM-\r\nWALLÉN:</pre><pre>Herr talman! Låt mig börja med Eva Zetterbergs\r\nmer övergripande fråga om varifrån pengarna tas.\r\nPengarna tas från den post för katastrofbistånd som\r\nfinns inom biståndsramen. Denna post är på nästan\r\n850 milj. kr., men dess värre är situationen i världen\r\nsådan att en stor del av denna summa nu har tagits\r\ni anspråk.</pre><pre>Det finns ändå medel kvar, och vi kommer\r\nsåledes att kunna göra ytterligare insatser, inte\r\nminst vad gäller de länder som drabbas av krisen i\r\nGulfen. Det gäller både frontstaterna i krisområdet\r\noch de länder varifrån gästarbetare nu vänder\r\ntillbaka.</pre><pre>Moçambique, som Karl-Göran Biörsmark\r\nfrågade om, är förvisso ett mycket stort land. Även\r\nom den summa pengar jag i dag redovisar är stor,\r\nså räcker det inte i hela landet, utan det handlar om\r\nvissa speciella regioner. Jag nämnde Sofala\r\nspecifikt, eftersom det där rör sig om en\r\nvatteninsats som geografiskt är ganska begränsad.</pre><pre>I övrigt är det fråga om dels Unicef-programmet,\r\nsom också rör vissa regioner i landet, dels det\r\nallmänna stödprogrammet, som en ordentlig\r\nkatastrofenhet i Moçambique redan arbetar med.\r\nDär handlar det nu i första hand om att med\r\nresurser för transporter se till att hjälpen verkligen\r\nkommer fram. Detta har nämligen varit en stor\r\nsvårighet under hela perioden med hjälpinsatser i\r\nMoçambique. Det är alltså transportinsatsen och\r\ninte något annat som där är det svåra.</pre><pre>I Namibia består hjälpen som jag sade av två delar.\r\nDen ena är det akuta stödet, som behövs eftersom\r\nden nya regeringen nu måste klara så många saker\r\npå en gång. Jag tror att de snabba insatserna från\r\nsvensk sida där är mycket mycket välkomna.</pre><pre>Samtidigt är vi måna om att även dra upp\r\nriktlinjerna för det mer långsiktiga samarbetet. På\r\ndetta område går förberedelsearbetet vad gäller\r\nundervisningssektorerna och transport-\r\nkommunikationer mycket bra. Vi talar precis\r\nsamma språk och vet var vi har varandra. Detta\r\nberor naturligtvis också på ett långvarigt samarbete\r\nunder den tid då många av dem som nu sitter i\r\nregeringen var engagerade i SWAPO och på det\r\nsättet hade nära kontakt med oss.</pre><pre>Det är, Hugo Hegeland, självklart att frågan om\r\ndemokrati i ett land sätts upp som mål vid varje\r\nförhandling som vi har med olika länder. Detta\r\ngäller exempelvis i förhandlingen med den\r\nnamibiska regeringen om ett nytt avtal. Där finns\r\ndet självfallet med en instruktion om att frågan om\r\nmänskliga rättigheter och demokrati skall tas upp.\r\nNamibia lever upp till dessa mål mycket bättre än\r\nmånga andra länder i Afrika, men likväl finns det\r\näven där saker och ting att diskutera, och det\r\nkommer också förhandlarna att göra.</pre><pre>Vi förbereder just nu inom u-avdelningen på\r\nutrikesdepartementet en insats för Cambodja.\r\nArbetet är inte färdigt, så jag kan inte presentera\r\ndet i dag, men en redovisning kommer inom kort.\r\nDenna insats kommer att innebära ett ökat stöd i\r\nCambodja. Jag kan i dag inte gå in på detaljerna,\r\neftersom det fortfarande är ett förberedande\r\narbete.</pre><pre>Utöver detta måste vi ha en viss beredskap för\r\ndet som kan inträffa, nämligen en fredsuppgörelse\r\n''på riktigt'', och vi måste ha möjligheter till ett\r\nordentligt återuppbyggnadsarbete inne i\r\nCambodja. Detta måste emellertid göras inom det\r\nstora ''FN-paraplyet'', och så långt har det hela dess\r\nvärre inte kommit ännu. Men vi utgår från att\r\nnågonting sådant skall komma ganska snart.</pre><pre>Överläggningen var härmed avslutad.</pre><pre>7 § Hänvisning av ärende till utskott</pre><pre>Föredrogs och hänvisades</pre><pre>Proposition</pre><pre>1990/91:8 till lagutskottet</pre><pre>8 § Beslut om förkortad motionstid för\r\nproposition 1990/91:12</pre><pre>Föredrogs och hänvisades</pre><pre>Proposition</pre><pre>1990/91:12 till lagutskottet</pre><pre>Beträffande denna proposition hade regeringen\r\nföreslagit att riksdagen skulle besluta att\r\nmotionstiden förkortades till tre dagar.</pre><pre>Kammaren beslöt förkorta motionstiden till att\r\nutgå måndagen den 8 oktober.</pre><pre>9 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1990/91:19 till skatteutskottet</pre><pre>Motion</pre><pre>1990/91:Sk1 till skatteutskottet</pre><pre>10 § Bordläggning</pre><pre>Anmäldes och bordlades</pre><pre>Proposition</pre><pre>1990/91:24 Ändring av gräns för\r\nfinansieringsåtaganden för Fonden för svensk-\r\nnorskt industriellt samarbete</pre><pre>Motionerna</pre><pre>1990/91:Sk2 av Carl Bildt m.fl. (m) om sänkt\r\nbensinskatt (väckt med anledning av händelse av\r\nstörre vikt)</pre><pre>med anledning av prop. 1989/90:157 Regionala\r\nfackliga fötroendemän</pre><pre>1990/91:A1 av Sven-Åke Nygårds m.fl. (s)</pre><pre>1990/91:A2 av Karl-Erik Persson m.fl. (v)</pre><pre>1990/91:A3 av Elver Jonsson m.fl. (fp)</pre><pre>1990/91:A4 av Sonja Rembo m.fl. (m)</pre><pre>1990/91:A5 av Börje Hörnlund m.fl. (c)</pre><pre>med anledning av prop. 1989/90:158 Utvidgad rätt\r\ntill målsägandebiträde, m.m.</pre><pre>1990/91:Ju1 av Ingbritt Irhammar m.fl. (c)</pre><pre>1990/91:Ju2 av Bengt Harding Olson (fp)</pre><pre>1990/91:Ju3 av Krister Skånberg m.fl. (mp)</pre><pre>1990/91:Ju4 av Britta Bjelle m.fl. (fp)</pre><pre>med anledning av prop. 1989/90:160 Avskaffande\r\nav medborgarskapskrav i aktiebolagslagen\r\n(1975:1385) m.m.</pre><pre>1990/91:L1 av Allan Ekström (m)</pre><pre>1990/91:L2 av Elisabet Franzén m.fl. (mp)</pre><pre>med anledning av förslag 1989/90:17 Riksdagens\r\nrevisorers förslag angående koncessionsavtalet om\r\nlinjesjötrafik på Gotland</pre><pre>1990/91:T1 av Jerry Martinger (m)</pre><pre>1990/91:T2 av Gunhild Bolander (c)</pre><pre></pre><pre>11 § Anmälan om interpellationer</pre><pre>Anmäldes att följande interpellationer framställts</pre><pre>den 3 oktober</pre><pre>1990/91:30 av tredje vice talman Bertil Fiskesjö (c)\r\ntill socialministern om förbud mot amalgam:</pre><pre>Amalgam -- en legering av kvicksilver och andra\r\nmetaller -- har länge använts som\r\ntandlagningsmaterial. Det har ansetts vara effektivt\r\noch riskfritt. Denna uppfattning har också präglat\r\nansvariga myndigheters, t.ex. socialstyrelsens,\r\ninställning.</pre><pre>Denna uppfattning har dock ifrågasatts av många\r\nbedömare, såväl forskare som lekmän. Ett stort\r\nantal tandvårdspatienter, som dock har haft mycket\r\nsvårt att bli tagna på allvar, har också ansett att\r\namalgamet har gett dem skador av olika slag.</pre><pre>Det är allmänt erkänt att kvicksilver är en mycket\r\ngiftig metall, som redan i små doser kan ha skadlig\r\ninverkan på kroppens funktioner. Många allvarliga\r\nskador, som kan härledas till kvicksilver har också\r\npåvisats. Detta har lett till långtgående\r\nrestriktioner för användning av kvicksilver och för\r\nomhändertagandet av kvicksilverhaltigt avfall.</pre><pre>Användningen av amalgam som\r\ntandlagningsmaterial är dock fortfarande tillåten,\r\ntrots att alltfler forskningsrapporter övertygande\r\nvisat att amalgamet inte alls är så stabilt som\r\nförespråkarna av användningen hävdat.</pre><pre>Amalgamet är i själva verket utsatt för kontinuerlig\r\nkorrosion. Det innebär bl.a. att kvicksilver frigörs\r\noch transporteras vidare till olika kroppsorgan,\r\nt.ex. hjärnan. Detta bestyrks ytterligare av färska\r\nforskningsrapporter. Dessa visar också att inte\r\nenbart tandvårdspatienter är utsatta för detta\r\nläckage. Även tandvårdspersonalen, som har att\r\nhantera amalgamet, är utsatt för risker.\r\nUndersökningar har visat, att de som sysslar med\r\namalgam har förhöjda halter av kvicksilver.</pre><pre>I riksdagen har flera initiativ tagits för att få bort\r\namalgamet som tandlagningsmaterial. Jag hänvisar\r\nbl.a. till min egen motion 1987/88:So403. Dessa\r\ninitiativ har dock avvisats av bl.a. regeringen och\r\ndess företrädare i riksdagen.</pre><pre>Med hänvisning till vad som sagts ovan vill jag till\r\nsocialministern ställa följande fråga:</pre><pre>Avser socialministern, bl.a. med anledning av de\r\nnya forskningsrapporterna, ta något initiativ som\r\nkan leda till att amalgam inte längre får användas\r\nsom tandlagningsmaterial?</pre><pre>1990/91:31 av Kjell Ericsson (c) till\r\njordbruksministern om jordbruket i norra Sverige:</pre><pre>Den 9 juni 1990 beslutade riksdagen om en ny\r\njordbrukspolitik. Grunddragen i den nya politiken\r\när marknadsanpassning och avreglering.\r\nJordbruket i de sju skogslänen skulle dock i princip\r\nundantas från den produktionsanpassning som\r\nföljer av den livsmedelspolitiska reformen.\r\nPrisstödet till norra Sverige skulle därför ses över\r\nför att upprätthålla lönsamheten.\r\nJordbruksministern har även angivit att\r\nlönsamheten för jordbruket i norra Sverige ej skall\r\ntillåtas försämras i någon nämnvärd grad.</pre><pre>Av utskottets överväganden kan man även utläsa\r\natt jordbruket i norra Sverige har en särskild\r\nregionalpolitisk betydelse som grundar sig på den\r\nmångfald av värden som näringen och dess\r\nverksamhet förknippas med. Jordbruket bidrar,\r\nförutom med den grundläggande produktionen av\r\nlivsmedel, till att upprätthålla sysselsättning,\r\nbefolkning och samhällsstruktur i dessa delar av\r\nlandet. Jordbruket är betydelsefullt för\r\nlivsmedelsberedskapen och har därutöver en viktig\r\nroll för att bevara landskapsbilden och de kulturella\r\nvärden som hör samman därmed.</pre><pre>Jordbruksnämnden har också erhållit regeringens\r\nuppdrag att lämna förslag på hur det särskilda\r\nprisstödet till jordbruket i norra Sverige skall\r\nutformas för att det skall vara möjigt att bibehålla\r\njordbruket i dessa delar av landet.</pre><pre>Utskottet konstaterade därför att den samlade\r\nsatsning som föreslagits för jordbruket i norra\r\nSverige skulle få till följd att näringens lönsamhet\r\nhöjs och att dess utövare finner arbetsro.</pre><pre>Trots alla positiva uttalanden har dock lönsamheten\r\nför jordbruket i norra Sverige försämrats. Dels har\r\nmjölkpriset sjunkit, dels kompenserar det kobidrag\r\nsom införts inte på långt när sänkningen av\r\nmjölkpriset. Sedan har också slaktdjursavgifterna\r\nför att finansiera omställningen kraftigt höjts.\r\nDetta gör att jordbruket i norra Sverige håller på\r\natt avställas i stället för att utvecklas.</pre><pre>Med anledning av vad som ovan framförts vill jag\r\nställa följande frågor till jordbruksministern:</pre><pre>1.  När kommer jordbruksnämnden att presentera\r\nförslag på åtgärder som är ägnade att förbättra\r\nlönsamheten för jordbruket i norra Sverige?</pre><pre>2.  Skall slaktdjursavgifterna för omställningen av\r\njordbruket även drabba jordbruket i norra Sverige?</pre><pre>den 4 oktober</pre><pre>1990/91:32 av Martin Olsson (c) till\r\njustitieministern om ett sameting:</pre><pre>I september 1982 fastställde regeringen Fälldin\r\ndirektiv för samerättsutredningen. På grund av\r\nregeringsskiftet blev inte utredningen tillsatt förrän\r\nvåren 1983. Direktiven innebar att utredningen --\r\nmot bakgrund av samernas ställning som en\r\nurbefolkning som blivit minoritet i sitt område --\r\nskulle göra en genomgång av vilka särskilda behov\r\nsom kan härledas ur samernas speciella ställning i\r\nvårt land. Utifrån folkrätten skulle utredningen\r\näven se över vilka skyldigheter det svenska\r\nsamhället har emot samerna.</pre><pre>Mot bakgrund av dessa förhållanden skulle\r\nutredningen pröva tre för samerna viktiga frågor,\r\nnämligen dels utreda möjligheterna att stärka\r\nsamernas rättsliga ställning i frågor om\r\nrennäringen, dels överväga behovet av inrättande\r\nav ett folkvalt samiskt organ, dels även föreslå\r\nåtgärder för att stärka det samiska språkets\r\nställning.</pre><pre>I sitt delbetänkande 1986 analyserade utredningen\r\nsamernas folkrättsliga ställning och i sitt\r\nhuvudbetänkande, avgivet i juni 1989, föreslog\r\nutredningen dels ändringar i rennäringslagen och\r\nnågra andra lagar för att stärka rennäringens\r\nställning gentemot motstående intressen, dels\r\ninrättande av ett av samerna valt organ --\r\nsameting -- och en samelag samt ett tillägg till\r\nregeringsformen om samernas särskilda ställning i\r\negenskap av urbefolkning.</pre><pre>Utredningens förslag om stärkande av\r\nrennäringens rättsliga ställning har, tillsammans\r\nmed annat utredningsmaterial, utgjort underlag för\r\nregeringens nyligen avlämnade propositioner om\r\nskogsbruket i fjällnära skogar och om ändringar i\r\nrennäringslagen m.m.</pre><pre>Regeringen lade inte samtidigt fram någon\r\nproposition med förslag till sameting, samelag och\r\ngrundlagstillägg. Detta omöjliggör -- åtminstone\r\nför en tid -- ett genomförande av utredningens\r\nförslag om sammankoppling mellan skyddet för\r\nrennäringen i rennäringslagen och skogsvårdslagen\r\nmed sametinget och dess uppgifter. Genom detta\r\nförslag från utredningen skulle sametinget -- utöver\r\növriga uppgifter -- få bedöma kontroversiella\r\nskogsavverkningar ur allmän samisk synpunkt.\r\nRiksdagen förhindras att ta ställning till ett samlat\r\nförslag om samepolitiken, eftersom regeringen valt\r\natt inte lägga fram en sådan proposition samtidigt\r\nmed de nyligen avlämnade propositionerna om\r\nskogsbruket i fjällnära skogar och om ändringar i\r\nrennäringslagen m.m. Detta förfarande är djupt\r\nbeklagligt.</pre><pre>Inte heller i den propositionsförteckning som\r\nregeringen lämnade vid riksmötets öppnande anges\r\natt någon proposition med förslag om sameting\r\nskall avlämnas i höst. Det är mycket illavarslande\r\natt regeringen ännu inte synes vara beredd att lägga\r\nfram en proposition om inrättande av ett sameting,\r\neftersom förseningen torde omöjliggöra att val till\r\ndet första sametinget kan hållas samtidigt som\r\nkyrkofullmäktigevalet i oktober 1991 såsom\r\nutredningen föreslagit. Utredningens förslag om\r\nsamelag innehöll främst regler för sametinget,\r\nvarför samelag och sameting är intimt förknippade.\r\nGrundlagstillägget är däremot fristående och skulle\r\npå ett markant sätt visa det svenska samhällets\r\nansvar för samerna och deras kultur i vid\r\nbemärkelse.</pre><pre>Som jag nämnt avlämnades utredningens\r\nbetänkande i juni 1989. Remisstiden utgick den 30\r\nseptember samma år. Vad gällde inrättande av\r\nsameting tillstyrkes utredningens förslag av de\r\nflesta remissinstanser. Både med hänsyn till\r\nremissinstansernas positiva bedömning och de\r\ntidpunkter då betänkandet och remissyttrandena\r\nförelåg, borde det ha varit möjligt för regeringen att\r\nframlägga en proposition i sådan tid att riksdagen\r\nkunnat fatta beslut våren 1990. När detta inte\r\nmöjliggjordes borde det -- om regeringen verkligen\r\navser att medverka till att ett sameting inrättas -- ha\r\nvarit självklart för regeringen att lägga fram en\r\nproposition vid detta riksmötes inledning så att\r\nriksdagen kunde ha fattat beslut i god tid före\r\nårsskiftet.</pre><pre>Innan jag går in ytterligare på frågan om vilken tid\r\nsom fordras mellan ett riksdagsbeslut och det första\r\nvalet till sameting, vill jag erinra något om\r\nutredningens motiv för inrättande av ett sameting\r\noch om valsätt m.m.</pre><pre>Bakgrunden till utredningens förslag om inrättande\r\nav ett sameparlament var självfallet direktiven men\r\nockså att samtliga i utredningen -- både samer och\r\nicke-samer -- blev överens om vikten av ett folkvalt\r\nsamiskt organ som kan företräda samerna\r\ngentemot det svenska samhället och som kan\r\nhandha vissa frågor som gäller samerna samt\r\nbevaka samiska rättigheter och intressen när det\r\ngäller mark och vatten och delta i den övergripande\r\nsamhällsplaneringen.</pre><pre>Ett representativt, folkvalt samiskt organ skulle\r\ninnebära ett erkännande av samernas status och en\r\nökad identitetskänsla och känsla av gemenskap för\r\nsamerna. Antalet ledamöter föreslogs vara 31,\r\nvilket motsvarar det lägsta antalet i en\r\nkommunfullmäktigeförsamling.</pre><pre>I Finland har det sedan många år funnits ett\r\nsameparlament, och i Norge har man infört ett\r\nsameparlament, vilket hade sitt första\r\nsammanträde hösten 1989. Det norska sametinget\r\nmotsvarar i hög grad det som föreslogs av\r\nsamerättsutredningen. Införs inte ett\r\nsameparlament i Sverige kommer, som jag framhöll\r\ni interpellationsdebatten den 22 mars i år, samerna\r\ni vårt land att bli de enda -- förutom samerna i\r\nSovjetunionen -- som saknar ett folkvalt organ.</pre><pre>Flera förhållanden gör att det är viktigt att beslutet\r\nom sameting fattas långt innan det första valet hålls.\r\nDen röstlängd som skall upprättas skall bygga på\r\nanmälan från de samer som vill bli uppförda på\r\nröstlängden. För att få huvuddelen av samerna att\r\nanmäla sig till röstlängden fordras sannolikt ett\r\nomfattande informationsarbete både från\r\nsamhällets och de samiska organisationernas sida.\r\nÄven kandidatnomineringen inom samiska\r\norganisationer och grupperingar måste få ta skälig\r\ntid och skall, liksom fastställande av röstlängd, ske\r\ntillräckligt lång tid före valet. Det är av största\r\nbetydelse att det första valet till sametinget\r\nförbereds så att man kan räkna med ett stort\r\nvaldeltagande och sametinget därigenom blir det\r\nrepresentativa organ som det är avsett att bli. Ett\r\nalltför sent fattat riksdagsdagsbeslut om inrättande\r\nav sametinget leder till för kort förberedelsetid för\r\nvalet, vilket bl.a. kan medföra ett lågt\r\nvaldeltagande.</pre><pre>Ett annat förhållande som gör det nödvändigt att\r\nbeslutet fattas långt innan sametinget skall inleda\r\nsin verksamhet, är den tid som fordras för ordnande\r\nav lokaler och anställande av personal.</pre><pre>Det är väsentligt att justitieministern för riksdagen\r\nredovisar skälen till den stora förseningen med en\r\nproposition om inrättande av sameting samt om\r\nregeringen avser eller inte avser att ge samerna i\r\nvårt land ett folkvalt organ motsvarande det som\r\ninförts i våra båda grannländer med samisk\r\nbefolkning.</pre><pre>I sitt interpellationssvar den 22 mars angav\r\njustitieministern att bl.a. kostnadsfrågan behövde\r\nutredas ytterligare. Statsfinansiella skäl får enligt\r\nmin mening inte vara ett motiv som talar mot\r\ninrättande av ett sameting, vilket är ett viktigt led i\r\nsträvandena att utveckla demokratin och att ge vår\r\ninhemska minoritetsbefolkning ökade möjligheter\r\natt hävda sina intressen och bevara och utveckla sin\r\nkultur i vid bemärkelse.</pre><pre>Jag vill mot bakgrund av det anförda ställa följande\r\nfråga till justitieministern:</pre><pre>Avser regeringen att lägga fram en proposition med\r\nförslag om inrättande av ett sameting, och i så fall\r\nnär?</pre><pre>1990/91:33 av Börje Hörnlund (c) till\r\narbetsmarknadsministern om arbetsmarknaden i\r\nVästerbottens län:</pre><pre>Den s.k. Rehnbergkommissionen har i en skrivelse\r\ntill arbetsmarknadens parter bl.a. redovisat det\r\nekonomiska läget och den väntade utvecklingen\r\ninom ekonomin och arbetsmarknaden.</pre><pre>Av skrivelsen framgår att nedgången i\r\nkonjunkturen bl.a. medfört att arbetslösheten\r\nstiger och antalet nyanmälningar av lediga platser\r\nminskar. Under perioden juni--augusti varslades\r\n10 500 personer om permittering eller avsked.</pre><pre>Rehnbergkommissionen konstaterar vidare bl.a.\r\natt försämringarna på arbetsmarknaden kommer\r\natt bli störst för dem som ''bor utanför de expansiva\r\nområdena''.</pre><pre>Detta bekräftas också klart av länsarbetsnämndens\r\nprognos för arbetsmarknadsutvecklingen i\r\nVästerbottens län under 1991. Utvecklingen\r\nbedöms bl.a. medföra fler arbetslösa -- en\r\nutveckling som främst kommer att drabba kvinnor,\r\nungdomar och flyktingar. Försämringarna i\r\nkonjunkturen bedöms också drabba inlandet\r\nbetydligt hårdare än kustområdena.</pre><pre>Sammantaget beräknar länsarbetsnämnden att\r\narbetslösheten i länet kan stiga med ytterligare\r\n1 500 personer.</pre><pre>En bidragande orsak till den allt snabbare\r\nförsämringen på arbetsmarknaden är formerna för\r\nskatteomläggningens finansiering i kombination\r\nmed de kraftiga prisstegringarna på olja och bensin.\r\nPriset på bensin har sedan nyåret på grund av\r\nskattereformens finansiering och\r\nvärldsmarknadsprisutvecklingen ökat med\r\nnärmare 3 kr./liter. Detta medför kraftiga\r\nfördyringar för dem som är beroende av bil. En del\r\ntvingas sluta arbeta eller flytta från bygden.\r\nPrisstegringarna på bensin leder till stora\r\nsamhällsekonomiska förluster genom en sämre\r\nfungerande arbetsmarknad. Det medför minskade\r\nincitament till arbete och starkt ökande\r\nmarginalkostnader för att delta i arbetslivet. Allt\r\nfler tvingas till ofrivillig arbetslöshet och då särskilt\r\ni län som Västerbotten med stora avstånd och där\r\nett stort antal invånare ej har möjlighet att nyttja\r\nden kollektiva trafiken.</pre><pre>Med hänvisning till vad som ovan anförts vill jag\r\nfråga arbetsmarknadsministern:</pre><pre>Vilka åtgärder avser regeringen vidta för att hävda\r\narbetslinjen i Västerbottens län och i andra län som\r\nhar motsvarande negativa prognoser för\r\narbetsmarknadens utveckling?</pre><pre>12 § Anmälan om frågor</pre><pre>Anmäldes att följande frågor framställts</pre><pre>den 3 oktober</pre><pre>1990/91:48 av Knut Wachtmeister (m) till statsrådet\r\nErik Åsbrink om momsen på leasingavgift för bilar\r\nsom används i taxiverksamhet:</pre><pre>Riksdagen beslöt i våras, med ändring av\r\npropositionen, att taxiföretag får avdragsrätt för\r\nmoms vid förvärv av personbil i taxiverksamhet.\r\nFörmodligen genom förbiseende togs inte leasing\r\nmed i ändringen, och detta leder till att vid leasing\r\nav taxibil blott 50 % av momsen blir avlyftbar.</pre><pre>Avser regeringen föreslå riksdagen att leasingbilar\r\ni taxiverksamhet får full momsreduktion?</pre><pre>1990/91:49 av Margareta Gard (m) till\r\nkommunikationsministern om skyltfonden:</pre><pre>Angående disposition av inkomster vid försäljning\r\nav personliga registreringsskyltar för bilar.</pre><pre>Försäljning av personliga registreringsskyltar har,\r\nvid utgången av augusti månad, inbringat 41\r\nmilj.kr. och för närvarande sker ett månatligt\r\ntillskott på ca 1 milj.kr.</pre><pre>Medlen disponeras av regeringen för ny eller\r\nkompletterande verksamhet på\r\ntrafiksäkerhetsområdet som det för närvarande\r\ninte finns utrymme för, enligt prop. 1987/88:100,\r\nBil. 8.</pre><pre>Några projekt har redan genomförts med medel ur\r\nfonden. För att kunna gå vidare med angelägna\r\nprojekt behövs ytterligare medel tas i anspråk ur\r\nskyltfonden.</pre><pre>Jag vill till statsrådet ställa följande fråga:</pre><pre>Är statsrådet beredd att fullfölja tidigare beslut att\r\nskyltfondens medel får tas i anspråk för ny eller\r\nkompletterande verksamhet på\r\ntrafiksäkerhetsområdet?</pre><pre>1990/91:50 av Lennart Brunander (c) till\r\nmiljöministern om återvinningen av papper m.m.:</pre><pre>Avfallsmängden växer industrisamhället över\r\nhuvudet. Det utgör ett stort hot mot vår välfärd.\r\nVolymmässigt utgör papper en betydande andel av\r\navfallet.</pre><pre>Det finns ett intresse bland människor för\r\nkällsortering och inte minst för pappersinsamling.\r\nÅtervinning av papper innebär också möjligheter\r\ntill stora energibesparingar. För varje kilo\r\nreturpapper som används för att göra\r\ntidningspapper sparar man 1,5 kWh el.\r\nReturpapper som råvara är 4--5 gånger\r\nenergisnålare än motsvarande mängd papper från\r\nved. Men återigen står vi inför situationen att\r\npappersbruken inte tar emot allt returpapper som\r\nsamlas in. Papper läggs i stället på soptippen. Det är\r\ningen isolerad företeelse utan gäller såväl returglas\r\nsom andra återvinningsbara material. Ett sådant\r\nförfarande gör att människor tappar tilltron till\r\nnyttan av miljöinsatser och minskar viljan att\r\nkällsortera.</pre><pre>Jag vill därför fråga miljöministern:</pre><pre>Vilka åtgärder avser regeringen vidta för att skapa\r\nfungerande marknader för återvinningsbara\r\nmaterial?</pre><pre>13 § Kammaren åtskildes kl. 14.49.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}