{"dokumentstatus":{"dokument":{"hangar_id":"2348909","dok_id":"GL09121","rm":"1997/98","beteckning":"121","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"121","slutnummer":"0","datum":"1998-06-09 00:00:00","systemdatum":"2005-10-27 13:15:55","publicerad":"1998-06-09 00:00:00","titel":"Riksdagens snabbprotokoll 1997/98:121 Tisdagen den 9 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{3B5229CA-25FC-4954-AC6A-EC3D6CAE49D8}","dokument_url_text":"http://data.riksdagen.se/dokument/GL09121/text","dokument_url_html":"http://data.riksdagen.se/dokument/GL09121","dokumentstatus_url_xml":"http://data.riksdagen.se/dokumentstatus/GL09121","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:121</div>\r\n<div class=\"sidhuvud_datum\">Tisdagen den 9 juni</div>\r\n<div class=\"sidhuvud_klockslag\">Kl. 9.00 - 21.52</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-----------------------------------------------------------</pre><pre>1 §  Justering av protokoll</pre><pre>Justerades protokollet för den 3 juni.</pre><pre>2 §  Anmälan om förlängd ledighet, m.m.</pre><pre>Tredje vice talmannen meddelade att talmannen\r\nbeviljat Ingegerd Sahlström (s) fortsatt ledighet under\r\ntiden den 20 september-4 oktober 1998.</pre><pre>Tredje vice talmannen meddelade att Hans Hoff\r\n(s) skulle fortsätta att tjänstgöra som ersättare för\r\nIngegerd Sahlström.\r\nMeddelande om samlad votering</pre><pre>Tredje vice talmannen meddelade att finansutskot-\r\ntets betänkanden FiU27 och FiU20 samt socialför-\r\nsäkringsutskottets betänkande SfU14 skulle avgöras i\r\nett sammanhang efter avslutad debatt.</pre><pre>3 §  Tilläggsbudget 1 för budgetåret 1998 samt\r\nriktlinjer för den ekonomiska politiken, utgiftstak,\r\nskattefrågor, m.m.</pre><pre>Föredrogs\r\nFinansutskottets betänkande 1997/98:FiU27\r\nTilläggsbudget 1 för budgetåret 1998 (prop.\r\n1997/98:150 delvis)\r\nFinansutskottets betänkande 1997/98:FiU20\r\nRiktlinjer för den ekonomiska politiken, utgiftstak,\r\nskattefrågor, m.m. (prop. 1997/98:150 delvis)</pre><pre>Anf.  1  BO LUNDGREN (m):\r\nHerr talman! En uppgift överskuggar alla andra.\r\nSverige får inte fastna i en arbetslöshetsfälla med en\r\nhög och bestående arbetslöshet. Vårt land får under\r\n90-talet inte gå samma väg som land efter land i Eu-\r\nropa gick under 80-talet, dvs. att massarbetslösheten\r\npermanentas. Sverige får inte bli en eftersläntrare som\r\ngör om andra länders gamla misstag. Sverige måste i\r\nstället gå i täten och visa att det finns en väg bort från\r\narbetslösheten.\r\nSå skrev den dåvarande talesmannen för ekono-\r\nmiska frågor Göran Persson i maj 1994.\r\nMen nu, fyra år senare, består massarbetslösheten.\r\nDrygt en halv miljon människor är öppet arbetslösa, i\r\nåtgärder eller i kunskapslyftet. Det innebär att mer än\r\n12 % av arbetskraften är arbetslös - samma nivå som\r\n1995. I fjol, 1997, var antalet sysselsatta lägre än\r\nnågon gång sedan 1974. Det innebär att andelen\r\nsvenskar som har arbete är längre än sedan 50-talet.\r\nDen ökning av sysselsättningen vi nu kan se i\r\nkonjunkturuppgången är svag. Vi har noterat att det i\r\nstor utsträckning rör sig om tillfälliga jobb. Vad hän-\r\nder när nedgången kommer?\r\nJag besökte Malmö i går. I Malmö, kan man kon-\r\nstatera, är det faktiskt inte mer än drygt hälften av\r\ndem som skulle kunna arbeta som verkligen har ett\r\narbete.\r\nLöftena från 1994 har svikits. Misslyckandet är\r\nkapitalt. Massarbetslösheten består.\r\nDet innebär att basen för välstånd och trygghet har\r\nurholkats dramatiskt. Detta drabbar naturligtvis den\r\nenskilde, den som är arbetslös, som inte bara får en\r\nsämre ekonomi utan ofta också en bristande självkäns-\r\nla och många gånger sociala problem.\r\nDet innebär också en enorm kostnad för oss alla.\r\nEnligt forskare i Växjö är arbetslöshetens kostnader i\r\nstorleksordningen 150 miljarder kronor. Det stämmer\r\növerens med tidigare beräkningar som har redovisats\r\nav exempelvis Riksbanken. Omräknat per hushåll i\r\ngenomsnitt innebär det att arbetslösheten kostar\r\n35 000-40 000 kr om året för varje svenskt hushåll.\r\nDessutom innebär naturligtvis arbetslösheten, ge-\r\nnom de våldsamma resurser som tas i anspråk för att\r\nklara de människor som är arbetslösa och de resurser\r\nsom vi går miste om genom att produktionen blir\r\nlägre, att det blir svårt, oavsett ambition, att finansiera\r\nden offentliga sektorn, de gemensamma åtagandena.\r\nDet hade kunnat vara annorlunda. Om den upp-\r\ngång vad gäller sysselsättningen som inleddes 1993\r\nskulle ha fortsatt med samma kraft de senaste åren\r\nhade Sverige haft åtminstone 150 000 fler arbetstill-\r\nfällen. Skatterna hade då kunnat vara ungefär 10 000\r\nkr lägre per hushåll i genomsnitt.\r\nMen socialdemokraterna valde att bryta med den\r\nväg mot bättre företagsklimat som den dåvarande\r\nregeringen hade åstadkommit. Man valde en väg som\r\ninnebar kraftfulla skattehöjningar på arbete och på\r\ninvesteringar. Man återreglerade arbetsmarknaden. I\r\nmånga avseenden har krånglet och besvärligheterna\r\nför dem som driver företag blivit värre.\r\nEtt exempel på krånglet är den skattekonto-\r\nlagsstiftning som riksdagens socialdemokrater och\r\ncenterpartister enats kring. Denna innebär att nu, till\r\nskillnad från för ett år sedan, skall företagaren hålla\r\nreda på när hans skattebetalning skall vara skatte-\r\nmyndigheten till handa. Tidigare räckte det att företa-\r\ngaren betalade skatten en viss dag. Varför skall man\r\ninföra den typen av krångel? Det är ytterligare en sten\r\npå den börda som ger det sämre företagsklimatet.\r\nAtt företagsklimatet har försämrats innebär att vi\r\nhar tillfälliga jobb i stället för fasta jobb i den svaga\r\nuppgång vi ser. Att företagsklimatet har försämrats\r\ninnebär att vi har färre företagare. Att företagsklimatet\r\nförsämras bidrar till att vid de stora internationella\r\nfusioner vi nu ser, senast mellan Stora och Enso, är\r\ntendensen att huvudkontoren läggs utanför Sverige.\r\nNär det gäller just affären Stora-Enso innebär det\r\nockså att Sverige går miste om ett antal miljoner i\r\nskatteintäkter.\r\nOECD:s ekonomer presenterade i slutet av maj en\r\nrapport med en mycket kritisk syn på den svenska\r\npolitiken. Man pekade på vad som hade orsakat den\r\nhöga arbetslösheten i Sverige och andra länder och\r\ntog då fram två viktiga faktorer, nämligen beskatt-\r\nningen av arbete och regleringarna av arbetsmarkna-\r\nden.\r\nMan kan också läsa vad Moody s skriver. Moo-\r\ndy s har uppgraderat Sverige på grund av bättre stats-\r\nfinanser - sedan ett antal år tillbaka har ju både den\r\nborgerliga och den socialdemokratiska regeringen\r\nvidtagit budgetsaneringsåtgärder. Man hänvisar till\r\nhanteringen av bankkrisen och mycket annat, och det\r\nledde till en uppgradering. Men om det långsiktiga\r\nskriver Moody s - jag citerar ur min översättning från\r\nengelskan - att man är oroad av att Sveriges ekonomi\r\n\"fortsätter att karakteriseras av snedvridningar, sär-\r\nskilt när det gäller skatte- och hnbarbetsmarknadsreg-\r\nleringar som hotar landets ekonomiska hälsa och\r\nkonkurrenskraft på längre sikt\".\r\nÅrets upplaga av World Competitiveness Year-\r\nbook visar att Sverige gått ned till sjuttonde plats,\r\nefter att 1994 ha legat på nionde plats. Det har under\r\nde senaste åren varit en rejäl nedgång när det gäller\r\nbedömningen av det svenska näringsklimatet, av det\r\nsvenska breda måttet på konkurrenskraft. Också EU-\r\nkommissionen lyfter fram behovet av bl.a. sänkt skatt\r\npå arbete i Sverige.\r\nMen socialdemokraterna, dagens regering, avvisar\r\nde lösningar som anvisas inte bara av oppositionen i\r\nSverige utan också av internationella organisationer\r\noch ett stort antal ekonomer i Sverige.\r\nMan talar heller inte längre särskilt högt om att de\r\nnya jobben måste växa fram i företagen för att stärka\r\nbasen för välstånd och trygghet. Jobb i offentlig sek-\r\ntor behövs naturligtvis, även om man alltid kan disku-\r\ntera hur mycket och hur stor omfattning de skall ha.\r\nMen ett arbete i den offentliga sektorn innebär inte att\r\nmedborgarnas behov att finansiera minskar. Det inne-\r\nbär inte att utrymmet för sänkt skatt och ökat välstånd\r\nför individerna blir bättre. Det är jobben i företagen\r\nsom behövs för att stärka basen för välstånd och\r\ntrygghet.\r\nOm vi tittar på Socialdemokraternas hemsida på\r\nInternet ser vi hur man redovisningar de \"satsningar\",\r\nsom man säger, som har gjorts för att arbetslösheten\r\nskall minska. Står det någonting om vad man har gjort\r\neller vad man borde göra för att förbättra företagskli-\r\nmatet? Nej, det står att man har byggt ut högskoleut-\r\nbildningen, att man har satt i gång det s.k. kunskaps-\r\nlyftet och att man har gett ökade statsbidrag till kom-\r\nmunerna.\r\nDet var väl det som gjorde att Margareta Winberg\r\nnågon gång sade: Nu kan vi kosta på oss nya jobb.\r\nMen nya jobb i företagen, Erik Åsbrink - och för den\r\ndelen Margareta Winberg - kostar inte. De ger nå-\r\ngonting. Det är bara er politik som kostar oerhört\r\nmycket i förlorade jobb och högre skatter för männi-\r\nskor.\r\nVi kunde för en dryg vecka sedan lyssna till Göran\r\nPersson på Landstingsförbundets kongress. Vad säger\r\nhan om framtiden och var de nya jobben finns? Jo,\r\nGöran Persson säger att 75 % av de ungdomar som\r\nlämnar utbildningen och går ut på arbetsmarknaden\r\nskall anställas av den offentliga sektorn. 75 %, tre\r\nfjärdedelar, av ungdomarna, säger Göran Persson på\r\nkongressen, skall gå till den offentliga sektorn.\r\nVart tog de privata företagen vägen? Vart tog in-\r\nsikten om var jobben måste växa fram vägen?\r\nErik Åsbrink och Thomas Östros påminner om\r\nDon Quijote och Sancho Panza när de ägnar sig åt att\r\ni varje läge gå till attack mot blotta tanken på sänkt\r\nskatt på arbete för vanliga inkomsttagare, både för att\r\nman skall kunna leva på sin lön och för att fler jobb\r\nskall växa fram. Den kamp mot väderkvarnar som\r\nDon Quijote ägnade sig åt är det som Erik Åsbrink\r\nägnar sig åt när han åker ned till Bryssel. I stället för\r\natt minska byråkratin och kämpa för detta ägnar han\r\nsig åt att plocka bort formuleringar om sänkt skatt i\r\nSverige. Det tycker han är det viktigaste i EU-\r\nsamarbetet.\r\nJag skulle vilja fråga Erik Åsbrink, och för den\r\ndelen Jan Bergqvist: Är målet Göran Perssons? Har\r\ndet socialdemokratiska målet nu blivit att tre fjärdede-\r\nlar av de nytillträdande på arbetsmarknaden, de ung-\r\ndomar som lämnar utbildningen, skall anställas av den\r\noffentliga sektorn? Vad leder det till för konsekvenser\r\nnär det gäller medborgarnas skatter i så fall?\r\nOch om det inte är så, om Göran Persson har fel,\r\nfår ni redovisa hur ni bär er åt för att försöka förklara\r\nför statsministern att han hade fel. Men detta kräver\r\nen rejäl förklaring i riksdagens ekonomiska debatt. Är\r\nsocialdemokratins mål nu att tre fjärdedelar av ung-\r\ndomarna som går ut på arbetsmarknaden skall anstäl-\r\nlas av den offentliga sektorn, och vilka konsekvenser\r\nfår det i så fall?\r\nHerr talman! I reservation 1 redovisar Kristdemo-\r\nkraterna, Folkpartiet och vi moderater en plan för hur\r\nman skall kunna skapa förutsättningar för nya jobb,\r\nhögre tillväxt, ökat välstånd och därmed större trygg-\r\nhet för människorna. Den planen har en grundläggan-\r\nde utgångspunkt, och det är den första punkten i en\r\nsådan plan:\r\n1.  Byt regering. Denna regering har misslyckats.\r\nDenna regering har uppenbarligen ingen insikt om\r\nvad det krävs för att skapa förutsättningar för de\r\nnya jobben.\r\n2.  Vi måste ha en långsiktigt hållbar balans i de\r\noffentliga finanserna. Vi har fortfarande konjunk-\r\nturkänslighet som är alldeles för stor. Vi måste dra\r\nned skatte- och utgiftsandelarna i ekonomin, och\r\nvi måste snabbt se till att få ned statsskulden som\r\nandel av ekonomin till högst 60 %. Vårt gemen-\r\nsamma mål är senast år 2002.\r\n3.  Vi måste slopa överbeskattningen av företagande\r\nav kapitalbildning.\r\n4.  Vi måste inleda en målmedveten sänkning av\r\nskatten på arbete. Det ger fler jobb, men det ger\r\nockså större möjlighet för vanliga människor att\r\nleva på sin egen lön.\r\n5.  Vi måste göra särskilda insatser just vad gäller\r\nhushållstjänster. I ett program som innebär en\r\nsnabb förändring av politikens förutsättningar\r\nmåste vi också se till att den sektor som är helt ut-\r\nstampad, på grund av de höga skatterna på arbete,\r\nfår möjlighet att över huvud taget existera och ge\r\ntiotusentals svenskar arbete.\r\n6.  Vi måste skapa förutsättningar för en modern\r\narbetsmarknad, genom mindre regleringar och\r\nstörre flexibilitet. Vi kan inte leva kvar i det för-\r\ngångna när vi ser framtiden an.\r\n7.  Vi måste som politiker ta vårt ansvar för löne-\r\nbildningens förutsättningar och inte bara fly un-\r\ndan, som dagens socialdemokratiska regering.\r\nRamarna för lönebildningen, förutsättningarna,\r\nsätts till stor del av Sveriges riksdag, och här gäl-\r\nler det att få en bättre balans mellan de parter som\r\nslutligen avgör hur lönebildningen fungerar. Det\r\när parternas ansvar, men då måste vi också ha en\r\nbalans mellan parterna. Obalanser leder till pro-\r\nblem vad gäller lönebildningen långsiktigt.\r\n8.  Vi måste minska krånglet, naturligtvis för alla\r\nmedborgare men i synnerhet för företagare. De\r\nsom bestämmer om det blir några nya jobb skall\r\nslippa skattekontokrånglet och mycket annat\r\nkrångel. I dag presenterar den förenklingsdelega-\r\ntion som har arbetat sina förslag, och jag skulle\r\ngissa att en ny regering ganska omedelbart kom-\r\nmer att kunna genomföra så gott som alla, eller\r\nmöjligen alla, de förslagen. Om jag förstår Social-\r\ndemokraterna rätt kan det finnas något enstaka,\r\noch i övrigt skall man ha kvar krånglet, den poli-\r\ntiska styrningen.\r\n9.  Vi behöver en ny företagsform för att göra det\r\nlättare att starta företagande, att kunna avsäga sig\r\nen del krångliga regler och få ett lättare sätt att\r\nsköta det administrativa och kunna ägna sig åt det\r\nföretagande man skall ägna sig åt.\r\nDen viktigaste uppgiften för en ny regering är allt-\r\nså att skapa förutsättningar för nya jobb ute i företa-\r\ngen runt om i Sverige; dagens företag och de företag\r\nsom kommer att växa fram. Men det i sin tur innebär\r\nockså att andra uppgifter, som är nog så viktiga, kan\r\nfullföljas. I takt med att de nya jobben växer fram ges\r\nnytt utrymme att sänka skatterna på arbete, och det\r\ninnebär större förutsättningar för alla att kunna leva\r\npå sin egen lön.\r\nI fjol var 753 000 människor i Sverige i behov av\r\nsocialbidrag. 753 000 människor behövde socialbi-\r\ndrag! Trots de höga skatter man tar ut har vi växande\r\nsjukvårdsköer, problem i äldreomsorgen och en skola\r\nsom enligt många uppgifter inte ger de kunskaper som\r\neleverna i Sverige behöver. Det visar att det system\r\nsom Socialdemokraterna har byggt upp inte förmår\r\nleverera valuta för skattepengarna.\r\nMed lägre skatt på arbete och med en inriktning\r\npå att ta till vara personalens kompetens i vården, att\r\nse till att vi har politiker som prioriterar kärnuppgif-\r\nterna och effektiviserar verksamheten, kan vi ha både\r\nlägre skatt och bra förutsättningar för sjukvård, äldre-\r\nomsorg, skola och mycket annat som måste finansie-\r\nras gemensamt.\r\nEtt exempel är den vårdgaranti som under den\r\nborgerliga regeringen infördes och bantade bort vård-\r\nköerna. Den vårdgarantin kryper man undan från\r\nSocialdemokraternas sida och säger att det skulle\r\nkosta mycket. Sanningen är att en vårdgaranti kostar\r\ninget, om man inte har tänkt sig låta bli att operera -\r\nen operation kostar ju alltid. Låt inte människorna\r\nvänta och lida, till kostnader både för dem i lidande\r\noch för oss alla i form av att man inte kan delta exem-\r\npelvis i produktionen.\r\nHerr talman! Det finns mycket annat man skulle\r\nkunna ta upp om bristerna i politiken och vad som\r\nmåste komma. Låt mig nämna bara ytterligare en sak,\r\nnämligen den olycksaliga snabbavvecklingen av Bar-\r\nsebäck. Här har vi ett fungerande kärnkraftverk, som\r\nborde få drivas vidare så länge det är tekniskt, eko-\r\nnomiskt och säkerhetsmässigt rimligt. Men av politis-\r\nka skäl skall det förtidsavvecklas. Miljön försämras,\r\noch pengar slösas bort som hellre skulle användas till\r\nandra ändamål. Det är ett exempel på en politik som\r\nmer syftar till att tillfredsställa politiska behov än\r\nmedborgarnas önskningar.\r\nHerr talman! Jag yrkar bifall till reservationerna 1,\r\n26 och 32.</pre><pre>Anf.  2  PER-OLA ERIKSSON (c):\r\nHerr talman! Vi närmar oss slutet på den här man-\r\ndatperioden och står inför ett nytt val. Därför är det\r\nnaturligt att en dag som denna blickarna riktas mot\r\nnästa mandatperiod och 2000-talet.\r\nInför den nya mandatperioden står Sverige inför\r\nnya möjligheter. Det ekonomiska läget för Sverige är\r\nnu väsentligt bättre än det var inför någon av mandat-\r\nperioderna 1991-1994 och 1994-1998.\r\nRäntorna är låga, inflationen är stabilt låg och\r\nstatens finanser har kraftigt förbättrats. Åratal med\r\nbudgetunderskott har vänts till balans och överskott.\r\nSom ett ytterligare bevis på att styrkan i ekonomin har\r\nåtervunnits kunde Riksbanken i torsdags sänka styr-\r\nräntorna med 0,25 %. Dessutom höjer kreditvärde-\r\nringsinstituten betyget för Sverige.\r\nTill den positiva bilden hör också att läget på ar-\r\nbetsmarknaden förbättras. Sysselsättningen ökar.\r\nArbetslösheten sjunker. Framtidstron återvänder nu\r\nhos hushåll och företag runt om i vårt avlånga land.\r\nSå långt, herr talman, är det bra, men fortfarande är\r\narbetslösheten som en varböld i vårt samhälle, och\r\nfortfarande lever många svenska hushåll med knappa\r\nekonomiska marginaler.\r\nStyrkan i den svenska ekonomin har inte åter-\r\nvunnits utan hårt arbete och en kraftfull politik. Cen-\r\nterpartiet har mer än något annat parti under hela 90-\r\ntalet tagit ansvar för att bringa ordning och reda i de\r\nsvenska statsfinanserna. Det är vi stolta över. Vi har\r\nsatt Sveriges bästa före kortsiktiga partiintressen. Vi\r\nhar tänkt på Sveriges ekonomi långsiktigt i stället för\r\npå kortsiktiga opinionsvinster i kommande opinions-\r\nundersökningar. Fler borde ha iklätt sig ansvaret, men\r\nförmågan och viljan har saknats hos många.\r\nDet som nu uppnåtts av stabilitet i ekonomin får\r\ninte slösas bort. Även om vi närmar oss ett val bör\r\ninte partierna förledas till vallöften som innebär en\r\nåtergång till kasinoekonomin. Det har vi haft nog av.\r\nUnder de kommande åren behövs det både fasthet och\r\nnoggranna prioriteringar i den ekonomiska politiken.\r\nVi vet att det behövs ökade resurser för att kunna\r\nvärna en bra skola och skapa trygghet för människor\r\nsom blir sjuka eller på ålderns höst, men resurserna\r\nmåste komma utan att vi lånar pengar. Det måste\r\nockså handla om att skapa förutsättningar för fler\r\njobb, förbättra villkoren för företagandet - inte minst\r\nför de mindre företagen - och skapa hållbar utveck-\r\nling i hela landet.\r\nUnder den kommande mandatperioden finns nu\r\nockså ett utrymme för att steg för steg sänka skatterna.\r\nFrån Centerpartiets sida pekar vi ut främst tre områ-\r\nden för sänkta skatter.\r\nDet är för det första sänkta arbetsgivaravgifter\r\nmed tyngdpunkten för de mindre företagen. Det är för\r\ndet andra sänkta inkomstskatter med tyngdpunkt för\r\nlåg- och medelinkomsttagare. Det är för det tredje\r\nsänkt skatt på boendet, vilket vi redan nu kan genom-\r\nföra genom beslut som riksdagen kommer att fatta om\r\nnågra timmar.\r\nMålet för budgetpolitiken ligger fast, och det in-\r\nnebär ett överskott i statens finanser med 2 % per år\r\nsom ett genomsnitt över en konjunkturcykel. Det\r\nmålet är viktigt att uppnå. Det är nödvändigt för att\r\nkunna minska och steg för steg pressa tillbaka vår\r\nstora statsskuld. Ytterst handlar det också om solidari-\r\ntet med kommande generationer. Dem borde alla här i\r\nkammaren vara överens om att vi skall värna.\r\nStyrkan i den svenska ekonomin ger också förut-\r\nsättningar för Sverige att stå starkt utanför det EMU\r\nsom innebär mer av överstatlighet och mindre av\r\nnationellt självbestämmande. Sverige kan, med den\r\nstyrka som har skapats under 90-talet och inte minst\r\nunder denna mandatperiod, stå starkt utanför den\r\nekonomiska monetära unionen med sunda statsfinan-\r\nser, självständig penningpolitik och en rörlig växel-\r\nkurs. EMU riskerar enligt vårt sätt att se det att skapa\r\nspänningar som motverkar utvidgningen av den euro-\r\npeiska unionen i österled. Vi har ingen anledning att\r\nmedverka till att man offrar östutvidgningen på detta\r\ncentraliseringens och likriktningens altare.\r\nI dagsläget tillhör Sverige de länder som betalar\r\nden högsta medlemsavgiften till EU räknat per invå-\r\nnare. Detta är orimligt i längden. Därför måste rege-\r\nringen, oavsett färg och sammansättning, med kraft\r\nverka för att den svenska avgiften till Europeiska\r\nunionen kan sänkas.\r\nCenterpartiets budgetalternativ - som redovisas i\r\nvår partimotion med anledning av vårpropositionen\r\noch som finns i betänkandet - är finansierat och, visar\r\ndet sig, också drygt två miljarder kronor starkare än\r\nregeringens alternativ. Vi tummar inte på målsätt-\r\nningen att börja betala av på statsskulden. En del i\r\nfinansieringen är den ränteeffekt som staten kan till-\r\ngodoräkna sig vid utförsäljning av aktieinnehavet i\r\nexempelvis Nordbanken, Pharmacia, Assi Domän,\r\nCelsius och Wasakronan, med undantag av special-\r\nfastigheterna. Vår ekonomiska politik är också mer\r\ninriktad på nya jobb och god miljö och att hela Sveri-\r\nge skall leva.\r\nHerr talman! Vi behöver i Sverige en långsiktig\r\noch stabil reform på skatteområdet. Lösningen är inte\r\natt göra snabba och på en gång stora skattesänkningar.\r\nI stället behövs det en plan som visar hur Sverige\r\nlångsiktigt och i takt med vad ekonomin medger sän-\r\nker skattetrycket. Det handlar helt enkelt om att peka\r\nut färdriktningen inför nästa mandatperiod och en bra\r\nbit in på nästa årtusende. Jag vill fråga Socialdemo-\r\nkraterna om man är beredd att medverka till att peka\r\nut en sådan färdriktning och steg för steg pressa till-\r\nbaka skatterna.\r\nSverige har som bekant höga arbetsgivaravgifter.\r\nSkatten på arbete är hög. Det gäller också skatten på\r\nvissa företag. Centerpartiet har därför under perioden\r\nmedverkat till rejäla skattesänkningar. Jag tänker\r\nframför allt på sänkningen av arbetsgivaravgifterna.\r\nDet ger i dag fem procentenheter lägre avgifter på en\r\nlönesumma upp till 850 000 kr, och 180 000 kr för\r\negenföretagare. Nu går vi vidare på den vägen och\r\nföreslår att lönesumman höjs till i första hand 2 mil-\r\njoner respektive 300 000 för egenföretagare redan\r\nfrån 1999. Dessutom bör reduceringen utökas från\r\nnuvarande fem procentenheter till åtta procentenheter\r\nunder de närmaste åren.\r\nInkomstskatterna bör i första hand sänkas för låg-\r\noch medelinkomsttagare. Det kan ske genom att grun-\r\ndavdraget höjs för alla upp till exempelvis 270 000\r\nkronors inkomst, samtidigt som man också måste\r\nkompensera kommunerna, vilket vi har föreslagit i\r\nvårt budgetalternativ. Från Centerns sida har vi också\r\nföreslagit att vi i en första omgång skall göra skatte-\r\nsänkningar på i storleksordningen 3,5 miljarder för\r\nlåg- och medelinkomsttagare. Det innebär drygt tusen-\r\nlappen i lägre skatt per år för en person med cirka\r\n150 000 kr i inkomst.\r\nTrots det svåra ekonomiska läge som Sverige har\r\nbefunnit sig i har Centerpartiet kunnat medverka till\r\nsänkt skattetryck under denna mandatperiod genom\r\natt prioritera hårt. Genomförda skattesänkningar har\r\nfinansierats. Den största skattesänkningen utgörs av\r\nsänkt matmoms, som främst gynnar dem som använ-\r\nder en förhållandevis stor del av sin disponibla in-\r\nkomst till mat. Det gäller i synnerhet barnfamiljer.\r\nGenom överenskommelsen mellan Centerpartiet\r\noch regeringspartiet kan nu fastighetsskatten sänkas\r\nfrån 1,7 % till 1,5 % redan fr.o.m. år 1998 - en skatt\r\nsom höjdes av Socialdemokraterna och Vänsterpartiet\r\nhösten 1994. Belägenhetsfaktorn slopas för fastboen-\r\nde i områden som är attraktiva för fritidsboende.\r\nVi förmådde driva fram en garanterad sänkning av\r\nfastighetsskatten just nu i stället för att bara demon-\r\nstrera och riskera fortsatt hög fastighetsskatt efter\r\nvalet om vänstermajoriteten skulle bestå. Sänkningen\r\nav fastighetsskatten var möjlig tack vare förtroende-\r\nfulla relationer mellan oss och företrädare för rege-\r\nringen. Jag vill gärna ge uttryck för det mycket tydli-\r\nga, konstruktiva och pragmatiska förhållningssätt som\r\nfinansministern visade under förhandlingarna om\r\nsänkt fastighetsskatt. Jag vet att den frågan var svår i\r\nsynnerhet för socialdemokraterna, men överläggning-\r\narna präglades av konstruktivitet, fasthet och mål-\r\nmedvetenhet. Jag tycker att det finns anledning att\r\ntacka för det.\r\nI vårt program på skatteområdet de närmaste åren\r\ningår dessutom att vi skall fasa ut förmögenhetsskat-\r\nten stegvis genom att i ett första steg slopa sambe-\r\nskattningen. Den resterande förmögenhetsskatten\r\navvecklas de närmaste åren. Fram till 2002 bör för-\r\nmögenhetsskatten vara utfasad ur skattesystemet.\r\nDet behövs skattelättnader för fåmansbolagen. Vi\r\nhar i bugdetalternativet reserverat 500 miljoner kro-\r\nnor i avvaktan på den utredning som inom kort skall\r\npresenteras.\r\nAvskaffad särskild löneskatt på avsättning till an-\r\nställdas vinstandelar ingår, och likaså avskaffad el-\r\nskatt för jordbruket. Införande av ett yrkesfiskeavdrag\r\nenligt dansk modell ingår, liksom sänkt skatt på eld-\r\nningsolja för jordbruket till samma nivå som gäller för\r\nexempelvis industrin.\r\nSedan måste vi öka lättnadsutrymmet för onotera-\r\nde bolag, förstärka reserveringsmöjligheterna för\r\nenskilda näringsidkare, öka möjligheterna till kvitt-\r\nning av reaförluster på onoterade aktier samt öka\r\nfriheten för fördelning av avdraget för pensionsav-\r\nsättningar för enskilda näringsidkare.\r\nDetta är några viktiga men mycket strategiska åt-\r\ngärder på skatteområdet, riktade till företagen.\r\nDet finns i samhället en diskussion om skattesub-\r\nventioner av hushållsnära tjänster. Den diskussionen\r\nhar ibland en förmåga att bli yvig och inte särskilt\r\npreciserad. Vi vet inte särskilt mycket om facit, om\r\nresultatet på det här området. Låt oss därför, som vi\r\nhar föreslagit, inleda en försöksverksamhet på ett par\r\nställen i landet.\r\nHerr talman! När det gäller synen på vård, omsorg\r\noch skola går det i dag en djup klyfta mellan Modera-\r\nterna och alla andra partier i Sveriges riksdag. En\r\nenkel summering av partiernas budgetalternativ visar\r\nen stark uppbackning från alla partier utom Modera-\r\nterna för de extra resurser som Centerpartiet och So-\r\ncialdemokraterna drivit fram.\r\nDet här är inget försök att konstla fram en mot-\r\nsättning. Den finns där, och den handlar i grunden om\r\nifall samhället skall stå för ett allomfattande och till-\r\nräckligt starkt skyddsnät och en god utbildning, vård\r\noch omsorg till alla eller om plånboken skall styra.\r\nFör Centerpartiet är det en politiskt prioriterad\r\nuppgift att stärka välfärden. Goda kunskaper är en\r\nrättighet för alla, inte ett privilegium för en del. Sve-\r\nrige skall bygga världens bästa skola, och vi skall\r\nfullfölja kunskapslyftet, som nu ger fler människor än\r\nnågonsin tidigare personliga utvecklingsmöjligheter.\r\nDet är en styrka för ett framtidssamhälle. Vi satsar på\r\nfler högskoleplatser i första hand på de mindre hög-\r\nskolorna, medvetna om att det är en politik som lyfter\r\nSverige kompetensmässigt.\r\nVi vill stärka vård och omsorg genom mer resur-\r\nser. Det är där begränsningen ligger när det gäller\r\nskattepolitiken. Alltför omfattande skattesänkningar\r\ndrabbar med nödvändighet skola, vård och omsorg i\r\nform av nedskärningar - alternativt skapas ett budge-\r\ntunderskott, som i sin tur framtvingar nedskärningar.\r\nDet är en väg som Sverige inte skall beträda.\r\nFör Centerpartiet är urholkade resurser till skola,\r\nvård och omsorg inte något alternativ. Tvärtom skall\r\nmer pengar fram. Vårdgarantin skall införas, och för\r\natt det skall vara möjligt behövs resurser. Dessutom\r\nmåste pensionerna förbättras för de äldre som lever\r\nmed knappa ekonomiska marginaler, pensionärer med\r\nlåg pension, låg folkpension, kanske låg ATP och\r\npensionstillskott, de pensionärer som har det sämst\r\nställt. Detta kan ske genom en höjning av pensionstill-\r\nskottet. För Centerpartiet är detta viktigt.\r\nHerr talman! Det pågår nu en ganska allvarlig\r\nfolkförflyttning från landsbygden och mindre orter till\r\nde större städerna. Sverige håller på att kantra, men\r\nkoncentrationspolitiken korar aldrig några segrare,\r\nden skapar bara förlorare - både för koncentrationsor-\r\nterna och för avfolkningsbygden.\r\nDärför är det viktigt att vi stärker regionalpoliti-\r\nken. Avgörande är då att stärka den s.k. stora regio-\r\nnalpolitiken, dvs. att koncentrera åtgärderna på eko-\r\nnomi, skatter, kommunikationer, näringspolitik, in-\r\nklusive energi, samt utbildningspolitik. Politiken\r\nmåste i hela dess vidd och på alla dessa områden\r\ninriktas på att stärka utvecklingskraften i hela landet.\r\nDärför har vi föreslagit ytterligare 500 miljoner kro-\r\nnor till regional utveckling och ökat hänsynstagande\r\ntill minskat befolkningsunderlag inom ramen för\r\nskatteutjämningssystemet.\r\nVi har haft anledning att rikta kritik mot regering-\r\nen för oförmåga inte bara på det regionalpolitiska\r\nområdet utan också på miljöområdet och det arbets-\r\nmarknadspolitiska området.\r\nNu måste arbetslösheten pressas tillbaka. Även om\r\nvi ser ljusningar och förbättringar är arbetslösheten\r\nför hög. Den måste pressas tillbaka. Småföretagen är\r\ndå nyckeln till fler jobb. För att möta framtidens be-\r\nhov måste arbetsmarknadspolitiken göras mer flexibel\r\noch decentraliseras. Moderniseringen av regelverket\r\nmåste fortgå. Det är en högprioriterad uppgift att\r\nmotverka flaskhalsar och brist på yrkesutbildad ar-\r\nbetskraft inom olika sektorer.\r\nHerr talman! Ibland brukar man i politiken tvista\r\nom fel och brister. Det lönar sig föga att tvista om\r\nvem som haft mest skuld till oredan i ekonomin. Allt-\r\nför många debatter under den här mandatperioden har\r\nanvänts till att rikta anklagelser mot än den ena, än\r\nden andra. Det ger normalt inte någon lösning på\r\nproblemet. Alla regeringar, från början av 70-talet\r\noch fram till 90-talet, får ta på sig sin del av skulden,\r\nalla partier likaså. Skuldfrågan kan sedan lämnas\r\ndärhän. Det avgörande för Sverige och svenska folket\r\när i stället hur vi inför 2000-talet tillsammans skall\r\nkunna lyfta Sverige och motverka en ny kräftgång i\r\nekonomin.\r\nErfarenheten från de gångna 25 åren, då Sverige\r\ngått tillbaka, är att den förstelnade blockpolitiken\r\nvarit skadlig för landet. Sverige behöver framgent mer\r\nav samarbete och gemensamt ansvarstagande. Center-\r\npartiets politik för att lyfta Sverige inför 2000-talet är\r\nockså inriktad på samarbete och ansvarstagande. Vi\r\ntar strid när det behövs, men vi sätter landets intresse\r\noch ekonomi i första rummet. Det har vi från Centerns\r\nsida visat under innevarande mandatperiod, och det\r\ntänker vi fortsätta att visa även efter årets val, helst i\r\nen regeringsposition.\r\nHerr talman! Jag står fast vid de reservationer som\r\njag undertecknat för Centerns räkning i de två betän-\r\nkanden som vi nu behandlar, men av tidsskäl yrkar\r\njag bifall endast till reservationerna 2, 27 och 33 i\r\nbetänkande FiU20 samt reservation 29 i betänkande\r\nFiU27.</pre><pre>Anf.  3  BO LUNDGREN (m) replik:\r\nHerr talman! Det var trevligt att Centern vill rege-\r\nra. Det skulle vara intressant att få höra den aspekten\r\nmer utvecklad.\r\nPer-Ola Eriksson har - sannolikt inte med avsikt,\r\nmen ändå - missuppfattat den moderata politiken. Det\r\när inte på något vis så att vi inte prioriterar sjukvård,\r\näldreomsorg eller skola. Tvärtom innebär vår politik\r\natt vi prioriterar de här områdena. Det vi verkligen\r\nkritiserar är att Sverige i dag tar ut världens högsta\r\nskatter av sina medborgare och ändå inte förmår ha en\r\nannan sjukvård än en sådan där köerna växer eller\r\nnågot annat än en skola där man inte ger kunskaper\r\nsom behövs eller en äldreomsorg med brister i kvalitet\r\noch värdighet. Med världens högsta skatter är det en\r\nskandal att de som har ansvaret, framför allt social-\r\ndemokraterna, inte kan ge valuta för skattepengarna.\r\nJag vill ställa en fråga till Per-Ola Eriksson. Skat-\r\ntetrycket har ju inte sänkts under den gångna mandat-\r\nperioden utan ökat - också detta kanske är en miss-\r\nuppfattning. Centern och Per-Ola talar nu om möjlig-\r\nheten att sänka skatten i framtiden, och det gläder mig\r\natt vi har fått en debatt om skattesänkningar. Den\r\nuppgörelse ni gjorde om fastighetsskatten innebär att\r\nman sänker skatten för att sedan kunna höja den och\r\naldrig sänka den mer. Det skulle vara intressant att\r\nhöra Per-Ola Eriksson utveckla skälen för att vi i\r\nSverige skall ha kvar en mycket hög fastighetsskatt,\r\nskälen för att den i framtiden ständigt skall stiga. Den\r\nfrysning som varit under två år innebär att den sam-\r\nmantagna effekten av sänkningen av fastighetsskatten\r\noch lössläppandet av de nya taxeringsvärdena blir\r\nbetydligt högre skatter än tidigare. Varför gjorde\r\nCentern en uppgörelse vars huvudsakliga syfte enligt\r\nsocialdemokraterna är att hindra fortsatta sänkningar\r\noch i stället möjliggöra fortsatta höjningar?\r\nSedan frågan om skattekontot. Kan vi i den nya\r\nriksdagen efter valet, förhoppningsvis med en borger-\r\nlig majoritet, vara överens om att ändra på det krångel\r\nmed skattekonton som ni drev igenom tillsammans\r\nmed socialdemokraterna och som gjorde att företa-\r\ngarna och inte skattemyndigheterna måste fundera\r\növer tiden?</pre><pre>Anf.  4  PER-OLA ERIKSSON (c) replik:\r\nHerr talman! Jag förstår att Bo Lundgren som ta-\r\nlesman för Moderaterna känner sig träffad när vi bara\r\nsom en sakupplysning talar om att Moderaterna som\r\nenda parti har motsatt sig ökade resurser till skolan,\r\nvården och omsorgen.\r\nVi har under de senaste åren under 90-talet, som\r\nen följd av de ekonomiska problemen i samhället,\r\ntvingats till betydande besparingar som har drabbat\r\nskolan, vården och omsorgen. När det nu finns ett\r\nekonomiskt utrymme för att stärka de resurserna är\r\ndet helt naturligt att man också tillför det området nya\r\nresurser. Vi gör det inte med lånade pengar, utan\r\nförstärkningarna är finansierade tack vare en förbätt-\r\nrad ekonomi.\r\nSedan är det andra områden som får stå tillbaka.\r\nNär moderaterna talar om att de också vill ha en\r\nvårdgaranti så klingar det litet falskt. Skall man klara\r\nen vårdgaranti krävs det att man tillför resurser. Men\r\ndet vill inte moderaterna.\r\nDessbättre är de ensamma om den uppfattningen.\r\nAlla andra partier har ställt upp bakom de resurser till\r\nkommunerna och landstingen vad gäller vården, om-\r\nsorgen och skolan som regeringspartiet och Center-\r\npartiet gemensamt har medverkat till att ta fram. Jag\r\ntycker att det är bra att vi har en så bred uppgörelse,\r\nen så bred uppslutning, bakom välfärdssamhället. Det\r\nbådar gott för framtiden.\r\nDet här med skatter, fastighetsskatt och andra\r\nskatter, handlar om prioriteringar. Nu görs det en\r\nefterlängtad sänkning av fastighetsskatten. Nästa\r\nuppgift är att steg för steg pressa tillbaka skatterna på\r\narbete och företagande. Det måste gå före sänkta\r\nfastighetsskatter. Nu har vi kommit till en nivå som vi\r\nmenar att fastighetsskatten under överskådlig tid får\r\nligga på. Det är en rimlig åtgärd för att vi vill priorite-\r\nra andra skatter i framtiden.</pre><pre>Anf.  5  BO LUNDGREN (m) replik:\r\nHerr talman! Det var ju ett klart besked. Med\r\nCentern skall fastighetsskatten fortsätta att ligga på\r\nden höga nivå den har. Den skall fortsätta att öka. Det\r\när det besked som hyresgäster och småhusägare får i\r\nSverige - trots att en hyra av tolv i en hyreslägenhet\r\ngår till fastighetsskatt. Det här med skattekontot fick\r\njag inget svar på. Men det är som sagt intressant att vi\r\ni alla fall diskuterar skattesänkningar.\r\nLåt mig sedan säga till Per-Ola Eriksson att det\r\njag tycker är ansvarslöst är politiker som inte kan ge\r\nmedborgarna valuta för skattepengarna. Kommuner\r\noch landsting disponerar i Sverige i år 440 miljarder\r\nkronor. Av det går ungefär 330 miljarder till sjukvård,\r\nomsorg och skola.\r\nDet är alldeles uppenbart att det går att utnyttja de\r\nresurser som i dag finns på ett bättre sätt. Det skrev ju\r\nde som arbetar inom vården i en debattartikel i Da-\r\ngens Nyheter i november i fjol; att med annorlunda\r\nstyrning kan vi få ut mer för satsade pengar. Det är\r\nansvarslöst att inte ta emot det erbjudandet. Om det\r\nskulle behövas mer resurser så finns det ju resurser\r\ninom den offentliga sektorn, inom kommuner och\r\nlandsting. Det är de som vi i första hand skall använ-\r\nda. Vi skall prioritera sjukvård, äldreomsorg och\r\nannat.\r\nDet Per-Ola Eriksson talar om är ju att vi skall\r\nfortsätta med världens högsta skatter och med ett\r\nsystem som trots detta har lett till att vi har problem\r\nmed sjukvården, äldreomsorgen och skolan. Det är\r\ndär vår kritik ligger. Vi måste bli effektivare.\r\nNär det gäller vårdgarantin vill jag återigen säga:\r\nEn vårdgaranti kostar bara pengar om man har tänkt\r\nsig att låta bli att operera. Annars är det ju aldrig\r\nbilligare att operera nu i stället för sedan. Det blir\r\nlidande för människorna och det blir högre kostnader.\r\nDet kan finnas en räntekostnad, en igångsättnings-\r\nkostnad, Per-Ola Eriksson. Men vårdgarantin kostar\r\ningenting.</pre><pre>Anf.  6  PER-OLA ERIKSSON (c) replik:\r\nHerr talman! Jag tror att Bo Lundgren bortser från\r\nen sak. För många boende är kombinationen av fas-\r\ntighetsskatt och förmögenhetsskatt en tung börda. Nu\r\nsänker vi fastighetsskatten. Och det besked vi har\r\ngivit är att vi i nästa steg vill fasa ut förmögenhets-\r\nskatten ur skattesystemet. Det är också ett mycket\r\nstarkt stöd till villaägaren, fastighetsägaren osv.\r\nSedan är det på skatteområdet som på många and-\r\nra områden. Vi måste prioritera hårt. Jag tror att det\r\nfarligaste som politiker gör är att i dag lova ut stora\r\nskattesänkningar som innebär att man eroderar eko-\r\nnomin. Vi har skapat ett läge där vi har gått bort från\r\nstora budgetunderskott. Det har varit mödosamt. Det\r\nhar varit tungt och det har varit tufft. Det har inte\r\nalltid varit populärt. En del partier har stått vid sidan\r\nom och bara kritiserat, andra har tagit ansvar. Centern\r\ntillhör de senare.\r\nNu är det viktigt att inte återfalla till löftespolitik\r\nutan att hålla en mycket stram politik för framtiden.\r\nVi måste prioritera mycket hårt. Då prioriterar vi\r\nvälfärdssystemet; skolan, vården och omsorgen. Vi\r\nbehöver mer kringpersonal i skolan, fler lärare, för att\r\nge våra barn och ungdomar en god utbildning. Vi\r\nskall också korta köerna i sjukvården. Men då behövs\r\ndet resurser.\r\nPå skatteområdet skall vi sedan steg för steg pres-\r\nsa tillbaka skattetrycket. Men vi skall göra det i takt\r\nmed vad ekonomin medger. Vi skall inte först sänka\r\nskatterna - kanske med lånade pengar - och sedan\r\nbörja reparera. Då återfaller vi till de ekonomiska\r\nträskmarker som vi har haft nog av i Sverige.\r\nVad som är viktigt nu är att vi håller en rak kurs\r\nför framtiden, att vi prioriterar mycket tydligt och att\r\nvi, även om det råkar vara valår, inte hemfaller åt\r\nkortsiktig löftespolitik. Det straffar sig, Bo Lundgren.</pre><pre>Anf.  7  CARL B HAMILTON (fp):\r\nHerr talman! Arbetslösheten, jobben och syssel-\r\nsättningen, är det mänskligt, ekonomiskt och politiskt\r\nviktigaste problemet i Sverige. Sammantaget är allt-\r\njämt 11-12 % arbetslösa. Och detta höga tal för ar-\r\nbetslösheten ser vi, märk väl, i en situation med en\r\nuppåtgående konjunktur. I stället hade det varit natur-\r\nligt om arbetslösheten i det här konjunkturläget när-\r\nmat sig bottenlägen på 4-5 %.\r\nI Sverige talar några partier enligt min mening\r\nmed dubbel tunga i fråga om arbetslösheten. Alla\r\npartier säger att det är ett viktigt problem. Men san-\r\nningen är att sammanhållningen kring dem som redan\r\nhar ett jobb och bevakningen av uppnådda privilegier\r\nför LO ofta förefaller vara en viktigare uppgift än att\r\nfå ned den totala arbetslösheten.\r\nI valet mellan å ena sidan att säga ja till reformer\r\nav arbetsmarknaden, skatterna och företagsklimatet\r\noch å den andra en permanent hög arbetslöshet, ac-\r\ncepterar alltså enligt min mening regeringspartiet,\r\nVänstern och LO i politisk handling en permanent\r\nhög arbetslöshet. Socialdemokraternas nära koppling\r\ntill LO har blivit en belastning för de arbetslösa.\r\nArbetslösheten har därigenom blivit en offensiv-\r\nfråga för borgerligheten. De borgerliga partierna går\r\nnu till val på denna fråga för att tvinga ned arbetslös-\r\nheten. Arbetslösheten är en fråga som socialdemokra-\r\nterna sannolikt kommer att försöka gömma undan\r\nunder valrörelsen. Men regeringen får inte tillåtas att\r\nsmita undan ansvaret för arbetslösheten.\r\nI dag har inte fler människor ett riktigt jobb än när\r\nregeringen tillträdde 1994. Under tre år och åtta må-\r\nnader har det netto inte tillkommit ett enda nytt riktigt\r\njobb. Den långsamma ökning som vi nu ser handlar\r\nbara om en återgång till den sysselsättningsnivå som\r\nrådde när socialdemokraterna tog över. I dag har t.ex.\r\n30 000 färre kvinnor riktiga jobb än är regeringen\r\ntillträdde hösten 1994. Andelen av Sveriges befolk-\r\nning som har ett jobb är lägre i år än någon gång\r\nsedan 1950-talet. Under 1990-talet har andelen fallit\r\nfrån 85 % till 71 %. Detta är ett mycket allvarligt\r\nproblem för alla, och för alla partier. Allt färre männi-\r\nskor i Sverige får till uppgift att försörja alltfler.\r\nDe flesta bedömare är, åtminstone i teorin, över-\r\nens om att de nya jobben måste komma genom ökat\r\nföretagande. Göran Persson har talat om 100 000 nya\r\nföretag under perioden 1998-2000. Men sanningen är\r\natt utvecklingen i Göran Perssons Sverige går åt mot-\r\nsatt håll. Antalet egenföretagare har minskat sedan\r\n1995. Bara i år har antalet egenföretagare minskat\r\nmed 7 000.\r\nArbetsmarknaden fungerar dåligt i den uppåtgåen-\r\nde konjunkturen. T.ex. besätts inte de lediga platser-\r\nna. Trots en arbetslöshet på 11-12 % förblir i dag tre\r\nfjärdedelar av antalet lediga platser obesatta. Det är\r\nen mycket hög siffra. I den senaste motsvarande upp-\r\ngången 1994 var det bara fyra platser av tio som inte\r\nbesattes.\r\nDet här var ett antal siffror över läget på arbets-\r\nmarknaden. Jag hade kunnat ta upp fler. Samman-\r\nfattningsvis är läget 1998 i Sverige att vi har en upp-\r\nåtgående ekonomisk konjunktur men att denna inte\r\ndrar med sig, eller bara mycket långsamt drar med sig,\r\nen förbättring på arbetsmarknaden. Sverige är därför\r\nunder socialdemokraterna på väg att fastna i perma-\r\nnent massarbetslöshet och undersysselsättning. Rege-\r\nringen mörkar detta dystra faktum med mycket opti-\r\nmistiska prognoser.\r\nFolkpartiets politik är därför mycket inriktad på\r\njobbfrågan. Vi ser den som helt central. Och vi vill\r\nbörja med att formulera ett riktigt mål, nämligen ett\r\nmål för sysselsättningen. Det har vi formulerat som att\r\ndet blir ungefär 300 000 nya jobb om man räknar med\r\nen rimlig tillväxttakt, rimliga utbuds- och efterfråge-\r\nförhållanden på arbetsmarknaden och om man tar\r\ntiden fram till slutet på nästa mandatperiod. Den for-\r\nmuleringen inbjuder inte till manipuleringar av statis-\r\ntiken som Socialdemokraternas formuleringar om den\r\nöppna arbetslösheten gör.\r\nFör detta mål vill vi sänka skatten på arbete, för-\r\nutom att vi naturligtvis vill gynna tillväxten i ekono-\r\nmin. Vi vill sänka arbetsgivaravgifterna med\r\n6 procentenheter för företag i tjänstesektorn, vi vill\r\nsänka skatten på hushållstjänster, och vi vill på olika\r\nsätt förbättra lönebildningen så att man kan kombine-\r\nra en god tillväxt och låg inflation. Lönebildningen\r\nmåste utformas och ges sådana förutsättningar av\r\nriksdagen så att man kan skapa en flexibel arbets-\r\nmarknad med både fler jobb   och låg inflation.\r\nDetta medför, innebär och kräver reformer av la-\r\ngar och regler på arbetsmarknaden, inte någon form\r\nav inkomstpolitik. Vi måste alltså i riksdagen fatta\r\nbeslut om regler, praxis och drivkrafter för parterna\r\npå arbetsmarknaden som ger detta resultat. Det skall\r\ninte löna sig för parterna på arbetsmarknaden att ingå\r\nsådana avtal som medför ökad arbetslöshet eller som\r\nfavoriserar dem som har jobb på bekostnad av dem\r\nsom inte har jobb. De utanförstående, de arbetssökan-\r\ndes intressen skall beaktas och föras in i fokus redan\r\nnär avtalen på arbetsmarknaden förhandlas. Därför\r\nbör parternas makt över lönebildningen åtföljas av ett\r\nökat finansiellt ansvar för arbetslöshetens kostnader.\r\nArbetslöshetskassan skall vara obligatorisk och ha\r\nkaraktären av omställningsförsäkring. Det skall löna\r\nsig bättre för a-kassan att dess medlemmar tar jobb,\r\noch man skall tillämpa regler och praxis som bromsar\r\nfusket.\r\nJobb skapas genom ett bättre företagsklimat i\r\nSverige under de närmaste åren. Företagarperspekti-\r\nvet måste återupprättas och skall vara likvärdigt med\r\nlöntagarperspektivet. Statsmakten skall stå neutral\r\nmellan parterna på arbetsmarknaden. Den skall inte\r\nfavorisera någondera sidan.\r\nMan skall ändra reglerna så att risken minskar för\r\nsympatiåtgärder som kränker individens föreningsrätt\r\noch som kränker företagarens faktiska näringsfrihet.\r\nDe tre borgerliga partierna, med undantag av Center-\r\npartiet, har redan väckt ett förslag om mindre krångel\r\nför företagen.\r\nLåt mig sedan gå över till ett annat problem. Pro-\r\nfessor Assar Lindbeck publicerade för några veckor\r\nsedan en bok i vilken han skriver följande om de\r\noffentliga finanserna:\r\n\"Det finns en uppenbar risk att budgetunderskottet\r\nexploderar igen i nästa lågkonjunktur, om den visar\r\nsig bli djup.\"\r\nDe offentliga finanserna är alltså alltjämt instabila.\r\nDå är de inte heller sanerade.\r\nOECD, EU-kommissionen och IMF har gjort olika\r\nberäkningar. Även Finansdepartementet har gjort det i\r\nvårpropositionen över hur instabila och konjunktur-\r\nkänsliga de offentliga finanserna är. Finansdeparte-\r\nmentets kalkyler är enligt min mening orealistiskt\r\npositiva. De pekar på en alltför stor stabilitet, därför\r\natt man antar att kommunerna och arbetsmarknads-\r\npolitiken kommer att fungera på ett ganska orealistiskt\r\nsätt i en krissituation.\r\nInsikten om de offentliga finansernas sårbarhet för\r\nkonjunktursvängningar ställer krav på stor vaksamhet\r\noch försiktighet i finanspolitiken. EU:s stabilitetspakt,\r\nmed sina regler för budgetpolitiken, bör vara ett cent-\r\nralt måldokument för en borgerlig regering, men an-\r\nger bara en lägsta ambitionsnivå. De offentliga finan-\r\nserna, inklusive avsättningen till premiereserven i det\r\nnya pensionssystemet, skall, enligt Folkpartiets me-\r\nning, uppvisa ett tvåprocentigt överskott över kon-\r\njunkturcykeln, inte för evigt men tills vi med full-\r\nständig visshet vet hur känsliga Sveriges offentliga\r\nfinanser är i lågkonjunkturens kritiska bottenläge. Det\r\nkommer att inträffa någon gång mellan år 2000 och\r\n2003. Det kommer att inträffa, till skillnad från hur\r\ndet ser ut i regeringens prognoser, där lågkonjunktu-\r\nrerna är förvisade till historiens skräphög. Det är det\r\nena kriteriet.\r\nDet andra kriteriet är att man skall arbeta med\r\növerskott för att minska den offentliga skulden tills\r\nden motsvarar högst 60 % av BNP.\r\nUnder den bestämda förutsättningen att överskott i\r\nde offentliga finanserna faktiskt uppstår och inte bara\r\när tillfälliga, vill vi i Folkpartiet i ett andra steg - jag\r\ntalade tidigare om sänkt arbetsgivaravgift m.m. -\r\nsänka skatten för låg- och medelinkomsttagare. Dessa\r\nmänniskor är i dag för hårt beskattade, och barnfamil-\r\njerna lider av starka marginaleffekter i kombinationen\r\nav skatt, bostadsbidrag och dagisavgifter. Man kan\r\ntänka sig olika lösningar, och Folkpartiet tänker på\r\nfredag i ett särskilt partiråd redovisa sitt förslag.\r\nBarsebäcks snabbstängning innebär att regeringen\r\nskrotar väl fungerande produktionskapacitet. Ingen av\r\noss skattebetalare som skall fota notan för Barsebäcks\r\nstängning får i förväg reda på vad det kostar. Rege-\r\nringen för inte bara riksdagen bakom ljuset utan även,\r\nnaturligtvis, alla medborgare. Människor runt om i\r\nSverige nekas information om vad de skattevägen\r\nkommer att tvingas betala för att regeringen nu vill\r\nstänga Barsebäck. Är det 8, 10 eller 12 miljarder\r\nkronor eller något annat tal? Ingen väljare i Sverige\r\nfår före valet reda på vad hon eller han skall betala för\r\nBarsebäck utan kommer av regeringen att hållas i\r\nmörker och okunnighet. Regeringens sätt att hantera\r\nBarsebäcksfrågans ekonomiska konsekvenser är ett\r\nförakt för vårt demokratiska sätt att arbeta i Sverige\r\noch ett förakt för de svenska väljarna.\r\nOm regeringen hade varit intresserad av kärn-\r\nkraftssäkerhet hade den och de andra fossilenergipar-\r\ntierna satsat pengarna på andra sidan Östersjön, utan-\r\nför t.ex. Sankt Petersburg och utanför Murmanskom-\r\nrådet. Där är reaktorerna inte inneslutna. Där är de\r\nt.o.m. för farliga för att repareras. Där är personalens\r\nsäkerhetsmedvetande lågt.\r\nFokuseringen på svensk kärnkraftssäkerhet block-\r\nerar nästan all debatt i Sverige i frågor som rör bered-\r\nskap, säkerhet och risker med den farliga kärnkraften\r\ni öst. Genom att blockera debatten har de svenska\r\nkärnkraftsmotståndarna själva med tiden kommit att\r\nutgöra det största hotet mot svenska folkets säkerhet\r\ninför en kärnkraftsolycka i öst. När det havererar i öst,\r\nvilket det faktiskt sannolikt gör förr eller senare, och\r\nom vinden blåser från öst den dagen, då hjälper det\r\ninte att Barsebäck är stängt.\r\nJag skall ta upp tre aspekter på EMU. Den första\r\när en ganska nyupptäckt, eller återupptäckt, aspekt,\r\nnämligen att euron blir en världsvaluta och att det har\r\nett antal positiva effekter för de länder som är med.\r\nEftersom Sverige inte är med avstår vi från den för-\r\ndelaktiga effekten. Det uppstår nämligen vinster av\r\nolika slag för det land som kan åtnjuta att dess egen\r\nvaluta uppskattas av andra länder såsom en världsva-\r\nluta. Vi skulle, om vi hade varit med i EMU, ha fått\r\nen internationell myntningsvinst, vi hade fått en inter-\r\nnationell likviditetsbonus som kanske är 25-50\r\npunkter på den långa räntan, och vi hade fått ett antal\r\neffektivitetsvinster, bl.a. i obligationshandeln men\r\nockså i varuhandeln. Sammantaget har dessa vinster\r\nför bl.a. Sverige enligt en nyligen gjord studie av två\r\nengelska ekonomer uppskattats till 7-8 miljarder\r\nkronor varje år. Det är alltså ett mycket ansenligt\r\nbelopp som Sverige avstår från genom att inte gå med\r\ni EMU och som vi skulle vinna genom en anslutning.\r\nMan kan t.ex. konstatera att det är tre gånger så\r\nmycket som kostnaden för den sänkta fastighetsskat-\r\nten, varje år.\r\nDen andra aspekten är investeringsflykten som vi\r\nnu har börjat se. Det är djupt oroande för Sverige att\r\nstora företag som Merita Nordbanken och Stora Enso\r\nbåde av skatteskäl och av EMU-skäl väljer att förläg-\r\nga sina huvudkontor på andra sidan Östersjön, i Hel-\r\nsingfors.\r\nJag vill också peka på en demokratisk aspekt med\r\nEMU-frågans hantering i Sverige. Jag menar att rege-\r\nringspartiet misskrediterar och skadar svensk demo-\r\nkrati genom att mörka i EMU-frågan på det sätt som\r\nman nu gör i två allmänna val, dels i 1998 års riks-\r\ndagsval, dels i 1999 års EU-val som inträffar om\r\nnästan precis ett år.\r\nValet 1999 handlar enbart om EU, och den vikti-\r\ngaste frågan blir EMU. EU-valet riskerar att bli en\r\nrejäl flopp igen om Socialdemokraterna fortsätter med\r\ndet agerande som de hittills har visat i EMU-frågan.\r\nGlöm inte att bara 42 % röstade 1995!\r\nSocialdemokraterna driver EU-valet 1999 mot ett\r\nsäkert fiasko om man fortsätter att mörka och inte ens\r\nsom britterna närmar sig euron utan snarare vänder\r\nsig bort från euron, som Göran Persson har antytt i ett\r\nantal intervjuer.\r\nHerr talman! Jag har tagit upp ett antal frågor här.\r\nDen viktigaste av alla frågorna är den om jobben. Att\r\nfå fler människor i sysselsättning och i riktiga jobb är\r\nnyckeln beträffande de flesta samhällsproblemen i\r\nSverige.\r\nJag vill avslutningsvis ställa två frågor till Erik\r\nÅsbrink och Jan Bergqvist. Den ena frågan rör skatte-\r\nsänkningarna: Instämmer ni med statsministern, som\r\nmenar att en sänkning av skatterna skulle driva på\r\ninflationen och att Sverige skulle stå inför risken för\r\nen överhettning? Jag undrar alltså om detta är det\r\nviktiga argumentet mot att sänka skatter, en linje som\r\nstatsministern numera förefaller driva.\r\nMin andra fråga är om ni instämmer i den stånd-\r\npunkt som statsministern redovisat under senare tid,\r\nnämligen att han blir alltmer skeptisk till det monetära\r\nsamarbetet i Europa och till euron.\r\nHerr talman! Jag yrkar bifall till reservation nr 1\r\noch till Folkpartiets reservationer nr 28 och 34.</pre><pre>Anf.  8  LARS BÄCKSTRÖM (v):\r\nHerr talman! Så är vi då framme vid finalen - fi-\r\nnansdebatten. Ordet finans handlar om att betala.\r\nPriset för en gemensam välfärd heter skatt. Vi i\r\nVänstern är beredda att betala. Andra, som Modera-\r\nterna, säger att de allra helst vill ha sänkt skatt, så låt\r\noss föra debatten om att betala eller inte betala. Men\r\ndebatten måste också handla om någonting mera, om\r\nhur vi skall få mer att dela på. När vi får mer att dela\r\npå, då tryggar vi välfärden och då behöver var och en\r\nbetala mindre i skatt. Hög skatt har inget egenvärde.\r\nVisst är det sant! Vi behöver därför också en debatt\r\nom tillväxtens förutsättningar, om hur vi skall få fler i\r\narbete och få fler arbetade timmar.\r\nRegeringen säger att det går bra för Sverige. Det\r\ngör det, om kravet på \"bra\" är en budget i balans. Om\r\nkravet är ett Sverige i arbete, har det dock inte gått så\r\nbra. Om kravet är ett rättvisare och mera jämställt\r\nSverige, går det inte alls bra. För jobben har det fak-\r\ntiskt varit fyra förlorade år.\r\nBudgetsaneringen tryggade vi i Vänstern redan i\r\nbörjan av den här perioden. Men när de nödvändiga\r\nbesluten var tagna bröt regeringen samarbetet med\r\nVänstern. Sedan valde Socialdemokraterna vad som-\r\nliga kallar för mittens rike. Visst kan det vara bra med\r\nuppgörelser över block och gränser men det kan vara\r\nnog så farligt att bli inlåst där borta i mittens rike -\r\nfarligt för dem som vill skilja på höger och vänster,\r\nfarligt för dem som inte vill ersätta principen om\r\ninkomstbortfall med grundtrygghet i socialförsäkring-\r\narna, farligt för dem som inte kämpar för vårdnadsbi-\r\ndrag och farligt för dem som inte vill snabbsälja sam-\r\nhällsegendom.\r\nHerr talman! Tidigare generationer byggde det här\r\nlandet. Min generation får inte bli den som sålde det.\r\nDet finns de som säger att vi i Vänstern inte står\r\npall när det blåser. Men när det gäller att säga nej till\r\nsänkt a-kassa handlar det om rättvisa, om att stå fast\r\nvid de löften man gett i valet. Förra gången gick vi i\r\nVänstern till val med förslag om 67 miljarder kronor i\r\nskattehöjningar. Det sade vi för att sanera den offent-\r\nliga ekonomin. Vad blev resultatet? Där håller väl\r\nCarl Hamilton med mig? Det blev 67 miljarder i\r\nskattehöjningar. Det blåste inte medvind när vi sade\r\ndet i valet men vi fick rätt. Under den här perioden\r\nhar vi gått Socialdemokraterna till mötes och stött\r\ndetta med höjd fastighetsskatt. Det har inte precis\r\nblåst medvind i den frågan heller. Det vet jag som är\r\nfrån Bohuslän. Men vi i Vänstern har stått pall, också\r\nnär det blåste från Bildt den där dagen på torget. Men\r\nregeringen vek sig. Jag måste, herr talman, säga att\r\njag nästan känner mig som han på briggen Blue Bird\r\nav Hull, han som stod surrad till rors och glömdes\r\nkvar ombord.\r\nNåväl, nu har vi också gått i land. Vi motsätter oss\r\ninte sänkt fastighetsskatt om sänkningen kan finansie-\r\nras på ett vettigt sätt. Men som statsministern och\r\nskatteministern så många gånger har påpekat är inte\r\nsänkt fastighetsskatt den fördelningspolitiskt mest\r\nmotiverade skattesänkningen. Sänkningen med två\r\ntiondelar löser ju inte krisårgångarnas problem och\r\nundanröjer inte hotet om kraftigt höjda hyror. Skulle\r\nman sedan komma tillbaka med en finansiering som\r\ninnebär att man drar ned på bostadsstödet, ja, då blir\r\ndet direkt dåligt.\r\nHerr talman! Från denna talarstol behöver jag inte\r\nberätta vad alla vet. Det gäller vården. Också vi som\r\när friska vet hur vården mår. God och nära vård får\r\ninte bli verklighet bara för dem som sett på Skär-\r\ngårdsdoktorn i TV men så håller det faktiskt på att bli.\r\nDå har det gått snett. Och vad lär man på lärarlösa\r\nlektioner? Jag vet inte det men eleverna lär veta. Se-\r\ndan har vi äldreomsorgen. Vi som besöker våra nära\r\nvet vilka resurser som finns och vilka som inte finns.\r\nSomliga säger då: Tillbaka med Bildt och borgar-\r\nna! Men, herr talman, den modellen är ju redan prö-\r\nvad och förkastad. I resten av kvartetten som spräng-\r\ndes finns det inte mycket nytt, om ens något, för att\r\nmöta framtidens utmaningar. Där finns just ingenting\r\nför att främja jämställdhet och kvinnorna som kraft i\r\nekonomin - bortsett från förslaget om skatteavdrag\r\nför hemtjänster, som de tror skall ge 100 000 nya\r\njobb. Det skall tydligen bli den stora sektorn i svensk\r\nekonomi. Det finns ingenting för att driva på en mil-\r\njöomställning av produktion och konsumtion. Det här\r\när dåligt!\r\nHerr talman och ni som lyssnar i denna kammare!\r\nEn rimlig del, och detta vet vi alla, är principen ett\r\nproblem, en lösning. Moderaterna har en annan me-\r\ntod: Alla problem kan botas med en medicin - den blå\r\npatentmedicinen, som är bra både mot gikt och hjärt-\r\nbesvär. För Moderaterna är skattesänkningar i grun-\r\nden inte ett medel. För Moderaterna är skattesänk-\r\nningar ett mål i sig, eller hur, Bo Lundgren? Det är\r\nväl alltid bra med skattesänkningar, oavsett hur de\r\npåverkar sysselsättningen? Det är ju den moderata\r\nprincipen.\r\nFör Moderaterna är det målet så viktigt att de är\r\nvilliga att skära så hårt i utgifterna att många med små\r\ninkomster förlorar väldigt mycket. Det gäller särskilt\r\nkvinnorna. Att Moderaterna föreslår det är en sak men\r\njag måste fråga Carl Hamilton och Folkpartiet: Har ni\r\nverkligen gett upp både socialliberalismen och jäm-\r\nställdheten bara för att vara sams med m? Ni brukar\r\nsäga att ni vill förbättra vården, omsorgen och skolan\r\noch tala om det glömda Sverige, om eget rum i lång-\r\nvården osv. Det är ingen ände på alla vackra paroller.\r\nMen vilka pengar vill ni satsa?\r\nHerr talman! Varför förlorade Sverige en halv\r\nmiljon jobb under 90-talet? Blev det så på grund av\r\nModeraternas misstag? Ja, men naturligtvis inte en-\r\nbart därför. Var orsaken i stället Socialdemokraternas\r\nförsyndelser? Ja, men naturligtvis inte bara det. Var\r\ndet alla politikers fel - det var väl det Per-Ola Eriks-\r\nson sade - när det gäller inflationen, devalveringen\r\noch överhettningen? Ja, vi bär nog alla vårt ansvar,\r\näven vi i Vänstern. Ingen är nog helt skuldfri.\r\nMen vi politiker skall inte klä oss i säck och aska\r\ntotalt. Allt elände är vårt fel och allt gott tack vare\r\noss. Det är inte så. Glöm inte marknaden, fallskärms-\r\nfolket, yuppisarna, alla ekonomer som hade råd att ge\r\ntill dem som har råd, yuppisarna som spelade Mono-\r\npol med riktiga pengar, köpte och sålde Norrmalm-\r\nstorg till varandra: det får du, det får jag. Så kom\r\nkraschen. Det är kanske de människorna som bär en\r\nstörre skuld än vi politiker. Kanske är det själva\r\nmarknaden - varför inte ta ordet själv kapitalismen\r\nsom system - som ger kriser. Den är inte krisfri. Rå-\r\nkar den bli en kris är det inte alldeles säkert att det är\r\npolitikernas fel.\r\nAtt förstå orsakerna gör inte att man självklart har\r\nnågon lösning. Det är kanske dags för oss politiker\r\nerkänna att inte någon av oss har den stora lösningen.\r\nDet finns ingen stor ratt här i riksdagen borta i någon\r\nkorridor som man kan vrida åt höger eller åt vänster,\r\noch så ordnar sig jobben automatiskt. Det finns ingen\r\nsådan ratt. Ibland när man läser moderata och folk-\r\npartiförslag får man intrycket att de tror att det finns\r\nen sådan stor ratt. Om man rör den blir det 300 000\r\nnya jobb. Man skulle kunna tro att det var represen-\r\ntanter för något gammalt sovjetsamhälle där politiker\r\nstyr och dirigerar så blir det 200 000, 300 000 eller\r\n400 000 nya jobb. Det är inte så ekonomin fungerar.\r\nÄven om det inte finns något helt säkert recept för fler\r\njobb finns det några nödvändiga ingredienser. Tre av\r\ndem kan sammanfattas i orden: betala, bygga och\r\ndela. Betala för välfärden, satsa på vård, omsorg och\r\nskola, låt bli att låna till konsumtion. Man kan låna till\r\ninvesteringar, men det är en annan sak. Sedan kan vi\r\nbetala tillbaka till långivarna men också till skattebe-\r\ntalarna. Enkelt uttryckt: Höj skatten när vi måste, sänk\r\nden när vi kan. Det är en väldigt enkel och lättbegrip-\r\nlig princip.\r\nFör vänsterprofilen bestäms inte av höjden på\r\nskatten. Den bestäms av hur man tar ut den - efter\r\nbärkraft eller på annat sätt. Vänsterprofilen syns om\r\nman vill och vågar ta striden med makten, med dem\r\nsom styr över kassavalven och fonderna, och det\r\noavsett om de sitter i börspalats eller Bryssel.\r\nHerr talman! Det är dags att sätta en politik för ar-\r\nbete i främsta rummet, att börja bygga landet. För i\r\nlängden är det bara arbete, arbetade timmar som inte\r\nbetalas genom skatter som bestämmer hur många\r\nskattebetalda timmar vi kan ha och som avgör vilken\r\nvälfärd vi kan ha.\r\nSå vad Sverige behöver är fler arbetade timmar,\r\nbättre timmar, delade timmar. Fler timmar och ökad\r\nproduktivitet gör oss ekonomiskt starkare. Kortare\r\narbetstid pressar ned arbetslösheten.\r\nFör att nå det här målet måste vi vara beredda att\r\ndela rättvisare så att det finns en vettig efterfrågan.\r\nDet här är ingen avancerad socialistisk teori. Detta\r\nsade också svenska socialliberala ekonomer som Knut\r\nWicksell, John Leffler och Gustav Cassel runt seklets\r\nförsta decennier. Det är dags att vi politiker vid sek-\r\nlets slut åter börjar förstå vad varje ICA-handlare vet:\r\nbutiken kräver kunder.\r\nDå är det klokt att inte i EMU-anpassningens\r\nnamn koncentrera alla pengar på att nå en bruttoskuld\r\nom 60 % av BNP år 2000 eller på målet att vara\r\nskuldfri år 2007. Därför säger vi i Vänstern: Satsa 60\r\nmiljarder fram till år 2001 på kampen för jobben.\r\nDärför säger Vänstern: Ge kommunerna ett ökat fi-\r\nnansiellt utrymme på 5 miljarder kronor för, som\r\nHamilton sade, vi måste vara beredda att möta nästa\r\nlågkonjunktur med en stark ekonomi. Det är en stark\r\nekonomi när fler människor är i arbete. Det är det som\r\navgör om vi klarar nästa lågkonjunktur.\r\nGör en röd skatteväxling för rättvisans och job-\r\nbens skull. Sänk skatten på låga inkomster och för\r\nmindre företag. Det är rätt. Men höj då skatten till\r\n30 % för dem som tjänar mer än 32 000 kr i månaden.\r\nDet är många här i salen som gör det, ni har råd. Höj\r\nskatten till EU-nivån 30 % för börsbolagen. Låt oss i\r\nvart fall behålla värnskatten till dess att också de som\r\ntjänar litet kan få en liten skattesänkning.\r\nDet kan inte vara en vettig fördelningspolitik att\r\nslopa värnskatten och ge en skattesänkning på drygt\r\n8 000 kr till dem som tjänar mer än 32 000 kr i måna-\r\nden, samtidigt som de som tjänar mindre än 19 000 kr\r\ninte får en enda krona i sänkt skatt. Det är inget bra!\r\nGå vidare och gör en skatteväxling, sänk skatten\r\nmed 4 miljarder för tjänsteföretagen och låt de mindre\r\nföretagen slippa sjuklöneperioden. Det är kanske det\r\nenskilt viktigaste förslaget för att öka lusten att nyan-\r\nställa i de mindre företagen.\r\nSatsa på utbildning och kompetenshöjning för\r\nökad produktivitet och bättre arbetstimmar. Inrätta\r\nframtidsfonder och ge skatteavdrag för de företag som\r\nlåter sina anställda utbilda sig. Det är en framtids-\r\nsatsning som ger möjlighet för nya grupper att få\r\nfotfäste på arbetsmarknaden.\r\nSe till att miljöanpassa produktion och konsum-\r\ntion. Låt energiomställningen bli en satsning för nya\r\njobb. Låt skatterna fungera som styrinstrument och\r\ngör en grön skatteväxling: höjd skatt på det som ska-\r\ndar miljön och sänkt skatt på arbete. Trygga riskkapi-\r\ntalförsörjningen och låt AP-fonderna investera friare.\r\nSe till att trygga en rimlig finansiering för byggsek-\r\ntorn så att vi åter kan få fart på byggmotorn. Satsa på\r\nen lågräntepolitik.\r\nI reservation 5 i betänkandet kräver vi just detta.\r\nMen vi var ensamma i utskottet att föreslå en lågrän-\r\ntepolitik. Det var fel att prata om det, sade man i\r\nutskottet, tyst på er. I förra veckan återställde äntligen\r\nBäckström - det var inte jag utan min namne borta i\r\nRiksbanken - reporäntan till 4,1 %. Det var en bra\r\nåtgärd, en direkt stimulans för folkhushållet på 2-3\r\nmiljarder. Det är den direkta effekten. Men varför var\r\ni Vänstern så ensamma om att våga säga det som\r\nborde sägas?\r\nHerr talman! Det är dags att besluta om skattelätt-\r\nnader för de avtalsparter som vågar gå före och korta\r\nnormalarbetstiden. I Frankrike och Italien har man\r\nredan i parlamenten lagt fast en plan för 35 timmars\r\narbetsvecka. Det som är möjligt och riktigt där är lika\r\nmöjligt och riktigt här. Det är dags att inleda proces-\r\nsen för kortare arbetstid.\r\nDetta är några av de beslut som vi kan fatta här i\r\nriksdagen för att få fart på jobben. Därför yrkar jag\r\nbifall till reservationerna 3 och 29.\r\nOm vi i riksdagen beslutar om en sådan här politik\r\ndå ökar rättvisan och det skapas bättre förutsättningar\r\nför fler jobb. Men de avgörande besluten kommer att\r\nfattas ute på arbetsplatserna, direkt av det svenska\r\nfolket. När väljarna känner att de kan lita på sina\r\nvalda politiker då vågar de satsa på framtiden. När det\r\nfinns ett tryggt välfärdssamhälle då vågar svenska\r\nfamiljer och löntagare möta framtidens utmaningar.\r\nDet är det här som vi i Vänstern kallar den produktiva\r\nrättvisan.\r\nHerr talman! Sverige har möjlighet att möta ett\r\nnytt århundrade med tillförsikt. Det är dags för rättvi-\r\nsa och jobb.</pre><pre>I detta anförande instämde Johan Lönnroth, Tanja\r\nLinderborg, Lennart Beijer, Kenneth Kvist, Ulla\r\nHoffmann och Ingrid Burman (alla v).</pre><pre>Anf.  9  BO LUNDGREN (m) replik:\r\nHerr talman! Det Lars Bäckström framförde var\r\nmer en rapsodi i rött än ett traditionellt anförande. Jag\r\nskall nöja mig med att kommentera hans synpunkter\r\nnär det gäller skatterna.\r\nDet finns två huvudsakliga skäl till att sänka skat-\r\nten. Det ena skälet, som är lika viktigt som det andra,\r\när att människor är överbeskattade. Låg- och medel-\r\ninkomsttagare betalar över 60 % av sin samlade ar-\r\nbetsersättning i skatt. Det innebär att de blir beroende\r\nav att politiker här i riksdagen och ute i kommuner\r\noch landsting klarar alla de uppgifter de tar på sig.\r\nErfarenheten är den att de gör inte det. Vi betalar\r\nvärldens högsta skatt men har inte världens bästa\r\nvälfärd. Det innebär att det är bättre att sänka skatter-\r\nna och se till att vanliga människor normalt klarar sig\r\npå sin lön och reservera de offentliga insatserna till\r\ndet som måste skötas offentligt.\r\nDet andra skälet är också att skapa förutsättningar\r\nför fler jobb och bättre tillväxt, minska snedvridning-\r\nar. Alla skatter snedvrider. Ju högre skattesatser,\r\ndesto mer snedvridningar. Vissa skatter snedvrider\r\nmer än andra i ett samhällsekonomiskt perspektiv.\r\nDet är ett av skälen till att man skall avvisa tanken\r\npå ännu högre marginalskatt, som Lars Bäckström\r\ntalar om - jag nämner det bara som ett exempel. Det\r\nleder till att många svenskar efter sin utbildning i\r\nSverige kommer att bli ännu mer intresserade av att\r\narbeta någon annanstans där man har lägre marginal-\r\nskatter.\r\nDet för mig fram till ett tredje skäl för att sänka\r\nskatten, och det har samband med de bägge andra\r\nskälen. I den internationaliserade värld som vi lever i\r\nhar vi noterat att skattereglerna gör att Storas och\r\nEnsos huvudkontor ligger i Finland, vilket vi på flera\r\nsätt förlorar på. Men den svenska regeringen måste\r\nsänka skatterna för utländska höginkomsttagare för att\r\nde skall kunna arbeta i Sverige. Man tar bort förmö-\r\ngenhetsskatten för miljardärer och låter pensionärer\r\nbetala sådan skatt. Det är vad den svenska regeringen\r\nägnar sig åt. De som råkar illa ut i ett sådant perspek-\r\ntiv är de som har normala inkomster och som inte är\r\nflyttbara. Därför måste man också sänka skatten.</pre><pre>Anf.  10  LARS BÄCKSTRÖM (v) replik:\r\nHerr talman! Moderaterna tror att om man bara\r\nsänker skatten, så blir det fler jobb. Det är sant, om\r\ndet var allt som hände i ekonomin. Men om man\r\nfinansierar skattesänkningen antingen med lån eller\r\nmed nedskärningar, då händer saker i ekonomin och\r\ndå är inte allt annat lika.\r\nOm jag får en skattesänkning och samtidigt ser att\r\nmin sociala försäkring blir sämre och jag själv får\r\nbetala min sjukdom och arbetslöshet, jag får sämre\r\nstöd av samhället och högre avgifter, då måste jag\r\nspara mer. Det blir ingen ökad efterfrågan i ekonomin\r\ngenom skattesänkningar. Det blir kanske t.o.m. en\r\nnegativ effekt, en åtstramande effekt på efterfrågan,\r\ndärför att människor blir så rädda och försiktiga att de\r\nslutar att efterfråga.\r\nVi genomförde skattesänkningar i samband med\r\nskattereformen, men efterfrågan sjönk. Bo Lundgren,\r\ndet finns mig veterligen ingen ekonom som hävdar att\r\ndet finns ett rakt samband mellan skattesänkningar\r\noch mer sysselsättning. Jonas Agrell, Anders Forslund\r\noch Bertil Holmlund - kända forskare som vi båda två\r\nkänner till - avvisar teorin om det raka sambandet\r\nmellan sänkt skatt och ökad sysselsättning. Ökad\r\nsysselsättning får man vid ökad efterfrågan, men sänkt\r\nskatt ger inte det.\r\nEr teori går ut på att det är bättre att dela orättvist\r\npå en tårta än rättvist på en bakelse. Men er politik\r\nger inga tårtor. Den ger på sin höjd knäckebröd.</pre><pre>Anf.  11  BO LUNDGREN (m) replik:\r\nHerr talman! Från rapsodi i rött till matlagningsre-\r\ncept. Det är inte så att det bara är skattesänkningar\r\nsom hjälper. Det krävs flera åtgärder, avregleringar\r\noch mycket annat. Men Lars Bäckström frågade om\r\nskälet till varför vi vill sänka skatten. Det är att män-\r\nniskor är alltför beroende av politiker i dag. De borde\r\nbli mer självständiga och mindre bidragsberoende.\r\nDet innebär att det är bra att växla lägre skatt mot\r\nmindre behov av bidrag och subventioner. Det är bra\r\nför människorna och det är bra för ekonomin.\r\nDet finns också snedvridningar, och de bör undvi-\r\nkas. Erik Åsbrink, som finns här i kammaren nu, har\r\nvarit tvungen att acceptera den som Lars Bäckström\r\nborde anse fördelningspolitiskt mycket sneda effekten\r\nav att ta bort förmögenhetsskatten för miljardärer.\r\nMan tänker sig att lägga fram förslag om skattesänk-\r\nningar för utländska höginkomsttagare. Det visar på\r\nsnedvridningar som måste hanteras.\r\nSom jag sade ser jag också ett behov av att tänka\r\npå vanliga människor. I ett högskattesamhälle är det\r\nannars de som får bära hela skattebördan. Då blir det\r\nskatt efter flyttkraft snarare än skatt efter bärkraft.\r\nVi kan hålla på att tvista fram och tillbaka om ex-\r\nperter hit och dit. Jag har många tungt vägande syn-\r\npunkter från ett antal Uppsalaekonomer. Jag kan\r\nockså hänvisa till Lundaekonomer. Men jag noterar\r\nfrämst de OECD-ekonomer som har gått igenom\r\nfrågan om arbetslöshetsutveckling och arbetsmark-\r\nnadspolitik i Europa. De har konstaterat att det krävs\r\nsammanslagna åtgärder, bl.a. sänkta skatter på arbete i\r\nkombination med flexibilitet på arbetsmarknaden. Så\r\ndet är inte en sak som krävs, det är många saker som\r\nmåste göras. Lars Bäckström efterlyste ju skälet för\r\nsänkt skatt.\r\nJag inser ju väl att Lars Bäckström, liksom Erik\r\nÅsbrink, gillar hög skatt. Ni vill bestämma åt männi-\r\nskorna. Vi tycker att de i första hand skall bestämma\r\nsjälva och att vi skall ge dem det som de inte kan\r\nklara själva, nämligen en god sjukvård och det har ju\r\nregeringen misslyckats med.</pre><pre>Anf.  12  LARS BÄCKSTRÖM (v) replik:\r\nHerr talman! Det finns en stor ideologisk skillnad,\r\ndet är alldeles riktigt. För den som har mycket pengar\r\när det bra med en stor frihet utan några politiker som\r\nstyr. De klarar sig själva och är sig själva nog. För\r\ndem som har litet pengar är det alltid ett stöd att veta\r\natt vi har en bra skola, mycket billig barnomsorg,\r\nkostnadsfri sjukvård. Man behöver inte köpa tilläggs-\r\nförsäkringar. Det ger frihet för den som har litet. Vi\r\nhar en skild syn på demokrati och välfärdspolitiken.\r\nNi vill inte sänka skatten i första hand för att öka\r\nsysselsättningen utan för att få genomslag för er ideo-\r\nlogiska syn att få bort den typ av välfärdssamhälle\r\nsom vi byggt upp i Sverige. Det är därför som ni är så\r\nensamma i politiken.\r\nNi säger att ni har lärt er att sänka skatterna på ett\r\nrättvisare sätt än förr. Men på finansieringssidan med\r\nen kostnad på 60 miljarder slår det illa. Kvinnor\r\ndrabbas oerhört hårt av era nedskärningar. Det kan\r\njag förstå, för ni har aldrig varit bra på det där med\r\njämställdhetspolitik. Ni har kanske inte heller varit\r\nbra på många andra saker, men i fråga om jämställd-\r\nhetspolitik är ni särskilt svaga.\r\nDet är viktigt att få fart på jobben, där har ni rätt.\r\nSänkt skatt på arbete är bra, men det skall finansieras\r\ngenom en bra fördelningspolitik. Det är en parallell\r\nprocess att ge hushållen mera pengar och öka syssel-\r\nsättningen. Det går att genomföra. Vänsterpartiet har\r\nangett både ett recept och ett politiskt program för\r\ndet. Det är inget fel med recept. Nu skall vi bara laga\r\ntill dem.</pre><pre>Anf.  13  CARL B HAMILTON (fp) replik:\r\nHerr talman! Att lyssna på Lars Bäckström får mig\r\natt tänka på en person i Fänrik Ståls sägner som heter\r\nKulneff. Runeberg skriver att han älskade och han\r\nslog ihjäl med samma varma själ. Det är det som Lars\r\nBäckström gör när han talar. Ibland tror jag nästan att\r\ndet pajasartade draget tar överhanden litet och döljer\r\natt det kanske finns en allvarligare sida under.\r\nLars Bäckström, ni vänstersocialister talade om\r\nkapitalismens kris under många år som ett stort hot\r\noch ett stort problem. Samtidigt glömde ni bort att\r\nockså planekonomin hade sina kriser. Det var ju den\r\nmotsatsställningen som ni talade om. Nu vet vi att\r\nplanekonomin har havererat helt och hållet. Visst har\r\nmarknadsekonomin sina konjunktursvängningar, men\r\ndet innebär att man får gardera sig för dessa. Det var\r\nbl.a. därför som jag talade så mycket om marginaler\r\noch kravet på stabilitet, inte bara vid en enda tidpunkt\r\nutan under en följd av år, såsom en förutsättning för\r\nfinanspolitiken och den ekonomiska politiken.\r\nDet är också kapitalismens och marknadsekono-\r\nmins kris som gör att Lars Bäckström namne sänker\r\nräntan. Det är egendomligt att här höra olika talare\r\ntillgodogöra sig räntesänkningarna som något gott.\r\nMen tänk på att anledningen till räntesänkningen är ju\r\nkrisen i Asien. Det är en kris i Japan nu. Anta att den\r\nkrisen sprider sig till USA och Tyskland, då kommer\r\nvi att få superlåga räntor här. Men är det bra? Vi har\r\nvant oss vid att det är så enkelt som att när räntan går\r\nned, då går det bra i Sverige. Vi måste också tänka på\r\nvarför räntan går ned. Nu går räntan ned därför att det\r\när kris på annat håll. Men realräntan, den går inte ned.</pre><pre>Anf.  14  LARS BÄCKSTRÖM (v) replik:\r\nHerr talman! Jag får tacka för de vänliga orden.\r\nCarl B Hamilton påminner kanske mer om Sven Du-\r\nva. Han vill säkert gott, men det är alltid samma stan-\r\ndardrecept: avreglering och skattesänkning. Men man\r\nmåste variera med konjunkturerna. Det vore nog klokt\r\nav Folkpartiet att tänka på det.\r\nVad som är ännu värre än att tala med lätt ton är\r\natt tala med torr ton och ägna sig åt politiskt pajaseri.\r\nNär man i torr ton säger att socialdemokraterna bär\r\ndet fulla ansvaret för att 500 000 personer går utan\r\narbete, då är det politiskt pajaseri. När man säger att\r\nman för en politik som garanterar 300 000 nya jobb,\r\när det ett exempel på en extrem tro på social ingenjör-\r\nskonst i politiken, och det är en form av politiskt\r\npajaseri. Det finns inte minsta underlag för det som\r\nman säger. När man talar om att vill satsa mer pengar\r\nför att få en bättre skola utan att anvisa en enda krona\r\noch samtidigt - som Folkpartiet vill - vill höja lärar-\r\nnas löner, då är det ett politiskt torrt pajaseri. Man\r\nkan inte höja lärarlönerna utan att ge mer pengar till\r\nskolan. Det är den dyraste åtgärd som man kan vidta i\r\nskolan.\r\nNär ni talar om alla satsningar på vården och skall\r\nsamregera med Moderaterna, som vill skära ned på\r\nvården, då är det torrt politiskt pajaseri och falskspel.\r\nDetta, Carl Hamilton, bör ni rätta till. En gång talade\r\nni om socialliberalism och jämställdhet.</pre><pre>Anf.  15  CARL B HAMILTON (fp) replik:\r\nHerr talman! Vi kan naturligtvis gå igenom figu-\r\nrerna i Fänrik Ståls sägner, och det finns några kvar,\r\nmen jag skall avstå från att nämna den som just nu\r\nföll mig i tankarna.\r\nArvet kan jag säkert få återkomma till när jag har\r\nhört Jan Bergqvist och Erik Åsbrink tala.\r\nMen låt mig väldigt tydligt säga att de 300 000\r\nnya jobben är inget löfte, utan det är en sedvanlig\r\nuppskattning med en normal tillväxttakt för Sverige\r\noch med en normalt fungerande arbetsmarknad genom\r\nde åtgärder som bl.a. Folkpartiet föreslår. Om vi har\r\ndetta och vi har fyra år på oss är det inte fråga om\r\nnågon planekonomi när man säger att 300 000 nya\r\njobb bör ligga inom räckhåll.\r\nDet är litet egendomligt, nästan ett skämt, att som\r\nliberal bli beskylld för social ingenjörskonst och pla-\r\nnekonomiskt tänkande av Lars Bäckström och Väns-\r\nterpartiet.</pre><pre>Anf.  16  LARS BÄCKSTRÖM (v) replik:\r\nHerr talman! Det kan väl bero på att vissa politi-\r\nker förmår att förnya sig, vissa kanske också i nya\r\nriktningar. Kanske ni hemfaller åt politisk populism i\r\ndesperata försök att vinna röster. Ni vill ge intryck av\r\natt ni har en politik för 300 000 nya jobb, som ni\r\nsedan säger inte är något löfte eller ens en målsätt-\r\nning, utan en beräkning av vad som skulle kunna\r\nhända vid en normal utveckling i landet. Men en poli-\r\ntisk debatt förlorar ju nästan sin mening om man säger\r\natt man gör en beräkning av vad som händer om det\r\när normalt. Jo, jo, men då behöver man ju inte politi-\r\nker. Då kan vi ersätta politiker med fackekonomer,\r\noch det kanske är det problem som Carl Hamilton har.\r\nMen, Carl Hamilton, ni har sagt att det är social-\r\ndemokraternas fel att vi har förlorat 500 000 nya\r\njobb. Det är vad ni har sagt i er debattartikel, som\r\nCarl Hamilton säkert har läst. Var det inte politiskt\r\npajaseri att hävda något sådant?\r\nNej, jobben försvann huvudsakligen under den\r\nborgerliga regeringstiden. Litet ansvar borde ni ha\r\ntagit. Det är mycket värre att med torr röst ägna sig åt\r\nlågvattenmärken i politiken än att med lätt röst göra\r\nen seriös analys.\r\nFolkpartiet liberalerna, vad vill ni göra för jäm-\r\nställdheten? Det finns möjlighet att redovisa det i\r\nandra inlägg här. Vad vill ni göra för vårdens skull?\r\nNi skall ju regera ihop med Moderaterna. Det kanske\r\nblir som förra gången när Carl Hamilton var statssek-\r\nreterare, att moderaterna får igenom skattesänkningar\r\noch de andra får säga nej till de nedskärningar som\r\nModeraterna föreslår. Då blir det återigen detta stats-\r\nfinansiella moras.\r\nMoraset var inte bara ert fel. Grundorsaken var\r\narbetslösheten. Men ni hjälpte till att skapa det stats-\r\nfinansiella träsket, som vi i Vänstern faktiskt har fått\r\nta ett stort huvudansvar för att hjälpa till att rätta till.\r\nNej, Carl Hamilton, det är bättre att presentera en\r\npolitik som håller än att presentera löften.</pre><pre>Anf.  17  ROY OTTOSSON (mp):\r\nHerr talman! I går besökte jag De arbetslösas hus i\r\nSundsvall, där jag samtalade med de arbetslösa under\r\nnågra timmar. Det var en ganska typisk bild jag fick\r\nav dagens Sverige. Där satt den arbetslöse byggnads-\r\narbetaren som hade tröttnat på raden av, som han\r\nkände det, meningslösa arbetsmarknadspolitiska åt-\r\ngärder. Nu planerar han att starta ett bageri och bli\r\nföretagare, \"för något vettigt måste man ju företa sig\",\r\nsade han. Där satt också det arbetslösa vårdbiträdet,\r\nsom var tveksamt till att gå tillbaka till det underbe-\r\ntalda slitet, om det nu skulle bli tillfälle att göra det\r\ntill sommaren. Där satt många, många fler.\r\nVad som slog mig under vårt samtal var två saker.\r\nFör det första var de fullständigt eniga i att den\r\nmagra nedgången i den öppna arbetslösheten, som vi\r\nnu upplever, är ihålig - inte långsiktig och hållbar. De\r\nvar säkra på att den öppna arbetslösheten kommer att\r\nstiga igen om ett eller några år, kanske redan till hös-\r\nten. De trodde definitivt inte på regeringens prognos\r\natt arbetslösheten skall komma ned till 4 % år 2000\r\neller år 2001. Det löftet uppfattar de som valfläsk och\r\ningenting annat.\r\nFör det andra har skattehöjningarna för lågin-\r\nkomsttagarna under de fyra senaste åren under 90-\r\ntalet slagit väldigt hårt mot dem själva och mot dem\r\nde känner som har små eller inga marginaler. Särskilt\r\norättvisa upplever de att egenavgifterna är, för de slår\r\nju framför allt mot låginkomsttagarna. Höginkomstta-\r\ngarna kommer billigare undan på grund av att de har\r\nhögre marginalskatt och avdraget därför blir värt mer.\r\nDe får ju göra avdrag för egenavgifterna i inkomst-\r\nskatten. Dessutom behöver de inte betala egenavgift\r\nför inkomster över 7 ½ basbelopp.\r\nDet är klart att detta har bidragit till att bromsa\r\nden ekonomiska återhämtningen, för det är ju så, som\r\nhar sagts här, att tar man ifrån folk pengar - i synner-\r\nhet de som har små marginaler - kan man inte heller\r\nräkna med att det blir en stimulans för företagen. De\r\nmåste ju ha kunder.\r\nHerr talman! Jag och Miljöpartiet de gröna håller\r\nmed de arbetslösa i De arbetslösas hus i Sundsvall.\r\nDe har helt rätt. Regeringens ekonomiska prognoser\r\när uppblåsta och orimliga. Man skall på papperet\r\nkunna klara 4 % öppen arbetslöshet år 2000. Rege-\r\nringens aktstycke, som socialdemokraterna här i riks-\r\ndagen ställer sig bakom, är ett flagrant exempel på\r\nkreativ bokföring i den politiska skolan.\r\nVi i Miljöpartiet har därför förkastat regeringens\r\nprognos i dess helhet och i stället valt att utgå från\r\nKonjunkturinstitutets bedömningar och siffror i våra\r\nförslag och i våra reservationer till dagens betänkan-\r\nde. Det innebär att vi räknar med en något lägre BNP-\r\ntillväxt, en fortsatt hög produktivitetsutveckling - i\r\nsynnerhet då vi nu ser en kraftig prispress - och också\r\natt arbetskraftsutbudet ökar när fler jobb blir lediga.\r\nDet är ju någonting som man borde förvänta sig med\r\ntanke på att vi har 3 % i kunskapslyftet. Det är klart\r\natt när det finns fler jobb att söka, så kommer man att\r\ngöra det. Det har inte regeringen tagit hänsyn, och\r\nsocialdemokraterna i riksdagen har köpt den konstiga\r\nberäkningen.\r\nI samtliga dessa tre avseenden anser vi att rege-\r\nringen medvetet har räknat fel i syfte att frisera arbets-\r\nlöshetssiffran inför valet, för det här är ju en känslig\r\nfråga för socialdemokratin.\r\nTrots att vi inte köper det här utan räknar mer rea-\r\nlistiskt, innebär våra förslag en lägre total och öppen\r\narbetslöshet än vad regeringen och socialdemokrater-\r\nna räknar med. Vi hamnar på en öppen arbetslöshet\r\nsom raskt närmar sig 3 % år 2001. Det gör vi tack\r\nvare att vi sänker skatten på arbete och samtidigt\r\nsänker arbetstiden till 35 timmar per vecka. Det inne-\r\nbär att det blir billigare att anställa, men också att man\r\nsom löntagare med mindre insats i timmar räknat får\r\nsamma betalning netto. Det innebär att man helt en-\r\nkelt fördelar den ekonomiska tillväxt vi har i form av\r\nproduktivitetsökningen, som det heter, dvs. att värdet\r\nav den arbetade timmen ökar. Det är egentligen inte\r\nantalet timmar som är det intressanta utan värdet av\r\nvad man faktiskt gör.\r\nAtt som Vänsterpartiet och Bäckström vilja sätta\r\nnågot slags mål i antal arbetade timmar skulle innebä-\r\nra att många timmar med dåligt utfört arbete skulle\r\nvara lika mycket värda som få timmar som är betyd-\r\nligt bättre utförda. Det skulle på något sätt ställas på\r\nsin ände och värderas direkt ekonomiskt felaktigt.\r\nRegeringens sätt att räkna medför dessutom att det\r\nuppkommer ett stort siffermässigt överskott i stats-\r\nbudgeten för åren 2000 och 2001. Detta överskott\r\nligger utanför utgiftstaket och hänförs till hushållen,\r\nvilket i sig blåser upp beräkningarna av den ekono-\r\nmiska utvecklingen. Det kan bara betyda skattesänk-\r\nningar för hushållen, eftersom ytterligare utgifter inte\r\när möjliga om utgiftstaket skall ligga fast. Men sam-\r\ntidigt hävdar socialdemokraterna att de inte kan utlo-\r\nva några skattesänkningar för hushållen, inte ens för\r\nde allra fattigaste hushållen. De säger att de här be-\r\nräkningarna är osäkra och inte kan tas till intäkt för\r\nnågra löften om skattesänkningar. Men det betyder ju\r\natt de samtidigt har underkänt sina egna beräkningar\r\nför arbetslösheten, för det här hänger ju direkt ihop.\r\nHerr talman! Efter besöket hos de arbetslösa ham-\r\nnade jag i en taxi med en osedvanligt glad taxichauf-\r\nför. Helt osökt förklarade han att det berodde på att\r\nhan hade avskedat sina tre anställda och sålt två av\r\nsina tidigare tre bilar. Nu hade han bara en bil och\r\nkörde själv. Det hade medfört att han tjänade mer\r\npengar och hade mer fritid. Han hade sluppit de dryga\r\narbetsgivaravgifterna och all pappersexercis och by-\r\nråkratkrångel för anställningarna. Han svor på att\r\naldrig satsa på att bygga ut sin taxirörelse igen.\r\nMen strax därefter tittade han på mig och sade att\r\nom jag såg till att få ned arbetsgivaravgifterna och att\r\nfå bort allt onödigt krångel för småföretagare som han\r\nskulle jag bli en hjälte.\r\nHör där, Erik Åsbrink och alla andra goda social-\r\ndemokrater! Ni har ni chansen att bli hjältar. Ni har ju\r\ntidigare sagt att småföretagarna är hjältar. Nu har ni\r\nchansen att själva bli det. Visa i er gärning att ni me-\r\nnar allvar med det fagra talet om att underlätta för\r\nsmåföretagen. Då blir det nya riktiga jobb. Det är vi\r\nalla här i riksdagen åtminstone i ord överens om.\r\nLyssna gärna på oss i Miljöpartiet, så får ni veta\r\nhur man kan göra. Den kanske viktigaste åtgärden är\r\natt sänka arbetsgivaravgifterna. Våra förslag innebär\r\natt vi sänker dem från 33 % av lönesumman i dag till\r\n25 % under en tioårsperiod.\r\nVar hämtar vi pengarna då? Jo, vi hämtar dem i\r\nform av en skattereform där vi i stället höjer miljö-\r\noch energiskatterna.\r\nVi har ju en stor omfattande miljöförstöring i\r\nSverige och globalt. Resurserna utarmas snabbt. Det\r\nberor på att det är lönsamt, dvs. på att priset för miljö-\r\nförstöring är alldeles för lågt. Därför måste vi natur-\r\nligtvis höja de skatterna. På det sättet kan vi göra en\r\nbra skattereform.\r\nAlla säger i år att de i princip är överens om det.\r\nMen vad händer? Vad gör regeringen? Vad gör ma-\r\njoriteten i riksdagen? Vad gör Socialdemokraterna\r\noch Centerpartiet? Man går faktiskt åt andra hållet.\r\nDe senaste fyra åren har man höjt beskattningen\r\npå arbete, men man har inte höjt beskattningen på\r\nmiljön. Man har inte växlat på det sätt som man an-\r\nnars säger att man vill, trots att vi t.o.m. har gjort en\r\nuppgörelse och en utredning om skatteväxling där vi i\r\nprincip lade fast att vi skulle skatteväxla åtminstone\r\n60 miljarder till. Men det har inte gjorts. Inga förslag\r\nfinns. Det skjuts på framtiden.\r\nHerr talman! Efter mötet med den glade taxichauf-\r\nfören - som jag tyckte var ganska belysande eftersom\r\ndet ju är någonting man möter hos småföretagare runt\r\nom i landet - hamnade jag i en väntsal och hade tid\r\natt läsa dagens tidningar. Då kunde jag konstatera att\r\nden låga och sjunkande inflationen fortsätter att sjun-\r\nka, att räntorna går ned och att det naturligtvis medför\r\nen stimulans i Sverige med lägre räntor.\r\nOsökt gick min tanke till allt tal om att vi måste gå\r\nmed i den europeiska valutaunionen EMU, annars\r\nskjuter räntorna i höjden och vi får ett ekonomiskt\r\nelände i Sverige. Men vi har faktiskt sagt nej här i\r\nSveriges riksdag till att gå med i EMU från början.\r\nEfter detta har räntorna gått ned. Räntegapet till\r\nTyskland är snart borta helt. Fortsätter vi så här ligger\r\nvi snart lägre än Tyskland och EMU. Det verkar vara\r\nett bra recept att göra tvärtom mot vad ja-anhängarna\r\ntill EMU säger om vi vill ha bra ekonomi.\r\nJag kom också att tänka på de arbetslösas vrede\r\noch frustration när vi kom in på en diskussion om just\r\nmedlemskapet i EU. De påminde mig om att de hade\r\nlovats fler jobb och mindre besparingar i bl.a. den\r\noffentliga sektorn om de röstade ja. Och det hade de\r\ngjort. Men det blev precis tvärtom. Det blev färre\r\njobb och ytterligare besparingar på välfärden. De\r\nkände sig lurade, och lurade blev de. Undra på att\r\npolitikerföraktet ökar! Det här är den vanligaste\r\nkommentar jag möter ute i verkligheten, utanför det\r\nhär etablissemanget. Man känner sig helt lurad just\r\nnär det gäller EU-medlemskapet.\r\nMen bara den lilla EU-medlemsavgiften på så där\r\n20 miljarder medförde ju en höjd arbetsgivaravgift\r\nmed 1,5 procentenhet, höjd fastighetsskatt, besparing-\r\nar på bl.a. forskning. Det innebar alltså att man gjorde\r\narbetskraften dyrare i Sverige, dyrare för företagarna.\r\nDet gjorde att boendekostnaderna steg i alla hushåll.\r\nDet blev tunnare plånböcker. Och vad händer då?\r\nMan stramar åt ekonomin, man krymper ekonomin\r\noch arbetslösheten ökar.\r\nMen framför allt har det visat sig att EU-\r\nmedlemskapet på intet sätt har medfört någon upp-\r\nryckning av svensk ekonomi i övrigt. Tvärtom har det\r\nmedfört ökad byråkratisering, införande av ineffektiva\r\nbidragssystem, centralisering av politiskt beslutsfat-\r\ntande till Bryssel med åtföljande bristande anpassning\r\ntill svenska förhållanden osv. EU-projektet är ett\r\nsupermaktsprojekt för den makthungriga överklassen i\r\nEuropa som är på väg att förvandla Sverige till ett\r\nutkantslän. Medlemskap i EMU skulle göra ont värre.\r\nDet skulle tvinga fram en centraliserad ekonomisk\r\npolitik i EU och definitivt förstöra samarbetet mellan\r\nde ännu relativt fria medlemsstaterna.\r\nDet här vet nog de flesta svenskar. Skall man tro\r\nopinionsmätningarna finns det en stark majoritet för\r\natt stanna utanför EMU och även en majoritet för att\r\nlämna EU på sikt, eller snart.\r\nDet tycker vi i Miljöpartiet är en utmärkt idé. Vi\r\när övertygade om att det skulle vara bra ekonomiskt.\r\nMed hänsyn till att EU-medlemskapet är ett resultat\r\nav en folkomröstning är det lämpligt att i första hand\r\npröva ett eventuellt EMU-medlemskap just i en folk-\r\nomröstning.\r\nHerr talman! I lördags fick jag en deja\r\nvu-upplevelse. Jag råkade av en tillfällighet se ett TV-\r\nprogram. Det handlade om försurning. Det var en\r\naktuell dokumentär om hur läget är. Sveriges största\r\nmiljöproblem, sade man på 80-talet. Jag kan inte låta\r\nbli att ställa dokumentären mot den bild med siffror\r\noch påståenden som regeringen har skapat i miljöbi-\r\nlagan till vårpropositionen som vi behandlar nu. Re-\r\ngeringens bild är att utsläpp av försurande gaser som\r\nsvaveldioxid har minskat radikalt och att problemet\r\nhar bemästrats.\r\nMen dokumentärfilmen på TV handlade om det\r\nfaktiska tillståndet i sjöar och marker runt om i landet.\r\nDen verkligheten talar ett helt annat språk. Sjöar\r\nfortsätter att försuras, fiskar och även insekter för-\r\nsvinner från sjö efter sjö, vattendrag efter vattendrag.\r\nMarker fortsätter att utarmas på näringsämnen. Gifti-\r\nga metaller lakas ut i ökande utsträckning med tillta-\r\ngande miljöförstöring som den oundvikliga följden. I\r\nden sura miljön tas giftiga metaller som kadmium och\r\nkvicksilver upp i växterna och hamnar i maten. Det\r\ndrabbar barnen. Följden blir dåliga njurar, hjärnska-\r\ndor, allt möjligt. Man intervjuade experter som mäter\r\nhalterna hos våra barn. Det gör man på t.ex. Karolins-\r\nka institutet.\r\nDet här är en smygande katastrof som slår mot\r\nmiljön och hälsan, men också mot ekonomin. Jag\r\nkände mig förflyttad 15 år tillbaka i tiden. Beskriv-\r\nningarna, bilderna, den smygande katastrofen, ja\r\nt.o.m. i flera fall forskarnas ansikten, var desamma\r\nsom i den stora försurningsdebatten i början av 80-\r\ntalet. Det enda som hade hänt var att varningarna från\r\nden tiden stegvis och smygande hade gått i uppfyllel-\r\nse. Det var en kuslig upplevelse. Detta, herr talman,\r\nvar att se bakom miljöpolitikens allt yvigare och väl-\r\nutbyggda potemkinkulisser.\r\nFörsurningen är inte alls bemästrad. Tvärtom till-\r\ntar dess negativa effekter i miljön och på hälsan. Var-\r\nför skriver inte regeringen det i klartext? Varför före-\r\nslår inte regeringen en ekonomisk politik som åtmins-\r\ntone försöker att långsiktigt motverka den smygande\r\noch allt mer allvarliga miljökatastrofen? Varför fort-\r\nsätter ni socialdemokrater att försöka dölja de växan-\r\nde problemen? Det är ju faktiskt det ni gör i bl.a.\r\ndagens betänkande.\r\nNi socialdemokrater, med ivrigt och starkt stöd\r\nfrån Centern, har tvärtom kraftigt dragit ned på mil-\r\njömätningar, kalkningar, miljötillsyn, miljöforskning\r\nosv. Miljöområdet är det minsta utgiftsområdet i\r\nstatsbudgeten. Men där har de största procentuella\r\nneddragningarna skett. Det är inte något misstag från\r\ner sida. Det är en medveten politik.\r\nFör några veckor sedan enades riksdagens jord-\r\nbruksutskott om att öka utgiftsområdet för statens\r\nmiljöarbete med 100 miljoner. Egentligen behövs det\r\ntio gånger mer redan nästa år för att hålla ett någor-\r\nlunda hyfsat tempo. Men ändå är det ett litet steg i rätt\r\nriktning. Alla partier, från moderater till vänsterpartis-\r\nter, var med. Men när det kom till finansutskottet sade\r\nsocialdemokraterna blankt nej. Det blev ingen dis-\r\nkussion från er sida. Men ni är ju i minoritet, så vi\r\nhade kunnat driva igenom det i alla fall.\r\nMen vad händer då? Jo Centern, detta gamla jord-\r\nbrukarparti som så ivrigt vill ha en grön fasad och\r\nvara miljövänligt, sviker. Fegt vägrade Per-Ola Eriks-\r\nson att delta i att skapa en majoritet för att återställa\r\nen del av det statliga miljöarbetet. Nu står han där\r\nmed en reservation med vackra ord men som är intet\r\nvärd eftersom just den reservationen är skälet till att\r\ndet inte blev några pengar.\r\nHerr talman! Jag ser att jag har pratat i 16 minuter.\r\nJag hade sagt 15, så jag skall avrunda. Jag står natur-\r\nligtvis bakom alla de reservationer i betänkandet som\r\njag har undertecknat. Men för tids vinnande yrkar jag\r\nendast bifall till reservationerna 4, 30 och 36.</pre><pre>Anf.  18  LARS BÄCKSTRÖM (v) replik:\r\nHerr talman! Jag begärde ordet för att tala om\r\ntimmarna och reda ut det litet grand.\r\nFörst vill jag säga till Roy Ottosson: Om Roy Ot-\r\ntosson håller med mig att de som arbetar i offentlig\r\nsektor inte är mindre produktiva än de som arbetar i\r\nprivat sektor kan vi fortsätta att resonera. Annars blir\r\ndet svårt, det skall erkännas. Jag har uppfattningen att\r\noffentliganställda inte är sämre än privatanställda. Har\r\nman samma produktivitet skall man ha ungefär sam-\r\nma timlön, om det är rimligt rättvisa löner.\r\nInkomsterna från den offentliga sektorn får vi från\r\nprivatsektorn. Timlönerna gånger antalet timmar ger\r\nen summa, och sedan tar vi x på det i skatt. Då kan vi\r\nfå timlönerna gånger antalet timmar på offentligsidan.\r\nEftersom timlönerna var samma kan vi stryka de två\r\nposterna i den här balansräkningen. Kvar återstår\r\nantalet antal timmar gånger x i skatt lika med antal\r\ntimmar på offentligsidan. Det är en ganska enkel\r\nbalansräkning.\r\nSjunker antalet timmar på privatsidan sjunker an-\r\ntalet timmar på offentligsidan, om man inte höjer\r\nskatten. Det finns bara två metoder att trygga antalet\r\ntimmar. Det är att ta ut mer i skatt eller att se till att\r\ntimmarna ökar på privatsidan. Det är faktiskt en hård-\r\nför balansräkning. Eller hur, Carl Hamilton? Det är\r\nväl rätt det här? Nicka! Visst är vi överens, det vet\r\njag! Roy Ottosson och jag är nog också överens när\r\nRoy Ottosson får fundera på det här.\r\nSedan handlar det om timmarnas kvalitet. Ekolo-\r\ngiskt jordbruk ger litet sämre i kronor än ett indust-\r\nriellt jordbruk, Roy Ottosson. Jag och Roy Ottosson\r\när för det ekologiska jordbruket. Dåliga eller litet\r\nsämre timmar är också timmar, och ibland är de bättre\r\nför miljöns skull. Vi får inte lägga extrema produktivi-\r\ntetskrav på alla timmar. Även dåliga timmar är bra\r\ntimmar ibland!</pre><pre>Anf.  19  ROY OTTOSSON (mp) replik:\r\nHerr talman! Att sätta upp antalet arbetade timmar\r\nsom sysselsättningsmål - det var ju det som Bäck-\r\nström föreslog - blir tokigt. Man måste också ta hän-\r\nsyn till värdet av det arbete som utförs ur olika aspek-\r\nter. Det gäller miljöaspekter, sociala aspekter och\r\nekonomiska aspekter. Egentligen kan allt räknas som\r\nekonomi på ett eller annat sätt.\r\nDet är värdet i någon mening som man kan beskat-\r\nta, nämligen vad man får för ersättning. Men ibland\r\nkan värdet beskattas på andra sätt än direkt på själva\r\nlönen. Det handlar om företag, kapitaluppbyggnad,\r\nosv. Det är värdet som vi kan beskatta och egentligen\r\ninte timmarna i sig.\r\nDet ligger en viktig poäng i det som vi från Miljö-\r\npartiet för fram när det gäller arbetstidsförkortning.\r\nVi har en snabb produktivitetsökning, dvs. värdet av\r\nde arbetade timmarna ökar snabbt. Det fortsätter att\r\nöka snabbt just på grund av att vi är mer och mer\r\nkonkurrensutsatta i en alltmer global ekonomi. Just nu\r\ntilltar prispressen från Asienkrisen mycket starkt. Den\r\njapanska yenen har t.ex. blivit billigare. Det pressar\r\npriserna ytterligare.\r\nDet leder till en ökad produktivitet. Det innebär att\r\nvärdet av timmarna ökar. Hur skall detta värde förde-\r\nlas? Det kan fördelas på två sätt. Antingen ökar man\r\nbeskattningen av de arbetade timmarna för att dela ut\r\ndet i bidrag, eller så fördelar man helt enkelt arbets-\r\ntimmarna, som alltså har blivit mer värdefulla. Nu\r\ntalar vi bara om fördelningen.\r\nVi från Miljöpartiet menar att det är bättre att för-\r\ndela också arbetstiden och inte höja skatten och öka\r\nbidragsberoendet. Det är kanske där vi skiljer oss från\r\nVänsterpartiet.</pre><pre>Anf.  20  LARS BÄCKSTRÖM (v) replik:\r\nHerr talman! Vad ni föreslår är i praktiken att ni\r\nvill öka skatten på den ökade produktiviteten och föra\r\ndet till fler arbetade timmar på offentligsidan. Det är\r\nvad ni föreslår, fastän ni inte riktigt har förstått det\r\nsjälva ännu. Men jag har läst era handlingar och insett\r\natt det är vad ni föreslår.\r\nDet finns en annan metod att göra det på. Det\r\nfinns den andra posten som kan finansiera det. Det är\r\natt kostnaderna för arbetslösheten är så stora. De\r\nintäkterna kan vi föra till konsumtion, arbetade tim-\r\nmar i offentligsektorn, i stället för betala människor\r\nför att de inte skall arbeta.\r\nArbetslöshet, ärade ledamöter i kammaren, är ing-\r\nenting annat än en arbetstidsförkortning! Ett samhället\r\nsom producerar så att man har överskott i de offentli-\r\nga finanserna, och har en tioprocentig arbetslöshet,\r\nhar ju kortat arbetstiden rejält! Arbetslöshet är arbets-\r\ntidsförkortning. Man producerar - och sedan kommer\r\ndet värsta - men man producerar under produktions-\r\nförmågan. Det är ytterligare ett problem på grund av\r\narbetslösheten.\r\nAntalet arbetade timmar är viktigt, Roy Ottosson,\r\ngivet att Roy Ottosson vill ha samma lönenivåer i\r\noffentlig sektor som på privatsidan! Om Roy Ottosson\r\noch ni i Miljöpartiet inte vill ha det har ni inget pro-\r\nblem. Då kan ni argumentera som ni gör. Men jag tror\r\natt ni egentligen tycker att man är lika mycket värd på\r\noffentligsidan som på privatsidan. Det gör ni allt, eller\r\nhur? Det går nog att konstatera på något sätt senare.\r\nDärför skall vi ha upp antalet arbetade timmar.\r\nÅterigen till exemplet med ekologiskt jordbruk, Roy\r\nOttosson. Det är väl riktigt? Även litet sämre arbetade\r\ntimmar är dock arbetade timmar som ger ett värde\r\nsom vi kan fördela till vård och omsorg. Vi skall väl\r\ninte ha så extrema produktivitetskrav på allting, även\r\nom vi naturligtvis alltid skall försöka höja produktivi-\r\nteten. Men det får inte ske till priset av miljökostna-\r\nder, eller hur?</pre><pre>Anf.  21  ROY OTTOSSON (mp) replik:\r\nHerr talman! Sysselsättningsmål tycker vi nog bör\r\nsättas på ett annat sätt än vad Bäckström är inne på\r\nhär. Vi kan då titta på den totala arbetslösheten. Det\r\när ett enkelt sätt att sitta på det. Man kan titta på ar-\r\nbetskraftsutbudssiffror och sådana saker och göra en\r\nsamlad bedömning. Jag håller med t.ex. Hamilton. Att\r\nbara titta på den öppna arbetslösheten räcker natur-\r\nligtvis inte. Det är ett mål som man lätt kan manipule-\r\nra på olika sätt.\r\nAtt räkna just timmar rakt av håller inte, eftersom\r\nvärdet på arbetet också är intressant. Det är särskilt\r\nintressant om man vill utnyttja den produktivitetsut-\r\nveckling vi har just till att sänka arbetstiden. Det är\r\negentligen en delfinansiering av en förkortad arbets-\r\ntid, så att fler får del av det ökade ekonomiska värde\r\nvi har i ekonomin av tillväxten. Den andra varianten,\r\natt i stället öka beskattningen, ser vi som betydligt\r\nsämre. Då har man i praktiken permanent en stor del\r\nav befolkningen utanför arbetsmarknaden.\r\nSedan tar Bäckström upp helt andra saker, bl.a. att\r\nde arbetade timmarna i offentlig och privat syssel-\r\nsättning är lika mycket värda. Visst är de det i princi-\r\npiell mening. Men det beror på vilket annat jobb vi\r\njämför med. Vi gör inte den skarpa åtskillnaden inom\r\ntjänstesektorn, som delvis är privat, delvis offentlig.\r\nDet kan vara väl så värdefullt inom bägge två. Det är\r\nnog ganska självklart. Det är inte det som jag har tagit\r\nupp i kritiken av Vänsterpartiet.</pre><pre>Anf.  22  PER-OLA ERIKSSON (c) replik:\r\nHerr talman! Jag har under några år den här man-\r\ndatperioden kunnat följa Roy Ottosson i finansutskot-\r\ntet och också genom att lyssna på hans inlägg här i\r\nkammaren. Det har många gånger slagit mig att Roy\r\nOttosson har en förmåga att hantera sanningen väldigt\r\novarsamt.\r\nJag har ett gott råd till Roy Ottosson: Bär inte\r\nfalsk vittnesbörd mot din nästa. När Roy Ottosson\r\nhävdar att Centerpartiet har frångått någonting när det\r\ngäller pengar till miljöområdet är detta icke sant. Vad\r\nRoy Ottosson vill är att man inte skall följa de regler\r\nför budgetprocessen i riksdagen som vi har fastställt.\r\nJag tänker följa de principerna och reglerna. Men Roy\r\nOttosson försöker att springa ifrån dem. Jag tycker\r\ninte att det är bra.\r\nVi fastställer anslagen för samtliga utgiftsområden\r\ni ett och samma klubbslag. Vi fördelar dem inte vart\r\noch ett för sig. Om sedan socialdemokraterna inte vill\r\nfölja det enhälliga jordbruksutskottet är det de som\r\nbär skulden för att miljöområdet inte får mer pengar.\r\nMen lägg inte skuldbördan på Centerpartiet, Roy\r\nOttosson! Lägg den på dem som inte håller uppgörel-\r\nsen med jordbruksutskottet.\r\nDet är viktigt att Roy Ottosson betänker detta. Jag\r\nhar många gånger haft anledning att korrigera Roy\r\nOttosson under de senaste åren. Jag hade hoppats att\r\nslippa det i dag, men jag tvingas ändå göra det. Läs på\r\nprinciperna och reglerna för budgetprocessen, Roy\r\nOttosson! Det skulle Miljöpartiet ha stor nytta av. Följ\r\ndem dessutom! Jag tänker följa dem.</pre><pre>Anf.  23  ROY OTTOSSON (mp) replik:\r\nHerr talman! Jag får väl tolka Per-Ola Erikssons\r\nreaktioner som att han känner sig väldigt träffad. Han\r\nbehöver inte rätta den som redan har rätt.\r\nJag har inte sagt att Centern har frångått sitt krav\r\npå att det behövs mer pengar till utgiftsområdet för\r\nmiljö. Men man har frångått möjligheten att skapa en\r\nmajoritet i finansutskottet för att ge en riktlinje till\r\nregeringen att utgiftsområdet skall räknas upp i bud-\r\ngeten som läggs fram till hösten. Det hade naturligtvis\r\ngått att sy ihop detta om det hade funnits någon vilja\r\nfrån Per-Ola Erikssons och Centerns sida. Problemet\r\när ju att det inte fanns någon vilja. Per-Ola Eriksson\r\ninriktade sig direkt på att skriva en egen reservation\r\nnär socialdemokraterna sade att de inte ville ha detta.\r\nAlla andra oppositionspartier var beredda att sätta sig\r\nned och försöka hitta en lösning, vilket naturligtvis är\r\nfullt möjligt med den nuvarande budgetprocessen\r\nockså.\r\nAtt använda budgetprocessen på något slags for-\r\nmalistiskt överdrivet sätt för att slippa viktiga politis-\r\nka ställningstaganden är egentligen ganska makabert.\r\nDet är nu som vi skall ge riktlinjerna till regeringen\r\nom hur budgeten skall utformas. Finns det en majori-\r\ntet här i riksdagen för att man behöver prioritera mil-\r\njöområdet ytterligare måste det komma till uttryck i\r\nbeslutet och tillkännagivandet till regeringen. Någon-\r\nting annat vore demokratiskt helt förkastligt. Vi skall\r\nnaturligtvis använda de regler vi har för t.ex. budget-\r\nprocessen på ett sätt som gör att vi kan driva politik\r\noch förändra verkligheten enligt vad majoriteten tyck-\r\ner.\r\nJag uppfattar faktiskt Centerns och Per-Ola Eriks-\r\nsons agerande som att de har svikit, men att de smiter\r\nundan på det här litet snygga sättet. På det sättet kan\r\nde hålla sig väl med såväl socialdemokraterna som\r\nmed sina egna tänkta väljare. De visar att de tycker en\r\nsak, väldigt bra och vackert, men sedan gör de det\r\ninte när de har chansen.</pre><pre>Anf.  24  PER-OLA ERIKSSON (c) replik:\r\nFru talman! Jag tycker att det är beklagligt att vi i\r\nfinansutskottet har en ledamot som inte vet hur reg-\r\nlerna är när man fattar beslut om fördelning på olika\r\nutgiftsområden. Jag tycker att det är synd. Det beror\r\npå att Roy Ottosson inte accepterar den nya budget-\r\nprocessen. Det kan inte vi göra någonting åt. Men jag\r\ntycker att det är beklagligt att man om man vill göra\r\nanspråk på att vara seriös försöker skriva om bilden\r\noch historieskrivningen. Det är inte rätt. Det vet Roy\r\nOttosson.\r\nOm inte Roy Ottosson lyssnar eller tror på mig så\r\ntycker jag att han under sommaren skall gå en kurs i\r\nden nya budgetprocessen. Lärare kan lämpligtvis vara\r\nfinansutskottets kanslichef. På den sommarkursen\r\ntycker jag att han också kan ta med sig en och annan\r\nledarskribent på den till pappersmängden största tid-\r\nning som ges ut i denna kommun.\r\nCenterpartiet vill ha mer pengar till miljön. Cen-\r\nterpartiet vill ha en ordentlig miljöpolitik. Om social-\r\ndemokraterna inte vill ha det är det deras ansvar. Jag\r\nhoppas att socialdemokraterna omprövar sin inställ-\r\nning och, om de har möjlighet till hösten, medverkar\r\ntill att tillföra miljöområdet mer pengar. Det finns en\r\ntydlig signal bland sex oppositionspartier om att mil-\r\njön behöver mer pengar. Men budgetprocessens\r\nprinciper är sådana att regeringen kan rädda sig undan\r\nett sådant nederlag.\r\nJag tycker att om regeringen är klok, och om den\r\nsitter kvar till hösten, tar den hänsyn till den mycket\r\nkraftiga opinion som finns i kammaren om att miljön\r\nbehöver mer pengar. Jag hoppas att Roy Ottosson\r\ndeltar också i ett sådant arbetet i stället för att sprida\r\nirrläror om vad som har hänt i finansutskottet.</pre><pre>Anf.  25  ROY OTTOSSON (mp) replik:\r\nFru talman! Nu hoppar grodorna ur Per-Ola Eriks-\r\nsons mun. Han påstår att jag på något sätt inte skulle\r\nacceptera budgetprocessen. Jag är en ivrig förespråka-\r\nre för den - det kan nog många av mina partivänner\r\nvittna om. Det kan man också vittna om i utskottet.\r\nDetta är något som Per-Ola Eriksson hittar på för att\r\nkomma undan i en svår debatt.\r\nJag vet naturligtvis i allra högsta grad hur budget-\r\nprocessen går till. Jag vet att riksdagen nu ger riktlin-\r\njer till regeringen om hur budgeten skall utformas.\r\nRiksdagen slår fast utgiftstaket och gör en preliminär\r\nberäkning av utgiftsområdena. Riksdagen ger riktlin-\r\njerna. Hade Centern och Per-Ola Eriksson varit in-\r\ntresserade av att verkligen se till att det blev ett till-\r\nkännagivande om att mer pengar skall skakas fram på\r\ndetta område hade det kunnat ordnas på ett eller annat\r\nsätt. Det finns flera möjligheter.\r\nAtt vara så här formalistisk och försöka smita un-\r\ndan är bara ett dåligt försvar. Det är trist. Man måste\r\nsätta frågetecken för var Centern egentligen befinner\r\nsig. Är partiet så intresserat av att hålla sig väl med\r\nsocialdemokratin i alla lägen att det faktiskt säljer ut\r\nmiljöintresset? Sitter miljöintresset så löst? Vi får\r\nfaktiskt fråga oss det, eftersom jag får så dåliga svar\r\nfrån Per-Ola Eriksson. Han försöker smita undan. Han\r\nlovar att satsa på miljön, men gör det inte när han har\r\nchansen. Det är dålig stil, och jag tycker att det är\r\ntrist.</pre><pre>Anf.  26  MATS ODELL (kd):\r\nFru talman! Sverige är nu inne i en internationell\r\nhögkonjunktur. Regeringen, och jag hoppas vi alla,\r\ngläds åt att en del kurvor nu pekar uppåt. Vi gläds\r\nockså åt att lönebildningen fungerar något bättre än\r\nförväntat, att inflationen och inflationsförväntningarna\r\när rekordlåga, att statsbudgeten är i balans och kort\r\nsagt att vissa nationalekonomiska makroförhållanden\r\nnu är bättre än tidigare.\r\nMen, fru talman, från detta glädjande konstateran-\r\nde är steget ändå mycket långt till att Sverige befinner\r\nsig i en samhällsekonomisk balans där alla som vill\r\nhar ett jobb att gå till, där skolan, vården och omsor-\r\ngen fungerar, där skattesystemet efterlevs, där brotts-\r\nligheten minskar, där den svarta sektorn trängs tillba-\r\nka och där tillväxten ökar. Det verkar som om rege-\r\nringen nästan helt bortser från detta när den något\r\nensidigt - försiktigt uttryckt - beskriver budgetsane-\r\nringens frukter. Sverige lider faktiskt av både låg\r\ntillväxt och ekonomisk instabilitet med extremt kon-\r\njunkturkänsliga offentliga finanser.\r\nFru talman! Det stora problemet, som regeringen\r\nhelt tycks vilja glömma bort i glädjen över högkon-\r\njunkturen, är att andelen svenskar som har ett jobb är\r\nlägre än någon gång sedan 1950-talet.\r\nOm nu de nationalekonomiska makroförhållande-\r\nna, som inflation och lönebildning, har förbättrats\r\nnågot så har de företagsekonomiska mikroförhållan-\r\ndena snarast försämrats. Villkoren för företagande är\r\nfortfarande för negativt instabila och oförutsebara för\r\natt ge förutsättningar för en kraftfull uppgång av sys-\r\nselsättningen. Företagarna upplever enligt en ganska\r\nfärsk undersökning att regleringsbördan och upp-\r\ngiftslämnandet snarast har ökat.\r\nTrots den välvilliga retorik som vissa regeringsre-\r\npresentanter kommer med är det fortfarande Carl\r\nLidboms gamla fåmansbolagsregler som möter lan-\r\ndets kämpande företagare bortom högtidstalen - i\r\nvardagen. Den förtida momsinbetalningen klubbades\r\nju igenom ånyo i denna kammare för bara några må-\r\nnader sedan. Regeringen Persson har hanterat företa-\r\ngandets villkor på ett sätt som inte verkar imponera\r\nute i företagen där besluten om nyanställningar och\r\nbesluten om nya jobb fattas.\r\nFru talman! Nu är mandatperioden snart slut. Re-\r\ngeringen har i dag fått Småföretagardelegationens\r\nslutrapport. Några få förslag har behandlats i budget-\r\npropositionen. Men är det inte ganska skrämmande att\r\nregeringen först nu, när mandatperioden är slut, börjar\r\nta tag i småföretagandets problem? När Göran Pers-\r\nson var finansminister stod han i denna talarstol vid\r\nvarje budgetomgång och sade: Först skall vi sanera\r\nstatsfinanserna. Sedan skall vi ta tag i de här proble-\r\nmen.\r\nNu har tåget gått! Nu är mandatperioden slut. Nu\r\nhar inte regeringen en chans att ens lägga fram förslag\r\npå området. Det är ingenting annat än en skandal -\r\nvarken mer eller mindre, fru talman. Det vittnar knap-\r\npast om att småföretagandets villkor har prioriterats.\r\nInte undra på att massarbetslösheten består trots hög-\r\nkonjunkturen. Det är närmast ett svalg befäst mellan\r\nviljan att skapa jobb och förmågan att ge de rätta\r\nförutsättningarna.\r\nDet är alltså ganska enkelt att konstatera att den\r\nsocialdemokratiska regeringen hittills har misslyckats\r\nmed alla de löften som den ställt ut och alla de mål\r\nsom den satt upp i frågan om jobben.\r\nI valrörelsen 1994 utlovades ju att inga skulle sä-\r\ngas upp från kommunerna och landstingen, att arbets-\r\nlösheten 1995 skulle pressas tillbaka till 5 % och att\r\ninga ungdomar skulle gå arbetslösa mer än 100 dagar.\r\nOm man tittar i facit, fru talman, och det får man ju\r\ngöra så här vid terminens slut, har sedan dess ca\r\n57 000 personer aktivt sagts upp i kommuner och\r\nlandsting. Arbetslösheten har aldrig varit ens i närhe-\r\nten av de utlovade 5 % och ca 300 000 unga männi-\r\nskor har varit arbetslösa i mer än 100 dagar. Alla vet\r\natt 1997 blev 90-talets sämsta år vad gäller syssel-\r\nsättning och arbetslöshet. Det var alltså 1997 - inte\r\n1992, inte 1993 och inte 1994. 1997 blev det sämsta\r\nåret vad gäller sysselsättning under 1990-talet.\r\nAMS kom ju med optimistiska prognoser. De vi-\r\nsar trots detta på en total arbetslöshet på över 10 %\r\nbåde 1998 och 1999 och en öppen arbetslöshet som\r\nligger tydligt högre än regeringens förhoppningar.\r\nMassarbetslösheten består trots att statsfinanserna är i\r\nbalans.\r\nRedan i dag räknar man med att arbetslöshetens\r\nkostnader för de offentliga budgeterna är ca 150 mil-\r\njarder kronor. De sociala och mänskliga kostnaderna\r\ngår ju inte att räkna i pengar. Allra mest oro tycker\r\njag ändå att man måste känna för situationen i de mest\r\nutsatta områdena. Bo Lundgren nämnde Malmö, och\r\ndet finns andra utsatta förortsområden i storstäderna\r\ndär bara en tredjedel har ett jobb och där två tredjede-\r\nlar lever på bidrag. Detta kan väl inte vara anledning\r\natt nu känna sig nöjd med situationen. Det räcker\r\nalltså inte att, som regeringen, ensidigt glädja sig över\r\nsaneringen av statens finanser. Det är långt kvar, fru\r\ntalman, till en samhällsekonomisk balans byggd på en\r\nkraftfull ökning av sysselsättningen genom nya och\r\nväxande företag.\r\nDärför måste en ny politik inriktas på att få fler\r\njobb och växande företag och på att sänka skadliga\r\nskatter. Det är alltså genom arbete, företagande, till-\r\nväxt och fler skattebetalare som välstånd kan skapas -\r\ninte genom högre skatter och högre offentliga utgifter.\r\nNu krävs det stabila och långsiktigt verkande regler\r\noch åtgärder som gynnar inte minst de mindre företa-\r\ngen.\r\nJag tycker också att man en dag som denna kan\r\nblicka tillbaka på 80-talet. Det visade sig ju då att\r\nvikten av en hög moral och etik är väldigt stor. Bl.a.\r\nhar 1993 års nobelpristagare Douglass C North visat\r\natt detta faktiskt är en mycket billig metod för sam-\r\nhällsekonomisk effektivitet jämfört med en ständigt\r\nväxande rättslig reglering av det ekonomiska livet.\r\nDärför är samhällets förankring i en god etik också\r\nmycket viktig för en väl fungerande ekonomi.\r\nDen svarta sektorn innebär också ett växande\r\nproblem som regeringen nonchalerar alldeles för\r\nmycket. Kristdemokraterna vill både öppna en ny\r\nmarknad för vita och lagliga hushållstjänster och\r\nsänka de mest skadliga skattekilarna som ofta på ett\r\növermäktigt sätt utmanar människors moral.\r\nFru talman! Därför går Kristdemokraterna med sin\r\nalternativa politik till roten med Sveriges långsiktiga\r\nstrukturella problem som nu i över 30 år har urholkat\r\nvälfärden. Vi måste ge stabila och bra villkor för fler\r\noch växande företag om vi skall klara av arbetslöshe-\r\nten och välfärden. Det går bara med åtgärder som\r\nförbättrar ekonomins funktionssätt och som får bukt\r\nmed de ovanligt seglivade bromsmekanismer som nu\r\nunder decennier har underminerat den svenska eko-\r\nnomins utvecklingskraft och bäddat för dagens mas-\r\nsarbetslöshet och brister i välfärden. Därför är också\r\nde flesta av våra finanspolitiska åtgärder inriktade på\r\nstrukturella effekter.\r\nSom ett alternativ till regeringens arbetsmark-\r\nnadspolitik presenterar Kristdemokraterna ett paket\r\nför ett bättre företagarklimat. För att bryta Sveriges\r\nras i välfärdsligan och kraftigt öka sysselsättningen\r\nföreslår vi regelförändringar, förenklingar, skatte-\r\nsänkningar och stabila villkor. Vi tror att nya arbets-\r\ntillfällen skapas när enskilda människor finner det\r\nvara mödan värt att starta och utveckla företag. Skat-\r\nterna för tjänstesektorn och på arbetande kapital sänks\r\ndärför, och arbetsgivaravgifterna minskas i vårt för-\r\nslag. Riskkapitalavdraget återinförs, dubbelbeskatt-\r\nningen avskaffas och andra skadliga skatter minskas\r\neller avskaffas. Utöver strukturella reformer föreslår\r\nvi satsningar på ca 25 miljarder kronor netto mer än\r\nregeringen för företagande och långsiktig tillväxt\r\nnästa år.\r\nI vårt förslag får kommunerna ett tillskott med en\r\nmiljard under nästa år för att klara utmaningarna vad\r\ngäller att ge vårdgarantin och en värdig äldrevård ett\r\nreellt och materiellt innehåll.\r\nBarnfamiljerna och de sämst ställda pensionärerna\r\när två grupper som blir vinnare med Kristdemokrater-\r\nnas politik. Vi vill införa ett vårdnadsbidrag för att\r\nåstadkomma valfrihet och rättvisa mellan barnfamil-\r\njerna. Vi föreslår att barnbidraget får ett inslag av\r\nbehovsprövning för en bättre fördelningspolitik. För\r\npensionärerna förbättras pensionstillskotten med\r\n200 kr per månad samtidigt som änkepensionerna\r\nåterställs. Vi beräknar också pensionerna utifrån ett\r\nfullt basbelopp redan från den 1 januari nästa år.\r\nVi kristdemokrater föreslår också att grundavdra-\r\nget i den kommunala inkomstbeskattningen höjs med\r\n8 400 kr. Den här skattesänkningen för låg- och me-\r\ndelinkomsttagare innebär drygt 2 600 kr mer i plån-\r\nboken. Därmed kommer flera att kunna leva på sin\r\nlön. Kommunerna kompenseras enligt finansiering-\r\nsprincipen, och bidragsberoendet minskar genom en\r\nsådan skattesänkning.\r\nFör att vända rättsväsendets underläge gentemot\r\nbrottsligheten föreslår vi ett resurstillskott för de\r\nkommande åren. Fler civilanställda inom polisen ger\r\nmöjlighet att bekämpa vardagsbrottsligheten. Tullen\r\nfår större resurser för att förbättra gränskontrollen. Vi\r\nvill också stärka rättssamhället genom en förstärkt\r\netisk debatt och bättre förutsättningar för ökat per-\r\nsonligt ansvarstagande.\r\nVillkoren för jordbruket förbättras också genom\r\nskattesänkningar. Ytterligare medel tillskjuts för in-\r\nköp av skyddsvärd skog.\r\nFru talman! Med Kristdemokraternas politik sänks\r\ndet totala skattetrycket med ca 25 miljarder kronor\r\nnetto. Men jag vill redan nu säga till Erik Åsbrink och\r\nJan Bergqvist att vår budget är balanserad med ett\r\nstarkare saldo än regeringens redan före de inkomster\r\nsom vi räknar med genom utförsäljning av statliga\r\nkonkurrensutsatta bolag. Vi amorterar därmed också,\r\nfru talman, mer och snabbare än regeringen på\r\nstatsskulden.\r\nUtöver våra egna förslag har Kristdemokraterna\r\ntillsammans med Folkpartiet och Moderaterna visat\r\natt det finns ett gemensamt alternativ för fler nya\r\njobb, högre tillväxt och ökat välstånd. Vi hoppas\r\nockså att Centerpartiet vill delta i ett nytt icke-\r\nsocialistiskt fyrklöversamarbete efter valet. Jag tycker\r\natt det finns goda förutsättningar för det när jag hör\r\nPer-Ola Erikssons redogörelse för Centerns egen\r\npolitik som vi för första gången på länge har fått lyss-\r\nna till här i kammaren i dag. Jag tycker att det öppnas\r\nnya möjligheter för ett fyrpartisamarbete.\r\nFru talman! Det som däremot framstår som\r\nmycket mera oklart är ju hur Socialdemokraterna\r\ntänker sig nästa mandatperiod. Göran Perssons och\r\nThomas Östros närmast genetiska motstånd mot den\r\ntypen av skattesänkningar som Per-Ola Eriksson räk-\r\nnade upp för en stund sedan bådar ju knappast gott för\r\nett fortsatt samarbete mellan dessa partier.\r\nNär tänker socialdemokraterna redovisa sitt rege-\r\nringsalternativ? När börjar förhandlingarna med Gud-\r\nrun Schyman och Birger Schlaug? Eller hoppas Erik\r\nÅsbrink att Vänstern och Miljöpartiet passivt och\r\nviljelöst skall stödja er politik? Jag tycker knappast att\r\ndet är det intrycket man får här i dag eller när man\r\nläser deras motioner.\r\nLars Bäckström låter väldigt socialliberal och an-\r\nsvarsfull när han talar här i kammaren. Men om man\r\ntittar litet i hans motioner och i den sammanställning\r\nsom utskottskansliet har gjort ser man att hans politik\r\nförsvagar den offentliga sektorns finansiella sparande\r\når 2001 med inte mindre än 32,9 miljarder kronor. Jag\r\nsåg också hur Erik Åsbrink bet på naglarna när Lars\r\nBäckström och Roy Ottosson diskuterade detaljer i\r\nhur man skall korta arbetstiden genom lagstiftning.\r\nNär han läser dessa partiers motioner med en rege-\r\nringsbildares glasögon måste det vara en närmast\r\nmardrömsliknande upplevelse.\r\nJag förstår att detta är ett problem. Vi har dock vi-\r\nsat huvuddragen i vårt gemensamma alternativ i re-\r\nservation nr 1 till betänkandet. Det är nu också dags\r\nför socialdemokraterna och Erik Åsbrink att här i dag\r\nnågot lyfta på förlåten och berätta hur ni tänker få\r\nihop ert alternativ om det trots allt skulle bli en socia-\r\nlistisk majoritet efter valet. Jag tycker faktiskt att\r\nväljarna, Erik Åsbrink, borde ha rätt att få ert alterna-\r\ntiv redovisat i god tid före valet. Eller är det bara\r\nsnabbstängningen av Barsebäck och kraftigt höjda\r\nbensinskatter som ni är överens om? I så fall är det\r\nallvarligt. Redovisa var ni står före valet, Erik Ås-\r\nbrink!\r\nFru talman! Jag vill också yrka bifall till reserva-\r\ntionerna nr 1 och nr 31, även om kristdemokraterna\r\nsjälvklart står bakom samtliga reservationer som vi\r\nfinns med på.</pre><pre>Anf.  27  LARS BÄCKSTRÖM (v) replik:\r\nFru talman! Jag har några frågor till Mats Odell.\r\nNi vill ju kraftfullt satsa på vården. Det har jag hört\r\nMats Odell och Alf Svensson tala om många gånger.\r\nNi anvisar också en hel miljard mer än regeringen till\r\nkommunsektorn. Kommunsektorn har väl inkomster\r\npå ungefär 456 miljarder nästa år, och ni ger en hel\r\nmiljard mer. Till landstingen brukar det vara en tred-\r\njedel, så om landstingen har inkomster på ca 150\r\nmiljarder och ni ger en tredjedel blir det kanske 300\r\nmiljoner. Hur kommer de här 300 miljonerna att för-\r\nändra vården? Är det vad ni har? Och kan ni verkli-\r\ngen få igenom ens dessa 300 miljoner när ni skall\r\nsamverka med Bo Lundgren som skall sänka stödet\r\ntill kommunsektorn? Man får inte tala om en stor\r\nsatsning på vården och sedan bara ha en liten påse i\r\nkappsäcken med 300 miljoner som moderaterna\r\nkommer att protestera emot. Sådant skall ditt tal vara\r\natt ja är ja och nej är nej. Man skall inte ge intryck av\r\natt ha det man inte har.\r\nSedan handlade det om det statsfinansiella mora-\r\nset. Vi har tagit på oss att klara upp det. Redan på\r\nhösten 1994 hade vi garanterat 80 miljarder i budget-\r\nsanering. Vi tog vårt ansvar när Mats Odell satt och\r\nröstade nej till budgetsaneringen, när Mats Odell satt i\r\nden regering som efterlämnade budgetmoraset. Så\r\nanklaga inte oss; det är inget bra vittnesbörd.\r\nVi har amorteringar. Med vår politik kan man\r\nmöjliggöra amorteringar. Vi har redovisat det. Det är\r\nsant att vi inte amorterar lika snabbt som regeringen,\r\nmen vad vi gör är att sätta arbete före EMU-\r\nanpassningen. Mats Odell vill ju inte heller gå med i\r\nEMU, och det skall väl vara någon poäng med att stå\r\nutanför. Om man skall ta alla nackdelar med EMU\r\nutan att vara med är det väl lika bra att gå med. Varför\r\när ni över huvud taget emot EMU om ni slaviskt skall\r\nfölja EMU-reglerna? Då är det väl lika bra att ni går\r\nmed.</pre><pre>Anf.  28  TALMANNEN:\r\nLåt mig påpeka att kommentarerna bör avse den\r\nman är i replikskifte med och inte andra partier. Vi\r\nhar inte rätt till replik på replik här i kammaren.</pre><pre>Anf.  29  MATS ODELL (kd) replik:\r\nFru talman! Jag tyckte från början att Lars Bäck-\r\nström höll en intellektuellt hög nivå, även om jag\r\nockså kom att tänka på vissa av världslitteraturens\r\nstora verk när han talade. Men jag tycker att han pas-\r\nserar det anständigas gräns när han säger att vi krist-\r\ndemokrater röstade nej till budgetsaneringar som\r\nföreslogs av Vänsterpartiet. Detta är ren och skär\r\nlögn! Var fanns Vänsterpartiet under den förra man-\r\ndatperioden, när den dåvarande socialdemokratiska\r\noppositionen röstade nej till budgetsaneringsförslag\r\npå 61 miljarder kronor i denna kammare och krävde\r\nstora utgiftsökningar för staten? Lars Bäckström får\r\nnog bestämma sig för om han skall stå på det seriösa\r\noch sannas sida eller om han skall ha en falsk verklig-\r\nhetsbild.\r\nNär det sedan gäller resurserna till vård och om-\r\nsorg, Lars Bäckström, är det enda som långsiktigt kan\r\ngarantera att vi får en värdig vård, en god omsorg och\r\nen bra skola att vi kan nedbringa massarbetslösheten,\r\nfå fler människor i arbete och skapa så goda villkor\r\nför företagande att enskilda människor finner det vara\r\nmödan värt att starta företag och växa i dem. Det är\r\nvad det handlar om.\r\nVi har i vårt budgetalternativ ytterligare 1 miljard\r\nunder nästa år till kommunsektorn. Det beror på att vi\r\ninte omedelbart kan garantera att vår politik skapar\r\nden ökade skatteintäkt i kommunsektorn som fler\r\nmänniskor i arbete och fler skattebetalare ger. Därför\r\nger vi en ökad andel av resurserna till kommunsek-\r\ntorn. Men i det långa loppet, fru talman, handlar det\r\nenbart om att få sådana villkor för företagande att fler\r\nmänniskor får ett jobb och börjar betala kommunal-\r\nskatt.</pre><pre>Anf.  30  LARS BÄCKSTRÖM (v) replik:\r\nFru talman! I det sista håller jag helt med Mats\r\nOdell. Det är det grundläggande och viktiga. Det är\r\njust därför vi säger att man skall ha en något lättare\r\nfinanspolitik - amortera, men inte enbart amortera\r\nutan också ha en högre efterfrågan i ekonomin för\r\njobbens skull. Det är korrekt.\r\nSedan måste jag be om ursäkt om det var så att det\r\nfanns tre partier som stod bakom förslagen efter valet\r\nhösten 1994 - Vänsterpartiet, Socialdemokraterna och\r\nKristdemokraterna. Jag måste erkänna att jag hade\r\nmissat det. Jag har läst på för dåligt. Jag ber djupt om\r\nursäkt om det var så.\r\nMen jag tror ju inte att det var så. Ni socialdemo-\r\nkrater kan väl nicka om ni minns att kristdemokrater-\r\nna stödde de förslag vi lade fram hösten 1994. Minns\r\nni det? Jaså, inte ni heller. Då är vi i alla fall många\r\nhär i salen som inte har läst på det Mats Odell berättar\r\nom. Därför framhärdar jag nog i att det jag sade inte\r\nvar så fel.\r\nMats Odell! Kan ni tänka er att medverka i en re-\r\ngering som drar ned på statsbidragen till kommuner-\r\nna? Kan ni under några omständigheter medverka i en\r\nregering som drar ned nivåerna i de förslag som nu\r\nSocialdemokraterna, Vänsterpartiet och Centern stö-\r\nder? Kan ni tänka er att ge vika, släppa ert förslag om\r\n1 miljard och t.o.m. minska det? Kan ni tänka er det?\r\nDet är en väldigt klargörande fråga för den som vill\r\nsatsa på vården.</pre><pre>Anf.  31  MATS ODELL (kd) replik:\r\nFru talman! Det blir något tröttsamt i det långa\r\nloppet med Lars Bäckström. Han kräver oss på be-\r\nsked om hur vårt regeringsalternativ skall se ut. Varje\r\nförslag som vi lägger fram prövas mot våra koali-\r\ntionspartners förslag. Hur tror han att han skall få\r\nigenom sin politik med Erik Åsbrink och med Roy\r\nOttosson. Jag tycker att det är någonting som borde\r\nbekymra Lars Bäckström litet mera.\r\nTror han att han ostört skall kunna försvaga det fi-\r\nnansiella sparandet för den offentliga sektorn med\r\n32,9 miljarder konor år 2001, med 12,4 miljarder år\r\n1999 och med 22,4 miljarder år 2000? Tror han det?\r\nAnnars faller hela hans resonemang, hela hans politis-\r\nka uppläggning i dag, platt till marken. Lars Bäck-\r\nström är minst lika beroende av att få med sig Erik\r\nÅsbrink som jag är av att få med mig Bo Lundgren\r\noch Carl B Hamilton. Det är Lars Bäckström och\r\nVänsterpartiet som har trovärdighetsproblemet. Med\r\nvem och på vilket sätt skall ni genomföra er politik?\r\nNär det gäller frågan om utgiftsminskningarna ef-\r\nter valet 1994 har kristdemokraterna vid varje bud-\r\ngettillfälle haft ett starkare budgetsaldo än regeringen.\r\nVi har däremot gjort en annan fördelning, och vi har\r\nsatsat mera på vård och omsorg. Vi har hela tiden haft\r\nmer resurser till vård- och omsorgssektorn än vad\r\nregeringen har haft.\r\nJag ber att Lars Bäckström, innan han fortsätter\r\nmed anklagelserna, studerar de betänkanden som\r\nfinns i bokhyllan här utanför kammaren. Sedan kan\r\nhan gärna återkomma.</pre><pre>Anf.  32  JAN BERGQVIST (s):\r\nFru talman! Jag har lust att kasta mig in i det se-\r\nnaste replikskiftet. Vi har ju, som Mats Odell vet,\r\nstuderat Kristdemokraternas budgetalternativ. Och när\r\nvi nu fick höra Mats Odell från Kristdemokraterna\r\nverkligen framträda här och säga att \"vi har starkare\r\nalternativ\" och \"vi har en miljard mer till kommuner-\r\nna\", kanske jag skall följa Mats Odells råd att studera\r\nbetänkandena. I vårt senaste betänkande konstaterar\r\nvi att Kristdemokraternas budgetalternativ i hög grad\r\nutmärks av att de förändringar och förslag ni har för\r\natt öka utgifter och minska skatter är väldigt precisa\r\noch konkreta. Men de förslag till regeländringar ni har\r\nför att förbättra budgetsaldot, minska utgifterna och\r\nöka inkomsterna är ofta utomordentligt otydliga. Vi\r\nkonstaterar också att ni har en mycket stark tro på\r\ndynamiska effekter, och ni utnyttjar det i ert budgetal-\r\nternativ. Sammanfattningsvis säger vi i finansutskottet\r\natt Kristdemokraternas budgetalternativ ligger långt\r\nifrån vad som kan anses vara en ansvarsfull budget-\r\npolitik, och vi avstyrker därför detta alternativ.\r\nDet var egentligen inte där jag hade tänkt börja,\r\nutan med följande.\r\nHur vill vi att Sverige skall gestalta sig för framti-\r\nden? Det är det som är kärnfrågan i dagens debatt. Vi\r\nsocialdemokrater svarar så här.\r\nNär vi tänker på hur Sverige skall vara i framtiden\r\nvill vi gärna se vårt land som ett gemensamt hem.\r\nKalla det gärna ett folkhem, där rättfärdigheten skall\r\nbo och varje invånare skall ha lika värde, lika männi-\r\nskovärde. I det hemmet finns omtanke om alla. Där\r\nfinns glädje och livslust, förhoppningar och drömmar.\r\nDär har den enskilde utrymme att söka sin personliga\r\nlycka, att ta vara på sina egna förutsättningar, att få\r\nkänna vingarnas frihet. Barnen skall få känna mycket\r\ntrygghet, få leka av hjärtans lust och få bästa tänkbara\r\nskola.\r\nMen även den äldre generationen måste få leva ett\r\nrikt och aktivt liv. Även den som är pensionär kan\r\nvara delaktig i vad som händer och sker i hans land.\r\nVi skall bryta våldet och vanmakten, ge oss på\r\nutanförskapet och rotlösheten, som har fått breda ut\r\nsig i skuggan av arbetslösheten och krisen.\r\nBreda barriärer mellan människor vill vi inte ha.\r\nOavsett plånbokens tjocklek skall det finnas vård och\r\nomsorg åt alla som behöver.\r\nJag talar om ett Sverige där alla behövs, ett hem\r\nmed dörrarna öppna för solidaritet och gemenskap, ett\r\nland med omsorg om människa och miljö.\r\nDet är min dröm om framtiden. Det är Socialde-\r\nmokraternas politiska dröm om Sverige.\r\nNär vi i dag röstar i riksdagen, och när medbor-\r\ngarna sedan röstar i höstens val, är vi med och påver-\r\nkar vilken typ av samhälle vi vill ha i framtiden. Jag\r\ntror att vi med dagens beslut kan lägga en bra grund\r\nför framtiden. Vi skall samla alla goda krafter - in-\r\nklusive fackföreningsrörelsen, Carl B Hamilton - för\r\natt pressa ned den öppna arbetslösheten till 4 % och\r\nsedan gå vidare på väg mot full sysselsättning.\r\nOm jag uppfattade Carl B Hamilton rätt sade han\r\natt det skulle finnas en bottennivå för arbetslösheten\r\npå 4-5 %. Jag vill för min del, och för vårt partis del,\r\nsäga att det är helt oacceptabelt.\r\nVi skall satsa på det stora kunskapslyftet och en\r\nriktigt bra skola. Vi skall ställa om till kretslopp och\r\ndet hållbara Sverige. Vi skall måna om sjukvården. Vi\r\nskall hjälpa fram omsorgen om gamla och barn.\r\nKort sagt: Vi väljer att värna välfärden, i stället\r\nför att lättsinnigt lova ut 80 miljarder i skattesänk-\r\nningar.\r\nEn sak vet vi av bitter erfarenhet, och det är att vi\r\nsjälva måste klara av att betala vad det kostar att byg-\r\nga och bo i vårt gemensamma hem. Låt oss se till att\r\nvi aldrig mer intecknar vårt gemensamma hem till\r\nlångt över skorstenen, aldrig mer sätter i pant hos\r\nutländska bankirer.\r\nVisst är det tacksamt att angripa skatterna - det\r\nförstår vi när vi hör Bo Lundgren. Och våra skatter\r\nskall verkligen inte vara högre än nödvändigt. Vi skall\r\nalltid försöka göra skatterna så effektiva, så raka och\r\nså rättvisa som möjligt.\r\nMen ibland måste man säga det självklara: Skatter\r\ntas inte ut för att göra livet surt för medborgarna.\r\nSkatten är det pris vi får betala för att kunna utveckla\r\nett humant och civiliserat samhälle. Med skatter kan\r\nvi finansiera välfärden. Med skatter kan vi se till att\r\nbetala den på ett solidariskt och rättvist sätt.\r\nMot Socialdemokraternas syn på framtiden står\r\nframför allt Moderaterna. Moderaterna anser att väl-\r\nfärdsstaten har tjänat ut och att välfärdsstaten skall ge\r\nvika. Så står det i deras programskrift. I stället skall\r\nmarknaden lösa problemen åt oss. Skatterna skall\r\nsänkas, men i stället får vi räkna med nedskärningar,\r\nhögre avgifter och allt större utgifter för privata för-\r\nsäkringar.\r\nModeraterna talar om frihet. I frihetens namn skall\r\nstatens insatser för välfärden hårt beskäras. I frihetens\r\nnamn skall kommunerna vingklippas. I frihetens namn\r\nskall landstingen avlövas och på sikt avskaffas.\r\nVisst är marknaden ett viktigt instrument. Vi so-\r\ncialdemokrater tycker att marknaden är en bra tjänare\r\nmen en dålig herre. Vi skall betjäna oss av marknad-\r\nsekonomin, men vi skall inte skifta över till ett sam-\r\nhälle där det är marknaden som ställer och styr.\r\nMarknaden tar inte något socialt ansvar, och den\r\nerkänner inte vare sig rättvisa eller solidaritet.\r\nVi socialdemokrater vill vidga frihetens gränser\r\noch öka friheten för alla människor. Just därför säger\r\nvi nej till en politik som ger de ekonomiskt starka\r\nfrihet att ta för sig på andras bekostnad.\r\nMedan alla andra partier undan för undan vill ge\r\nmer resurser till det allmänna är det tvärtom med\r\nModeraterna. Det uppseendeväckande är att den stora\r\nklyfta som redan i dag finns mellan Moderaterna å\r\nena sidan och Folkpartiet och Kristdemokraterna å\r\nandra sidan kommer att vidgas för varje år som går.\r\nAtt det blir ett allt större gap mellan de partierna\r\nframkommer tydligt i den redovisning som finns i\r\nfinansutskottets betänkande.\r\nDå vill jag fråga Carl B Hamilton och Mats Odell:\r\nVarför vill ni gå i armkrok med detta ganska extrema\r\nhögerparti? Varför har ni så litet kritik att framföra\r\nmot det stora asociala experiment som Moderaterna\r\nvill genomföra?\r\nI manifestet Land för hoppfulla, med Bo Lund-\r\ngren som medförfattare, står det svart på vitt att Mo-\r\nderaterna vill bryta upp välfärdsstaten.\r\nÄr ni inte det minsta oroade över de sociala kon-\r\nsekvenserna av Moderaternas systemskifte? Med\r\nModeraternas program kommer klyftorna att öka.\r\nSpänningarna i det svenska samhället kommer att bli\r\nstörre.\r\nDet miniprogram som Moderaterna, Folkpartiet\r\noch Kristdemokraterna försöker hålla ihop om hand-\r\nlar om långsammare takt för kunskapslyftet, sämre\r\nanställningsskydd, sämre villkor för förtidspensionä-\r\nrer, en allvarlig försvagning av arbetsmarknadspoliti-\r\nken, en snabb utförsäkring ur a-kassan och dessutom\r\nen mångdubbling av avgiften till a-kassan.\r\nÄr det förresten inte dags att här och nu ge be-\r\nsked? Med hur många hundra kronor i månaden vill\r\nni höja avgiften för en vanlig a-kassemedlem? Jag har\r\nställt den frågan förut i tidigare debatter och mött en\r\nbedövande tystnad. Nu tycker jag faktiskt att ni måste\r\nge besked. Med hur många kronor i månaden vill ni\r\nhöja avgiften för en vanlig a-kassemedlem?\r\nNi har alltså försökt att samla ihop er. Men om det\r\nmotstridiga och spretiga innehållet i er politik läggs\r\nsom grund för en ny regeringspolitik skulle kronan\r\nsjunka och räntorna stiga, och det skulle bli ett nytt\r\nstort svart hål i statens kassakista.\r\nDen som stod här i talarstolen för en stund sedan\r\noch ivrigast av alla varnade för budgetexplosion, för\r\növeroptimistiska kalkyler osv. var ju Carl B Hamil-\r\nton. Det är ironiskt att det är Folkpartiets budgetalter-\r\nnativ som är det svagaste av alla de budgetalternativ\r\nsom vi gått igenom i finansutskottet. Där finns djärva\r\noch orealistiska antaganden. Budgetalternativet är\r\nmycket lättvindigt tillyxat.\r\nMan kan ha förståelse för att det kan vara problem\r\nför oppositionspartier att arbeta igenom och göra alla\r\nberäkningar. Resurserna räcker inte till. Det kan bli\r\nfel. Vissa saker kan bli felberäknade. Men ni har\r\nlyckats mycket sämre än partier som har mindre re-\r\nsurser med att presentera ett bra budgetalternativ. Ni\r\ntillgodoräknar er i hög grad redan nästa år inkomster\r\nsom omöjligen har förutsättningar att komma in till\r\nstatskassan så tidigt, även om man gör optimistiska\r\nantaganden. När det gäller Folkpartiet skärper vi\r\ntonen och säger att förslaget inte svarar mot rimliga\r\nkrav på en ansvarsfull budgetpolitik.\r\nSom ett litet men dock aktuellt exempel på hur det\r\nspretar vill jag nämna finansieringen av Botniabanan.\r\nNär finansutskottet skrev sitt yttrande till trafikutskot-\r\ntet var ni tre eniga i ert motstånd. Högst av alla hördes\r\nMats Odell, som fick ett imponerande starkt genom-\r\nslag i medierna när han dömde ut finansieringsmodel-\r\nlen som en skandal. Jag gratulerar honom till den\r\nmediala framgången.\r\nSå gick det några veckor. Nu visar det sig att Mats\r\nOdell trots allt vill hoppa på tåget och bli delaktig i\r\nvad han själv har kallat för en skandal. I trafikutskot-\r\ntets betänkande nr 10 skriver en ovanligt dämpad\r\nMats Odell följande: \"För att inte fördröja byggandet\r\nav Botniabanan - - - tillstyrker vi vid detta be-\r\nslutstillfälle den av regeringen föreslagna finansie-\r\nringsmodellen\". Skönt med ett bad, sade han som föll\r\ni vattnet.\r\nNär man hör hur dessa tre musketörer dundrar och\r\ngår på kan man nästan tro att det går sämre och sämre\r\nför Sverige. Men i verkligheten är det tvärtom. Sveri-\r\nge har nu åter tillväxt. Tillväxten sker framför allt i\r\nden privata sektorn. Alltfler nya företag startas. Anta-\r\nlet konkurser minskar kraftigt. Vi förbättrar villkoren\r\nför företagen undan för undan. Vi gör det med före-\r\ntagsskatter som är internationellt konkurrenskraftiga,\r\nstöd till utbildning, stöd till forskning och utveckling\r\noch stöd till export och marknadsföring, för att ta\r\nnågra exempel.\r\nVi har i dag det bästa budgetläget under hela 90-\r\ntalet och det bästa företagsklimatet under hela 90-\r\ntalet. Vi har det största överskottet i våra utlandsaffä-\r\nrer, och det gäller inte bara hela 90-talet. Jag har bett\r\natt få fram uppgifter. Vi räknar i år med ett överskott\r\npå våra utlandsaffärer på 60 miljarder kronor. Jag har\r\nbett att få reda på när vi hade något motsvarande i vår\r\nmoderna historia.\r\nDet visar sig att det inte finns något så stort över-\r\nskott i våra utlandsaffärer, sett i relation till bruttona-\r\ntionalprodukten, om man inte går tillbaka till 1973.\r\nDå var det 2,8 % av BNP i jämförelse med 3,5 % i år.\r\nEtt år på 50-talet - 1951 - var det 2,5 %. Både räknat\r\ni miljarder och i andel av nationalprodukten är över-\r\nskottet i utlandsaffärerna exceptionellt högt.\r\nDet intressanta är att överskottet på 60 miljarder\r\ninte är en tillfällighet för i år. Alla prognoser visar att\r\növerskottet fortsätter att växa. Det kommer att växa\r\nmot 4 %, och kanske t.o.m. mera.\r\nModeraterna förnekar frenetiskt att det börjar gå\r\nbra för Sverige. Misslyckandet är kapitalt, fick vi höra\r\nBo Lundgren säga från talarstolen för en stund sedan.\r\nJag kan i och för sig känna en viss sympati för oppo-\r\nsitionen. I dess roll ingår att höja ett varningens finger\r\noch säga att det finns problem och att man inte skall\r\nta ut något i förskott. Det är en rimlig och riktig upp-\r\ngift för en opposition. Det är i och för sig inget fel i\r\ndet.\r\nMen ni sätter er i en helt ohållbar situation när ni\r\nförst målar upp hur hopplöst eländigt det är i dag men\r\nsedan inte kan hejda er från att utlova skattesänkning-\r\nar på väldiga belopp de närmaste åren. Är det så\r\neländigt som ni påstår är det helt oansvarigt att ställa\r\nut så generösa löften.\r\nEgentligen hade jag inte tänkt att gå in så mycket\r\npå det förflutna, men när jag läste vad Carl Bildt, Lars\r\nLeijonborg och Alf Svensson skrev om 90-talet kände\r\njag att det finns all anledning att korrigera och balans-\r\nera den bilden. Jag vill påminna om att svensk eko-\r\nnomi hade kört djupt ned i diket för bara fyra år se-\r\ndan. Tyvärr blev det inte bara bucklor på budgeten,\r\nutan hela vår ekonomi var svårt skadad.\r\nDå hade Sveriges statsskuld fördubblats på tre år.\r\nNu börjar vi betala av. Då hade arbetslösheten tre-\r\ndubblats på tre år. Nu sjunker arbetslösheten. Då hade\r\nbudgetunderskottet fyrdubblats på tre år. Nu har vi\r\nvänt underskottet till ett överskott. Då pressade\r\nblytunga räntor människor att lämna hus och hem. Nu\r\när räntekostnaden för normalvillan ca 2 000 kr lägre i\r\nmånaden. Då låg missmod och pessimism som ett segt\r\nklister över näringslivet. Nu börjar det åter sjuda av\r\noptimism och framtidstro. Då gav kreditvärde-\r\nringsinstituten Sverige underbetyg. Nu får vi överbe-\r\ntyg. Då hade vi ofinansierade vårdnadsbidrag. Nu\r\nbetalar vi med egna pengar till vård, skola och om-\r\nsorg.\r\nModeraternas partisekreterare Gunnar Hökmark\r\nhar med stolthet förklarat följande: Det vi åstadkom\r\n1991-1994 kan vi göra igen.\r\nMen då blir jag verkligen bekymrad. Tänker Mo-\r\nderaterna och Folkpartiet verkligen upprepa det gamla\r\nexperimentet med en ny start för Sverige en gång till?\r\nPå en punkt vill i alla fall Carl B Hamilton ändra på\r\nexperimentet. Han säger så här: Det är oacceptabelt\r\nmed det svaga inflytande som finansministern hade\r\nförra gången.\r\nHan menar att en borgerlig finansminister skall ha\r\nvetorätt i ekonomiska frågor. En borgerlig finansmi-\r\nnister skall alltså ha rätt att vägra de borgerliga parti-\r\nledarna och majoriteten i regeringen att få igenom\r\nsina förslag när det gäller budgetpolitik och ekono-\r\nmisk politik.\r\nDet är ett intressant besked. Det betyder att Hamil-\r\nton räknar med att en borgerlig regering blir antingen\r\nekonomiskt ansvarslös eller också demokratiskt un-\r\ndermålig.\r\nTack och lov finns det ett bättre alternativ, och det\r\när att väljarna röstar fram en socialdemokratisk rege-\r\nring.\r\nBo Lundgren verkar däremot vara mycket nöjd\r\nmed hur det var förra gången. Det var inte så länge\r\nsedan vi i kammaren fick höra Lundgren säga: Om det\r\när statsskuldräntorna som är problemet, så finns inte\r\ndet problemet - det är bara att sänka skatten. Jo, jag\r\nhar protokollet i bänken, Bo Lundgren, så vi kan läsa\r\ninnantill. Min kommentar är att så talar den obotfär-\r\ndige.\r\nRoy Ottosson gick till angrepp och påstod att det\r\nfanns medvetna felberäkningar i förhållande till\r\nKonjunkturinstitutet. Det vill jag bestämt bestrida.\r\nKonjunkturinstitutets rapport kom före vårpropositio-\r\nnen. Det finns många förklaringar till skillnader i\r\nbedömningar. En förklaring är olika bedömning av\r\ngenomsnittsarbetstiden. Konjunkturinstitutet räknar\r\nmed att genomsnittsarbetstiden kommer att öka, me-\r\ndan regeringen i vårpropositionen tror att det kan bli\r\nen sänkning. När jag tar del av vad som händer på\r\narbetsmarknaden, de avtal som nu tecknas, gör i varje\r\nfall jag den bedömningen att det är mer sannolikt att\r\ndet blir en minskning av den genomsnittliga arbetsti-\r\nden än tvärtom. Jag avvisar bestämt alla beskyllningar\r\nom medvetna felräkningar.\r\nTill Centerpartiet och Per-Ola Eriksson vill jag\r\nrikta ett tack för ett gott samarbete. Trots att våra\r\npartier har olika uppfattningar i en hel del frågor har\r\nvi samarbetat bra för att få ordning på Sveriges eko-\r\nnomi, väl medvetna om att vi aldrig kan låna oss fram\r\ntill en trygg och bestående välfärd.\r\nJag vill också tacka Bo Nilsson, som lämnar fi-\r\nnansutskottet och riksdagen efter valet i höst. Tack för\r\nditt starka sociala engagemang och de fina resultat\r\nsom du har åstadkommit i riksdagsarbetet! Jag vill\r\nönska dig all framgång med dina nya uppgifter i Skå-\r\nneregionen.\r\nFru talman! Jag yrkar bifall till finansutskottets\r\nförslag, och jag vill säga att det känns skönt att vi när\r\nvi nu på nytt börjar bygga ut välfärden kan göra det\r\nmed egna pengar och inte med lånade medel. Välfärd\r\nskapas av ett folk i arbete. Utan arbete, ingen välfärd.\r\nUtan välfärd, ingen rättvisa. Solidaritet är att leva sig\r\nin i andra människors villkor, att visa omsorg och\r\nomtanke om varandra. Vi socialdemokrater vill att\r\nsolidariteten skall vara Sveriges väg att möta framti-\r\nden. Vi säger nej till egoismens krassa marknadssam-\r\nhälle, men vi vill vara med och bygga solidaritetens\r\ngoda folkhem.</pre><pre>Anf.  33  MATS ODELL (kd) replik:\r\nFru talman! Jan Bergqvist oroar sig över hållfast-\r\nheten i kristdemokraternas budgetalternativ, över\r\nFolkpartiets budgetalternativ och över att moderaterna\r\nvill försvaga den offentliga sektorns ekonomi. Det var\r\ntur att han inte läste upp det utskottet skriver om hans\r\ntilltänkta regeringsunderlags motioner, det som skrivs\r\nom Vänsterpartiets motion och om Miljöpartiets mo-\r\ntion. Vi skall ju, Jan Bergqvist, ha ett val i Sverige\r\nden 20 september, och då finns det ingen som har\r\nnågra röster, det finns ingen given regeringskonstella-\r\ntion.\r\nJan Bergqvist gav i slutet av sitt anförande en så-\r\ndan vacker, närmast poetisk appell. Jag tycker därför\r\natt han skulle passa på att tala om hur detta skall ske.\r\nVilka skall Jan Bergqvist gå i armkrok med? Är det så\r\natt han utan vidare går med på en försvagning i enlig-\r\nhet med Vänsterpartiets budgetförslag med 12,4 mil-\r\njarder år 1999, med 22,4 miljarder år 2000 och med\r\n32,9 miljarder år 2001? Det borde bekymra Jan\r\nBergqvist litet mer än kalkylerna i kristdemokraternas\r\noch Folkpartiets alternativ. Såväl kristdemokraterna\r\nsom Folkpartiet och moderaterna har vid varje tillfälle\r\nnär denna riksdag har fattat budgetbeslut haft ett star-\r\nkare budgetsaldo.\r\nDet Jan Bergqvist nu står inför är att - om det går\r\nså illa efter valet - sätta sig och förhandla med två\r\npartier som kraftigt vill försvaga statens finanser, som\r\nvill lagstifta om en kortare arbetstid. Detta är ett be-\r\nkymmer för Jan Bergqvist.\r\nFru talman! Det jag har motsatt mig vad gäller\r\nBotniabanan är att man å ena sidan har en retorik om\r\nde hermetiskt tillslutna utgiftstaken och om den nya\r\nbudgetprocessens enorma fördelar vad gäller budget-\r\ndisciplin - vi kan inte ens flytta 100 miljoner från ett\r\nkonto till ett annat - och att man å andra sidan bildar\r\nett bolag med 4 miljoner i aktiekapital, som utanför\r\nstatsbudgeten skall låna upp över 9 miljarder kronor.\r\nDet är det som vi har motsatt oss. Ta i stället fram de\r\npengarna på ett vanligt, hederligt sätt, Jan Bergqvist!</pre><pre>Anf.  34  JAN BERGQVIST (s) replik:\r\nFru talman! Till skillnad från Mats Odell kan jag\r\nge ett klart besked på den fråga han ställde om bud-\r\ngetförsvagningarna. Vi kommer inte att gå med på\r\nsådana budgetförsvagningar. För Mats Odell återstår\r\nfortfarande att svara på frågan: Väljer ni vården, eller\r\nväljer ni moderaterna? Det är väl egentligen så man\r\nkan uttrycka det.\r\nVad gäller Botniabanan är det naturligtvis en re-\r\nträtt av oanade mått. Mats Odell talar om skenlös-\r\nningar - det passar ju bra när det gäller tåg, fastän det\r\nnu inte handlar om sådana skenor - och säger att det\r\när en skandal att man väljer den här finansieringsmo-\r\ndellen. Sedan kryper Mats Odell till korset och säger:\r\nJa, vi kan naturligtvis inte motsätta oss det här, utan\r\nför den här gången går vi med på det. Den som sig\r\nomvänder och bättrar skall vi hälsa med tillfredsstäl-\r\nlelse, men de stora orden kunde kanske Mats Odell ha\r\nbesparat sig. Nu har han själv stuckit hål på dem.</pre><pre>Anf.  35  MATS ODELL (kd) replik:\r\nFru talman! Jag skall inte trötta kammaren med att\r\nhänvisa till de uttalanden som Jan Bergqvist har gjort\r\nom den här typen av finansieringslösningar. Den enda\r\ngång det skulle ske var i samband med den förra bud-\r\ngetomgången, när vissa vägprojekt skulle antas. Det\r\nvar den enda gången. Nu kommer den andra gången.\r\nVi talar om budgetprocessen, om att riksdagens mäk-\r\ntiga finansutskott inte ens kan få flytta 100 miljoner -\r\nvi har hört detta flera gånger här i dag. Man kan inte\r\ntala om för regeringen att man vill flytta 100 miljoner\r\ntill miljövården i höstbudgeten. Nu kan vi alltså ge-\r\nnom att enkelt starta ett aktiebolag låna upp över 9\r\nmiljarder kronor utanför statsbudgeten. Det är sken-\r\nhelighet att tala om en strikt budgetprocess när man\r\nsammantaget har lån på 31 miljarder kronor utanför\r\nbudgetprocessen. Där har Jan Bergqvist sitt trovär-\r\ndighetsproblem.\r\nSedan kom ett mycket intressant besked, fru tal-\r\nman. För Jan Bergqvists del är regeringsförhandling-\r\narna avslutade. Han har redan förhandlat med Väns-\r\ntern och Miljöpartiet. Det är inte tal om att de skall få\r\nnågonting att säga till om. Deras politik är spolad.\r\nVad säger Lars Bäckström om detta? Finner han sig i\r\natt det inte finns något som helst utrymme för diskus-\r\nsioner efter valet? Tror Jan Bergqvist att han får egen\r\nmajoritet? Då ber jag verkligen att få lyckönska ho-\r\nnom. I så fall är han mer optimistisk än vad jag trod-\r\nde.\r\nHan har ett gigantiskt problem. Att Centerpartiet\r\nefter den uppräkning av skattesänkningar och föränd-\r\nringar som man här gjorde, skattesänkningar och\r\nförändringar som är fullständigt blockerade inom\r\nsocialdemokratin, skulle fortsätta ett samarbete enligt\r\nnuvarande modell är uteslutet. Det Jan Bergqvist har\r\natt se fram emot är förhandlingar med Gudrun Schy-\r\nman, med Roy Ottosson, med Birger Schlaug och\r\nmed Eva Goës. Förbered er för det! Tro inte att dessa\r\npartier har gett upp så här enkelt!</pre><pre>Anf.  36  JAN BERGQVIST (s) replik:\r\nFru talman! Jag har ingen som helst anledning att\r\nändra det besked jag gav förra gången. Jag konstate-\r\nrar att Mats Odell vrider sig som en mask när det\r\ngäller frågan: Väljer kristdemokraterna vården eller\r\nmoderaterna?\r\nVi minns ju hur det var förra gången. Då gick\r\nMats Odell och hans konsorter ut och talade om: Vi\r\nskall öka resurserna kraftigt i sjukvården. De fick\r\nsäkert en hel del stöd för detta i valet. Men vad hände\r\nsedan? Jo, ni medverkade till en neddragning av\r\nkommunbidragen, och det blev inte mer resurser. Det\r\när därför det finns skäl att ställa denna fråga även den\r\nhär gången. Moderaterna är ju väldigt klara över hur\r\nde skall ställa sig medan ni skall försöka förhandla\r\nmed dem.\r\nNär det gäller Bottniabanan och finansieringen vet\r\njag inte om jag är särskilt skenhelig. De tror jag fak-\r\ntiskt inte. Det är viktigt att man inte intecknar framti-\r\nden för mycket utan att det finns en balans mellan\r\nlånefinansiering och annan finansiering. Huvuddelen\r\nskall vara anslagsfinansierad, det är självklart. Det här\r\nkommer också att anslagsfinansieras efter ett tag.\r\nDet finns en möjlighet i budgetlagen. Budgetlagen\r\nomfattar över huvud taget inte det här med Bottniaba-\r\nnan. Det finns en särskild paragraf i budgetlagen som\r\nmöjliggör undantag i enstaka fall. Det innebär att man\r\nredan från början har förutsett att man skall kunna\r\ngöra undantag när det finns speciella skäl till detta.</pre><pre>Anf.  37  BO LUNDGREN (m) replik:\r\nFru talman! Låt mig först korrigera Jan Bergqvists\r\nsovjetiska historieskrivning. Jag tänkte göra det ge-\r\nnom att citera Klas Eklund, tidigare planeringschef på\r\nFinansdepartementet och mannen som hjälpte Erik\r\nÅsbrink att skapa problemen under 80-talet. Han\r\nskrev i Tiden nr 4 1992 - och jag beklagar till en del\r\ndet ordval han har:\r\n\"Jag vill understryka att dagens problem - med\r\nhög arbetslöshet och finanskris - i första hand är en\r\nföljd av 1980-talets överhettning och inflation. Vi var\r\nåtskilliga då som varnade för att det skulle gå åt hel-\r\nvete om vi inte lyckades bryta inflationen. Nå, vi\r\nlyckades inte få ned inflationen - och nu går det följ-\r\naktligen åt helvete.\"\r\nAnsvaret vilar tungt - inte minst på Erik Åsbrink.\r\nSå skulle jag vilja fråga Jan Bergqvist: Vari ligger\r\ndet rättfärdiga i att ta ut förmögenhetsskatt av pensio-\r\nnärer som amorterat ned sina hus men att slopa den\r\nför miljardärer? Vari ligger det rättfärdiga i att ta ut\r\nvärldens högsta skatter av låg- och medelinkomstta-\r\ngarna och ändå inte ge dem världens bästa sjukvård?\r\nVi har ju problem i äldreomsorgen och i skolan. Vari\r\nligger det rättfärdiga i att ta ut oskäliga avgifter av\r\ngamla människor som behöver äldreomsorg och som\r\nredan har betalat för sig genom skatter under sitt yr-\r\nkesverksamma liv?\r\nJan Bergqvist säger med all rätt att oavsett plån-\r\nboken skall det finnas bra vård för oss alla. Men så är\r\ndet inte i dag. Med de köer som ni har släppt fram är\r\ndet ju vanliga människor som får vänta i kön; barn,\r\ngamla och förvärvsarbetande. Men de som har en\r\nvälfylld plånbok kan alltid köpa sig vård när de behö-\r\nver det.\r\nUnder vår tid, 1991-94, införde vi en vårdgaranti\r\noch bantade bort köerna. Det var det som Mats Odell,\r\nCarl B Hamilton och jag ordnade. Ni tog bort vårdga-\r\nrantin. Nu har köerna växt. Är det detta rättfärdighe-\r\ntens samhälle Jan Bergqvist vill ha?</pre><pre>Anf.  38  JAN BERGQVIST (s) replik:\r\nFru talman! Först skall vi klara ut en sak. Även\r\nmiljardärerna får betala den här förmögenhetsskatten\r\nför sina fastigheter som Bo Lundgren talar om. Där är\r\ndet ingen skillnad.\r\nSedan ville Bo Lundgren tidigare göra gällande att\r\njag skulle ha felciterat honom i kammaren. Jag kan\r\nbara säga att jag har citatet här. Här finns protokollet.\r\nOm Bo Lundgren själv vill läsa det så går det bra. Bo\r\nLundgren sade: Om det är statsskuldräntorna som är\r\nproblemet så finns inte det problemet. Det är bara att\r\nsänka skatten. Man kan läsa före och man kan läsa\r\nefter. Det ändrar inte innehållet i detta. Om sedan Bo\r\nLundgren vill säga att han beklagar att han gjorde\r\ndetta uttalande så har jag full respekt för det. Men det\r\nhar han ännu inte gjort.\r\nSedan vill jag säga att aldrig har bidragsberoendet\r\nökat så snabbt som när Bo Lundgren satt i Finansde-\r\npartementet. Aldrig har de offentliga utgifterna ökat\r\ntill den rekordnivå som de nådde 1993 när Bo Lund-\r\ngren satt där. Det är dessutom så att vi i dag tvingas\r\nbetala skatt som Bo Lundgren borde ha tagit ut med\r\ninte gjorde när han var skatteminister. Lundgrens\r\nguldregn över de välbeställda får dagens skattebetala-\r\nre betala dyrt med ränta på ränta. När Lundgren läm-\r\nnade Finansdepartementet kunde han ju tyvärr inte ta\r\nmed sig de underskott och skulder som fanns.</pre><pre>Anf.  39  BO LUNDGREN (m) replik:\r\nFru talman! Frågan om var skulden till fallet i\r\nsvensk ekonomi ligger har vi väl kanske redan klarat\r\nut. Man kan också läsa Kjell-Olof Feldts bok om man\r\nså önskar.\r\nDet intressanta var att Jan Bergqvist, som ni note-\r\nrade, avstod från att kommentera vad jag sade om\r\nrättfärdighet. Det är för att han inser att det här inte är\r\nen rättfärdig politik. Bara för att ni vill ha den politis-\r\nka makten att bestämma över människor skall dessa\r\nutlämnas åt ett system som inte förmår ge dem sjuk-\r\nvård i rätt tid.\r\nDet är det ni har åstadkommit. Ni har ansvaret för\r\nproblemen i äldreomsorgen. Ni har ansvaret för\r\n753 000 socialbidragstagare. Ni har ansvaret för sjuk-\r\nvårdsköerna. Ni har ansvaret för bristerna i skolan.\r\nDet är ni som regerar. Att smita från ansvaret är bland\r\ndet värsta som, tror jag, både jag och andra väljare\r\nvet.\r\nNi har drivit en politik som har lett fel. Ni driver\r\ndessutom en politik som gör att människor inte får de\r\njobb de skulle behöva - och som vi alla skulle behö-\r\nva. Vi har en fortsatt hög arbetslöshet. Det har jag,\r\nCarl B Hamilton och andra visat i debatten. Arbets-\r\nlösheten är extremt hög. Vi har en statsminister som\r\nsäger att i ett sådant läge är det inte i första hand jobb\r\ni privat sektor som skall komma till. Han sade på\r\nlandstingets kongress att 75 av 100 nya jobb för de\r\nunga människorna i Sverige skall komma i den of-\r\nfentliga sektorn.\r\nDå vill jag ställa en enda fråga till Jan Bergqvist.\r\nKommentera detta, Jan Bergqvist! Är detta rimligt\r\noch riktigt? Ställer sig Jan Bergqvist bakom Göran\r\nPerssons uttalande att tre fjärdedelar av de nya jobben\r\nskall växa fram i den offentliga sektorn? Eller des-\r\navouerar han sin partiordförande?</pre><pre>Anf.  40  JAN BERGQVIST (s) replik:\r\nFru talman! Bo Lundgren ställer faktiskt flera frå-\r\ngor. När det gäller det här med landsting och kommu-\r\nner är det ju så att avgångarna nu blir ungefär 74 000.\r\nOm man sätter det i relation till en ungdomskull så är\r\ndet ungefär 100 000. I övrigt vill jag inte närmare\r\nkommentera det här uttalandet som jag inte själv har\r\ntagit del av.\r\nDet är oerhört viktigt för oss socialdemokrater att\r\nvi nu förbättrar kvaliteten i sjukvården, äldreomsor-\r\ngen och barnomsorgen. Och vi tror inte att det blir\r\nbättre kvalitet om man minskar resurserna. Vi tror att\r\nvi behöver öka resurserna - och naturligtvis också\r\nutveckla och utbilda de anställda.\r\nSedan är det ju det här med ansvaret. Bo Lund-\r\ngren har talat om att misslyckandet är kapitalt. Var\r\noch en kan ju konstatera att om man är så kategorisk\r\nfinns det viktiga sidor av verkligheten som man inte\r\nfångar in. Detsamma gäller ansvaret för arbetslöshet\r\noch liknande. Det vill man nu på ett helt märkligt sätt\r\nlägga på socialdemokraterna.\r\nJag vill erinra om att det faktiskt är så att Carl B\r\nHamilton har erkänt att finansministern i den tidigare\r\nregeringen blev överkörd ett antal gånger. Den förra\r\nfinansministern Anne Wibble har också erkänt att när\r\nregeringen samlades hösten 1992 fanns inte krismed-\r\nvetandet. Bo Lundgren hade ansvaret under de tre år\r\ndå han satt i regeringen. Sedan har han försökt skylla\r\nifrån sig det ansvaret. Det tycker jag är svagt.</pre><pre>Anf.  41  CARL B HAMILTON (fp) replik:\r\nFru talman! När jag lyssnade på Jan Bergqvists\r\nanförande var det kanske inte det han sade som gjorde\r\nmig mest förvånad utan det han inte sade. Tänk att en\r\nledande socialdemokrat kan hålla ett långt anförande\r\noch bara en passant - i förbigående - ta upp frågan\r\nom arbetslösheten! I den här beskrivningen av det\r\ngoda samhället som Jan Bergqvist och socialdemokra-\r\nterna syftar till, den beskrivning som Jan Bergqvist\r\ngav, fanns ju inte arbetslösheten med! Detta tycker jag\r\när det absolut allvarligaste: Att regeringspartiet mör-\r\nkar i denna helt avgörande fråga.\r\nHade det varit så att arbetslösheten legat på tre\r\neller fyra procents nivå så hade jag förstått om Jan\r\nBergqvist tyckt att det var överflödigt att ta upp frå-\r\ngan. Men nu ligger den alltså på tio, elva, tolv pro-\r\ncents nivå. Att då bara gå förbi detta i sitt huvudanfö-\r\nrande tycker jag är magstarkt.\r\nDe sociala konsekvenserna av samarbete med\r\nModeraterna tror jag att Mats Odell och jag kan han-\r\ntera i våra partier. Men de sociala konsekvenserna av\r\nden arbetslöshet som Socialdemokraterna har haft\r\nunder fyra år och inte lyckats få ned - jag talar nu om\r\nden totala arbetslösheten - är det stora hotet mot ett\r\ngott samhälle.\r\nDet finns ingen koppling mellan det som Jan\r\nBergqvist säger är en oacceptabelt hög nivå på 4-5 %\r\narbetslöshet - jag skulle också gärna komma längre\r\nned - och dagens nivå på 11-12 %. Jan Bergqvist\r\nanvisar ingen metod för hur man skall komma ned till\r\nde låga nivåer som han talar om som varande accep-\r\ntabla. En snabb huvudräkning ger vid handen att den\r\nnivå som Jan Bergqvist talade om innebär en halv\r\nmiljon nya jobb inom loppet av två-tre år. Jag vill\r\ngärna veta hur detta skall materialiseras, Jan\r\nBergqvist. Det är min viktigaste invändning mot de\r\nlånga anföranden som har hållits.</pre><pre>Anf.  42  JAN BERGQVIST (s) replik:\r\nFru talman! Jag vill faktiskt uppmana Carl B\r\nHamilton att läsa protokollet. Då kommer han att\r\nfinna att jag talade om kampen mot arbetslösheten\r\noch om att vi i den första omgången skall pressa ned\r\narbetslösheten till 4 % och sedan gå vidare på vägen\r\nmot full sysselsättning.\r\nFör oss är kampen mot arbetslösheten den allra\r\nviktigaste frågan. Vi skall samla alla goda krafter,\r\ninklusive fackföreningsrörelsen, som fick mycket\r\nnegativa utlåtanden från Carl B Hamilton.\r\nFolkpartiet gör i sitt budgetalternativ mycket lätt-\r\nvindiga antaganden som ungefär går ut på att om man\r\nsänker skatterna med 25 miljarder blir det så gynn-\r\nsamma effekter att sysselsättningen kommer i gång.\r\nDå kan ni tillgodoräkna er 10 miljarder redan 1999.\r\nNi föreslår 200 miljoner till kontroll, och redan nästa\r\når skall ni på ett helt orimligt sätt kassera in 2,7 mil-\r\njarder kronor till följd av detta. Ni föreslår att man\r\nskall göra något som redan sker, nämligen samordna\r\nsjukförsäkringen med hälso- och sjukvården. Och\r\ngenom att ni föreslår det räknar ni in 2 miljarder kro-\r\nnor mer i ert budgetalternativ trots att detta arbete\r\npågår för fullt.\r\nJag måste säga att jag är besviken på Folkpartiets\r\nbudgetalternativ. Att det finns en och annan kantighet\r\ni ett oppositionsparti på grund av att man inte har\r\nresurser att räkna igenom allting har jag full förståelse\r\nför. Men att Folkpartiet av alla oppositionspartier\r\nskulle ha det budgetalternativ som var allra sämst och\r\nallra svagast, det förvånar mig verkligen.</pre><pre>Anf.  43  CARL B HAMILTON (fp) replik:\r\nFru talman! Den fråga som jag ställde till Jan\r\nBergqvist gällde inte hans ambitionsnivå. Jag tror\r\nsäkert att den är hög vad beträffar arbetslösheten.\r\nMen jag frågade: Hur skall man gå från dagens nivå\r\ntill den ambitionsnivån? Hur ser vägen dit ut? Vilka\r\nåtgärder är det som skall vidtas? Såvitt jag förstår\r\navvisar Socialdemokraterna reformer på arbetsmark-\r\nnaden och avvisar sådana skattesänkningar som kan\r\nge fler jobb och är i handling mycket tveksamma till\r\nåtgärder som förbättrar företagsklimatet. Hur i all\r\nvärlden skall man med den handlingsförlamningen\r\nvad gäller arbetsmarknadsreformer och skatter som är\r\nskadliga för jobben och företagsamheten gå från da-\r\ngens nivå till den låga nivå på 2-3 % som tydligen är\r\nJan Bergqvists ambition? Det förstår jag inte. Då är,\r\nsåvitt jag förstår, regeringens ambition att man, lik-\r\nsom i Nederländerna, skall ligga och pressa lönerna\r\nlångt under konkurrentländernas löneökningar år efter\r\når. Om det är detta som är metoden, så säg det Jan\r\nBergqvist. Någon annan metod har jag inte lyckats\r\nhitta.\r\nVad beträffar vetorätten, som jag uttalade mig om,\r\nhar Sveriges problem inte varit att vi har haft för\r\nstarka finansministrar utan att vi har haft för svaga\r\nfinansministrar. Det gäller inte bara Anne Wibble.\r\nDet gäller i högsta grad Kjell-Olof Feldt. Man kan ju\r\nläsa hans bok och konstatera hur han förde en politik\r\nmot sitt eget bättre vetande. Och vem kommer inte\r\nihåg hur Kjell-Olof Feldt i denna kammare satt och\r\nskaldade om löntagarfonderna som ett \"djävla skit\",\r\nsom Kjell-Olof Feldt hade tvingats att baxa ända hit.\r\nHan hade behövt att vara starkare och slippa göra\r\ndenna baxning.</pre><pre>Anf.  44  JAN BERGQVIST (s) replik:\r\nFru talman! Skillnaden mellan den här mandatpe-\r\nrioden och den förra mandatperioden tror jag är att\r\nalla i regeringen under den här mandatperioden har\r\ntagit ett budgetansvar. Det har varit en samlad uppgift\r\nför regeringen att se till att genomföra en rejäl bud-\r\ngetsanering, och den har ju lyckats. Den har t.o.m.\r\nlyckats bättre än vi räknade med från början. Det är så\r\nman skall arbeta, att alla i regeringen tar ansvar. Och\r\njag är förvånad över modellen att finansministern\r\nskall kunna gå emot hela den övriga regeringen. Jag\r\ntycker inte att det är demokratiskt. Men det är det sätt\r\nsom Carl B Hamilton vill lösa dilemmat med erfaren-\r\nheten från den förra regeringen, att en borgerlig rege-\r\nring var ekonomiskt ansvarslös.\r\nCarl B Hamilton sade: Ge oss nu programmet som\r\nleder ned till 2 % arbetslöshet. Jag hade önskat att jag\r\nhade haft några minuter till på mig. Men jag kan väl\r\nantyda vad det är fråga om.\r\nDet handlar ytterst om att man bestämmer sig för\r\natt kampen mot arbetslösheten är den viktigaste frå-\r\ngan. Det handlar om att vi satsar på utbildning, kun-\r\nskapslyft, forskning och utveckling av företagen. Vi\r\nförbättrar nu undan för undan villkoren för företagen.\r\nStöd till export och marknadsföring är bara ett exem-\r\npel som jag nämnde. Att ställa om till det hållbara\r\nSverige tror jag är bra för sysselsättningen på längre\r\nsikt och att vi månar om den gemensamma sektorn\r\noch ser till att omsorgen om barn och gamla blir bra\r\noch att skolan blir bra. Det finns många fler förslag,\r\noch jag förutsätter att de kommer upp i den arbets-\r\nmarknadspolitiska delen av denna debatt.</pre><pre>Anf.  45  PER-OLA ERIKSSON (c) replik:\r\nFru talman! Kampen mot arbetslösheten är, såvitt\r\njag förstår, ett gemensamt intresse både för Center-\r\npartiet och för det parti som Jan Bergqvist företräder.\r\nDet sade Jan Bergqvist alldeles nyss.\r\nNu kan vi konstatera att arbetslösheten sjunker,\r\nvilket är bra, och att sysselsättningen ökar. Men vi har\r\nalltjämt en ganska hög arbetslöshet. Mitt i denna höga\r\narbetslöshet börjar vi få en del flaskhalsproblem -\r\nbrist på arbetskraft. Och det finns en risk för att det\r\npressar upp inflationen och att man sedan får en kost-\r\nnadsspiral som vi har upplevt tidigare. Då handlar det\r\nom arbetsmarknadspolitikens funktionssätt. Delar Jan\r\nBergqvist, vår värderade ordförande i utskottet, min\r\nuppfattning att man steg för steg bör reformera ar-\r\nbetsmarknadspolitiken så att man för över mer av\r\nresurserna till kvalitet i stället för kvantitet och bygger\r\nbort den typ av flaskhalsproblem som vi ser och\r\ndessutom stärker resurserna till regional utveckling\r\nför att inte skapa motsättningar mellan olika delar av\r\nvårt land, så att det blir expansion i en del och mer\r\nstagnation i en annan del?\r\nDet skall bli intressant att få höra finansutskottets\r\nordförandes uppfattning.</pre><pre>Anf.  46  JAN BERGQVIST (s) replik:\r\nFru talman! Jag delar uppfattningen att vi måste\r\nförbättra kvaliteten i arbetsmarknadspolitiken. Och vi\r\nkan konstatera att belastningen på arbetsmarknadsin-\r\nstrumenten under några har varit så stark att många\r\nuppgifter som man har fullföljt tidigare har varit svåra\r\natt genomföra därför att volymen på arbetslösheten\r\nhar varit så stor. Därför har vi också gemensamt ökat\r\nresurserna till den kvalificerade yrkesutbildningen,\r\noch det görs nu många insatser för att vi skall komma\r\nbort från flaskhalsar.\r\nDet är ju intressant att Arbetsmarknadsstyrelsen i\r\nsin prognos, när den går in litet grand på 2000-talet,\r\ntalar om att det kan bli ett oerhört sug på arbetskraft.\r\nOch då är det viktigt att det inte uppstår flaskhalsar\r\nutan att vi verkligen kan komma snabbt fram till den\r\nfulla sysselsättning som vi eftersträvar.\r\nJag har också uppfattningen - och nu talar jag litet\r\npersonligt - att vi när det gäller arbetsmarknadspoliti-\r\nken bör lägga ut den litet mer lokalt och kanske fram-\r\nför allt regionalt för att vi praktiskt skall kunna hante-\r\nra de problem som finns ute i samhället. Jag tycker att\r\ndet är väldigt viktigt att vi försöker se till så att vi har\r\nbalans så att hela Sverige kan leva. Där tror jag att vi\r\när ganska överens.</pre><pre>Anf.  47  PER-OLA ERIKSSON (c) replik:\r\nFru talman! Jag ber att få tacka Jan Bergqvist för\r\nhans svar. Det gläder mig att höra att man vill flytta\r\nresurser mera till den regionala och lokala nivån. Det\r\ntror jag är en riktig åtgärd. Då får man ökad flexibili-\r\ntet och då kan man anpassa resurserna efter de krav\r\nsom finns regionalt.\r\nEftersom det här är min sista replik till Jan\r\nBergqvist vill jag kvittera för de vackra orden. Tack\r\nför ett gott samarbete under denna mandatperiod. Det\r\nhar varit en tuff mandatperiod med stora problem som\r\nskulle lösas. Men vi har valt samarbetets väg och nu\r\nser vi att det var en väg som bar till framgång. Det\r\nlyfte Sverige och detta bådar gott inför den komman-\r\nde mandatperioden. Sverige står starkt inför nästa\r\nårtusende.</pre><pre>Anf.  48  ROY OTTOSSON (mp) replik:\r\nFru talman! När det gäller arbetslösheten och de\r\nberäkningar som jag i mitt huvudanförande kritiserade\r\nkan jag konstatera att Jan Bergqvist försvarar rege-\r\nringens beräkningar och håller fast vid dem. Det var\r\ninte medvetet i alla fall att det skulle vara särskilt\r\noptimistiskt.\r\nI fråga om produktivitetstillväxten räknar Kon-\r\njunkturinstitutet med 1,9 % på årlig basis. I proposi-\r\ntionen räknar man med 1,6 %, dvs. en ganska ordent-\r\nligt mycket lägre produktivitetstillväxt. Sedan de här\r\nprognoserna gjordes har dessutom pristrycket nedåt\r\nökat till följd av Asienkrisen, utvecklingen i Japan nu\r\nosv. Vi ser alltså att inflationen går ned. Det kommer\r\natt tvinga fram ytterligare produktivitetstillväxt. Det\r\nleder naturligtvis till att det blir färre arbetstillfällen,\r\nom det nu inte händer ytterligare något i ekonomin\r\nsom gör att den växer på ett annat sätt. Det här är ett\r\nexempel.\r\nVidare handlar det om hur man räknar på arbets-\r\nkraftsutbudet, som inte nämnvärt kommer att öka trots\r\natt man i prognoserna här räknar med att sysselsätt-\r\nningen skall öka, att det helt enkelt blir fler arbetstill-\r\nfällen.\r\nAv erfarenhet vet vi att ökningen brukar ske snab-\r\nbare. Det är bara att titta på AMS siffror. Ungefär 3 %\r\nfinns inom kunskapslyftet. De människorna antar jag\r\när sugna på att få jobb. Arbetskraftsutbudet kommer\r\nalltså att öka mycket mer än som är beräknat här.\r\nSammantaget leder detta till att det blir 6 % ar-\r\nbetslöshet fram till år 2001 - inte 4 %, som ni säger.\r\nOm man vet det måste man föreslå en bättre politik på\r\ndet här området. Det är det som är poängen. Vi tycker\r\ninte att Socialdemokraterna har presterat en trovärdig\r\npolitik för att lösa arbetslöshetsproblemet.</pre><pre>Anf.  49  JAN BERGQVIST (s) replik:\r\nFru talman! Det är alltid klokt att närma sig såda-\r\nna här prognoser med en viss ödmjukhet. Det är svårt\r\natt bedöma vad som händer i framtiden. Det är många\r\nfaktorer som samspelar. Därför kan man göra olika\r\nbedömningar. Man får naturligtvis också vara medve-\r\nten om att det finns en osäkerhet i alla sådana här\r\nförsök att samla utvecklingen i några få siffror.\r\nAtt det är skillnad mellan vårpropositionen och\r\nKonjunkturinstitutets rapport från mars månad är inte\r\nså konstigt. Vårpropositionen kom ju senare och kun-\r\nde ta in effekterna av de förslag som regeringen redan\r\nlagt fram i sin proposition, vilket Konjunkturinstitutet\r\ninte hade kunnat räkna med. Jag har tidigare nämnt att\r\ndet finns en skillnad när det gäller sättet att beräkna\r\narbetstiden framöver. Jag tror att Konjunkturinstitutet\r\ndär har fel. Både Roy Ottosson och jag kan väl vara\r\nglada om det är så att medeltidsarbetstiden inte ökar\r\nsom man tror utan att den kanske i stället sjunker.\r\nEn annan skillnad gäller löneantagandena. Jag\r\ntycker nog att det vi hittills har sett på avtalsmarkna-\r\nden ger ett bättre stöd för regeringens bedömningar\r\njämfört med de bedömningar som fanns i mars månad\r\nfrån Konjunkturinstitutet. Det finns alltså en hel del\r\nförklaringar.\r\nFramför allt reagerade jag när Roy Ottosson för-\r\nsökte göra gällande att det nog var fråga om en med-\r\nveten manipulation, om en förfalskning av siffror etc.\r\nDet vill jag bestämt bestrida. Men självklart finns\r\nosäkerheten där. Därför är det så viktigt att vi - sett\r\ntill de överskott som vi nu ser fram emot, den buffert\r\nsom vi nu ekonomiskt har för de kommande åren -\r\ninte redan nu intecknar hela denna buffert. I stället\r\nskall vi betrakta det hela just som en buffert för att\r\nkunna möta osäkerheten.</pre><pre>Anf.  50  ROY OTTOSSON (mp) replik:\r\nFru talman! Att jag anklagar Socialdemokraterna\r\nför att faktiskt räkna med glädjesiffror beror på att\r\nprognosen av någon underlig anledning leder exakt\r\ntill det löfte som man för något år sedan ställde ut om\r\ndetta med 4 % öppen arbetslöshet år 2000. Av en\r\ntillfällighet är det så. Inget annat prognosinstitut har\r\ngjort det, vare sig förr eller senare. Alla ligger högre,\r\nockså senare. Det här är alltså en mycket märklig\r\ntillfällighet.\r\nJag som politiker gör nog den tolkningen. Ni har\r\nju avgett ett politiskt löfte om att klara det här - ja,\r\nlöfte eller mål, eller vad ni nu vill kalla det för; de\r\nflesta uppfattar detta som ett slags löfte - men ni har\r\nnog räknat baklänges. Jag skulle nog vilja påstå det.\r\nPoängen i det som vi i Miljöpartiet för fram är att\r\ndet är en så stark prispress nu. Det handlar om ökad\r\nkonkurrens, om  avregleringar både internationellt\r\noch nationellt, om en ökad produktivitetstillväxt, om\r\nen ny teknik som bidrar till detta nya sätt att organise-\r\nra arbetet osv. Det är mycket som nu händer och så\r\nkommer det att fortsätta att vara. Det är stora föränd-\r\nringar på arbetsmarknaden och i arbetslivet. Ett kän-\r\nnetecken är just att produktiviteten ökar. Men samti-\r\ndigt står en stor del av befolkningen permanent utan-\r\nför arbetsmarknaden. Den ekvationen är intressant,\r\noch detta gäller inte bara i vårt land utan också i\r\nmånga andra länder.\r\nVi hävdar att det är väldigt vettigt att under den\r\nhär perioden ta ut produktivitetstillväxten i form av\r\nminskad arbetstid. Dessutom gäller det att spä på med\r\nsänkta arbetsskatter så att vi får bort den stora grupp\r\nmänniskor som ganska permanent står utanför ar-\r\nbetsmarknaden. Därför är frågan om en arbetstidsför-\r\nkortning så central i en bra politik för en rättvisare\r\nfördelning.</pre><pre>Anf.  51  JAN BERGQVIST (s) replik:\r\nFru talman! Det var värst vad Roy Ottosson kokar\r\nihop konspirationsteorier. Jag skulle vilja ge honom\r\nett ord på vägen, ett ord att ha med sig i livet - ett ord\r\nsom det kanske är svårt att tillämpa i alla situationer\r\nmen det kan ändå vara värt att ha det med i bagaget:\r\nTro inte att din meningsmotståndare har lägre motiv\r\nän du själv!</pre><pre>Anf.  52  LARS BÄCKSTRÖM (v) replik:\r\nFru talman! Jag skulle vilja fråga finansutskottets\r\nordförande om det här med budget och hur en even-\r\ntuell socialdemokratisk regering skall klara att få\r\nigenom sina förslag. Vi har ju nu en ny budgetlag här\r\ni riksdagen. Är det inte så att en regering så länge den\r\när regering är förutbestämd att alltid få igenom sina\r\nbudgetförslag såvida inte alla andra partier i riksdagen\r\nblir ense om att ha ett enda motförslag? Jag tror att\r\ndet är så. Kan finansutskottets ordförande tala om för\r\nmig om jag tror rätt eller fel? Jag tror att jag vet sva-\r\nret. Det är det ena, och detta är viktigt för den politis-\r\nka debatten. Det är också viktigt för oss i denna\r\nkammare och för väljarna att veta om detta.\r\nJan Bergqvist talade så vackert om folkhemmet.\r\nDet var den riktiga, gamla 40-talspolitiken. Jag minns\r\nefterkrigsprogrammet, som var väldigt radikalt. Kan-\r\nske får vi snart se ett radikalt efterkrisprogram för\r\njobben. T.o.m. borgarna har rätt i att det nog inte\r\nfanns en enda socialdemokrat som 1994 trodde att det\r\nskulle gå så dåligt med jobbet som det har gjort under\r\ndessa fyra år. Det fanns väl heller inte någon ekonom\r\ni Sverige som då gjorde en så negativ prognos för\r\nsysselsättningen som det faktiskt är fråga om. Alla\r\ntrodde att det skulle gå bättre.\r\nJag Bergqvist måste erkänna att det arbetas för li-\r\ntet i folkhemmet. Det är för många som sitter i träd-\r\ngården och gör ingenting. Det skall vi ändra på, eller\r\nhur? Jag vet att Jan Bergqvist säger: Vänsterpartiet\r\ntror jag inte på. Jag står fast. Jag är socialdemokrat.\r\nJag vet dock att Jan Bergqvist ibland tror på LO.\r\nJag kan citera ur en LO-rapport som är polemisk\r\ngentemot Moderaterna:\r\n\"- - - Efterfrågeläget är för svagt. Detta är fallet\r\nom sysselsättningen är lägre än vad som är möjligt,\r\nden möjliga sysselsättningen. - - - Detta känneteck-\r\nnar dagens situation.\" Ja, efterfrågeläget är för svagt,\r\nJan Bergqvist! Vad skall man göra åt det?</pre><pre>Anf.  53  JAN BERGQVIST (s) replik:\r\nFru talman! Nu är det dessbättre så att den privata\r\nkonsumtionen ökar, samtidigt som investeringarna\r\nfortsätter att går bra. Nu går efterfrågan desto bättre.\r\nLars Bäckströms fråga uppfattade jag som något\r\nslags indirekt replik där man vill få bekräftat det som\r\nman tror. Det som hänt i fråga om sysselsättningen\r\nunder den här mandatperioden och som man kanske\r\ninte kunde förutse självklart är att sysselsättningen\r\nmätt i antal timmar har återvunnits till stora delar.\r\nMen det har inte fördelats jämnt på antal personer,\r\nutan vad som hänt är att närvaron på jobbet har ökat\r\ndramatiskt. Någon uttryckte det så att vi har gått från\r\nvärldens största sjukfrånvaro till världens största\r\nsjuknärvaro. Kanske har vi ibland för stor närvaro av\r\nsjuka personer på en del jobb av ekonomiska skäl.\r\nÄven andra ledigheter osv. har minskar drastiskt. Det\r\när en utveckling som vi har haft nu. Men utvecklingen\r\nav en successivt ökad genomsnittlig arbetstid kan bara\r\nfortsätta under en tid. Jag tror att vi nu är inne i en\r\nsituation där medelarbetstiden inte ökar utan kanske\r\nt.o.m. sjunker något. Då slår den ökade sysselsätt-\r\nningen i antal timmar ut i allt flera personer i arbete.</pre><pre>Anf.  54  LARS BÄCKSTRÖM (v) replik:\r\nFru talman! Ja, ni hör - en gryende känsla för ar-\r\nbetstidsförkortningen. Än så länge är den bara gryen-\r\nde, men den finns där. Det är positivt. Vi behöver\r\nalltså både fler timmar och delade timmar för att få\r\nned arbetslösheten.\r\nJag skall citera resten i LO-rapporten:\r\n\"Slutsatserna av detta resonemang är att modera-\r\nternas påstående om att skatterna är för höga, inte\r\nbehöver bemötas med sänkta skatter. Lösningen kan i\r\nstället vara att bekämpa massarbetslösheten och att\r\nvänta med att amortera på statsskulden.\"\r\nJag tror faktiskt inte att vi i Vänstern har så jätte-\r\nstora möjligheter att driva igenom vår politik rent\r\nmandatmässigt. Jag kommer att rösta mot alla borger-\r\nliga regeringsbildare, och jag tror inte att Gudrun\r\nSchyman kommer att bli regeringsbildare - jag är\r\närlig nog att erkänna det. Det är inte mellan mandat-\r\nmatematiken vi kan vinna styrka utan genom argu-\r\nmentens kraft. Där vet vi att det finns de som kan\r\nändra sig över natten. Kanske Jan Bergqvist till slut\r\nbörjar lyssna på oss i Vänstern och på LO. Som de\r\nsade i danska SF i förra valet: En röst på SF är en röst\r\npå en s-regering och vänsterpolitik. Det var ganska\r\nklokt.\r\nVisst kan vi tänka oss att tillsammans sänka skat-\r\nten på arbete, mest för dem som tjänar minst. Ni har\r\nlagt in 16 respektive 32 miljoner för överföringar till\r\nhushållen. Givet att man ökar utgifterna måste man\r\nsänka skatten. Visst kan vi tänka oss det, Jan\r\nBergqvist. När man kan ta bort värnskatt och sänka\r\nfastighetskatt måste man ha möjlighet att sänka skat-\r\nten för låginkomsttagare. Annars har hela den här\r\nmandatperioden bara inneburit att man har höjt skat-\r\nten för låginkomsttagare och sänkt den för högin-\r\nkomsttagare. Det vore väl ett eländigt resultat.</pre><pre>Anf.  55  JAN BERGQVIST (s) replik:\r\nFru talman! För att tala fördelningspolitik är Sve-\r\nrige faktiskt unikt när det gäller att ha genomfört ett\r\nstort besparingsprogram med de fördelningseffekter\r\ndet haft. Vi kan konstatera att det har fått internatio-\r\nnellt sett mycket goda fördelningspolitiska resultat.\r\nDet är bl.a. en följd av att det inte bara handlat om\r\nbesparingar utan också om skattehöjningar.\r\nJag har inte alls samma uppfattning som Lars\r\nBäckström, att vi nu skall börja tulla på överskotten.\r\nJag har den bestämda uppfattningen att har vi nu\r\nkommit i ett läge där vi har en stor statsskuld och\r\nstora statsskuldsräntor men samtidigt har lyckats\r\nkomma i balans och har överskott skall vi börja betala\r\ntillbaka på statsskulden. Lånar man skall man någon\r\ngång betala tillbaka. Nästa år betalar vi tillbaka 10\r\nmiljarder. 2000 har vi planerat att betala 30 miljarder\r\nosv. Då samlar vi i ladorna och har möjlighet att un-\r\nder kommande svåra år vidta aktiva åtgärder.</pre><pre>Anf.  56  Finansminister ERIK\r\nÅSBRINK (s):\r\nFru talman! Inom kort hemförlovar sig riksdagen\r\ntill ett välförtjänt sommarlov. Senare denna dag skall\r\nriksdagen för sista gången under den här mandatperi-\r\noden fatta ett antal beslut rörande den ekonomiska\r\npolitiken. Jag vill i det sammanhanget passa på att\r\nframföra ett tack till finansutskottet, dess ledamöter\r\noch inte minst dess ordförande Jan Bergqvist för ett\r\ngott samarbete under de gångna åren.\r\nDet kan finnas anledning att summera vad som\r\nhänt under de gångna fyra åren. Det har gjorts både\r\ntidigare i den här debatten och i andra sammanhang.\r\nBeroende på partitillhörighet har vi fått höra både\r\nljusa och optimistiska skildringar och också nattsvarta\r\neländesskildringar.\r\nJag vill göra en annan typ av jämförelse. Låt mig\r\npå tre centrala områden kontrastera situationen nu,\r\nvid utgången av mandatperioden 1994/98, med situa-\r\ntionen på försommaren 1994, dvs. vid utgången av\r\nden föregående mandatperioden. Att jag valt slutet av\r\nrespektive mandatperiod har sina randiga skäl. Ingen\r\nregering kan göras huvudansvarig för händelseförlop-\r\npet under inledningen av regeringsperioden. Men när\r\nman har suttit med styrspakarna i sin hand under tre\r\neller fyra år kan man inte frånsäga sig ansvaret.\r\nMinns ni ränteuppgången sommaren 1994? Jag\r\ntalar inte om de 500 procenten. Det var något tidigare\r\nunder Bildtregeringen, och det var för all del en ex-\r\nceptionell händelse. Jag talar om stigande räntor vå-\r\nren och sommaren 1994 som en direkt reaktion på\r\nBildtregeringens sista ekonomisk-politiska proposi-\r\ntion, en reaktion på handlingsförlamning och oförmå-\r\nga inför skenande budgetunderskott. Den sommaren\r\nsteg den tioåriga räntan till över 10 %. Räntemargina-\r\nlen mot Tyskland var 450 punkter. Vi fick en debatt\r\nom räntekaos och köpbojkott mot svenska statspap-\r\nper.\r\nNu, fyra år senare, är situationen en helt annan.\r\nRiksbanken har nyligen sänkt reporäntan. Marknads-\r\nräntorna har fallit. Den långa räntan är ungefär 5 %.\r\nRäntemarginalen mot Tyskland är mindre än 20\r\npunkter. Vi har den lägsta räntan på 30 år. Sverige har\r\nfått höjt betyg av ett av de ledande kreditvärde-\r\nringsinstituten.\r\nMinns ni budgetunderskottet sommaren 1994? För\r\nexakt fyra år sedan kom Riksgäldskontoret med sin\r\nprognos för lånebehovet för budgetåret 1993/94. Den\r\nslutade på ofattbara 230 miljarder kronor. Det var all\r\ntime high. I själva verket blev underskottet när utfallet\r\nvar klart ytterligare 3 miljarder kronor högre. Aldrig\r\nnågonsin tidigare har Sverige lånat så mycket pengar.\r\nMer än var tredje krona i den statliga budgeten vara\r\nlånad.\r\nNu, fyra år senare, är situationen en helt annan.\r\nNyligen räknade Riksgäldskontoret med att lånebeho-\r\nvet för innevarande budgetår 1998 är negativt och i\r\nstorleksordningen 10-20 miljarder kronor. Det inne-\r\nbär att staten inte lånar längre utan kan tvärtom redan\r\ni år betala tillbaka en del av den stora skulden från\r\nBildtregeringens dagar. Den skyldigheten har vi mot\r\nvåra barn att vi inte lassar på dem stora skulder till\r\nföljd av misshushållning med våra gemensamma\r\nresurser.\r\nMinns ni arbetslösheten sommaren 1994? Totalt\r\nhade ungefär 350 000 gått ut i öppen arbetslöshet\r\neller i någon form av åtgärd. 430 000 jobb hade gått\r\nförlorade. Störst var raset i den privata sektorn. Ung-\r\ndomsarbetslösheten var rekordhög.\r\nNu, fyra år senare, är situationen en helt annan.\r\nAntalet personer som är arbetslösa eller i någon form\r\nav åtgärd har minskat med mer än 100 000. Syssel-\r\nsättningen har ökat med 50 000 det senaste året. Sär-\r\nskilt stor är ökningen i den privata tjänstesektorn.\r\nUngdomsarbetslösheten har minskat kraftigt. Antalet\r\nlediga jobb ökar och varslen går ned.\r\nDe här siffrorna sparkar. Det är naturligtvis en allt\r\nsvårare och otacksammare uppgift att tala om hur illa\r\nallting går när i själva verket inte bara kurvorna i\r\nstatistiken pekar åt rätt håll utan än viktigare är att\r\nmänniskorna själva i sin vardag upplever att ekonomi\r\noch arbetsmarknad blir allt starkare.\r\nMan frågar sig: Hur kunde det gå så illa under den\r\nborgerliga regeringsperioden och så mycket bättre\r\nunder den socialdemokratiska regeringsperioden? Är\r\nvi socialdemokrater mer kompetenta? Det är frestande\r\natt svara ja på den frågan. Men jag vill överlåta den\r\ntypen av omdömen åt andra neutrala iakttagare. Frå-\r\ngan får väl gå till Vänsterpartiet och Miljöpartiet.\r\nMen det finns andra förklaringar som man kan up-\r\npehålla sig vid. Erfarenheterna visar att en borgerlig\r\nregering bygger på konfrontation och förstelnad\r\nblockpolitik: hellre uppgörelser med populistiska\r\npartier på den yttersta högerkanten - det såg vi under\r\nden förra mandatperioden - än stabila och hållbara\r\nuppgörelser.\r\nInom borgerligheten - och framför allt inom Mo-\r\nderata samlingspartiet - är inte värnandet om välfär-\r\nden lika starkt som inom socialdemokratin. Därmed är\r\ninte heller bekymren lika starka över om välfärdens\r\nfundament, dvs. starka offentliga finanser, raseras. Ett\r\nannat drag som utmärker borgerliga koalitionsrege-\r\nringar är den största gemensamma nämnarens politik.\r\nDetta är ett uttryck som för övrigt har myntats av\r\npersoner som själva har arbetat åt borgerliga rege-\r\nringar. Innebörden är: Om jag får min skattesänkning\r\nfår du din utgiftsökning. Den typen av kompromisser\r\nleder till raserade statsfinanser.\r\nCarl B Hamilton har utvecklat ytterligare en för-\r\nklaring. Finansministerns ställning är svag. Carl B\r\nHamilton vill införa vetorätt för finansministrar. Det\r\nsäger naturligtvis en del om betingelserna för en bor-\r\ngerlig regering och dess ekonomiska politik. Konsti-\r\ntutionellt är det onekligen ett tveksamt grepp som\r\nCarl B Hamilton vill införa. Och med tanke på över-\r\nbuden och skönmålningarna i Folkpartiets eget budge-\r\ntalternativ undrar jag om inte Carl B Hamilton kunde\r\nbörja med att prya inom det egna partiet. En vetorätt\r\ninom Folkpartiet kunde ju vara en första början som\r\nen övning inför större uppgifter.\r\nJag har talat om offentliga finanser som fundamen-\r\ntet för en stark och generös välfärd och om modera-\r\nterna som de som distanserar sig från detta mer än\r\nandra. Vi har talat mycket om behovet av att få högre\r\nkvalitet i skolan, vården och omsorgen. Detta blir lätt\r\nabstrakta ting, men det handlar om enkla och jordnära\r\nsaker.\r\nI skolan kan det vara att få litet mera pengar för att\r\ninförskaffa de persondatorer som elever och även\r\nlärare så hett åstundar.\r\nI sjukvården kan det vara att få litet mera resurser\r\nför att kunna genomföra fler operationer och därmed\r\nkorta köer och väntetider. I äldreomsorgen kan det\r\nröra sig om att anställa en ytterligare person som kan\r\navlasta den hårt belastade ordinarie personalen som\r\nofta inte har tid för annat än de löpande frågorna.\r\nDärmed kan man få litet tid till personlig omtanke och\r\npersonligt stöd för dem som behöver det.\r\nDå är vi tillbaka i detta märkliga förhållande att\r\nmoderaterna vill ge mindre resurser till vården, skolan\r\noch omsorgen, samtidigt som man talar om att köer\r\noch väntetider skall kortas. Hur går detta ihop? Jag\r\nhar funderat mycket över det, men det är svårt att se\r\nhur det skall gå ihop. Men det finns möjligen en för-\r\nklaring: Man kan genomföra detta konststycke om\r\nman höjer avgifterna kraftigt inom vården och omsor-\r\ngen. Då kortar man köer och väntetider därför att man\r\nskär bort en hel del av efterfrågan. Det kan man t.o.m.\r\nklara med mindre resurser. Det är ju också en metodik\r\nsom ligger väl i linje med moderaternas ideologiska\r\nuppfattning. Därför tycker jag att frågan skall ställas\r\ntill Bo Lundgren: Är det med höjda avgifter som ni\r\nskall klara att på en och samma gång minska resurser-\r\nna och korta köerna och väntetiderna? För oss social-\r\ndemokrater är detta en styggelse, men det kanske är\r\ndet som är lösningen på det moderata dilemmat.\r\nFru talman! Den här mandatperioden har framför\r\nallt ägnats åt att återvinna Sveriges ekonomiska\r\nsjälvständighet, att återställa förtroendet för den eko-\r\nnomiska politiken, att pressa ned underskott och\r\nupplåning samt att få ned räntor och inflation. Nästa\r\nmandatperiod kommer framför allt att handla om att\r\nförbättra betingelserna för ekonomisk tillväxt, att sätta\r\nfler människor i produktivt arbete och minska bi-\r\ndragsberoendet och att använda frukterna av tillväxten\r\ntill utjämning och ökad rättvisa.\r\nDå frågar vi oss: Hur skall vi säkerställa ett gott\r\nklimat för arbete och förtagande? Jo, genom att fort-\r\nsätta att hålla nere inflation och räntor, ytterligare\r\nstärka framtidstron och viljan att satsa och inte ställa\r\nut löften om stora och ofinansierade skattesänkningar\r\noch utgiftsökningar som på nytt leder till underskott\r\noch skuldsättning, som på nytt leder till inflation och\r\nräntehöjningar.\r\nVi skall fråga oss: Hur skall vi få fram flera kom-\r\npetenta och välmotiverade människor som kan göra\r\nen produktiv insats i ett expansivt näringsliv och i en\r\ndynamisk offentlig sektor? Vi skall inte fråga oss om\r\nvi skall subventionera lågproduktiva, otrygga och illa\r\navlönade hushållstjänster.\r\nVi skall fråga oss: Hur skall vi få en bättre utbil-\r\ndad befolkning både på bredden och på toppen? Vi\r\nskall inte sätta stopp för detta genom att förfalla till\r\nföraktfullt tal om bygdehögskolor och ansiktslyftet.\r\nDen pilen var riktad åt moderat håll.\r\nVi skall fråga oss: Hur skall vi få ett rättvist och\r\nproduktivt skattesystem? Vi skall inte hemfalla åt\r\npopulistiska löften om slopad fastighetsskatt som\r\nfrämst skulle gynna de förmögna ägarna av mångmil-\r\njonfastigheter samtidigt som det skulle gräva stora hål\r\ni statskassan.\r\nOch vi skall fråga oss: Hur skall vi få ett folkligare\r\noch öppnare Europa och inte ett eliternas Europa som\r\nsaknar folklig förankring och som inte arbetar med de\r\nfrågor som människor i allmänhet tycker är viktiga.\r\nFru talman! Vi står inför ett nytt skede i den eko-\r\nnomiska politiken. När arbetslösheten fortsätter att\r\nminska kommer vi mer och mer att behöva diskutera\r\nhur vi skall bemästra flaskhalsar och förhindra brist\r\npå arbetskraft i olika sektorer.\r\nNär överskottet i de offentliga finanserna fortsätter\r\natt växa kommer vi mer och mer att diskutera hur en\r\ndel av detta överskott skall användas, till avbetalning-\r\nar på statsskulden, till skattesänkningar eller till ut-\r\ngiftsökningar.\r\nNär tillväxten ökar, räntorna sjunker och framtids-\r\ntron stärks ytterligare kommer vi mer och mer att få\r\nen diskussion om hur vi skall utnyttja de ökade resur-\r\nserna utan att gå in i en ny period av överhettning och\r\ninflations- och spekulationsekonomi.\r\nInför valet 1994 gällde diskussionen hur den ho-\r\ntande budgetkatastrofen skulle avvärjas och hur bud-\r\ngetförstärkningarna skulle fördelas mellan olika grup-\r\nper.\r\nInför valet 1998 bör diskussionen gälla hur tillväxt\r\noch sysselsättning skall stärkas och hur tillväxtens\r\nfrukter skall fördelas. Det är förvisso en betydligt\r\nangenämare diskussion som vi har att föra.\r\nFörra gången bestämdes dagordningen av bakslag\r\noch av en misslyckad ekonomisk politik. Denna gång\r\nbestäms dagordningen av en framgångsrik politik. Vi\r\nkan bjuda på detta, även till de partier som inte nämn-\r\nvärt har medverkat till att skapa förutsättningar för\r\ndessa framgångar.\r\nI detta sammanhang vill jag gärna framföra ett\r\nstort tack till Centerpartiet och inte minst till Per-Ola\r\nEriksson för ett utomordentligt gott samarbete. Jag\r\ntänker då inte bara på den senaste uppgörelsen om\r\nfastighetsskatten utan naturligtvis på en rad tidigare\r\nuppgörelser som har gett en stadga och lett till fram-\r\ngång i den ekonomiska politiken. Det har gett bestå-\r\nende framgångar som vi bär med oss också under de\r\nkommande åren.\r\nFru talman! Sverige behöver under kommande\r\nmandatperiod en stark regering som å ena sidan svarar\r\nför ordning och reda i statens finanser och som rider\r\nspärr mot överbud och populistisk löftespolitik och\r\nsom å andra sidan är beredd att medverka till breda\r\npolitiska lösningar över blockgränserna för att skapa\r\nstabila majoriteter och en anda av samarbete och\r\nsamförstånd.</pre><pre>Anf.  57  BO LUNDGREN (m) replik:\r\nFru talman! Så talade mannen som kastade Sveri-\r\nge in i spekulationsekonomin på 80-talet, som bidrog\r\ntill att skapa förutsättningarna för bankkrisen - man-\r\nnen som drev en politik som ledde till en lånekarusell.\r\nNär återbetalda lån skulle amorteras föll efterfrågan\r\noch arbetslösheten ökade i förhållande till 90-talets\r\nbörjan.\r\nUnder perioden 1991-1994 vändes ett accelere-\r\nrande underskott till en förbättring. Då vändes en\r\nexploderande arbetslöshet till en uppgång i syssel-\r\nsättningen.\r\nDet vi har sett av den socialdemokratiska rege-\r\nringsperioden är ett ökande antal socialbidragstagare.\r\nVi har sett hur vården har urholkats. Den vårdgaranti\r\nsom infördes under den borgerliga regeringen avskaf-\r\nfades, och vårdköerna har åter växt fram.\r\nVad Socialdemokraterna har åstadkommit är en\r\npermanentad massarbetslöshet och ett ökat bidragsbe-\r\nroende. Trots världens högsta skatter, har vi inte värl-\r\ndens bästa välfärd. Det är bilden av ett misslyckat\r\nregeringsinnehav.\r\nDet var inte mycket konkret som Erik Åsbrink sa-\r\nde om framtiden. Men en sak som ni förr talade om\r\nmen som ni nu börjar att tala mindre om är vikten av\r\natt skapa förutsättningar för sysselsättningsökning i\r\nden privata sektorn. Men ni driver å andra sidan en\r\npolitik med höga skatter på arbete och med reglering-\r\nar som går i motsatt riktning.\r\nJan Bergqvist skulle ju inte kommentera vad Gö-\r\nran Persson sade, för det är mycket allvarligt. Jag vill\r\nfråga finansministern: Delar finansministern Göran\r\nPerssons uppfattning att tre fjärdedelar av de nya\r\njobben skall växa fram i den offentliga sektorn, att av\r\ndagens ungdomar som går ut på arbetsmarknaden\r\nskall, som statsministern sade, 75 % arbeta i den of-\r\nfentliga sektorn?</pre><pre>Anf.  58  Finansminister ERIK\r\nÅSBRINK (s):\r\nFru talman! Det är en fantastisk verklighetsbe-\r\nskrivning som Bo Lundgren svarar för. Att tala om\r\nkurvor som vände när det gäller statsfinanserna är ett\r\nav de mer groteska exemplen. Jag gav ju nyss uppgif-\r\nter om hur underskottet kulminerade under slutet av\r\nden borgerliga regeringstiden och hur detta möttes av\r\nen total misstro på marknaderna, som ju Bo Lundgren\r\ni vanliga fall brukar tillmäta stor betydelse, genom att\r\nräntan sköt i höjden och genom att förtroendet för\r\nsvensk ekonomi var totalt körd i botten. Det är ju\r\nsanningen och slutbetyget på den borgerliga regering-\r\nen.\r\nSedan tror jag att Bo Lundgren har fått detta med\r\nhur många jobb som skall gå till den ena eller den\r\nandra sektorn om bakfoten. Det är så enkelt att de\r\npersoner i kommuner och landsting som är uppe i\r\nåren och går i pension under de närmaste åren - i\r\nstorleksordningen 74 000-75 000 personer om året -\r\nskall ersättas. Sedan kommer det att ersättas personer\r\ni den privata sektorn, och det kommer att skapas nya\r\njobb. Jag räknar med att sysselsättningstillväxten\r\nfortsätter i en god takt de kommande åren. Det kom-\r\nmer att ge jobb både till ungdomar som träder till och\r\ntill de som är arbetslösa eller som t.o.m. slutade att\r\nsöka jobb efter raset under den borgerliga tiden.\r\nOm Bo Lundgren tycker att detta är konstigt, skall\r\njag då tolka det som att han inte ens vill ersätta de\r\npensionsavgångar som sker i den offentliga sektorn?\r\nSkall vi dra ned sysselsättningen i kommuner och\r\nlandsting med 75 000 om året? Är det detta som är\r\nkontentan av Bo Lundgrens inlägg?\r\nSedan vill jag upprepa frågan som jag inte fick\r\nnågot svar på: Är det så att ni löser konststycket att på\r\nen och samma gång dra ned resurser till vård och\r\nomsorg i kommuner och landsting och korta köer och\r\nväntetider genom att genomföra kraftiga avgiftshöj-\r\nningar och därigenom skära bort efterfrågan från\r\nframför allt mindre bemedlade människor?</pre><pre>Anf.  59  BO LUNDGREN (m) replik:\r\nFru talman! Det är intressant att fundera över om\r\nfinansministern är medveten om vad han säger, därför\r\natt vad det gäller är att skapa förutsättningar för nya\r\narbetstillfällen. Basen för att finansiera den offentliga\r\nsektorn, basen för välstånd och trygghet ligger ju,\r\noavsett ambitioner, i vad som sker i företagen runt om\r\ni Sverige.\r\nDet är intressant att notera att landets statsminister\r\nsäger att tre fjärdedelar av de ungdomar som kommer\r\nut på arbetsmarknaden bör rekryteras till offentlig\r\nsektor. Det är ju ett misslyckande om man inte kan\r\nhantera den frågan på något annat sätt än att relativt\r\nsett öka den försörjningskvot som var och en har som\r\narbetar i den privata sektorn.\r\nSedan är det litet anmärkningsvärt när Erik Ås-\r\nbrink talar om kostnader för en vårdgaranti. Jag vill\r\nåter upplysa Erik Åsbrink om att en vårdgaranti kostar\r\ni realiteten ingenting, om det inte är så att Erik Ås-\r\nbrink har tänkt sig att man skall låta bli att operera\r\nden som står i kön. En operation kostar ju inte mindre\r\nom ett år. Däremot är det mänskliga lidandet större\r\nunder den perioden. Det kan bli en tidigareläggning,\r\nmen sammantaget kostar ju köerna - inte vårdgaran-\r\ntin.\r\nVad ni har misslyckats med är att bekämpa arbets-\r\nlösheten. 1995 och 1998, det första och det sista året\r\nunder er mandatperiod, är arbetslösheten lika stor.\r\nSom redovisats här är det en svag uppgång i syssel-\r\nsättningen, trots en konjunkturuppgång. Vi har en\r\nsituation med mer tillfälliga än permanenta arbeten.\r\nVi har en mycket besvärlig situation på arbetsmark-\r\nnaden. Och vi har en finansminister som när han till-\r\nträdde sade att han hatade arbetslösheten, men som\r\ninte med ett enda ord i realiteten talar om vad rege-\r\nringen, om den fick förnyat förtroende, skulle göra för\r\natt sänka skatten på arbete. Det förslaget avvisar man\r\nju liksom förslaget att avreglera arbetsmarknaden. Vi\r\nhar en regering som har åstadkommit permanent mas-\r\nsarbetslöshet och som uppenbarligen inte förmår att\r\nkomma ifrån den.</pre><pre>Anf.  60  Finansminister ERIK\r\nÅSBRINK (s):\r\nFru talman! Jag har varit med om att genomföra\r\nen stor skattereform. Däremot har jag inte Bo Lund-\r\ngrens erfarenheter av att undergräva statsfinanserna\r\nmed stora ofinansierade skattesänkningar. Jag kan\r\nförsäkra Bo Lundgren att både jag och socialdemo-\r\nkratin har all förmåga att om och när utrymme upp-\r\nkommer genomföra skattereformer i framtiden. Men\r\ndet skall ske på ett både rättvist och produktivt sätt.\r\nDet skall inte ske på ett sätt som ensidigt gynnar de\r\nbäst ställda i samhället.\r\nSedan måste jag säga att resonemanget om ung-\r\ndomar och den offentliga sektorn milt talat var förvir-\r\nrat. Vad jag pekar på är att det handlar om att ersätta\r\nstora pensionsavgångar. Bo Lundgren svävar fortfa-\r\nrande på målet. Det verkar inte riktigt klart att han är\r\nberedd att medverka till detta. Det är säkert så att\r\nmånga ungdomar kommer in i den offentliga sektorn,\r\ndärför att personalen i sjukvården och omsorgen har\r\nen ganska hög genomsnittsålder. Det kommer säkert\r\nockså in en del som är något äldre, vilka har varit\r\narbetslösa eller har jobbat på annat håll. Detta leder ju\r\ninte till en höjd försörjningskvot. Det har Bo Lund-\r\ngren totalt fått om bakfoten.\r\nDet viktiga är att vi skall öka sysselsättningen. Det\r\nskall ske i den offentliga sektorn och i den privata\r\nsektorn både för ungdomar och för dem som i dag inte\r\nhar ett arbete.\r\nSedan har Bo Lundgren också missförstått det hela\r\nmed vårdgarantin. Det är klart att om man skall korta\r\nvårdtider, krävs det att man sätter in ökade resurser.\r\nDet förstår ju alla som är praktiskt verksamma inom\r\nsjukvården. Det krävs mer personal, mer utrustning,\r\nmer lokaler. Detta är inte gratis, Bo Lundgren.\r\nSlutligen konstaterar jag att jag får inget som helst\r\nsvar på frågan om det är med avgiftshöjningar som ni\r\nskall lösa konststycket att på en och samma gång dra\r\nned resurserna och minska köer och väntetid. Men jag\r\nkan försäkra att uteblivna svar i dag kommer att leda\r\ntill nya och förstärkta frågor på det området.</pre><pre>Anf.  61  CARL B HAMILTON (fp) replik:\r\nHerr talman! Via frågan om vetorätten kom Erik\r\nÅsbrink in på regeringsfrågan på sedvanligt sätt. Låt\r\nmig nu turnera det hela, eftersom vi har en annan\r\nparlamentarisk situation än vad vi har haft på många\r\når.\r\nNi socialdemokrater vill vinna valet. Men vem\r\nskall ni då regera ihop med? Jo, det blir Vänstern och\r\nMiljöpartiet. Om Socialdemokraterna sitter kvar kan\r\nvi alltså få en regering med Göran Persson som\r\nstatsminister, Gudrun Schyman som skatteminister,\r\nPer Gahrton som Europaminister, Birger Schlaug som\r\nenergiminister. Det, Erik Åsbrink, blir nej till allt\r\nutom en expansiv finanspolitik.\r\nMin fråga till Erik Åsbrink är alltså: Hur skall ni\r\nregera? Vilket regeringsunderlag skall Erik Åsbrink\r\nsöka för att genomföra den politik som han i hög-\r\nstämda ordalag här har talat om? Mörka inte, utan tala\r\nom hur du tänker.\r\nDet andra är jämförelsen 1994-1998. Den blev\r\nsnabb och skissartad när finansministern kom in på\r\nfrågan om arbetslösheten. Det är ju inte färre syssel-\r\nsatta i dag än 1994. Antalet företagare minskar sedan\r\n1995. Det är färre kvinnor som har ett riktigt jobb i\r\ndag än 1994.\r\nTill slut i denna omgång vill jag ändå gratulera fi-\r\nnansministern till att ha insett att det här med en folk-\r\nlig och öppen Europadebatt är något eftersträvansvärt.\r\nJag hoppas att debatten också växlar in på EMU-\r\nfrågan, helst före 1999 års val. Annars blir det ett\r\nfiasko.</pre><pre>Anf.  62  Finansminister ERIK\r\nÅSBRINK (s):\r\nHerr talman! Regeringsfrågan är förvisso viktig.\r\nDet är inte min sak att utse statsråd i en kommande\r\nsocialdemokratisk regering. Men jag vågar trots detta\r\nredan nu säga att Per Gahrton inte kommer att bli\r\nEuropaminister.\r\nSedan noterar jag att Carl B Hamilton har haft eg-\r\nna funderingar i regeringsfrågan tidigare. Jag läser\r\ninnantill:\r\nKonstellationen moderater, folkpartister och krist-\r\ndemokrater är ett möjligt men osannolikt utfall. Kon-\r\nstellationen moderater, folkpartister, kristdemokrater\r\noch centerpartister är ett fullt möjligt utfall men skulle\r\ninledningsvis riskera att vara parlamentariskt instabilt.\r\nÄr det forfarande Carl B Hamiltons uppfattning?\r\nDet här var en skrift från Handelsbanken, som gavs ut\r\nför någon tid sedan.\r\nJag vill komma tillbaka till frågan om vetorätten.\r\nFolkpartiet har ju - det belyste Jan Bergqvist tidigare\r\n- lagt fram ett väldigt märkligt budgetalternativ där\r\nman till stor del förlitar sig på s.k. dynamiska effekter.\r\nJag vet inte hur Folkpartiets inre liv ser ut. Men\r\nhar Carl B Hamilton inte något inflytande när alterna-\r\ntiven tas fram, vilket möjligen kan leda fram till krav\r\npå en vetorätt internt inom Folkpartiet? Eller ställer\r\nsig Carl B Hamilton bakom de lättsinniga övningarna\r\ndär stora skattesänkningar och utgiftsökningar klaras\r\nmed dynamiska effekter? Vi har ju sett detta förr, och\r\ndet manar inte till efterföljd.</pre><pre>Anf.  63  CARL B HAMILTON (fp) replik:\r\nHerr talman! Referatet från min tid i Handelsban-\r\nken var i ett läge när Centerpartiet hade en något\r\nannorlunda inriktning än vad jag tror att det kommer\r\natt bli framöver. Min förhoppning är att de fyra parti-\r\ner som Erik Åsbrink räknade upp skall bli ett stabilt\r\noch pålitligt regeringsalternativ.\r\nSå till dynamiska effekter. Jag är övertygad om att\r\nden politik som vi står för, med sänkta skadliga skat-\r\nter på arbete, satsning på företagsklimatet, förbättrat\r\nföretagsklimat och reformer av arbetsmarknaden,\r\nkommer att leda till en snabbare ökning av syssel-\r\nsättningen än om man inte gör någonting, på det sätt\r\nsom socialdemokraterna talar om. Ni talar ju inte om\r\ndenna typ av reformer. Därmed minskar också beho-\r\nvet av utgifter för arbetsmarknadspolitiken.\r\nJag vill emellertid notera att vi i vårt budgetalter-\r\nnativ som näst största post har en minskning, förse-\r\nning eller spridning över tiden av infrastrukturinves-\r\nteringar.\r\nKrisens orsaker, sade Erik Åsbrink, får väl mer\r\nneutrala bedömare göra en bedömning av. Då kan jag\r\nväl få hänvisa till Erik Åsbrinks gamla lärare, Assar\r\nLindbeck. Han skriver så här:\r\nFlera av de negativa chocker som den svenska\r\nekonomin utsattes för i början av 90-talet var helt\r\nklart ett arv från 80-talets händelser och politik. Up-\r\npenbara exempel är den snabba löneinflationen och\r\nden alltmer övervärderade kronan, fallet i de inflate-\r\nrade tillgångsvärdena och sammanbrottet i den tidiga-\r\nre överhettade byggnadskonjunkturen.\r\nSå var det med det, Erik Åsbrink. Allt ont kom\r\ninte under åren 1991-1994.</pre><pre>Anf.  64  Finansminister ERIK\r\nÅSBRINK (s):\r\nHerr talman! Det är naturligtvis alldeles riktigt,\r\noch jag har heller aldrig påstått att allt ont kom från\r\nden borgerliga regeringsperioden 1991-1994. Det\r\nkom förvisso en hel del, och det var illa nog. Men\r\nvisst fanns det också andra problem, med både hem-\r\nmatillagade och internationella faktorer, som har\r\npåverkat svensk ekonomi.\r\nJag sade redan i mitt inledningsanförande att det\r\när en viktig uppgift, som jag är övertygad om att vi\r\nkommer att möta under nästa mandatperiod, att för-\r\nhindra en ny period med överhettning och spekula-\r\ntion.\r\nDet kan synas vara tidigt ute att varna för detta i\r\ndag. Vi är inte i den situationen nu. Vi har fortfarande\r\nen hög, fast dock snabbt sjunkande arbetslöshet. Men\r\nmycket talar för att vi som ett resultat av framgångar-\r\nna i den ekonomiska politiken kommer att behöva se\r\nupp för den typen av problem om några år. Det gäller\r\natt vara ute i god tid och förhindra att detta inträffar.\r\nSedan vill jag varna för att inteckna inkomster och\r\nbesparingar i förväg - för dynamiska effekter, som\r\nCarl B Hamilton tydligen ändå har en viss förkärlek\r\nför. Det är lätt att göra optimistiska kalkyler, och så\r\nvisar det sig att de inte infrias.\r\nDet är också lätt att göra pessimistiska kalkyler\r\nsom inte infrias. Carl B Hamilton skrev, återigen\r\nunder sin tid i Handelsbanken, att om Sverige inte går\r\nin i valutaunionen kommer vi att permanent ha räntor\r\nsom ligger 1-1½ % högre än euroräntan. Det har visat\r\nsig, snabbare än vad jag själv hade räknat med, att\r\nräntemarginalen nu praktiskt taget är borta.\r\nVar alltså försiktig - det är ett gott allmänt råd -\r\natt i den ekonomiska politiken inteckna inkomster\r\ninnan vi har dem, att lova bort pengar innan vi ser att\r\nde faktiskt har trillat in i kassakistan. Det manar till en\r\nviss återhållsamhet med löften och överbud, och det\r\nhoppas jag också att Carl B Hamilton är beredd att\r\nmedverka till i fortsättningen, även när det gäller\r\ntillverkare av Folkpartiets egna budgetkalkyler.</pre><pre>Anf.  65  MATS ODELL (kd) replik:\r\nHerr talman! Jag har noterat att finansutskottets\r\ndebatter här i kammaren, inte minst med finansminis-\r\ntern, ofta tenderar att handla om en kamp om historie-\r\nskrivningen. Jag har också noterat att argumenten\r\nförfinas mer och mer under mandatperiodens gång.\r\nDen senaste varianten är att man beskriver vissa saker\r\nsom hände under perioden 1991-1994 utan att säga\r\natt vi bar skulden för det. Men väldigt mycket handlar\r\nändå om detta.\r\nNär Erik Åsbrink räknade upp olika företeelser -\r\ndet handlade om räntorna, statsskulden och arbetslös-\r\nheten - tror jag att han glömde en förklaringsgrund,\r\nnämligen att vi 1991 var på väg in i den djupaste\r\nlågkonjunktur som vi har haft i västvärlden sedan\r\n1930-talet. Men nu är vi på väg in i den högsta och\r\nmest långvariga högkonjunkturen, exempelvis i USA.\r\nI Sverige ligger vi visserligen något efter i konjunk-\r\nturcykeln. Men vi är på väg, tillsammans med resten\r\nav EU-länderna, in i en mycket stark konjunkturut-\r\nveckling. Den här förklaringen tycker jag kommer\r\nväldigt mycket i skymundan.\r\nEn annan förklaring är också att Erik Åsbrink sä-\r\nger att vi gjorde upp med populistiska partier. Ja, vad\r\nskulle vi göra? Socialdemokraterna röstade aktivt i\r\ndenna kammare mot förslag om budgetsanering på 61\r\nmiljarder kronor. Vi var tvungna att försöka piska in\r\nBert Karlssons och Ian Wachtmeisters skaror här för\r\natt trycka på budgetsaneringsknapparna, medan Göran\r\nPersson populistiskt krävde stora utgiftsökningar. Jag\r\ntror att den bilden bör man inte heller glömma bort,\r\nErik Åsbrink.\r\nSedan, herr talman, skulle det vara bra om Erik\r\nÅsbrink åtminstone med ett ord beskrev hur han tän-\r\nker sig nästa mandatperiod om det skulle bli en socia-\r\nlistisk majoritet.\r\nHur kommer han att hantera de krav på försvag-\r\nningar av den offentliga sektorns finanser med över\r\n32 miljarder kronor som Vänsterpartiet har i sin mo-\r\ntion? Vem blir det, Erik Åsbrink, som skall efterträda\r\nAnders Ljunggren i finansdepartementet? Är det Lars\r\nBäckström, Eva Goës eller Roy Ottosson? Det vore\r\nbra om vi fick reda på detta i god tid före valet.</pre><pre>Anf.  66  Finansminister ERIK\r\nÅSBRINK (s):\r\nHerr talman! Det är väl litet tidigt ännu för att jag\r\nmer i detalj skall tala om vilka medarbetare jag skall\r\nanställa i Finansdepartementet under nästa mandatpe-\r\nriod. Jag funderar en del på de frågorna, men det är\r\nlitet för tidigt att ge ett definitivt svar på den frågan\r\nännu. Mats Odell får vänta litet. Tids nog kommer\r\nbesked.\r\nAllvarligt talat: Regeringssamarbete har vi social-\r\ndemokrater aldrig varit främmande för. Vi eftersträvar\r\ni första hand egen majoritet. Även då är det mycket\r\ntalar för att man bör samarbeta med andra partier.\r\nMen får man inte egen majoritet har man t.o.m.\r\ntvånget att samarbeta. Vi har visat både under den här\r\nmandatperioden och tidigare att vi är beredda att göra\r\ndet. Det samarbetet har fungerat mycket väl. Under\r\ndenna mandatperiod har det framför allt varit med\r\nCenterpartiet. Det har också i vissa fall varit med\r\nandra partier.\r\nJag utgår ifrån att det också under nästa mandat-\r\nperiod kommer att finnas former för samarbete med\r\nandra partier. Exakt vilka och exakt hur det skall gå\r\ntill är svårt att sia om. Det är i någon mån beroende av\r\nvalresultatet. Men jag tror inte att Mats Odell behöver\r\nvara så orolig för detta. Det har gått att hantera under\r\nlånga tider, och det kommer säkert att går bra också i\r\nframtiden.\r\nVad gäller historieskrivningen var jag medvetet\r\nselektiv i den meningen att jag koncentrerade mig på\r\nslutet av respektive mandatperiod just för att undvika\r\nden typen av händelser som en nytillträdande regering\r\ninte har så stort inflytande över. När jag pekade på att\r\nräntorna sköt i höjden under våren och sommaren\r\n1994 kan man inte rimligtvis skylla detta på att man\r\nhade så stora problem vid regeringsövertagandet\r\nhösten 1991. Det låg flera år tillbaka i tiden.\r\nDet är alldeles uppenbart. Alla som har följt den\r\nekonomiska utvecklingen vet att detta berodde på den\r\ntotala misstro som mötte den kompletteringsproposi-\r\ntion som den borgerliga regeringen lade fram. Trots\r\nett skenande budgetunderskott var den totalt fri från\r\nvarje typ av åtgärder. Det är klart att marknadens dom\r\ndå blir hård, och det var vad vi fick se bli fallet.</pre><pre>Anf.  67  MATS ODELL (kd) replik:\r\nHerr talman! Erik Åsbrinks historieskrivning sak-\r\nnar ett element. Det resonemanget bygger på att den\r\nborgerliga regeringen skulle få ett förnyat mandat och\r\nkunna genomföra detta i budgetomgången på hösten.\r\nSanningen, herr talman, var precis den motsatta.\r\nVad som hände våren 1994 var att opinionsmät-\r\nningarna tydde på att det var Socialdemokraterna som\r\nskulle få överta regeringsmakten. Man summerade då\r\nde nej till budgetsaneringsförslag som vår regering\r\nmötte här i kammaren, med aktivt motstånd från So-\r\ncialdemokraterna. Man tittade på de överbud som\r\ngjordes. Jag kan bara som exempel ta Kommunika-\r\ntionsdepartementets område, där vår regeringen före-\r\nslog 100 miljarder under planeringsperioden och\r\nSocialdemokraterna föreslog 155 miljarder.\r\nMisstroendet från marknaden, herr talman, var\r\nmot den socialdemokratiska oppositionens överbuds-\r\npolitik, som riskerade att förverkligas och bli en re-\r\ngeringspolitik efter valet. Det är en viktig korrigering\r\nav den historieskrivning som finansministern försöker\r\ngöra här. Sedan kom Perssonplanen i augusti. Det är\r\nalldeles riktigt. Men vi talar nu om vad som hände\r\nvåren 1994. Det var det som gjorde att marknaderna\r\nreagerade negativt på den politik som socialdemokra-\r\nterna stod för.\r\nVar fanns Göran Persson med sitt tal om: Den som\r\när satt i skuld är icke fri? Hade vi haft honom här i\r\ntalarstolen, där han hade understött vår regerings\r\nsträvanden vad gäller budgetsanering, hade läget\r\nnaturligtvis varit mycket annorlunda. Nu var det\r\növerbud som gällde. Nu var det Ny demokratis skaror\r\nsom skulle försöka vinnas för att satsa på en sanering\r\nav statsfinanserna. Erik Åsbrink är mig fortfarande\r\nsvaret skyldig.\r\nOm han slår upp s. 96 i finansutskottets betänkan-\r\nde och tittar på vad hans tilltänkta samarbetspartner\r\ntänker sig vad gäller att försvaga statsfinansernas\r\nutveckling tror jag att det är en väldigt nyttig läsning.</pre><pre>Anf.  68  Finansminister ERIK\r\nÅSBRINK (s):\r\nHerr talman! Mats Odell talade om överbuden på\r\nkommunikationsområdet. Det får mig att erinra mig\r\nMats Odells saltomortaler när det gäller hur man\r\nfinansierar sådana investeringar. Som kommunika-\r\ntionsminister föreslog han att allting skulle lånefinan-\r\nsieras. När sedan detta i långt mindre skala föreslogs\r\nav den socialdemokratiska regeringen - Botniabanan\r\noch några projekt till - var det en skandal. Som vi har\r\nfått höra har Mats Odell hunnit göra ytterligare en\r\nsaltomortal i den frågan.\r\nÅterigen till historieskrivningen, om det nu är\r\ndetta vi skall ägna oss åt, men det är tydligen vad\r\nMats Odell vill tala om. Det märkliga är att när det\r\ngår dåligt under borgerliga regeringar beror den dåli-\r\nga utvecklingen i början av perioden på den föregå-\r\nende socialdemokratiska regeringen, och när det går\r\ndåligt i slutet på den borgerliga regeringsperioden\r\nberor det på den kommande socialdemokratiska rege-\r\nringen.\r\nDet är alltid Socialdemokraterna som bär ansvaret\r\nför att det går dåligt under en borgerlig regering.\r\nMöjligen kan slutsatsen ligga farligt nära till hands -\r\nfundera på saken, Mats Odell - att väljarna drar den\r\nslutsatsen att det inte är så vidare värst att rösta fram\r\nen borgerlig regeringen, eftersom det tydligen går\r\ndåligt både i början och i slutet av regeringsperioden.\r\nHur vore det om Mats Odell någon gång kunde ta på\r\nsig ansvaret för politiken?\r\nHan behöver inte ta ansvaret för allting som sker.\r\nDet är klart att det finns yttre händelser som en rege-\r\nring inte råder över. Men nog måste man åtminstone\r\nvid slutet av en regeringsperiod känna något ansvar\r\nför resultatet av den förda politiken. Om han inte ens\r\när beredd att göra detta har han en svag grund för att\r\nbegära ett mandat av väljarna i nästkommande val.</pre><pre>Anf.  69  PER-OLA ERIKSSON (c) replik:\r\nHerr talman! Som vi ser av vårpropositionen och\r\nfinansutskottets betänkandet kommer det de närmaste\r\nåren att finnas ett betydande överskott i statens finan-\r\nser. Det är ett resultat av de mål för budgetpolitiken\r\nsom är fastlagda, och givetvis också den bättre eko-\r\nnomiska utvecklingen till följd av saneringen. Det\r\növerskottet skall användas på olika sätt. Det skall\r\nanvändas till investeringar i vård, skola och omsorg.\r\nMen därutöver finns också möjligheter till ytterligare\r\nsatsningar.\r\nMot bakgrund av den skattedebatt som vi haft här\r\ni dag vill jag fråga om finansministern delar min upp-\r\nfattning att det vore bra att peka ut färdriktningen för\r\nskattereformen de närmaste åren. Jag menar inte att\r\nman nu på en enda gång skall göra stora skattesänk-\r\nningar, utan att man anger färdriktningen så att man\r\nvet vilka olika områden man skall prioritera. Jag tror\r\natt det vore bra.\r\nDen andra fråga jag vill ta upp gäller miljöområ-\r\ndet. Till följd av de principer vi har när det gäller att\r\nfastställa ramar för olika områden kan vi konstatera\r\natt regeringen i sitt alternativ ligger väsentligt under\r\nalla oppositionspartier. Det har gjorts försök att öka\r\nramen, men det är inte möjligt av budgettekniska skäl.\r\nHur kommer finansministern att göra om finans-\r\nministern till hösten har möjlighet att ta ansvar för\r\nbudgeten? Är han beredd att ta hänsyn till den mycket\r\nstarka opinion som finns bland sex partier i riksdagen\r\noch medverka till att korrigera så att ramen för miljö-\r\npolitiken blir betydligt större än vad den är i dag i det\r\npreliminära beslutet om ramarna?</pre><pre>Anf.  70  Finansminister ERIK\r\nÅSBRINK (s):\r\nHerr talman! Per-Ola Eriksson tog upp två frågor,\r\nskattepolitiken och miljöpolitiken. I båda fallen kan\r\ndet handla om resurser som ställer anspråk på budge-\r\nten.\r\nRegeringen har nu lagt fram förslag, och riksdagen\r\nbeslutar i enlighet med dem om resursförstärkningar\r\npå ett antal områden. Prioriterat har varit de insatser\r\nför vården, skolan och omsorgen som vi vill se. Där\r\nhar vi också såvitt jag förstår ett brett stöd. Vi gör\r\nockså en del andra insatser inom utbyggnad av hög-\r\nskolor, ytterligare skattelättnader för företagen, och\r\ndå framför allt de mindre företagen, osv.\r\nJag vill vänta och se om dessa överskott verkligen\r\nmaterialiseras. Jag tror att vi har goda utsikter till det.\r\nMen det finns alltid faromoment och osäkerheter i den\r\nekonomiska utvecklingen. Den internationella situa-\r\ntionen är t.ex. inte helt stabil. Vi har fortfarande en\r\nAsienkris som inte är avslutad och som kan få effekter\r\nockså för oss i framtiden. Därför är det en god regel\r\natt inte i förväg lova ut ytterligare insatser.\r\nMen om utrymmet står oss bi, och om tillräcklig\r\nkvalitet kan uppnås i vården, skolan och omsorgen, är\r\njag beredd att diskutera åtgärder på skatteområdet.\r\nJag tänker mig i första hand inkomstskatten, och då\r\nframför allt för låg- och medelinkomststagare. Jag\r\nmenar att det både av fördelningspolitiska skäl och av\r\nandra skäl bör vara en prioriterad uppgift.\r\nNär det gäller miljöpolitiken har vi - glöm inte det\r\n- genomfört förbättringar både på de ordinarie miljö-\r\nanslagen och genom en fortsatt satsning på det hållba-\r\nra Sverige. Det sker alltså en förstärkning. Om våra\r\nekonomiska resurser växer i framtiden - vilket jag\r\nhoppas och räknar med - kommer vi också att kunna\r\nfå utrymme för ytterligare satsningar på de här områ-\r\ndena.</pre><pre>Anf.  71  PER-OLA ERIKSSON (c) replik:\r\nHerr talman! Jag tackar för svaret. Jag tror förstås\r\natt det är en klok åtgärd att inte lova ut mer än man\r\nkan hålla. Det är också viktigt att man prioriterar\r\nmycket hårt på skatteområdet. Jag har pekat på detta\r\ntidigare i mitt anförande.\r\nVi går mot slutet på denna mandatperiod. Det\r\nåterstår inte så mycket av den, och inte heller innan\r\nriksdagen åtskiljs. Det finns skäl att summera.\r\nCentern har under denna mandatperiod valt sam-\r\narbetets väg före konfrontationens. Jag tror mer på\r\nsamarbete än konfrontation för att nå resultat. Vi ser\r\nockså resultatet. Vi har mer än halverade räntor, in-\r\nflationen är stabilt låg och budgetunderskottet har\r\nvänts till överskott. Vi har kunnat satsa på olika om-\r\nråden - inte minst på Välfärdssverige.\r\nNu finns det möjlighet att också skapa en tillväxt i\r\nekonomin så att vi kan fortsätta att pressa tillbaka\r\narbetslösheten och sänka skatten men också få en\r\nmiljöpolitik för en hållbar utveckling.\r\nDet har varit många överläggningar mellan mig\r\noch regeringen, inte minst Erik Åsbrink. Det har varit\r\nstimulerande överläggningar med ibland litet tuffa\r\ntag. Men vi har drivits av en vilja att komma framåt\r\noch nå resultat. Jag vill passa på att säga tack för det\r\nsamarbetet.\r\nJag vill också passa på att säga tack till kollegerna\r\ni finansutskottet, till talmannen och kammarens per-\r\nsonal och tillönska en skön, och förhoppningsvis\r\nriktigt varm och solig, sommar.</pre><pre>Anf.  72  LARS BÄCKSTRÖM (v) replik:\r\nHerr talman! Finansministern har fått många frå-\r\ngor från den borgerliga oppositionen. Jag skall hjälpa\r\nfinansministern med litet konsumentupplysning från\r\nen av dem som är berörda - Vänsterpartiet.\r\nFör oss i Vänsterpartiet är politikens innehåll all-\r\ntid viktigare än både taburetter och löneavier. Jag vet\r\ninte om det beskedet lugnar eller oroar finansminis-\r\ntern. Det bestämmer finansmininstern.\r\nJag vill också ge ett besked om att vi delar den\r\nsocialdemokratiska kongressens bedömningar av att\r\nde finanspolitiska målen inte får överordnas kampen\r\nför ökad sysselsättning. Jag vet inte om det beskedet\r\noroar eller lugnar finansministern.\r\nVänsterpartiets förslag innebär att man kan amor-\r\ntera på statsskulden år 2000 med 20 miljarder kronor\r\noch år 2001 med 33 miljarder. Det är inte så dåligt!\r\nVårt alternativ innebär att vi stärker den offentliga\r\nnettoförmögenheten med 6 miljarder kronor år 1999,\r\n10 miljarder år 2000 och 12 miljarder år 2001. Det\r\nvar besked från oss - konsumentupplysning!\r\nNu har jag några frågor, finansministern. Vilka är\r\nfinansministerns skäl för att Sverige skall stå utanför\r\nEMU? Nu bortser jag från folkopinionen, och menar\r\nför övrigt.\r\nHur tänker finansministern finansiera sänkt fastig-\r\nhetsskatt? Finansutskottets ordförande har ju gett i\r\nuppdrag att finansministern skall komma tillbaka och\r\nredovisa finansiering på utgiftssidan under något av\r\nde otaliga utgiftsområden som finns - 27 stycken.\r\nNågra bortfaller förstås. Men hur skall detta finansie-\r\nras? Det är ett viktigt besked.\r\nDet var mycket välkommet att finansministern\r\nöppnar för litet sänkt skatt för låginkomsttagare. Det\r\nvar välgörande. Vi börjar ju närma oss varandra!</pre><pre>Anf.  73  Finansminister ERIK\r\nÅSBRINK (s):\r\nHerr talman! Jag noterar först att Lars Bäckström\r\ninte åstundar taburetterna så väldigt intensivt. Det var\r\nlugnande att höra.\r\nDäremot blir jag litet mindre lugnad av att höra att\r\nambitionerna är lägre när det gäller att betala av på\r\nstatsskulden. Jag tror faktiskt att det är oerhört viktigt\r\natt vi gör det - inte minst för våra barns och efter-\r\nkommandes skull. Det är inte riktigt att vår generation\r\nskall vältra över stora skuldbördor på kommande\r\ngenerationer. Jag tycker att vi skall betala de skatter\r\nsom krävs för att betala de utgifter vi tar på oss. Ty-\r\nvärr har det inte varit fallet under de gångna åren. Nu\r\nfår vi betala av på detta, och jag tycker att vi skall\r\ngöra det.\r\nJag hinner inte föra en EMU-debatt under min\r\ntvåminutersreplik. Men jag ser det som mycket viktigt\r\natt vi för en bred debatt om de frågorna, och om hela\r\nEuropapolitiken, under nästa mandatperiod. Hur skall\r\nvår Europapolitik vara? Hur skall vår relation till\r\nvalutaunionen vara? Detta skall vi föra en bred folklig\r\ndebatt om och göra en bred analys av. Jag tror att det\r\när oerhört viktigt för vår framtid att formulera en\r\nlångsiktig politik på området.\r\nNär det slutligen gäller fastighetsskatten noterar\r\njag på nytt i repliken det stora förtroendet för att jag\r\nskall fortsätta min bana också under nästa mandatpe-\r\nriod. Jag räknar naturligtvis med att i budgetproposi-\r\ntionen till hösten komma med alla erforderliga förslag\r\nför att finansiera de åtgärder som behöver finansieras.\r\nPå så sätt kan vi gott och väl uppnå de mål vi har satt\r\nupp för budgetpolitiken både 1999 och under kom-\r\nmande år.\r\nFör närvarande ser det ganska ljust ut. Utveck-\r\nlingen under senare tid har ju snarast stärkt de offent-\r\nliga finanserna. Fortsatt lägre räntor och fortsatt låg\r\ninflation är gynnsamt bl.a. också för de offentliga\r\nfinanserna.\r\nMen återigen: Jag vill inte teckna in några fram-\r\ngångar i förväg. Försiktighet är en dygd för en fi-\r\nnansminister, och gärna för en riksdagsman också. Jag\r\ntycker att vi skall fortsätta att hålla oss till det fram-\r\növer.</pre><pre>Anf.  74  LARS BÄCKSTRÖM (v) replik:\r\nHerr talman! Det är riktigt att försiktighet är en\r\ndygd. Därför hade det varit lämpligt att inte besluta\r\nom en lag och sänka fastighetsskatten innan man har\r\nredovisat finansieringen. Det hade varit försiktighet.\r\nDet är det som jag föreslog.\r\nFör att man skall få förtroende skall man redovisa\r\nraka besked. Det klarar inte den finansminister vi har\r\njust nu. Det är synd.\r\nMan skall amortera. Vi har hyfsad ekonomisk ut-\r\nveckling, finansministern. Vi vet att vi har en arbets-\r\nlöshet som det finns olika anledningar till. En av an-\r\nledningarna är för låg effektiv efterfrågan. Som jag\r\nsade förut i mitt huvudanförande vet varje ICA-\r\nhandlare att butiken behöver kunder. Regeringen\r\nbedriver egentligen en alltför kontraktil, åtstramande\r\nfinanspolitik.\r\nMan kan klara båda uppgifterna. Man kan klara\r\nefterfrågan och i något långsammare takt - det är sant\r\n- amortera av statsskulden. Den dubbla uppgiften\r\nborde vara möjlig att klara. Vi började med den under\r\nden förre finansministern Göran Persson, som jag\r\nhade nöjet att samarbeta med. Då insåg man att vi inte\r\nfår strama åt för hårt. I januari 1995 låg budgetsane-\r\nringen på 113 miljarder. Sedan tog ni för mycket. Och\r\nvad gör ni nu? Jo, ni återställer det som ni sade att vi\r\nvar för klena för att gå med på - höjd a-kassa och\r\nhöjda barnbidrag. Ni visar med era egna handlingar\r\natt ni bedrev en alltför åtstramande politik.\r\nFör mycket och för litet skämmer allt. Klara den\r\ndubbla uppgiften att öka efterfrågan och få fler i arbe-\r\nte, och amortera av skulderna! Det är det som vi säger\r\n- inget äventyrligare än så.\r\nVarför skall vi i Sverige slaviskt följa alla EMU-\r\nkrav när vi ändå inte är med? Då är det ju snart ingen\r\nidé att stå utanför. Är det kanske det som finansminis-\r\ntern egentligen säger? Eftersom vi ändå anpassar oss\r\n- låt oss då gå med sedan. Det är en smygväg in i\r\nEMU. Det är ingen bra politik.</pre><pre>Anf.  75  Finansminister ERIK\r\nÅSBRINK (s):\r\nHerr talman! Jag tycker att Lars Bäckström är\r\nmotsägelsefull i sitt inlägg. Å ena sidan fick vi nämli-\r\ngen höra att försiktighet är en dygd, och därför skulle\r\nman inte genomföra den här måttliga sänkningen av\r\nfastighetsskatten. Å andra sidan skulle finanspolitiken\r\nvara mer expansiv och det skulle amorteras mindre på\r\nstatsskulden. Detta är faktiskt motstridiga budskap.\r\nDet går inte att hävda båda linjerna samtidigt.\r\nOm vi ser sammantaget på den politik som förs\r\nkänner jag ganska gott samvete för den mycket snab-\r\nba förbättring av de offentliga finanserna som har\r\ngenomförts under de gångna åren. Det leder med all\r\nsannolikhet redan i år till ett överskott - t.o.m. ett år\r\nföre tidschemat.\r\nUnder själva saneringsfasen blir det en efterfrå-\r\ngedämpande effekt. Det tror jag är ett ofrånkomligt\r\npris som man måste betala. Men när väl saneringen är\r\ngenomförd kan jag inte se att en politik som innebär\r\nett permanent överskott - även om det kan variera\r\növer konjunkturcykeln - behöver innebära någon\r\nåtstramning. Har man genomgått saneringen är det\r\ninget som hindrar att man därefter har en efterfrågan\r\npå en lagom nivå som skapar sysselsättning men som\r\ninte släpper fram inflation och spekulation. Jag tror att\r\nvi är på väg in i en bra avvägning, och den skall vi\r\nhålla fast vid.\r\nSedan gällde de EMU. Caesars hustru får inte ens\r\nmisstänkas. Den som ställer sig utanför valutaunionen\r\nfår inte ens misstänkas för att göra detta med motiven\r\natt vilja föra en litet slappare politik, ha litet högre\r\ninflation och slarva litet mera med statsfinanserna.\r\nDen misstanken kan lätt uppkomma. Det finns kanske\r\nen och annan som har precis de motiven. Men jag vill\r\nförsäkra att jag inte har dem och den socialdemokra-\r\ntiska regeringen har dem inte. Därför måste vi, och\r\nkommer vi, att ha mycket höga ambitioner i den eko-\r\nnomiska politiken också under de kommande åren.</pre><pre>Anf.  76  ROY OTTOSSON (mp) replik:\r\nHerr talman! Försiktighet är en dygd. Det är allde-\r\nles utmärkt. Påståendet att man skall klara en arbets-\r\nlöshet på 4 % bygger ju tydligen på en väldigt osäker\r\nberäkning, vad jag förstod. I samma beräkning ligger\r\nju de extra överskotten i budgeten som man inte kan\r\nanvända till någonting eftersom de är så väldigt osäk-\r\nra. Om man räknar litet mer realistiskt, som jag be-\r\ndömer det, hamnar man nog på en högre arbetslöshet\r\n- kanske på 5-6 %, snarare 6. Då visar det sig ju\r\nockså att de extra överskotten försvinner. Man kan ju\r\nändå inte placera dem eftersom de är så osäkera. Det\r\nvar apropå detta att försiktighet är en dygd. Det skulle\r\nkanske tillämpas när det gäller löften om arbetslöshet\r\nockså.\r\nMen det var inte det jag skulle fråga om, utan det\r\nvar om miljöanpassningen av samhället. Det är ju\r\näven Socialdemokraterna och regeringen inne på\r\nnumera. Man kan fråga sig vad det är i det här försla-\r\nget som skall leda till en miljöomställning. Vi vet ju\r\natt miljöproblemen ökar i snabb takt. Vi har alldeles\r\nför stora uttag av energi och resurser för att det skall\r\nvara långsiktigt hållbart. Det är ju allmänt känt och\r\ninget märkvärdigt påstående. Man kan väl ändå inte\r\nsitta och vänta på att det skall komma ett stort över-\r\nskott någonstans innan man gör något? Man måste väl\r\nha någon medveten politik när det gäller skatter, av-\r\ngifter, investeringar, subventioner och budgetpriori-\r\nteringar kring detta? Det vore intressant att få veta\r\nvilka förändringar som regeringen planerar för att\r\nvända på den här utvecklingen. Den har ju pågått ett\r\ntag nu. Den kan vi inte acceptera. Det säger ju rege-\r\nringen också numera. Vad är det egentligen som man\r\ntänker förändra i den ekonomiska politiken för att få\r\nen miljöanpassning av samhället?</pre><pre>Anf.  77  Finansminister ERIK\r\nÅSBRINK (s):\r\nHerr talman! Låt mig först ta upp det ämne som\r\nRoy Ottosson redan har debatterat med Jan Bergqvist.\r\nDet gäller våra prognoser över arbetslösheten. Jag är\r\nden första att skriva under på att alla prognoser är\r\nosäkra. De ändras ju också från tid till annan. Det är\r\ningenting konstigt med det. Det händer saker som\r\npåverkar bilden. Dessutom vidtar regeringen och\r\nriksdagen åtgärder. Där skiljer vi oss från andra pro-\r\ngnosmakare. Vi kan ju faktiskt påverka det förlopp\r\nsom andra konjunkturmakare enbart kan analysera\r\noch bedöma.\r\nMålet ligger fast. Jag bedömer att det är möjligt\r\natt uppnå detta. Jag säger inte att det är lätt och själv-\r\nklart. Det är det absolut inte. Våra nuvarande be-\r\ndömningar leder fram till att vi når målet mot slutet av\r\når 2000. En del har sagt att det är för dåligt. Det borde\r\nuppnås i mitten eller i början av året. Det kan man ju\r\ndiskutera. Men det står i alla händelser klart att vi\r\nfortfarande har möjlighet att påverka detta under de\r\nnärmaste åren. Under förutsättning att vi har en soci-\r\naldemokratisk regeringen kan vi vidta ytterligare\r\nåtgärder. Vi kommer inte att tveka att vidta ytterligare\r\nåtgärder om det visar sig att sysselsättningsutveck-\r\nlingen inte går åt rätt håll. Jag har förtröstan där. Det\r\när ingen nyhet att prognoserna är osäkra. Det är jag\r\nden första att skriva under på.\r\nMiljöpolitiken är ett stort kapitel som vi inte heller\r\nhinner klarar av nu, lika litet som EMU-frågan. Vi har\r\nju varit mycket aktiva under den här perioden, även\r\nom det har varit under kärva ekonomiska förhållan-\r\nden. Vi har kunnat tillföra ökade resurser under sena-\r\nre tid. Det sista ordet är säkert inte sagt här heller. Det\r\när klart att en ekonomi som växer och skapar ökade\r\nresurser också ger oss utrymme för satsningar på detta\r\nområde.\r\nJag brukar säga i olika sammanhang att i mångt\r\noch mycket, men inte till 100 %, går ju ekonomi och\r\nekologi hand i hand. I båda fallen handlar det om att\r\nhushålla med knappa resurser. Ett ekonomiskt och ett\r\nekologiskt betraktelsesätt kan ju till stora delar sam-\r\nmanfalla. Jag är inte så bekymrad över utvecklingen\r\npå detta område. Jag menar att vi också här har lagt\r\nen god grund för utvecklingen under de närmaste\r\nåren.</pre><pre>Anf.  78  ROY OTTOSSON (mp) replik:\r\nHerr talman! Vi har ju fått omfattande mil-\r\njöproblem på grund av den ekonomiska utveckling vi\r\nhar haft under efterkrigstiden, och förmodligen tidiga-\r\nre också. Den har ju inte ändrats på något avgörande\r\nsätt. Det skriver ju också regeringen, bl.a. i den till-\r\nväxtproposition som vi var med och gjorde upp om.\r\nDet är faktiskt så att ekonomisk tillväxt tidigare har\r\nmedfört ökad miljöbelastning, utarmning av naturre-\r\nsurser och miljö- och hälsoproblem.\r\nDå måste man väl ändå fråga sig vad det är för\r\nomläggning av den ekonomiska politiken som skulle\r\nkunna ändra på detta. Att inte lägga om den ekono-\r\nmiska politiken, att säga att detta inte är något pro-\r\nblem och att det fixar sig om man går på som vanligt\r\när inte särskilt trovärdigt, för att uttrycka sig milt. Vi\r\nhar haft en situation där det har varit väldigt lönsamt\r\nför företagen och enskilda att förstöra miljön eftersom\r\ndet som regel har varit billigare. Det gäller t.ex. om\r\nman tittar på hur skatterna fördelas. 90 % av beskatt-\r\nningen hamnar på ett eller annat sätt på arbete och\r\nresten hamnar på annat. Skatterna på miljöförstöring\r\när väldigt låga. Jag tar upp detta som exempel.\r\nMan kan också titta på fördelningen i budgeten.\r\nDet absolut minsta utgiftsområdet är miljöområdet.\r\nDär har vi haft de procentuellt sett största neddrag-\r\nningarna under de senaste 4-5 åren. Det är ett faktum.\r\nDå går det inte att påstå att man har varit mycket aktiv\r\noch att man har lagt till på ordinarie områden. Det har\r\nman inte alls gjort. Man har dragit ned på ordinarie\r\nområden och även på länsstyrelsernas miljöövervak-\r\nning och miljötillsyn. Detta har ju lett till många pro-\r\nblem ute i landet. Man har ju backat när det gäller\r\nmiljöarbetet. Det går ju sämre nu än det gjorde för\r\nnågra år sedan. Vi har inte alls kommit så långt som\r\nvi borde ha gjort för att kunna lösa problemen. Då\r\nmåste ju regeringen ändå ha någon slags politik på\r\nområdet för att ändra den här utvecklingen.</pre><pre>Anf.  79  Finansminister ERIK\r\nÅSBRINK (s):\r\nHerr talman! Även miljöpolitiken har, liksom de\r\nallra flesta områden, fått vidkännas vissa besparingar\r\nunder de gångna åren. Det var nödvändigt för att\r\ngenomföra budgetsaneringen. Jag skall inte sticka\r\nunder stol med detta. Men det är också sant att när nu\r\nden saneringen i allt väsentligt är genomförd, när\r\nekonomin växer och de offentliga finanserna går mot\r\növerskott frigörs resurser som vi nu har kunnat börja\r\nanvända bl.a. på detta området. Det är ett faktum att\r\nunder senare tid har vi tillskjutit mera resurser till\r\ndetta område. Det är en avspegling av det enkla för-\r\nhållandet att har man stark och växande ekonomi har\r\nman råd att satsa mera. Har man en ekonomi som\r\nfaller och med jättelika underskott råder det motsatta\r\nförhållandet.\r\nSedan är jag inte lika pessimistisk i beskrivningen\r\nav utvecklingen över en längre tidsperiod i vårt land.\r\nJag menar att vi har genomfört stora förbättringar på\r\nmiljöområdet. Produktionen innebär inte ständigt\r\nökad rovdrift på miljön eller ständigt ökat slöseri med\r\nresurser. Det är faktiskt på det rakt motsatta sättet.\r\nUnder senare år har produktionen mer och mer kunnat\r\ngenomföras med mindre insatser av råvaror och\r\nenergi och på ett mindre miljöförstörande sätt än\r\ntidigare. Det är en utveckling som naturligtvis inte är\r\nfärdig på något sätt. Den kan drivas mycket längre.\r\nJag är starkt övertygad om att utvecklingen går åt rätt\r\nhåll och att vi har goda möjligheter att fortsätta den\r\nunder de kommande åren.</pre><pre>Anf.  80  KARL-GÖSTA SVENSON (m):\r\nHerr talman! Den socialdemokratiska regerings-\r\npolitiken har gått i stå. Efter en mångmiljonsatsning\r\npå en omfattande annonsering om att sänkta skatter\r\ninte ger bättre vård, omsorg och utbildning fanns det\r\nhelt plötsligt utrymme att sänka fastighetsskatten.\r\nDetta skedde några dagar efter det att statsrådet\r\nÖstros vid frågestunden här i kammaren vid upprepa-\r\nde tillfällen tagit avstånd från att genomföra en gene-\r\nrell sänkning av fastighetsskatten. Såväl Persson som\r\nÅsbrink skyller även i detta hänseende på att det är\r\nBildts fel.\r\nVi får nästan dagligen belägg för att regeringen\r\nförsöker smita ifrån ansvaret för att ha misslyckats när\r\ndet gäller jobben, vården, omsorgen och skolan. I\r\nstället bedriver Socialdemokraterna tillsammans med\r\nLO en lögnaktig och ful propaganda mot Moderaterna\r\noch Carl Bildt. Det är beklämmande att man känner\r\nsig tvingad att ta till sådana metoder för att skyla över\r\navsaknaden av ett politiskt ledarskap och en politisk\r\ninriktning som främjar tillkomsten av nya, riktiga jobb\r\ni den privata sektorn och därmed skapar förutsättning\r\nför ett växande välstånd.\r\nJag skall ge ett antal exempel på hur skattebetalar-\r\nnas pengar mer eller mindre rinner ut i sanden och att\r\nmedborgarna med andra ord inte får valuta för sina\r\npengar.\r\nJag vill inleda denna exposé med att säga att den\r\nsocialdemokratiska regeringen fick en drömstart vid\r\nregeringstillträdet 1994. Alla kurvor pekade rätt.\r\nTillväxten ökade. Varje vecka skapades tusentals nya,\r\nriktiga jobb. Hade denna inriktning i politiken fått\r\nfortsätta hade minst 150 000 fler människor i vårt\r\nland haft ett riktigt jobb att gå till. Det skulle betyda\r\nförbättrade offentliga finanser med nästan 30 000\r\nmiljoner kronor per år.\r\nEtt antal forskare vid högskolan i Växjö uppskat-\r\ntar att dagens arbetslöshet årligen kostar vårt samhälle\r\n150 000 miljoner kronor, eller nästan 40 000 kr per\r\nhushåll. Det är således färre skattebetalare och inte\r\nlägre skatter som hotar välfärden.\r\nJag vill i detta sammanhang påminna medborgarna\r\nom den socialdemokratiska löftespolitikens trovärdig-\r\nhet. Ni minns säkert att man lovade att den öppna\r\narbetslösheten redan 1995 skulle minska till 5 %. Det\r\nblev som bekant 8 %. Ni minns säkert att det skulle\r\nkomma ett par hundra tusen nya jobb. De har blivit\r\nfärre. Ni minns säkert Ingvar Carlssons brev om att\r\nskatterna skulle stiga med högst 3 700 miljoner kro-\r\nnor. Det har blivit 70 000 miljoner kronor, eller 20\r\ngånger högre. Ni minns säkert Ingvar Carlssons löfte\r\nom att ingen skulle avskedas i vården, omsorgen eller\r\nskolan. Inom kommunsektorn har tiotusentals anställ-\r\nda förlorat sina jobb, till övervägande del inom vård,\r\nomsorg och utbildning.\r\nDu som är ung och arbetslös minns säkert att du\r\nlovades ett jobb inom hundra dagar. Inte ens detta\r\nlöfte har infriats. Du har sällskap med nästan 300 000\r\nandra ungdomar som har gått arbetslösa längre än\r\nhundra dagar i sträck.\r\nHerr talman! Det är ett förödande dåligt facit!\r\nJag nämnde att medborgarna inte får den valuta\r\nför sina pengar som de förväntar sig. Det kan egentli-\r\ngen konstateras med några få ord. Vi har världens\r\nhögsta skatter men långt ifrån världens bästa välfärd.\r\nVården, omsorgen och utbildningen fungerar inte. I\r\ndenna situation går socialdemokraterna i opposition\r\nmot sin egen politik och lovar bot och bättring. Vem\r\ntror egentligen på denna omvändelse efter fyra års\r\nvanstyre?\r\nI mitt eget hemlän Blekinge har vi Sveriges högsta\r\nlandstingsskatt. Men vi har växande sjukvårdsköer,\r\noch länets medborgare får inte vård i rätt tid. Ett stort\r\nantal under- och sjuksköterskor har förlorat sina jobb.\r\nAv landstingets budget används 250 miljoner kronor\r\ntill annat än sjukvård. Det motsvarar 1:50 i kommu-\r\nnalskatt. Det socialdemokratiska finanslandstingsrå-\r\ndet, som uppenbarligen inte har förmågan att priorite-\r\nra, uttalar att han är stolt över landstingets förlustre-\r\nsultat på 138 miljoner kronor.\r\nJag vill i detta sammanhang notera att under den\r\nborgerliga regeringsperioden var skatten lägre, men\r\nlikväl klarade vi av vårdköerna.\r\nI sossestyrda Olofström har minst 150 miljoner\r\nkronor av skattebetalarnas pengar gått förlorade ge-\r\nnom att beslut fattas på grundval av politiska dogmer\r\ni stället för kompetens. Olofströmshus är mer eller\r\nmindre konkursmässigt. Det betyder att varje invånare\r\ni Olofström, ung som gammal, oförskyllt har drabbats\r\nav en skuld på 10 000 kr.\r\nDen socialdemokratiske ordföranden i Barn- och\r\nungdomsnämnden i Karlskrona vill sänka betygskra-\r\nven för att ingen skall behöva gå ut grundskolan utan\r\ngodkända betyg. Tänk efter vilket slöseri med såväl\r\nmänskliga som ekonomiska resurser som denna kort-\r\nsiktiga och cyniska inställning för med sig!\r\nÄldreomsorgsskandalen i Solna är ett faktum trots\r\natt socialdemokraterna under denna mandatperiod\r\nhöjt kommunalskatten med 1:45.\r\nPensionärspar som under sin verksamma tid sparat\r\nför sin ålderdom tvingas göra sig medellösa eller\r\nskilja sig för att inte få sina tillgångar konfiskerade\r\nom den ena parten inte längre har råd att bo kvar\r\nhemma.\r\nVarför blir det så här?\r\nSocialdemokraterna bedriver en målmedveten och\r\nför den enskilde medborgaren cynisk politik som har\r\nsin grund i att människornas inkomster tillhör staten.\r\nDet är därför vi hör Östros och andra sossar tala om\r\natt sänkta skatter är liktydigt med subventioner. Det är\r\ndärför som socialdemokraterna medvetet bedriver en\r\nskattepolitik som leder till att allt färre kan leva på sin\r\nlön eller pension. Det är därför man medvetet använ-\r\nder uttrycket \"Perssonpengar\" för ökade statliga utgif-\r\nter, och det är därför man medvetet använder ordet\r\n\"besparing\" i stället för skattehöjning i syfte att skapa\r\nbalans i den statliga budgeten.\r\nI denna socialistiska anda deltar även den fria\r\npressen genom att använda ordet \"subvention\" i stäl-\r\nlet för skattesänkning, ordet \"besparing\" i stället för\r\nskattehöjning och ordet \"Perssonpengar\" i stället för\r\nskattebetalarnas pengar.\r\nHerr talman! Det behövs en ny inriktning i politi-\r\nken. Vi moderater vill genom sänkta skatter skapa\r\nförutsättning för ökad tillväxt och därmed möjlighet\r\ntill nya, riktiga jobb. Vi vill göra det möjligt för allt-\r\nfler att leva på sin lön eller pension.\r\nNäringsklimatet måste bli bättre. Antalet egenföre-\r\ntagare har minskat sedan 1995. Bara i år har antalet\r\nföretagare minskat med nästan 6 000.\r\nEndast 7 % av 250 ledare för de större företagen\r\ntyckte år 1997 att näringsklimatet var bäst i Sverige\r\njämfört med andra länder. År 1993 ansåg 47 % av de\r\ntillfrågade att näringsklimatet var bäst i vårt eget land.\r\nVar femte företagsledare bedömer att huvudkonto-\r\nret inom en femårsperiod kommer att ha flyttat från\r\nSverige. Vi har redan nu sett exempel på sådan ut-\r\nflyttning. Fusioneringarna av såväl Nordbanken och\r\nMeritabanken som Stora och Enso har ju inneburit att\r\nhuvudkontoren av bl.a. skatteskäl placerats i Finland.\r\nDet gäller såväl avsaknaden av dubbelbeskattning i\r\nFinland av aktiebolagens vinster som en årlig åter-\r\nkommande sänkt inkomstskatt med en procentenhet.\r\nKonkurrenskraften blir allt sämre för Sverige.\r\nStatsrådet Östros talar mot bättre vetande när han\r\npåstår att Sveriges inkomstskattesystem är konkur-\r\nrenskraftigt. En av de viktigaste åtgärderna för att\r\nstärka företagens konkurrenskraft och skapa förut-\r\nsättningar för en bättre lönebildning är sänkt skatt på\r\narbete.\r\nVi moderater vill därför sänka skatten för alla. Vi\r\nföreslår ett förvärvsavdrag vid den kommunala be-\r\nskattningen med 12 % på inkomster upp till sju och\r\nett halvt basbelopp. Vi slopar givetvis värnskatten,\r\noch vi föreslår vidare att kommunalskatten sänks med\r\n2 kr genom att staten tar över kostnadsansvaret mot-\r\nsvarande två skattekronor. Dessutom vill vi höja\r\ngrundavdraget till 10 000 kr.\r\nRiskkapitalförsörjning och tillika konkurrensför-\r\nmåga förbättras genom att vi slopar dubbelbeskatt-\r\nningen och avvecklar förmögenhetsskatten. För att\r\nunderlätta för fåmansbolagen vill vi avskaffa samtliga\r\nstoppregler. Utdelningen skall beskattas som kapital\r\nom ägaren tar ut marknadsmässig lön.\r\nFör att förbättra jordbrukets konkurrensvillkor vill\r\nvi omgående sänka dieselskatten på arbetsredskap till\r\nden nivå som gäller för grön olja. Vi vill dessutom\r\nsänka elskatten.\r\nVi vill halvera skatten på hushållstjänster för att\r\nsnabbt skapa nya, riktiga jobb. En sådan åtgärd ger\r\nockså pensionärer möjlighet att bo kvar hemma i sina\r\nhem. Valfriheten ökar för hushållen. Familjer där\r\nbåda förvärvsarbetar utanför hemmet får ökade möj-\r\nligheter att ägna mer tid åt barn och familj.\r\nVi har även ett antal ytterligare skatteförslag i\r\nsyfte att skapa bättre företags- och företagarvillkor.\r\nSammantaget skapar våra förslag förutsättningar\r\nför nya, riktiga jobb, företrädesvis inom den privata\r\nsektorn. Tillsammans med övriga förslag inom andra\r\npolitikområden leder våra förslag till en ökad, uthållig\r\ntillväxt.\r\nVi kan räkna med 300 000 nya, riktiga jobb under\r\nmandatperioden. Det betyder framför allt fler skatte-\r\nbetalare. Vi kan därmed vända den ohållbara situatio-\r\nnen att allt färre försörjer alltfler.\r\nHerr talman! Den socialistiska syn som präglar\r\nden socialdemokratiska skattepolitiken, att alltfler\r\nskall bli beroende av den politiska överheten, utmyn-\r\nnar i att låg- och medelinkomsttagare i vårt land är\r\nhårdast beskattade i hela världen.\r\nVi moderater har ett helt annat synsätt. Vi vill sna-\r\nrast möjligt skapa möjligheter för alltfler människor i\r\nvårt land att leva på sin lön eller pension. Vi vill ta till\r\nvara den dynamiska utveckling som uppstår om en-\r\nskilda människor och familjer i högre grad får möjlig-\r\nhet att forma sin egen vardag.\r\nDet långsiktiga målet måste vara att den som är i\r\nbehov av bidrag inte skall betala skatt och att den som\r\nbetalar skatt inte skall behöva bidrag.\r\nDet är från vår synpunkt nödvändigt att snarast se\r\ntill att skatteomläggningens mål uppfylls, nämligen att\r\nmarginalskatterna för den helt övervägande delen av\r\ninkomsttagarna blir 30 % och för övriga högst 50 %.\r\nFörutom förslagen om förvärvs- och grundavdrag\r\nsamt sänkt kommunalskatt vill vi göra det lättare för\r\nbarnfamiljer genom ett grundavdrag för varje barn på\r\n10 000 kr. Det betyder ett extra tillskott med 275 kr i\r\nmånaden för varje barn. Vi vill sänka bensinskatten\r\nmed 25 öre per liter och höja reseavdraget till 16 kr\r\nper mil.\r\nGenom en halvering av den nuvarande fastighets-\r\nskatten vill vi öka möjligheten för människor att bo\r\nkvar i sitt hem, oavsett var husen är belägna. Skatten\r\nför boendet är i högsta grad orättvis. Hur kan det\r\nkomma sig att en socialdemokratisk regering bedriver\r\nen skattepolitik som leder till att vanliga människor\r\nfår betala förmögenhets- och fastighetsskatt på sitt\r\nboende medan miljardärer kan bli helt skattebefriade?\r\nHerr talman! Vi moderater har i ensamt majestät\r\nkrävt kraftigt sänkta skatter för låg- och medelin-\r\nkomsttagare. Det gynnar såväl den enskilde skattebe-\r\ntalaren som företagen. Det är glädjande att vi inte\r\nlängre är ensamma om detta starka krav. Det är i stort\r\nsett bara den socialdemokratiska regeringen, tyvärr nu\r\ni finansutskottet med hjälp av Centern, som krampak-\r\ntigt håller fast vid att låg- och medelinkomsttagare\r\nskall beskattas hårdast i världen och att alltfler där-\r\nmed inte längre kan leva på sin lön.\r\nJag får avslutningsvis uppmärksamma medborgar-\r\nna om att den socialdemokratiska högskattepolitiken\r\nligger fast. Det är det enda löfte som är säkert.\r\nDu som vill stå på egna ben bör se till att vi i höst\r\nfår en moderatledd regering.\r\nDet gäller för dig som ensamstående pensionär,\r\nmed 9 000 kr i månaden, som ringde häromdagen och\r\ninsåg att din fastighetsskatt på ditt lilla radhus bara\r\ntillfälligtvis skulle sjunka från 17 000 till 15 000 kr.\r\nDet gäller för dig som skulle välkomna möjlighe-\r\nten att till en rimlig kostnad kunna köpa dina hus-\r\nhållstjänster utan att betala svart.\r\nDet gäller för dig och din familj som vill klara er\r\npå lönen efter skatt.\r\nDet gäller för dig som företagare, som vill ha rim-\r\nliga villkor att kunna växa och därmed skapa nya,\r\nriktiga jobb.\r\nJag vill ytterligare ställa en fråga till såväl Hedfors\r\nsom Östros: Varför avvisar ni sänkt skatt på arbete i\r\nsyfte att skapa nya, riktiga jobb?</pre><pre>Anf.  81  ROLF KENNERYD (c):\r\nHerr talman! Tidigare under dagens debatt har vi\r\nkunnat lyssna till två diametralt olika beskrivningar av\r\ntillståndet i nationen Sverige. Den ena bilden har\r\nmålats av företrädare för regeringspartiet. Den inne-\r\nhåller nästan enbart ljusa färger. Alla problem förefal-\r\nler undanröjda. Den andra bilden målas av företrädare\r\nför framför allt Moderaterna. Den innehåller enbart\r\nmörka färger. Allt beskrivs som elände intill dess att\r\nModeraterna har genomfört de mycket omfattande\r\nskattesänkningar som är deras recept för alla före-\r\nkommande åkommor.\r\nLåt oss försöka granska sanningshalten i dessa helt\r\nolika beskrivningar. Mycket snart kan då konstateras\r\natt företrädarna för dessa båda partier var för sig\r\nägnar sig åt betydande överdrifter och generalisering-\r\nar. Sanningen är aldrig svart eller vit. Den är inte\r\nheller vare sig rosenröd eller mörkt, mörkt blå. San-\r\nningen är betydligt mer nyanserad än så.\r\nDet torde vara obestridligt att utsikterna inför\r\nframtiden i dag ter sig bättre än de gjort någon gång\r\ntidigare under det besvärliga 90-talet. Vi har kämpat\r\noss igenom effekterna av 70- och 80-talens misstag\r\noch har nu ett sundare utgångsläge än på länge. Såväl\r\nhushållen som näringslivet har återfått sin framtidstro.\r\nTyngden i ränteoket har minskat kraftigt. Sysselsätt-\r\nningen ökar nu sakta men, såvitt man kan se, tämligen\r\nsäkert. Efterfrågan på arbetskraft överstiger nu till-\r\ngången på vissa orter och i vissa branscher. Svart-\r\nmålningen saknar alltså grund.\r\nÄven Socialdemokraternas skönmålning saknar\r\ngrund. Det är naturligtvis alldeles för tidigt att nu\r\nblåsa \"faran över\", när vi just kommit i balans efter\r\nett antal svåra år. Det är just nu som det gäller att inte\r\nslå sig till ro. Det gäller i stället just nu att se till att vi\r\ninte faller tillbaka i det gungfly som vi just kommit\r\nupp ur.\r\nCenterpartiet har såväl genom att ingå i fyrpartire-\r\ngeringen som genom samarbetet med den nuvarande\r\nregeringen tagit ett stort och kontinuerligt ansvar för\r\nden genomförda saneringen. Vi har ambitionen att\r\ngöra det även framgent. Nu måste vi se till att försvara\r\ndet gynnsamma ränteläget. Det kan endast ske genom\r\natt vi håller våra gemensamma affärer i balans. Det\r\ninnebär i sin tur att kostnaderna måste hållas i schack\r\noch att intäkterna inte får urholkas.\r\nDetta förhållande innebär alltjämt starka restrik-\r\ntioner för vårt handlingsutrymme. Det förstärks av att\r\nvi dessutom skall skapa ett utrymme för att minska\r\nvår mycket stora statsskuld - en ambition som vi delar\r\nmed övriga partier utom ytterlighetspartierna, dvs.\r\nVänsterpartiet och Moderaterna. Att nu ge löften om\r\natt på kort tid genomföra kraftiga skattesänkningar\r\neller utgiftsökningar vore att vilseleda medborgarna.\r\nSådana löften kommer inte att kunna fullföljas utan\r\nstora skadeverkningar för samhällsekonomin.\r\nMed beaktande av dessa restriktioner är vi bered-\r\nda att medverka till att frukterna av den framgångsrikt\r\ngenomförda saneringen fördelas på ett rimligt sätt. Så\r\nhar till viss del redan kunnat ske. Centerpartiet var\r\nförst ut med beskedet om att ytterligare 4 miljarder ur\r\ndet förväntade överskottet bör tillföras kommuner för\r\natt stärka vård, omsorg och skola. Numera delas den-\r\nna uppfattning av alla partier utom Moderaterna.\r\nHerr talman! Vi har i sen tid åstadkommit resultat\r\npå skatteområdet genom en överenskommelse med\r\nregeringspartiet om att sänka fastighetsskatten med\r\nverkan för inkomståret 1998. Skattesatsen sänks med\r\n0,2 procentenheter generellt. Överenskommelsen\r\ninnebär också att den kraftiga och uppenbara orättvi-\r\nsan i taxeringsresultatet för fastboende i attraktiva\r\nfritidshusområden rättas till. Det är så resultaten ska-\r\npas. Det är genom konstruktiv dialog som resultaten\r\nskapas - inte genom högljudda manifestationer på\r\ngator och torg.\r\nMerparten av det överskottsutrymme som skapas\r\nunder de närmaste åren skall användas för skatte-\r\nsänkningar på strategiska områden. För vår del inne-\r\nbär det att vi prioriterar sänkningar som leder till\r\ntillväxt i landet, sänkningar som ger mest utdelning\r\ntill svaga grupper och en skatteväxling som gynnar\r\nsåväl miljö som sysselsättning. Vi bedömer att det\r\nunder de närmaste tre à fyra åren kommer att finnas\r\nett utrymme för att sänka skattetrycket med knappt 20\r\nmiljarder.\r\nDet skall ske bl.a. genom en fortsatt sänkning av\r\narbetsgivaravgifter enligt den modell som använts\r\nunder senare tid, dvs. genom att sänka avgiften för en\r\nviss lönesumma per företag eller koncern. Det gynnar\r\nde små företagen mest. Lönesumman bör successivt\r\nhöjas till två miljoner, samtidigt som gränsen för\r\negenföretagare höjs till 300 000 kr. Reduktionen av\r\narbetsgivaravgifterna på denna lönesumma bör höjas\r\ntill åtta procentenheter.\r\nFör småföretagare avsätter vi ytterligare 500 mil-\r\njoner årligen för att sänka skatterna för fåmansföreta-\r\ngen. För att ge svenska jordbrukare och deras yr-\r\nkeskolleger i näraliggande länder likvärdiga villkor\r\nskall intentionerna i den s.k. Björkska utredningen\r\nfullföljas också på skatteområdet. Generationsväx-\r\nlingar i framför allt kapitalintensiva företag måste\r\nunderlättas. Det bör i första hand ske genom att man\r\nytterligare skjuter upp ikraftträdandet av den i skatte-\r\nreformen beslutade höjningen av reavinstbeskattning-\r\nen för näringsfastigheter. Förmögenhetsskatten bör\r\nfasas ut ur det svenska skattesystemet.\r\nDen största skattesänkningen reserverar vi för en\r\nsänkning av inkomstskatten för alla inkomsttagare\r\nmed årsinkomster upp till 270 000 kr, och med\r\ntyngdpunkten på inkomstlägen kring 150 000 kr i\r\nårsinkomst.\r\nUnder senare år har det försiggått en intensiv de-\r\nbatt om subventionering av s.k. hushållstjänster. Olika\r\nsystem har diskuterats. Olika beräkningar av effekter-\r\nna har presenterats. Gemensamt för de flesta av dessa\r\nberäkningar är att de såvitt jag kan bedöma starkt\r\növerskattar de positiva effekterna på framför allt sys-\r\nselsättningsökningen. En faktor av avgörande bety-\r\ndelse för utfallet är vid vilken subventioneringsgrad\r\nsom dessa tjänster efterfrågas i breda folklager. Vi\r\nföreslår att en försöksverksamhet inleds för att utröna\r\nvid vilken subventioneringsgrad efterfrågan får en\r\nrimlig omfattning.\r\nDäremot motsätter vi oss den av regeringen före-\r\nslagna skattesänkningen på cigaretter. I går offentlig-\r\ngjordes en studie av Folkhälsoinstitutet som visar att\r\nca 200 000 personer slutat röka som en följd av den\r\ntidigare höjningen av skatten. Det var just den effek-\r\nten vi ville åstadkomma. Uppenbarligen uppstod\r\nockså den önskade effekten genom en minskning av\r\nen hälsofarlig konsumtion. Nu spolieras fortsatt folk-\r\nhälsoarbete på tobaksområdet genom den föreslagna\r\nsänkningen. Varför, Lars Hedfors? Varför, Karl-\r\nGösta Svenson? Varför, Per Rosengren?\r\nHerr talman! Det svenska skattetrycket skall sta-\r\nbilt och successivt sänkas åren framöver. Det skall ske\r\ni en takt som inte äventyrar balansen i våra gemen-\r\nsamma affärer, för att den i sin tur inte skall äventyra\r\ndet gynnsamma ränteläget. Därför måste varje skatte-\r\nsänkning vara finansierad redan vid beslutstillfället.\r\nDet går inte att förlita sig på s.k. dynamiska effekter -\r\ndet vet vi. Erfarenheterna såväl från skattereformen\r\nsom från tidigt 90-tal har lärt oss den läxan.\r\nI den allmänna debatten framförs icke desto mind-\r\nre att kraftfulla skattesänkningar skulle medföra lika-\r\nledes kraftiga kostnadssänkningar genom en ökad\r\nsysselsättning. Jag bestrider inte att det uppstår dy-\r\nnamiska effekter på sikt av riktigt genomförda skatte-\r\nsänkningar. Men det är lika obestridligt att det finns\r\nen betydande eftersläpning innan dessa positiva effek-\r\nter uppstår.\r\nDe minskade intäkterna uppstår vid ikraftträdan-\r\ndet. De minskade kostnaderna uppstår efter ett antal\r\når. I det labila läge som vi alltjämt befinner oss i finns\r\nen betydande risk att de dynamiska effekterna aldrig\r\nuppstår. Det beror på att den på så sätt åstadkomna\r\nobalansen i våra gemensamma affärer ger andra oväl-\r\nkomna effekter i det ekonomiska systemet.\r\nDet är därför det är så oerhört viktigt att vi inte ger\r\nförespeglingar om en nivå på skattesänkningar som\r\nskulle äventyra stabiliteten i den hittills framgångsrika\r\nsaneringen, som är så betydelsefull för flertalet med-\r\nborgare, framför allt genom ett gynnsamt ränte- och\r\nvalutaläge. Det är därför vi är så noga med att poäng-\r\ntera att vi från Centerpartiet inte kommer att medver-\r\nka till ofinansierade skattesänkningar och icke heller\r\ntill kraftiga utgiftsökningar.\r\nAnsvaret för framtiden kräver denna insikt. Det\r\nkräver också förmåga att genomföra dessa ambitioner.\r\nCenterpartiet har dokumenterat denna förmåga såväl\r\ngenom att delta i fyrpartiregeringens arbete som ge-\r\nnom samarbete med den nuvarande regeringen. Vi är\r\nberedda att fullfölja detta arbete och att ytterligare\r\ndokumentera denna förmåga även i det politiska kli-\r\nmat som uppstår efter det stundande valet.</pre><pre>Anf.  82  ISA HALVARSSON (fp):\r\nHerr talman! Låt mig först ställa en fråga till Rolf\r\nKenneryd apropå fastighetsskatten. Han skröt faktiskt\r\nlitet grand om att man hade lyckats få resultat. Vad är\r\ndet för fel på att fatta underbyggda beslut i riksdagen?\r\nVi har under hela mandatperioden försökt att få till en\r\nminskning av fastighetsskatten och en reducering när\r\ndet gäller permanentboende i attraktiva områden, men\r\ndet har Centern röstat nej till. Det har inte skett på\r\ngator och torg utan i skatteutskottets sessionssal.\r\nHerr talman! Om Sverige skall ha en chans att hä-\r\nva massarbetslösheten måste bl.a. skatterna på arbete\r\nsänkas. Folkpartiet vill ha skattesänkningar som i\r\nprincip helt koncentreras på att skapa förutsättningar\r\nför fler reguljära jobb i näringslivet. Sverige har den\r\nindustrialiserade världens högsta skatteuttag på arbe-\r\nte, som om arbete vore någonting ont som man vill\r\nminimera. I EU är det genomsnittliga skatteuttaget på\r\narbete ca 42 %, enligt Eurostat. I Sverige är motsva-\r\nrande siffra 56,2 %. Ja, ni hörde rätt - 42 % mot\r\n56,2 %.\r\nOm man tittar på kostnaden för en tjänst ser man\r\natt mellan 63 % och 74 % utgörs av skatter och socia-\r\nla avgifter. De höga skatterna bromsar naturligtvis\r\nframväxten av fler jobb. Det vore faktiskt konstigt\r\nannars.\r\nTill skillnad från regeringen menar vi att det finns\r\nett samband mellan kostnaden för arbetet och efter-\r\nfrågan på arbetskraft. Ju lägre kostnad för att anställa\r\noch bibehålla arbetskraft desto fler anställda i reguljä-\r\nra jobb.\r\nI andra sammanhang accepterar regeringen min-\r\nsann att det finns ett samband, t.ex. när det gäller skatt\r\npå cigaretter, alkohol, bensin och utländsk specialise-\r\nrad arbetskraft.\r\nI vårpropositionen för regeringen ett långt reso-\r\nnemang om det sambandet när det gäller cigaretter. Ju\r\nlägre skatt desto fler legalt sålda cigaretter i Sverige.\r\nFolkhälsoinstitutets generaldirektör Agneta Dreber\r\nmenar att det står klart att den minskade cigarettför-\r\nsäljningen under fjolåret inte bara beror på att den\r\nsvarta marknaden har ökat. 200 000 färre röker dagli-\r\ngen. Om de hade fortsatt att röka hade hälften av dem\r\ndött i förtid. Hon hänvisar till en studie som bekräftar\r\natt höga priser är ett av de mest verksamma sätten att\r\nminska rökningen.\r\nSå är det naturligtvis också när det gäller skatt på\r\narbete. Det gäller i synnerhet jobb i tjänstebranscher\r\nsom riktar sig till privatpersoner. Ju lägre skatt på\r\ntjänster, desto fler vita jobb.\r\nFolkpartiet prioriterar skattesänkningar på jobb\r\nframför skattesänkningar på cigaretter. Socialdemo-\r\nkraterna gör tvärtom, sänker skatten för det skadliga\r\ntobaksbruket men fortsätter att med en drucken pape-\r\ngojas envishet bita sig fast vid att det inte skulle fin-\r\nnas något samband över huvud taget mellan skatte-\r\ntryck och sysselsättningsnivå.\r\nFör att få fart på sysselsättningen i den privata\r\ntjänstesektorn vill vi sänka arbetsgivaravgifterna med\r\nsex procentenheter. Därutöver vill vi genomföra rejäla\r\nskattelättnader för s.k. hushållsnära tjänster.\r\nDen katastrofalt låga sysselsättningen i Sverige\r\nhar flera orsaker. En viktig orsak är naturligtvis, som\r\njag nyss nämnde, att vårt land har den industrialisera-\r\nde världens högsta skatteuttag på arbete. Orimliga\r\nskatteregler lägger en död hand över marknaden för\r\nvita hushållstjänster. Inkomstskatter, sociala avgifter\r\noch moms driver upp priset till nivåer som få männi-\r\nskor är beredda att betala. Många som skulle vilja\r\nbetala för hjälp till hemmet, särskilt dubbelarbetande\r\nsmåbarnsföräldrar och äldre, tvingas avstå, och andra\r\nköper tjänsterna svart.\r\nUndersökningar tyder också på att svartarbetet är\r\nomfattande. Tusentals och åter tusentals människor\r\narbetar utan att få del av trygghetssystemen, sjukför-\r\nmåner, pension, osv., något som borde vara oaccepta-\r\nbelt i ett välfärdssamhälle.\r\nFolkpartiet har tillsammans med moderaterna och\r\nkristdemokraterna arbetat fram ett förslag som inne-\r\nbär att det införs en skattereduktion på 50 % för pri-\r\nvatpersoners betalning av arbetskostnader för hus-\r\nhållstjänster som utförs i det egna hemmet. Det inne-\r\nbär att det vita priset kan halveras jämfört med dagens\r\nregler. Skattereduktionen begränsas till 25 000 kr per\r\når, och vi har eftersträvat en så enkel och obyråkratisk\r\nlösning som möjligt. Förslaget låter sig lättast beskri-\r\nvas som en rejäl utvidgning av dagens ROT-system. I\r\nvår modell blir reduktionen större, men framför allt\r\nomfattas även kvinnors arbetsmarknad och kvinnligt\r\nföretagande.\r\nFör att få fart på sysselsättningen krävs inte bara\r\natt priset kommer ned till nivåer som många är bered-\r\nda att betala, utan det måste också bli lättare att bjuda\r\nut tjänsterna, vare sig man gör det i företagsform eller\r\nsom privatperson. Vi föreslår därför förenklingar för\r\nbildande och drift av i synnerhet mindre tjänsteföre-\r\ntag. Det skall vara lätt att starta och driva företag.\r\nDessutom krävs administrativa förenklingar i de fall\r\nhushållen anlitar någon som inte är företagare, t.ex.\r\nungdomar.\r\nHuvudsyftet med våra förslag är att skapa förut-\r\nsättningar för fler nya jobb. Vi bedömer att de här\r\nåtgärderna på sikt skall kunna ge upphov till mellan\r\n50 000 och 100 000 nya arbetstillfällen. Vår för-\r\nhoppning är att en flora av nya småföretag skall växa\r\nfram, företag som på professionell basis erbjuder\r\nolika typer av tjänster till hushållen. Det ökar dess-\r\nutom effektiviteten i ekonomin, eftersom specialise-\r\nringen ökar. Andra positiva effekter är att människor\r\nfår en chans att inordna sig i ett legalt system och att\r\nsvarta jobb blir vita.\r\nHumlan, ett projekt i Kungälv, har med hjälp av\r\nEU-pengar tagit reda på det mesta som går att ta reda\r\npå kring hushållstjänster: vilka som vill ha dem, vad\r\ntänkta köpare är beredda att betala, vilka som kan\r\ntänka sig att arbeta i branschen, vilka löner som är\r\nrimliga och hur ett system för avdrag för hushåll-\r\nstjänster skulle kunna utformas. Slutsatserna visar att\r\nvårt förslag om RUT-avdrag är attraktivt och önskvärt\r\noch att det inte behövs någon försöksverksamhet.\r\nDen kunskap som i dag finns om hushållstjänster\r\nvisar att det inte längre handlar om att staten skall\r\nsubventionera eller bekosta rikas pigor, utan att det\r\nhandlar om att göra en dold sektor synlig och laglig.\r\nDet är dags för socialdemokraterna att ta av sig\r\nskygglapparna. Släng fördomarna och inse detta!\r\nHittills i år har antalet företagare minskat med\r\n7 000 jämfört med i fjol. Många uppfattar det också\r\nsom alltför svårt och krångligt att bli sin egen. Nästan\r\ningen av landets egenföretagare klarar t.ex. att själv\r\nsköta deklarationen. Den avskräckande effekten av\r\nomfattande administrativt arbete, myndighetskontak-\r\nter, uppgiftslämnande, fackliga förhandlingar, m.m.\r\nskall inte underskattas när det gäller människors val\r\nmellan eget företagande och anställning.\r\nDet krävs därför långtgående förenklingar kring\r\nstart och drift av företag och en systematisk rensning\r\nav regelverken. Många egenföretagare har inte minst\r\ngenom utvecklingen av informationstekniken det egna\r\nhemmet som arbetsplats. I skattesystemet finns ett\r\nantal regler som försvårar för företagare att driva\r\nverksamheten från den egna bostaden, i synnerhet\r\ngäller det för dem som bor i villa. Vi menar att av-\r\ndragsmöjligheterna behöver förbättras.\r\nHerr talman! Folkpartiet fullföljer skattereformen\r\noch hävdar principen om hälften kvar. Vi avvisar\r\ndärför införandet av den nya värnskatten. Vi vill av-\r\nskaffa dubbelbeskattningen av aktier och andelar i\r\naktiefonder och införa en reformerad, enklare och\r\nlägre skatt på fåmansbolag. Det är orimligt att be-\r\nskattningen av riskkapital är hårdare än beskattningen\r\nav vanligt passivt banksparande. Om man sparar med\r\nvisst risktagande skall man naturligtvis inte straffbe-\r\nskattas för det. Folkpartiet vill inte ha högre skatter,\r\nutan vi vill ha fler skattebetalare.\r\nJag yrkar bifall till reservation nr 34, som handlar\r\nom skattepolitikens inriktning.\r\nEftersom detta är min sista debatt i riksdagen vill\r\njag rikta ett stort tack till talmän, kammarkansli,\r\nkammarservice, skatteutskottets kansli, ledamöter och\r\növrig personal. För några år sedan gick jag runt med\r\nnågra sydafrikanskor här i huset, och det som de var\r\nallra mest imponerade av var att vi hade det så välstä-\r\ndat här. Och visst har vi en fin miljö att arbeta i! Tack\r\nför mig!</pre><pre>Anf.  83  ROLF KENNERYD (c) replik:\r\nHerr talman! Jag vill först med anledning av Isa\r\nHalvarssons inledning erinra om att det erfordras två\r\nförutsättningar för att man skall kunna sänka fastig-\r\nhetsskatten. Det måste skapas majoritet för två saker,\r\ndels för själva sänkningen, dels för finansieringen. Att\r\nskapa en majoritet för sänkningen har inte varit svårt,\r\nmen att skapa en majoritet för finansieringen har icke\r\nvarit möjligt förrän nu. Det har vi medverkat till.\r\nJag observerar att Isa Halvarsson på nytt pläderar\r\nför slagordet \"hälften kvar\". Hur relevant är det\r\negentligen i dag, Isa Halvarsson, när vi har en genom-\r\nsnittlig kommunalskatt på 31,46 och en statsskatt på\r\n20 procentenheter? Om det skall bli substans i slogan\r\n\"hälften kvar\" måste ni endera sänka statsskatten -\r\noch det har jag inte sett några förslag om - eller också\r\nmåste era kommunalföreträdare gå ut i valrörelsen\r\noch säga att man skall sänka det genomsnittliga kom-\r\nmunala skattetrycket med i storleksordningen 1,50. Är\r\ndet det trycket från era kommunala företrädare som\r\ndu känner så starkt, Isa Halvarsson?</pre><pre>Anf.  84  ISA HALVARSSON (fp) replik:\r\nHerr talman! Det gällde inte bara fastighetsskatte-\r\nsänkningen, Rolf Kenneryd, utan det handlade också\r\nom att se vad man snabbt kan göra för att hjälpa dem\r\nsom bor i attraktiva områden, t.ex. i skärgården.\r\nMånga av dem har ju varit tvungna att sälja sina hus.\r\nJa, vi står fortfarande kvar vid principen att det\r\nskall vara hälften kvar. Jag bor själv i en kommun\r\nsom ligger näst högst i landet med en kommunalskatt\r\nrunt 34, så det är klart att det är långt dit. Men man\r\nmåste ändå kunna ha en vision om att åtminstone inte\r\nstatsskatten skall vara mer än 20 %.</pre><pre>Anf.  85  ROLF KENNERYD (c) replik:\r\nHerr talman! Om vi skall vara sanningsenliga, så\r\när det Centerpartiet som ihärdigast har strävat efter\r\noch medverkat till att åstadkomma bättre taxerings-\r\nvärden för de fastboende i skärgårdar och annorstä-\r\ndes. Vi har nått fram, dock inte på ett fullödigt men\r\nändå tillfredsställande sätt.\r\nJag noterar att hälften kvar är mer en princip än en\r\nreell innebörd. Det är vad man kunde förvänta sig.\r\nTrots dessa små skärmytslingar, Isa, vill jag önska\r\ndig en trevlig tillvaro efter det att du har lämnat detta\r\nhus och tacka dig för många trevliga stunder i och\r\nutanför skatteutskottets sessionssal.</pre><pre>Anf.  86  ISA HALVARSSON (fp) replik:\r\nHerr talman! Jag tackar för det senaste. Jag hop-\r\npas att Rolf Kenneryd i fortsättningen skall vara med\r\noch göra upp om förslagen i skatteutskottets sessions-\r\nsal.\r\nRedan våren 1995 röstade Centern mot att begära\r\nförslag från regeringen om sänkt fastighetsskatt för\r\ndem som bor i attraktiva skärgårdsområden.</pre><pre>Anf.  87  KARL-GÖSTA SVENSON (m) re-\r\nplik:\r\nHerr talman! Jag vill ta tillfället i akt och tacka Isa\r\nför ett berikande och stimulerande borgerligt samar-\r\nbete som jag har haft förmånen att ha tillsammans\r\nmed dig. Jag är glad över att du, Holger Gustafsson\r\noch jag kunde bilda en tvärpolitisk skattegrupp i riks-\r\ndagen under mandatperioden. Jag hoppas att du nu\r\ntillsammans med din familj kan njuta litet av livet. Jag\r\nvill gärna att du även framdeles berikar Folkpartiet\r\nmed din klokhet, goda råd och bra tips. Tack skall du\r\nha, Isa.</pre><pre>Anf.  88  ISA HALVARSSON (fp) replik:\r\nHerr talman! Jag vill återgälda tacksamheten för\r\ntrevlig samvaro, rikliga diskussioner och bra tankeut-\r\nbyte. Apropå den tvärpolitiska skattegruppen hoppas\r\njag att den i framtiden blir riktigt tvärpolitisk, så att\r\ndet sista återstående partiet som inte har anslutit sig,\r\nSocialdemokraterna, gör det. Lycka till med det!</pre><pre>Anf.  89  PER ROSENGREN (v):\r\nHerr talman! Det är inte lätt att vara vänsterpartist\r\ni dagens läge. Ena dagen väcker vi motioner om att\r\nsänka momsen, nästa dag förhandlar vi om att höja\r\ndensamma. Så inledde jag en debatt i kammaren efter\r\ndet att vi hösten 1994 hade ingått en överenskommel-\r\nse med Socialdemokraterna. Vid förhandlingar för att\r\nbilda majoritet måste man släppa på vissa av sina\r\nkrav.\r\nMen om vi hade det svårt då, måste Socialdemo-\r\nkraterna ha det ännu svårare. De har haft möjlighet att\r\nsjälva påverka situationen. Jag tänker naturligtvis på\r\nsänkningen av fastighetsskatten.\r\nLars Hedfors har blivit trängd av 5 000-10 000\r\nfastighetsägare, utbuad och nedsablad. Han har blivit\r\nuppträngd mot väggen med knytnävar nära ansiktet.\r\nEn del av dessa människor har visat rena pöbelfaso-\r\nner.\r\nNär man utsätter sig för sådant, och visar sådan\r\nståndaktighet, har jag svårt att förstå hur ingenting av\r\ndetta gäller veckan därpå. Då är en sänkning från\r\n1,7 % till 1,5 % ett bra förslag.\r\nJag tycker att förslaget är uselt. Om man räknar på\r\natt taxeringsvärdena på hus i Sverige i genomsnitt\r\nligger på strax under 400 000 kr, blir det fråga om\r\n60-70 kr i månaden. Vi har i kammaren försökt att\r\nkomma fram till en lösning där de som drabbas av\r\nsystemet räddas, dvs. de som har orimligt höga taxe-\r\nringsvärden och därmed också fastighetsskatter i\r\nkombination med låga inkomster. Det är fel att inte\r\nkunna bedöma utvecklingen för sina bostadskostna-\r\nder. Det går inte att göra det med räntor. Men staten\r\nskall inte göra situationen osäker för de boende, som\r\nsker med fastighetsskatten. Där har vi velat vara med\r\nom att få fram en lösning. Men att kasta bort 2 miljar-\r\nder genom att sänka fastighetsskatten från 1,7 % till\r\n1,5 % är dåligt använda pengar.\r\nMan borde ha tänkt mer på hyreshusen från\r\nkrisårgångarna. Där är risken stor för hyreshöjningar i\r\nnuvarande läge.\r\nSå vidare till det övriga i betänkandet, t.ex. den\r\nstatliga skatten. Vi anser att det inte finns någon an-\r\nledning att ta bort värnskatten. Den bör vara kvar. Det\r\när roligt att höra Socialdemokraternas argument,\r\nnämligen att de inte sänker skatten för höginkomstta-\r\ngarna med 8 000 kr om året. De anser att de höjer\r\nskatten för dem i stället. Man säger att det inte finns\r\nnågot riksdagsbeslut om att värnskatten skall finnas\r\nkvar. Så går det att formulera sig.\r\nMen folk i allmänhet utgår från den situation de\r\nhar, och folk i allmänhet utgår från den situation som\r\nandra har. De får de facto sänkt skatt, sett från det ena\r\nåret till det andra, med 8 000 kr. Det gäller alltså de\r\nsom har inkomster över 19 000 kr. Det slår fullt ut när\r\nde når 32 400 kr. Då får de en sänkt skatt på 8 000 kr\r\nom året. Vi tycker att det i dagens läge är fel. Skatte-\r\nsänkningar skall riktas mot låginkomsttagarna. Det är\r\nde som har burit den tyngsta bördan under denna\r\nperiod.\r\n1 krona är inte lika mycket för den som har 50 000\r\nkr i månadsinkomst som för den som har 12 000 kr i\r\nmånadsinkomst. Det tycker jag att vi skall ha i åtanke.\r\nVi menar att det undantagande av förmögenhets-\r\nskatt som gjordes för Stefan Persson  &amp;  Co. för aktier\r\nvar felaktig. Det borde ha kunnat lösas på något helt\r\nannat sätt. De små aktieägarna, t.ex. sådana med fas-\r\ntighetsinnehav eller som har betalat sina hus, får beta-\r\nla förmögenhetsskatt, men Stefan Persson, ägare till\r\nHennes  &amp;  Mauritz, slipper betala skatt på sin miljard-\r\nförmögenhet. Det är litet underligt.\r\nNotera också att Mats Odell från Kristdemokra-\r\nterna vill återinföra riskkapitalavdraget. Det var en av\r\nde mest parodiska skattereglerna som har införts av\r\ndenna kammare. Det får väl stå för Kristdemokraterna\r\nom de verkligen vill detta. Skatten gav inte särskilt\r\nmycket resultat. Skatten togs bort. Jag förstår varför.\r\nDen utnyttjades inte. Den var omgärdad av så många\r\nregler och var helt vansinnigt konstruerad. Den skat-\r\nten vill Kristdemokraterna återinföra. Jag förstår inte\r\nvarför.\r\nKristdemokraterna vill också ta bort dubbelbe-\r\nskattningen. Det vill Moderaterna också. Moderaterna\r\nvill i princip ta bort alla skatter. Det är inte mycket\r\nsom finns kvar när de är klara.\r\nFrågan om dubbelbeskattning är intressant. Jag\r\npratade med en hög företrädare för näringslivet. Jag\r\nvädjade till hans intellektuella hederlighet och frågade\r\nom det skulle skapa ett enda nytt jobb om dubbelbe-\r\nskattningen togs bort. Han vred på sig och sade ett\r\neller några. Det är den verklighet som finns. Detta är,\r\nkamrater i kammaren, en myt! Att ta bort skatter är ett\r\nsätt att skjuta fram positionerna. Man bryr sig sedan\r\ninte om att det inte blir den minsta effekt på det man\r\nvill uppnå, nämligen ökad sysselsättning. Det är ett\r\nspel för gallerierna.\r\nModeraterna, Kristdemokraterna och Folkpartiet\r\nvill använda 8-10 miljarder till att ta bort skatten på\r\nutdelningen för aktieägare. Det är inte den kategorin\r\nsom har lidit värst under de år som varit. Aktier är\r\nfortfarande den bästa kapitalplaceringen. Det är inte\r\naktieägarna som har blivit lidande av skatteregler.\r\nJag skulle vilja fråga Karl-Gösta Svenson och de\r\nandra som föreslår detta: Tror ni verkligen att detta\r\nkommer att skapa ett enda jobb? Ni kanske instämmer\r\ni vad den här näringslivsföreträdaren sade: Ett eller\r\nannat jobb kanske men inte mer. I så fall får ni fak-\r\ntiskt också leda i bevis hur det skall gå till att det skall\r\ngenereras så här många jobb om man slopar dubbel-\r\nbeskattningen.\r\nEtt annat exempel när det gäller moderaternas\r\nskattespel är ju det här med skattelättnader för utländ-\r\nska experter. Det var en sak som man drev väldigt\r\nhårt både från näringslivets och från moderaternas\r\nsida - inledningsvis. Nu har man bytt fot. Nu vill man\r\nha generella skattesänkningar för höginkomsttagare i\r\nstället. Nu säger man att det inte är bra att sänka\r\nskatterna bara för de utländska experterna. Man skall\r\ngöra det även för svenskar. Det är ett typiskt exempel\r\npå hur moderaterna flyttar fram skattefrågan hela\r\ntiden. Man får en liten bit, och snabbt är man framme\r\noch hugger. Då är man inte nöjd med detta, utan då\r\nskall man ha mer. Att man sedan inte bryr sig om\r\nstatens ekonomi i förlängningen får ju stå för modera-\r\nterna.\r\nSedan har också det här med sänkningen av to-\r\nbaksskatten diskuterats här i dag. Vi ställer oss bakom\r\nden. Jag blir väldigt förvånad när Rolf Kenneryd går\r\nupp. Han är alltså inte medveten om vad som hände\r\nnär skatten höjdes så pass kraftigt som skedde. Han är\r\ninte medveten om att smugglingen och den svarta\r\nförsäljningen ökade.\r\nJag kan i och för sig tänka mig att en marginell\r\nförändring har skett när det gäller rökningen. Jag tror\r\natt det delvis kan ha med priset göra. Det kan ha det.\r\nMen jag tror mer på informationen och kampanjerna\r\noch på att vetskapen om att tobak är väldigt farligt har\r\ngått upp för folk. Folkhälsokampanjer tror jag har\r\nbetydligt större effekt i det här läget. Jag är väldigt\r\nrädd för den svarta sektorn och för den maffiaverk-\r\nsamhet som byggs upp kring tobak - och även alko-\r\nhol. Jag tror att vi i förlängningen måste göra något\r\näven där.\r\nSedan gäller det stoppreglerna och det här med\r\nförenklingar för småföretag. Javisst, vi skall genomfö-\r\nra förenklingar. Jag vill bara påminna om något.\r\nMånga drar fram USA som det förlovade landet när\r\ndet gäller småföretag och sysselsättning. Men där har\r\nman problem att fylla i sina deklarationsblanketter! Är\r\ndet någonstans där det är krångligt och svårt så är det\r\ndär.\r\nVi har också krävt att förenklingar och förbätt-\r\nringar skall ske när det gäller småföretagen. Men när\r\nvi ser på storföretagens agerande, och deras nästan\r\nasociala beteende när det gäller att komma undan\r\nskatt, så riskeras faktiskt dessa förändringar, förbätt-\r\nringar och förenklingar för fåmansbolagen.\r\nMan måste på något sätt ha ett kontrakt om att\r\nman inte skall snirkla sig och konstruera situationer\r\nbara för att komma undan skatt. Skatten skall ju tas ut\r\nefter den verklighet som finns och de verkliga vinster\r\nsom genereras. Man skall inte hålla på med en massa\r\nuppköp och att skicka över kapital hit och dit för att\r\nkomma undan skatt. Då förstår väl alla att vi tvingas\r\nha absurt jobbiga skatteregler för att komma åt detta.\r\nJag tycker alltså att det är bedrövligt när jag ser hur\r\nvissa storföretag agerar. Det är inte i företagens eget\r\nintresse.\r\nNär det gäller de anslag som vi också har hand om\r\nmenar vi att tullen och framför allt skattemyndighe-\r\nterna behöver mer pengar för att klara av kontrollen.\r\nDet finns ju rapporter från Riksskatteverket som säger\r\natt det här är väldigt dåligt. Man har en relativt sett\r\nlåg kontroll i dag. Det är för litet personal.\r\nK-G Svenson var uppbragt här förut. Han sade att\r\nman använder en viss terminologi från regeringens\r\nsida, att man pratar om Perssonpengar osv. Massme-\r\ndierna skulle på något sätt vara i maskopi. Vi behöver\r\nen ny politik, säger K-G Svenson. Jag trodde att han\r\nskulle säga att han vill ha nya massmedier också, men\r\nså långt gick han inte.\r\nAnnars är det generellt sänkta skatter som gäller\r\nför moderaterna och K-G Svenson. Jag tror faktiskt\r\ninte att man har dragit den minsta lärdom av det som\r\nskedde 1991-94. Det tycker jag är litet sorgligt. Men\r\nden debatten har vi haft flera gånger förut. Jag skall\r\ninte dra den.\r\nDäremot vill jag ta upp det som Isa Halvarsson\r\nsäger om de subventionerade hemtjänsterna - även\r\nom hon inte kallar dem så. Man har nu lagt fram ett\r\nförslag om en skattereduktion på max 25 000 kr per\r\når. Vems skall kontrollera om en privatperson har\r\nutnyttjat de där 25 000 fullt ut? Skall varenda privat-\r\nperson på något sätt ha ett f-skattebevis eller något\r\nannat skattebevis där man kryssar för hur mycket man\r\nhar utnyttjat? Eller skall man kräva företagaren på\r\npengarna om det visar sig att personen redan har\r\nanvänt dessa 25 000 kr maximalt? Fundera på det!\r\nDen här typen av subventioner eller förändringar\r\nav skatterna gav ju inte så mycket jobb i Danmark.\r\nDet är nästan litet löjligt att höra att ni verkligen tror\r\natt det skall ge 50 000-100 000 nya jobb. Var det\r\n3 500 jobb det gav i Danmark med en motsvarande\r\nsubventionsgrad?\r\nHerr talman! Jag hade anmält mig för 15 minuter.\r\nJag står naturligtvis bakom samtliga 15 minuter jag\r\nhar anmält mig för, men för tids vinnande utnyttjar jag\r\nbara 13.</pre><pre>Anf.  90  KARL-GÖSTA SVENSON (m) re-\r\nplik:\r\nHerr talman! Slopande av dubbelbeskattningen är\r\nsynnerligen viktigt för att skapa förutsättningar för\r\nnya jobb, Per Rosengren. Vi har precis i dagarna\r\nförlorat jobb till Finland beroende på att vi har dub-\r\nbelbeskattning. Vi har förlorat ett antal hundra miljo-\r\nner kronor i minskade skatteintäkter på grund av att vi\r\nhar dubbelbeskattning.\r\nNär det gäller sänkta skatter i övrigt är ju sänkt\r\nskatt på arbete en av många viktiga förutsättningar för\r\natt få nya, riktiga jobb, alltså för att minska arbetslös-\r\nheten men framför allt för att öka sysselsättningen,\r\nöka antalet jobb. Det är ju det som är problemet i\r\nSverige i dag, och det har det varit under hela den\r\nsocialdemokratiska regeringsperioden. Antalet jobb är\r\nfärre än det var när socialdemokraterna tillträdde\r\n1994. Sänkt skatt på arbete är en viktig förutsättning\r\nför nya, riktiga jobb.</pre><pre>Anf.  91  PER ROSENGREN (v) replik:\r\nHerr talman! Där har vi helt olika uppfattning. Jag\r\nkan referera till internationella försök - och även till\r\nden borgerliga regeringen eller till skattereformen.\r\nInte blev det fler jobb när man sänkte skatten på arbe-\r\nte? Det har visat sig att det har blivit färre. Det är\r\nandra faktorer som styr det.\r\nSå till det här med dubbelbeskattningen. Hur ska-\r\npas det fler arbeten bara för att Karl-Gösta Svenson\r\noch jag som aktieägare slipper betala skatt på den\r\nutdelning vi får? Hur kan det leda till att det blir fler\r\njobb? Jag kan tänka mig att det berör det s.k. riskkapi-\r\ntal som finns. Men där har man infört vissa regler\r\nsom i dag gör att utdelningen är enkelbeskattad. Jag\r\nkan tänka mig att gå med på att utvidga det och för-\r\nändra det när det gäller riskkapitalet - visst. Men i\r\nfråga om rena kapitalplaceringar i övrigt förstår jag\r\ninte varför man skall skattesubventionerna på det här\r\nsättet.\r\nUtdelning på aktier skall plötsligt bli skattebefriad\r\nför mottagaren. Om man däremot har pengar på ban-\r\nken skall man betala skatt för det. Aktieägandet är väl\r\nsom sagt inte den sparform som har kommit sämst ut\r\nde senaste 15-20 åren?</pre><pre>Anf.  92  KARL-GÖSTA SVENSON (m) re-\r\nplik:\r\nHerr talman! Jag uppmärksammar att Rosengren\r\ninte har något svar alls på detta att vi precis i dagarna\r\nha förlorat jobb till Finland genom fusioneringen av\r\nStora och Enso och genom Nordbankens fusion med\r\nMeritabanken. Där har man placerat sig i Finland på\r\ngrund av lägre skatter. Det gäller dels att de inte har\r\ndubbelbeskattning, dels att de har lägre skatt på arbe-\r\nte. Där har vi alltså förlorat jobb i Sverige. Vi har\r\nförlorat hundratals miljoner i skatteintäkter - eller\r\nkommer att göra - beroende på den här åtgärden.\r\nSedan tror jag att det är så för de flesta människor,\r\näven om jag inte tror att Per Rosengren tänker så, att\r\nman bara skall beskatta en vinst en gång. Det gör man\r\ni aktiebolaget i det här sammanhanget. Det handlar\r\nom att förbättra riskkapitalförsörjningen och förbättra\r\nmöjligheterna för företagen att skapa förutsättningar\r\nför nya jobb.</pre><pre>Anf.  93  PER ROSENGREN (v) replik:\r\nHerr talman! Det var inte dubbelbeskattningen\r\nsom gjorde att de här företagen valde att lägga sina\r\nkontor i Finland. Vad gäller skatten på arbete vill jag\r\nsäga att då är det ju hela produktionen man skall flytta\r\ndit. Då skall man ta bort alla Nordbankskontor i Sve-\r\nrige och lägga dem i Finland. Men det blir litet taskigt\r\nför kunden att ta sig dit. Det är ju faktiskt de som\r\nbetalar skatt på sina löner. Inte skall Stora, såvitt jag\r\nvet, flytta sin produktion dit. Det har inte framkommit\r\nnågonting om det.\r\nKarl-Gösta Svensons argumentation faller alltså\r\npå sin egen orimlighet. Den dag man börjar flytta ut\r\nverksamheten på grund av att de anställda har för\r\nhöga skatter, då kan Karl-Gösta Svenson komma\r\ntillbaka.\r\nJag vill också påpeka att Sverige faktiskt har de\r\nlägsta bolagsskatterna i Europa. Glöm inte bort det.</pre><pre>Anf.  94  ROLF KENNERYD (c) replik:\r\nHerr talman! Per Rosengren uttryckte förvåning\r\növer att jag nämnde effekterna av de höjda cigarett-\r\npriserna. Jag vill gärna referera ett TT-meddelande\r\nsom jag har i min hand.\r\nEnligt en studie som Folkhälsoinstitutet låtit ge-\r\nnomföra minskade antalet dagligrökare bland vuxna\r\nfrån 19 % till 16 % under perioden oktober 1997 till\r\napril 1998. De tre procentenheterna motsvarar\r\n200 000 personer.\r\nVi har fått bekräftat att höga priser är ett av de\r\nmest verksamma sätten att minska rökningen, säger\r\nFolkhälsoinstitutets generaldirektör Agneta Dreber.\r\nDet var precis detta som jag påpekade.\r\nJag är naturligtvis medveten om att smugglingen\r\ndärutöver har ökat. Och den måste bekämpas. Men\r\njag anser att det är naivt att tro att den föreslagna\r\nsänkningen av cigarettpriserna råder bot på smugg-\r\nlingen. Det kommer alltjämt att vara lönsamt för såväl\r\nköpare som säljare att utnyttja etablerade smuggelka-\r\nnaler. Detta måste mötas, som vi har föreslagit, med\r\nökade kontrollresurser. Risken för beslag är det enda\r\nsom avhåller kriminella element från att utföra sin\r\nvidriga verksamhet.</pre><pre>Anf.  95  PER ROSENGREN (v) replik:\r\nHerr talman! Jag kan, som sagt, tänka mig att pri-\r\nset har påverkat en del och lett till en viss minskning\r\nav rökningen. Men jag konstaterar också att rökning-\r\nen på skolornas högstadier, framför allt bland flickor,\r\nhar ökat trots de höga priserna. Många av dessa köper\r\ninte sina cigaretter i affärer. De kommer över dem på\r\nannat sätt.\r\nRolf Kenneryd säger att vi skall komma åt smugg-\r\nlingen genom ökade insatser från tullen men att den\r\nillegala försäljningen ändå kommer att fortsätta.\r\nJag tror faktiskt att den sänkning som nu sker in-\r\nnebär att man värderar riskerna på ett helt annat sätt.\r\nMarginalerna krymper faktiskt drastiskt. Och i och\r\nmed att marginalerna drastiskt krymper tror jag att\r\nuppemot hälften av den illegala försäljningen kommer\r\natt upphöra.\r\nJag tänkte passa på att ställa en fråga till Rolf\r\nKenneryd. Han sade tidigare att man har kommit på\r\nen finansiering när det gäller sänkningen av fastig-\r\nhetsskatten - de 2 miljarderna. Det är väldigt intres-\r\nsant. Då kanske vi kan få reda på vad det är för fi-\r\nnansiering. Det är ingen annan här i kammaren som\r\nvet det. Jag har faktiskt även frågat på departementet\r\nhur man skall finansiera fastighetsskatten. Men jag\r\nhar inte fått något svar. Men eftersom Rolf Kenneryd\r\nhär i kammaren i replik till Isa Halvarsson säger att\r\nfinansieringen är klar så kanske vi kan få reda på vad\r\nden innebär.</pre><pre>Anf.  96  ROLF KENNERYD (c) replik:\r\nHerr talman! Nettoeffekten av rökningen är, hur\r\nPer Rosengren än försöker vrida på dessa förklaring-\r\nar, att rökningen har minskat kraftigt till följd av de\r\nhöjda priserna.\r\nJag skulle vara beredd att slå vad med Per Rosen-\r\ngren om att när vi ser effekterna av den nu föreslagna\r\nsänkningen kommer vi på nytt att kunna avläsa en\r\nökning av rökningen. Vi önskar inte en ökning, och\r\ndet är därför som vi har föreslagit avslag på denna\r\nåtgärd.</pre><pre>Anf.  97  PER ROSENGREN (v) replik:\r\nHerr talman! Jag konstaterar först och främst att\r\nRolf Kenneryd väljer att inte svara på hur finansie-\r\nringen skall gå till. Han stod faktiskt här i kammaren\r\noch sade att man hade en finansiering som var klar.\r\nMen han vägrar att säga vad den innebär. Det intres-\r\nsanta är alltså att det tydligen finns en finansiering.\r\nAnnars har ju Rolf Kenneryd faktiskt farit med osan-\r\nning här i kammaren i dag.\r\nJag får kanske återkomma i ett senare replikskifte\r\nmed Socialdemokraterna, så att vi får reda på vad\r\ndenna finansiering innebär, eftersom den tydligen är\r\nklar.\r\nNär det gäller tobaken och tobaksskattehöjningen\r\nhar vi kommit fram till olika bedömningar. Men jag\r\ntror att vi har samma ambitioner när det gäller folk-\r\nhälsomålen i detta sammanhang. Men vi gör olika\r\nbedömningar av riskerna med smugglingen och vilka\r\neffekter den får på samhällsmoral och på den illegala\r\nförsäljningen över huvud taget. Vi gör nog också en\r\nlitet annorlunda bedömning av vilken effekt prishöj-\r\nningar får på ett minskat tobaksbruk. Jag tror att\r\nmånga kanske hade bestämt sig redan tidigare att sluta\r\nröka. Sedan kan i och för sig den chockhöjning som\r\ngenomfördes ha bidragit till detta. Det är inte otroligt.\r\nMen jag tycker att de negativa effekterna av den ille-\r\ngala verksamheten faktiskt väger över i detta sam-\r\nmanhang. Vi är tvungna att göra någonting. Och som\r\njag nämnde tidigare kanske det också kommer att bli\r\nnödvändigt att göra något på alkoholsidan för att\r\nminska motsvarande problem där.</pre><pre>Anf.  98  ISA HALVARSSON (fp) replik:\r\nHerr talman! Jag tycker att Per Rosengren tar\r\nväldigt lätt på rökningen och ökningen av den. Jag var\r\npå Cancerfondens huvudmannamöte i går, och jag kan\r\nsäga att de partier som vill sänka cigarettskatten inte\r\nstod särskilt högt i kurs. Jag tror, precis som Rolf\r\nKenneryd sade till Per Rosengren, att det inte är roligt\r\natt på sitt samvete ha ett ökat antal lungcancerfall. Det\r\nvar det som påpekades från bl.a. Laryngföreningen.\r\nJag tänker inte ta kammarens tid i anspråk för att\r\nförklara de tekniska detaljerna i utformningen av vårt\r\nförslag om hushållstjänster. Jag tänker lämna ett ex-\r\nemplar av detta förslag till Per Rosengren, så kan\r\nkammaren syssla med något annat.</pre><pre>Anf.  99  PER ROSENGREN (v) replik:\r\nHerr talman! Jag har läst hela förslaget. Det var\r\ndärför som jag undrade hur man över huvud taget\r\nskall kunna kontrollera dessa 25 000 kr. Jag har fak-\r\ntiskt talat med företrädare för dem som står bakom\r\nförslaget, och de säger att de inte har tänkt på det. Så\r\nkan det vara.\r\nOm man diskuterar alkoholskatter med nykterhets-\r\nföreträdare kan de över huvud taget inte tänka sig en\r\nsänkning av alkoholskatten. Men jag tror att vi lever i\r\nen värld som ser litet annorlunda ut i dag än vad den\r\ngjorde för ett antal år sedan. Det innebär att man\r\nkanske måste rucka på väldigt många av de principer\r\nsom man har haft. Jag har själv väldigt länge varit för\r\nen högskattelinje när det gäller både alkohol och\r\ntobak. Men när jag har sett de negativa effekterna och\r\ndet utbud som i dag finns på den illegala marknaden,\r\nblir jag oerhört skrämd. Jag förväntar mig inte att vare\r\nsig Folkhälsoinstitutet eller nykterhetsorganisationer-\r\nna skall ställa sig upp och applådera. Tvärtom är det\r\nderas roll att inte göra det.\r\nEftersom det är Isa Halvarssons sista debatt vill\r\njag passa på att säga att jag tycker att vi har haft väl-\r\ndigt mycket roligt ihop. Vi tycker faktiskt nästan\r\nlikadant i de flesta frågor. Det kanske inte märks så\r\nofta här i kammaren. Men jag har faktiskt tagit till\r\nmig en hel del av det som Isa Halvarsson har sagt.\r\nHon är ju en väldigt klok gumma, om jag får säga så.\r\nJag ber att få tacka så mycket för många givande\r\ndiskussioner och ett mycket givande samarbete i\r\nskatteutskottet.</pre><pre>Anf.  100  ISA HALVARSSON (fp):\r\nHerr talman! Genera mig nu inte alltför mycket\r\ngenom att säga att vi i många stycken har samma\r\nåsikter.</pre><pre>Anf.  101  HOLGER GUSTAFSSON (kd):\r\nHerr talman! Jag tänker ägna de minuter som står\r\ntill mitt förfogande åt att försöka få skatteministern,\r\nordföranden i skatteutskottet och andra ledande soci-\r\naldemokrater att en aning fundera på sin skattefilosofi\r\noch konsekvenserna av denna. Även om jag bara\r\nlyckas litet grand tycker jag att jag har gjort medbor-\r\ngarna en tjänst. Det är alltså min avsikt.\r\nNågra socialdemokratiska statsråd har uttalat dels\r\natt det skall vara häftigt att betala skatt, dels att det\r\ninte finns något samband mellan höga skatter och hög\r\narbetslöshet. Det senare uttalandet bör skatteminister\r\nÖstros rimligen känna igen.\r\nLever vi i, och med, ett \"undantagstillstånd\" här i\r\nSverige i den meningen att vi kan ha alla former och\r\ntyper av skatter och att vi kan ha de högsta nivåerna\r\noch det högsta skattetrycket i världen utan att detta\r\nhar en menlig inverkan på arbetslösheten? Är vi ett\r\nundantag i detta sammanhang? Vad regeringen och\r\nSocialdemokraternas företrädare återkommande häv-\r\ndar är just att detta samband inte finns. Det är det som\r\nbekymrar mig och som jag vill ägna de här minuterna\r\nåt.\r\nBudgetunderskottet hanterade regeringen genom\r\nen bantning av bl.a. skola, vård och omsorg samt,\r\nenligt min uppfattning, genom en chockhöjning av\r\nsvenska skatter. Effekten är att många kommunalan-\r\nställda i dag står utan jobb och att det privata närings-\r\nlivet dignar under en orimlig skattebörda enligt min\r\noch vår uppfattning. Sedan 1995 har också antalet\r\nföretag minskat med låt oss säga 5 000; då tar vi inte\r\ntill för mycket. Detta måste rimligen vara ett bekym-\r\nmer när det gäller sysselsättningen.\r\nRegeringen hävdar dock med en fåkunnigs envis-\r\nhet att det inte finns något problem med höga skatter\r\nsom driver upp kostnaden i alla produktionsled i vårt\r\nsamhälle.\r\nProblemet är just att regeringen inte inser att det är\r\nett problem med skattenivåer som ligger som en tung\r\nvåt filt över all ekonomisk verksamhet i Sverige.\r\nHerr talman! Så här ser den svenska ekonomiska\r\nsituationen ut:\r\n1997 var arbetslösheten högre än någon gång\r\nsedan 1974. Just nu, 1998, ökar sysselsättningen,\r\noch det gläder oss, på grund av den internationella\r\ndragkraften men den skulle naturligtvis ha kunnat\r\nvara mycket högre om vi inte hade haft den här\r\nbelastningen i det svenska samhället.\r\nDrygt 300 000 ungdomar har varit arbetslösa i mer\r\nän 100 dagar, har det tidigare sagts. Men det var\r\nju ett löfte från regeringen att så inte skulle ske.\r\nSverige har svårt att attrahera såväl turister som\r\nforskare och investeringskapital.\r\nStora svenska företag lägger sin skattskyldighet i\r\ngrannländerna.\r\nSvartarbetet ökar i stor omfattning; detta för att\r\nundgå beskattning.\r\nVi har världens högsta skatter.\r\nMed s-märkta skygglappar kan man ändå hävda\r\natt skatternas nivå inte är ett problem då man vill\r\nkunna pressa ned arbetslösheten. Är detta en rimlig\r\nfilosofi?\r\nHerr talman! De allra flesta utomstående ekono-\r\nmiska experter, utom regeringens, ser ett direkt och\r\nklart samband här. Höga skatter ger en hög kostnads-\r\nnivå, vilket leder till stagnation och ger ökad arbets-\r\nlöshet. Detta gäller även nu i en högkonjunktur, som\r\nskulle ha kunnat vara bättre utan den här belastningen.\r\nDetta är situationen, herr skatteminister!\r\nLåt oss ändå undvika att ägna tid åt att debattera\r\nde historiska händelserna för att i stället diskutera\r\nframtiden. Framtiden är mer intressant eftersom det är\r\ndär som vi kommer att befinna oss resten av vårt liv.\r\nTänk om jag kunde bringa ett uns av insikt om det\r\növerbeskattade samhällets problem till skatteminis-\r\ntern! Då skulle vi kunna gå vidare och debattera stra-\r\ntegiska skattesänkningar för svenska medborgare och\r\nföretag. Detta är oerhört angeläget därför att just\r\nskola, vård och omsorg, som vi gemensamt värnar\r\nom, är beroende av en ekonomisk och stabil trygghet\r\nsamt en långsiktig tillväxt. Det kan man inte få genom\r\ninkassering av höga skatter men man kan få trygghet\r\ngenom en ekonomisk och stabil tillväxt.\r\nHerr talman! Vi kristdemokrater har i vår motion\r\nfinansierat betydande skattesänkningar för medbor-\r\ngarna i allmänhet, men framför allt för småföretagare\r\noch näringslivet, för att därmed ge bättre förutsätt-\r\nningar för att alla skall få jobb och kunna leva på sin\r\negen lön.\r\nVi prioriterar ett höjt grundavdrag, avskaffad\r\nvärnskatt och minskad fastighetsskatt. Det är vad vi\r\nfrämst vill rikta till medborgarna. Vi har fler förslag\r\nmen de här förslagen tycker jag är viktigast.\r\nFör näringslivet vill vi ha en skattereduktion för\r\nhushållsnära tjänster. Vi vill minska arbetsgivaravgif-\r\nterna. Vi vill ha ett permanent riskkapitalavdrag och\r\nvi vill ha avskaffad dubbelbeskattning. Även om Per\r\nRosengren inte riktigt förstår sig på den finessen står\r\nvi för den. Vidare vill vi på sikt avveckla förmögen-\r\nhetsskatten, men inte i ett steg. Vi vill dock påbörja\r\nden avvecklingen. Allt detta syftar till att främja sys-\r\nselsättningen, inte till att konfrontera. Med den här\r\ntypen av skattesänkningar borde vi kunna realdiskute-\r\nra med skatteministern.\r\nEftersom regeringen inte vill förstå, och ännu\r\nmindre vill tillstå, att Sverige sitter fast i en skattefälla\r\nfinns det ingen annan utväg än att hoppas att väljarna\r\nden 20 september lyfter ut regeringen och därmed den\r\nskattefilosofi som hävdar att det skall vara häftigt att\r\nbetala skatt, oavsett konsekvenserna.\r\nHerr talman! Slutligen yrkar jag bifall till reserva-\r\ntion nr 37.</pre><pre>Anf.  102  LARS HEDFORS (s):\r\nHerr talman! När man här i kammaren hör de mo-\r\nderata företrädarna i riksdagsdebatten kan man lätt få\r\nintrycket att skatter är en pålaga som en ondsint riks-\r\ndag använder för att plåga folk.\r\nJag inbillar mig naturligtvis inte att särskilt många\r\nmänniskor tycker att det är \"häftigt\" att betala skatt,\r\nHolger Gustafsson! Men förmodligen tycker väldigt\r\nmånga att skatter är ett nödvändigt ont. Någon tycker\r\nkanske t.o.m. att de bara är ett ont.\r\nSamtidigt är jag alldeles övertygad om att en\r\nmycket stor majoritet av svenska folket inser att skat-\r\nterna är ett mycket viktigt redskap för att skapa soli-\r\ndaritet och rättvisa i samhället. Det är också så vi\r\nsocialdemokrater ser på saken. Vi menar att den här\r\nrättvisan kan skapas på två olika sätt: dels genom att\r\nanvända samhällets skatteinkomster så att de sämst\r\nställdas standard förbättras, dels genom att skatterna\r\nkonstrueras på ett sådant sätt att de fördelas efter\r\nbärkraft. Personligen tror jag inte att det är möjligt att\r\nhöja skattetrycket.\r\nDet hindrar emellertid inte att skatterna även fort-\r\nsättningsvis kan vara ett viktigt fördelningspolitiskt\r\ninstrument som t.o.m. kan förbättras och skärpas. Det\r\nkan ske genom att vi har kvar en relativt hög kapital-\r\nskatt. Det kan också ske genom att vi, som vi nu gör,\r\ninför ett nytt steg i skatteskalan som innebär att skat-\r\nten höjs för dem som har de allra högsta inkomsterna.\r\nOm den positiva utvecklingen i svensk ekonomi fort-\r\nsätter, blir det säkert också möjligt med skattesänk-\r\nningar för låg- och medelinkomsttagare.</pre><pre>En mycket viktig fördelningspolitisk åtgärd är att\r\nse till att alla verkligen betalar den skatt som man är\r\nålagd att betala. Vi måste ha en effektivare skatte-\r\nkontroll. Det behöver då inte bara handla om mer\r\npengar till skatteförvaltningen. Det handlar i minst\r\nlika hög grad om att ge skattetjänstemännen bättre\r\nredskap i form av lagar som möjliggör effektiva in-\r\ngripanden mot skatteflykt. Här har den gångna man-\r\ndatperioden inneburit stora framsteg. Generalklausu-\r\nlen mot skatteflykt har förbättrats, skatterevisionen\r\nhar effektiviserats, förhandsbeskedsinstitutet har re-\r\nformerats och punktskattekontrollen har förbättrats.\r\nDet handlar också om att skapa de organisatoriska\r\nförutsättningarna för en effektiv skattekontroll. Den\r\nnyinrättade Ekobrottsmyndigheten och skatte-\r\nbrottsenheterna vid de regionala skattemyndigheterna\r\när viktiga steg på den vägen.\r\nDen kanske viktigaste fördelningspolitiska åtgär-\r\nden är nog ändå att se till att använda skattemedlen på\r\nett rättvist sätt. De besparingar och indragningar som\r\nvi tvingats genomföra under senare år har förvisso\r\ninte verkat i den riktningen. Nu upplever vi ändå\r\nslutet på besparingseländet. Ekonomin förbättras\r\nstadigt och förtroendet för Sverige ökar. Vi har nu det\r\nstarkaste budgetläget under hela 1990-talet.\r\nDen stora och ganska angenäma frågan är nu hur\r\nvi skall utnyttja detta förbättrade ekonomiska läge.\r\nHur skall vi agera för att med ändå relativt begränsat\r\nekonomiskt utrymme uppnå maximal fördelningspoli-\r\ntisk rättvisa. Vi socialdemokrater har länge klart och\r\ntydligt deklarerat att vi i en sådan situation måste\r\nprioritera de s.k. verksamheterna, dvs. åldringsvård,\r\nsjukvård, barnomsorg och utbildning - något som vi\r\nnu också kan göra utan att behöva låna pengar till det.\r\nMitt i allt detta positiva och konstruktiva tänkande\r\ndrabbas vi så återigen av moderata attacker på det\r\nsvenska skattesystemet. I motioner, anföranden och\r\ndebattartiklar formligen vräker man ut sitt skattemiss-\r\nnöje. Skatter är i stort sett roten till allt ont i Sverige.\r\nSkatter skapar bidragsberoende och arbetslöshet.\r\nSkatter driver folk från  hus och hem, med andra ord\r\nen enda lång orgie i skattekverulans.\r\nAllt detta visar med pinsam tydlighet hur långt\r\nifrån verkligheten som moderata politiker lever. Det\r\nstora problemet i dag är inte att samhället har för stora\r\nresurser, dvs. skattemedel, för att lösa sina åtaganden\r\ngentemot invånarna. Problemet är det rakt motsatta.\r\nVi har ännu inte tillräckligt med pengar för att fullt ut\r\nklara vården, omsorgen och utbildningen. Vi har inte\r\npengar till att ge medborgarna fullgod ersättning vid\r\nolika typer av inkomstbortfall. Vi har inte pengar för\r\natt ge alla arbetslösa en meningsfull sysselsättning\r\nosv. Och allt detta beror till stor del på att så mycket\r\nav statens inkomster går åt till att betala räntor på den\r\nstatsskuld som vi drog på oss i början av 90-talet. I år\r\ngår hela 10 % av de totala skatteintäkterna åt för att\r\nbetala räntorna på statsskulden.\r\nI denna besvärliga situation går alltså moderata\r\nriksdagsmän ut och kräver enorma skattesänkningar\r\noch ytterligare nedskärningar. Det handlar faktiskt om\r\nnedskärningar i minst samma storleksordning som vi\r\nsocialdemokrater beslutat om under de senaste fyra\r\nåren. Våra besparingar har drabbat låg- och medelin-\r\nkomsttagare hårt. Hur skall det då inte bli när modera-\r\nterna skall genomföra sina besparingar på ytterligare\r\n70 miljarder kronor?\r\nMan har dessutom mage att framställa skatterna\r\nsom ett hot mot låginkomsttagarna. Det är i sak fel,\r\neftersom det man får för skattemedlen är långt vikti-\r\ngare för låginkomsttagarna än de skatter man måste\r\nbetala. Det är också ett oerhört cyniskt påstående, för\r\ni själva verket är man bara ute efter att misskreditera\r\nhela det svenska skattesystemet. Man använder sig av\r\nsamhällets svagaste som en murbräcka mot skatterna,\r\ndvs. mot möjligheterna att föra en solidarisk och rätt-\r\nvis politik. Och syftet är ju uppenbart. Man vill helt\r\nenkelt motivera sina egna skattesänkningsförslag för\r\nvälbärgade människor i form av avskaffad förmögen-\r\nhetsskatt, avskaffad skatt på aktieutdelningar, sänkt\r\nreavinstskatt på aktievinster, sänkt skatt över bryt-\r\npunkten och mildrad skatt på pensionssparande.\r\nSammantaget innebär de moderata skattesänk-\r\nningsförslagen enorma inkomstbortfall för staten,\r\nnärmare bestämt 34,4 miljarder år 1999, 62,3 miljar-\r\nder år 2000 och 84,4 miljarder år 2001. Och visst får\r\nalla hushåll sänkta skatter med moderaternas förslag,\r\ndock flera gånger större sänkningar för höginkomstta-\r\ngarhushållen. Och tar man dessutom hänsyn till hur\r\nmoderaternas besparingsförslag slår mot låginkomst-\r\ntagarhushållen kommer man att finna att dessa lågin-\r\nkomsttagarhushåll i många fall får en minskad köp-\r\nkraft, medan höginkomsttagarhushållen får en kraftigt\r\nökad köpkraft. Längre sträcker sig inte moderaternas\r\nhastigt påkomna omsorg om låginkomsttagarna.\r\nDet är alltså inte svårt att se att moderaternas ex-\r\ntrema skattepolitik leder till en gigantisk social ned-\r\nrustning, som kommer att drabba kommunerna sär-\r\nskilt hårt. Det blir vården, omsorgen och utbildningen\r\nsom kommer att få sitta emellan.\r\nSvårare är det dock att se hur denna politik i en\r\nhögst eventuell borgerlig regering skall kunna kombi-\r\nneras med Folkpartiets och Kristdemokraternas enga-\r\ngemang för just vården. Skall man bli tvungen att\r\nsluta upp bakom moderaternas väldiga skattesänk-\r\nningskrav och därmed också bakom deras politik för\r\nsocial nedrustning? Skall man återigen bli överkörd\r\nav den moderata ångvälten? Spåren från 1991-1994\r\nförskräcker. På den här punkten får vi inga besked\r\nvare sig från folkpartister eller från kristdemokrater.\r\nSå vi får väl göra som övriga väljare: Vi får vänta och\r\nse.\r\nSlutligen, fru talman! Det här är min sista debatt i\r\nriksdagen. Jag vill framföra ett varmt tack till alla\r\nmina meddebattörer, alla utskottsledamöter. Ni har\r\nalla bidragit till att skapa en mycket god stämning i\r\nskatteutskottet. Jag tycker att vi trots de meningsmot-\r\nsättningar som finns ändå lyckats vara mycket goda\r\nvänner. Får jag framföra ett alldeles särskilt tack till\r\nRolf Kenneryd som jag har haft en hel del att göra\r\nmed. Vi har haft rätt många ganska tuffa överlägg-\r\nningar. Vi har båda fått ge och ta. När det hela är över\r\nstår vi fast, och vi har lyckats få igenom förslagen i\r\nriksdagen tillsammans.\r\nSedan vill jag tacka talmännen och kammarens\r\npersonal för ett utomordentligt gott arbete.\r\n(Applåder)</pre><pre>Anf.  103  KARL-GÖSTA SVENSON (m)\r\nreplik:\r\nFru talman! Lars Hedfors nämnde inte någonting\r\nunder sitt långa anförande om det stora behovet av\r\nnya jobb och den enorma arbetslöshet som vi har i\r\nSverige.\r\nJag ställde ett par frågor i mitt anförande bl.a. om\r\nföretagsklimatet. Under den period som ni har regerat\r\nhar det blivit 20 000 färre företag än vad som fanns\r\nnär regeringen tillträdde. Företagsklimatet har försäm-\r\nrats. Stillatigande står ni vid sidan och tittar på när\r\nbåde Nordbankens och Storas huvudkontor försvinner\r\ntill Finland. På Ericsson skall man fatta beslut i höst\r\nom hur man skall göra, om man skall stanna kvar i\r\nSverige eller inte. Varför gör ni ingenting för att räd-\r\nda kvar jobben i Sverige?\r\nJag ställde också en fråga till Lars Hedfors om den\r\norättvisa förmögenhetsskatten och fastighetsskatten,\r\nmen där blev han mig svaret skyldig.\r\nFör några dagar sedan fick en av mina moderat-\r\nkolleger ett samtal från en ensamstående pensionär.\r\nHan hade köpt sitt lilla radhus i Stockholmstrakten för\r\n125 000 kr för ett antal år sedan. Hans pension var\r\n9 000 kr/mån och han tvingades betala 17 000 kr i\r\nfastighetsskatt. Han har ingen möjlighet att öka sina\r\ninkomster. Han har dragit in på maten för att kunna\r\nbetala denna orättvisa skatt. Han insåg också att rege-\r\nringens förslag inte skulle vara till någon större hjälp\r\nför honom, eftersom allt talar för att hans fastighets-\r\nskatt kommer att i öka i stället för att minska - den\r\nkommer att minska för tillfället, men sedan ökar den\r\nigen.\r\nÄr det socialdemokratisk rättvis att tvinga vanliga\r\nmänniskor från hus och hem för att de inte har råd att\r\nbetala förmögenhetsskatt och fastighetsskatt, när\r\nmiljonärerna samtidigt kan bli helt befriade från för-\r\nmögenhetsskatt?</pre><pre>Anf.  104  LARS HEDFORS (s) replik:\r\nFru talman! Jag skall besvara den fråga som K-G\r\nSvenson ställde i sitt inledningsanförande om skatter\r\noch arbete. Han frågade: Varför avvisar ni sänkt skatt\r\npå arbete? Det är ju inte riktigt hela sanningen, K-G\r\nSvenson. Under den gångna mandatperioden har vi\r\ngenomfört skattesänkningar på 7 miljarder kronor,\r\nskattesänkningar som har varit riktade mot de mindre\r\noch medelstora företagen därför att där finns potentia-\r\nlen för en ökad sysselsättning. Däremot säger vi nej\r\ntill att smeta ut dessa skattesänkningar på en mängd\r\nolika saker.\r\nVi vet att stora skattesänkningar inte leder till\r\nökad sysselsättning. Det kan vara precis tvärtom. Det\r\nräcker inte att bara tänka på skattesänkningar, även\r\nom jag förstår att det är någonting som K-G Svenson\r\nägnar sig mycket åt. Man måste också ta konsekven-\r\nserna av skattesänkningarna. Det är en fråga om be-\r\nsparingar. Och vad är besparingar för någonting? Jo,\r\ndet drabbar oskyldiga människor och drar ned på\r\nderas förmåga och möjlighet till konsumtion, dvs.\r\nderas efterfrågan. Då minskar också möjligheterna till\r\nproduktion och sysselsättning.\r\nAlternativet är att låna till dessa skattesänkningar.\r\nDet vet vi ju av bitter och bister erfarenhet hur det går\r\nnär man lånar till skattesänkningar. Då stiger räntorna,\r\nvilket får till effekt att sysselsättningen sjunker.\r\nDet finns inte någon ekonom i hela världen som\r\nhåller med K-G Svenson när han säger att skatte-\r\nsänkningar generellt leder till en ökad sysselsättning.\r\nMan skulle kunna tala mycket om företagsklima-\r\ntet. Många undersökningar visar att Sverige har ett\r\nalldeles utomordentligt företagsklimat. Men vi behö-\r\nver inte gå till undersökningar, vi kan bara se oss\r\nomkring. Då ser vi hur det går för företagen i dag. De\r\ninvesterar, de anställer folk, vinsterna ökar, de expor-\r\nterar osv. Det har förmodligen aldrig varit så bra för\r\nföretagen som det är just nu.</pre><pre>Anf.  105  KARL-GÖSTA SVENSON (m)\r\nreplik:\r\nFru talman! Jag bara konstaterar att Stora och\r\nNordbanken valde Finland på grund av lägre skatter.\r\nFinland sänker kontinuerligt skatten på arbete för att\r\nskapa förutsättningar för nya jobb. Finland drar folk\r\nfrån Sverige därför att det blir fördelaktigare att arbe-\r\nta där.\r\nUnder denna tidsperiod har ni höjt skatterna för\r\nlåginkomsttagare. Vi har världens hårdast beskattade\r\nlåginkomsttagare i Sverige, och det har ni till stor del\r\ngenomfört under den här mandatperioden. Det är ju\r\nskrämmande att ni driver en sådan politik att alltfler\r\nblir beroende av bidrag.\r\nJag skall ta de sista minuterna i anspråk och säga\r\nnågra ord till Lars Hedfors - han höll ju sitt sista\r\nanförande här i kammaren. Vi har under en tioårspe-\r\nriod jobbat tillsammans i skatteutskottet. Det har varit\r\ntrivsamt och stimulerande. Vi har jobbat tillsammans\r\nbåde under ditt ordförandeskap och under ditt vice\r\nordförandeskap då vi hade majoritet.\r\nJag hoppas att du nu när du lämnar riksdagen kan\r\nta tillfället i akt och njuta av livet tillsammans med\r\ndin hustru. Jag lovar att försöka att ge dig ytterligare\r\ntid efter höstens val så att du kan ta en och annan tur\r\ntill Frankrike och njuta av det goda vinet där genom\r\natt jag skall försöka att se till att du slipper ordföran-\r\ndeskapet i Fastighetsskatteutredningen.\r\nTack, Lars, för trivsamma år tillsammans!</pre><pre>Anf.  106  LARS HEDFORS (s) replik:\r\nFru talman! Jag tackar så mycket för de vänliga\r\norden, K-G Svenson. Jag kan återgälda väldigt många\r\nav dem. Det är klart att omtanken kanske sträcker sig\r\nlitet för långt när du vill beröva mig mitt ordförande-\r\nskap i Fastighetsskatteutredningen. Men vi får väl se\r\nhur det går.\r\nAvslutningsvis vill jag säga när det gäller Nord-\r\nbanken och Stora, som K-G Svenson ofta och gärna\r\nåterkommer till, att det inte är av skatteskäl som Stora\r\nkommer att flytta sitt huvudkontor till Finland. Nord-\r\nbankens huvudkontor finns faktiskt i Sverige, så man\r\nhar inte flyttat. Men det är ju inte detta som är det\r\nviktiga från sysselsättningssynpunkt utan det viktiga\r\när att vi får investeringar till Sverige.\r\nNu kan vi se att nettoinflödet av investeringsmedel\r\när större än på mycket länge. Det kommer alltså fler\r\nutländska investeringar till Sverige än vad som för-\r\nsvinner från Sverige. Det är t.o.m. så att Sverige är\r\ndet land inom EU som får de största utländska inves-\r\nteringarna, och det är oerhört betydelsefullt för syssel-\r\nsättningen. Det är någonting som väcker hopp för\r\nframtiden.</pre><pre>Anf.  107  ROLF KENNERYD (c) replik:\r\nFru talman! Lars Hedfors sade inledningsvis i sitt\r\nanförande att det sannolikt inte är möjligt att öka\r\nskattetrycket. Därefter ägnar han sig med en viss rätt\r\nmerparten av sitt anförande åt att kritisera moderater-\r\nnas skattesänkningsiver. Jag tycker att det skulle vara\r\nintressant om Lars Hedfors med den \"seniora\" vär-\r\ndighet som tillkommer en avgående ordförande skulle\r\nkunna dela med sig av sina bedömningar när det gäl-\r\nler möjligheter till skattesänkningar mot bakgrund av\r\ndet förväntade överskottet i våra gemensamma finan-\r\nser som nu ligger inom räckhåll.\r\nDet är riktigt som Lars Hedfors säger att vi har\r\nhaft en del att göra med varandra under den här peri-\r\noden. Jag har tidigare sagt till Lars att jag ofta har\r\nirriterats av att han har varit så svår att övertyga ge-\r\nnom goda argument. Det har varit svårt att få honom\r\natt överge den ståndpunkt som regeringen har intagit.\r\nDetta har dock successivt förbättrats.\r\nJag har framför allt värdesatt den hållfasthet och\r\nden ordhållighet som har präglat vår relation. Den har\r\nhaft en gammaldags och hederlig karaktär och som\r\nbäst kan sammanfattas med ett gammalt talesätt,\r\nsmåländska gentlemän emellan: Sagt är sagt. Så har\r\ndet varit. Tack för det.</pre><pre>Anf.  108  LARS HEDFORS (s) replik:\r\nFru talman! Efter alla dessa överväldigande vack-\r\nra och snälla ord blir jag nästan förstummad, men inte\r\nmer än att jag skall försöka svara på den konkreta\r\nfråga som Rolf Kenneryd ställde till mig om möjlighe-\r\nten att minska skattetrycket. Jag skulle egentligen\r\nkunna göra det med precis samma ord som Rolf Ken-\r\nneryd har använt i talarstolen flera gånger, nämligen\r\natt vi inte kan genomföra några skattesänkningar som\r\näventyrar den förda saneringspolitiken. Vi måste veta\r\natt den står sig framöver. Vi kan inte genomföra några\r\nskattesänkningar som äventyrar vården för de gamla\r\noch de sjuka och utbildningssystemet i Sverige.\r\nAllting tyder ju på att det går så pass bra för den\r\nsvenska ekonomin att vi förmodligen i framtiden\r\nkommer att ha möjligheter att genomföra skattesänk-\r\nningar, men det skall vara rättvisa och riktiga skatte-\r\nsänkningar. Det skall vara skattesänkningar för dem\r\nsom har fått stå ut med ganska mycket under sane-\r\nringspolitiken, nämligen låg- och medelinkomsttagar-\r\nna.</pre><pre>Anf.  109  ROLF KENNERYD (c) replik:\r\nFru talman! Jag tycker att det är tillfredsställande\r\natt vi har samma grundläggande synsätt, nämligen att\r\nskattesänkningar måste ske i den takt som samhälls-\r\nekonomin medger och att vi inte skall ta ut några\r\ndynamiska effekter i förskott. Men jag tycker ändå att\r\ndet, med den sakkunskap som Lars besitter, borde\r\nvara möjligt att avge någon bedömning av storleksni-\r\nvån och en litet mer detaljerad inriktning på de skatte-\r\nsänkningar som kommer att vara möjliga under de\r\nnärmaste åren - detta som ett litet testamente till den\r\nnya riksdag som så småningom skall samlas.</pre><pre>Anf.  110  LARS HEDFORS (s) replik:\r\nFru talman! Mitt testamente blir i så fall omsorgen\r\nom Sveriges ekonomi och möjligheten att hjälpa dem\r\nsom har det sämst ställt i Sverige. Att precisera några\r\nskattesänkningar i det här läget vågar jag mig inte på.\r\nDet tar jag inte med i mitt testamente.</pre><pre>Anf.  111  HOLGER GUSTAFSSON (kd) re-\r\nplik:\r\nFru talman! Jag väntar med tacket till något sena-\r\nre. Jag vill först ägna mig åt sakpolitiken litet ytterli-\r\ngare innan Lars får ledigt i det avseendet.\r\nEn budget i balans - ja, det är bra. Vi är många\r\nsom tycker är det är bra, och det sticker vi inte under\r\nstol med. Att prioritera skola, vård och omsorg är\r\nockså bra. Vi delar den uppfattningen. Men arbetslös-\r\nheten eroderar tryggheten för skola, vård och omsorg,\r\nenligt vår uppfattning.\r\nMin fråga till Lars Hedfors är: Kan möjligen\r\nsänkta skatter och avgifter öka sysselsättningen och\r\ndärmed bättre trygga skola, vård och omsorg? Finns\r\ndet något rimligt i denna tanke?</pre><pre>Anf.  112  LARS HEDFORS (s) replik:\r\nFru talman! Jag svarade faktiskt på den frågan i\r\nmin debatt med K-G Svensson. Jag sade att det säkert\r\nfinns vissa skatter som har betydelse för sysselsätt-\r\nningen. Jag tog ett exempel, nämligen beskattningen\r\nav de mindre företagen i Sverige. Där finns det helt\r\navgjort en potential för att öka sysselsättningen.\r\nJag vill återigen påminna Holger Gustafsson om\r\natt vi faktiskt har gjort ganska stora insatser på det\r\nområdet genom att sänka skatterna med i storleks-\r\nordningen 7 miljarder kronor. Bl.a. har vi sänkt ar-\r\nbetsgivareavgifterna för de mindre företagen. Så visst\r\nkan man använda skattevapnet för att öka sysselsätt-\r\nningen. Men jag tror att man skulle göra sysselsätt-\r\nningsfrågan en otjänst om man krävde att skattesänk-\r\nningarna skall smetas ut även på de stora företagen.\r\nAtt avskaffa utdelningsskatten på aktier, vilket ni\r\nju vill, och halvera reavinstskatten på aktier tror jag\r\nskulle kunna få rent motsatt effekt. Det leder nämli-\r\ngen till att avkastningskravet på de mindre företagen\r\nblir så mycket större med påföljd att investeringskapi-\r\ntalet kommer att söka sig ifrån de mindre företagen\r\ntill de större, och där ger de inte särskilt mycket sys-\r\nselsättning. Så risken är, Holger Gustafsson, att det ni\r\npläderar för med så stor intensitet skulle få en rakt\r\nmotsatt effekt, och det vore ju inte bra.</pre><pre>Anf.  113  HOLGER GUSTAFSSON (kd) re-\r\nplik:\r\nFru talman! Jag gläder mig starkt över att vi nu\r\nändå kan börja ägna oss åt en sakdebatt, att det är en\r\ntänkbar och lämplig väg att diskutera sänkta skatter\r\nsom drabbar rätt del av näringslivet.\r\nSedan kan jag naturligtvis beklaga att det kanske\r\när Lars Hedfors sista debatt här, när vi nu äntligen har\r\nnått så långt. Jag skall fortsätta debatten och också\r\nkänna skatteministern på pulsen, för jag hoppas att\r\nhan kommer att finnas med i framtiden. I den mån han\r\nskulle vara med i en ny regering är det ännu viktigare\r\natt veta vad han står för.\r\nMen låt mig fördjupa frågan ytterligare i detta se-\r\nna ögonblick. Eftersom den svenska skattenivån är så\r\nhög jämfört med i världen i övrigt, undrar jag om Lars\r\nHedfors tror att det skulle underlätta för svensk export\r\nom vi hade något lägre skatter i Sverige och att sys-\r\nselsättningen på det sättet skulle öka. Det är alltså\r\nexportdimensionen som jag talar om nu.\r\nSedan skall jag svara på den fråga vi fick i Lars\r\nanförande om hur det skall gå för Kristdemokraterna\r\noch Folkpartiet i samverkan med Moderaterna i en ny\r\nregering.\r\nDet stora problemet 1991 var inte Moderaterna.\r\nDet är ju så att i ett högskattesamhälle finns det en\r\nytterlighet som företräder högskattesamhället. Då får\r\nman ofta någon som kör i det andra diket, och det\r\nkanske är Moderaternas roll i det här sammanhanget.\r\nVi skall göra vårt yttersta för att se till att vi håller oss\r\npå vägen. Det finns ett ordspråk som säger att det är\r\nen kort stund man befinner sig på rätt väg, nämligen\r\nnär man är på väg från det ena diket till det andra. Vi\r\nskall försöka upprätthålla att vi håller oss på vägen i\r\nde här sammanhangen. Moderaterna var som sagt inte\r\ndet stora problemet 1991, utan det var det finansde-\r\npartement som vi tog över med finansministrar som\r\nhade gett sig av för att bli författare och finansminist-\r\nrar som hade sett ljus i tunnlar, som nu befinner sig\r\nnere i Europa. Det var det stora problemet.\r\nSlutligen ett stort tack till Lars som ordförande,\r\nsom på ett elegant och trivsamt sätt har skött det\r\npraktiska i utskottet. Det vill jag verkligen skicka\r\nmed. Tack så mycket!</pre><pre>Anf.  114  LARS HEDFORS (s) replik:\r\nFru talman! Jag blir litet skakis när Holger Gus-\r\ntafsson börjar tala om åren 1991-1994. Då levde man\r\nefter den största gemensamma nämnarens princip,\r\ndvs. att Moderaterna skulle ha igenom sina skatte-\r\nsänkningsförslag och övriga partier skulle ha igenom\r\nalla sina utgiftsökningsförslag. Resultatet blev ju\r\nförfärande: enorma budgetunderskott, en jättestor\r\nstatsskuld som vi ännu inte har börjat avbetala i någon\r\nstörre utsträckning, skuldräntor på över 100 miljarder\r\nkronor per år som tar massor av pengar från satsning-\r\nar på vård, omsorg och utbildning.\r\nDetta var det skrämmande resultatet av den perio-\r\nden, Holger Gustafsson. Vi måste be alla goda makter\r\natt bevara oss från något liknande igen.\r\nSedan vill jag tacka för de vänliga orden.</pre><pre>Anf.  115  PER ROSENGREN (v) replik:\r\nFru talman! Lars Hedfors talade om effektiva\r\nskatter och att det inte bara behövs mer resurser. Vi-\r\ndare sade han att skatterevisionen har effektiviserats.\r\nMen det är ju inte på det sättet. En rapport som kom\r\nfrån RSV alldeles nyligen visar att det har blivit säm-\r\nre. Framför allt granskningen av deklarationer är\r\nväldigt dålig. Det var faktiskt en alarmerande rapport\r\nsom kom förra veckan.\r\nSedan talade han om nya verktyg. Ja, visst har det\r\nkommit en del nya verktyg, men vi saknar ändå det\r\nkanske viktigaste verktyget, nämligen möjligheten för\r\nskattemyndigheterna att på vissa arbetsplatser göra\r\nidentifikationskontroller som skulle kunna stämmas\r\nav mot arbetsgivarregistret.\r\nDet var intressant att höra Lars Hedfors tala om\r\nhur man nu kämpar för att uppnå maximal fördel-\r\nningspolitisk rättvisa.\r\nAnser Lars Hedfors att en sänkning av skatten\r\nmed upp till 8 000 kr för sådana som tjänar minst\r\n32 000 kr i månaden är fördelningspolitiskt rättvis i\r\nnuvarande läge?\r\nDessutom säger Lars Hedfors att man inte skall\r\nsmeta ut skattesänkningar för mycket, utan rikta dem\r\ndit problemen är. Precis den uppfattningen har jag.\r\nHur kan man då gå med på en skattesänkning på\r\n0,2 % när det gäller fastighetsskatten? Det är ju verk-\r\nligen att smeta ut pengar på ett väldigt underligt sätt.\r\nSlutligen sade Rolf Kenneryd här förut att man har\r\nlyckats finansiera de 2 miljarderna. Då undrar jag\r\nnaturligtvis: Hur har man finansierat de 2 miljarderna\r\nnär det gäller sänkningen av fastighetsskatten? Rolf\r\nKenneryd sade ju att det var klart. Jag hoppas att vi\r\nkan få ett svar på det nu.</pre><pre>Anf.  116  LARS HEDFORS (s) replik:\r\nFru talman! Låt oss börja med fastighetsskatten.\r\nJag hörde Per Rosengren i sitt inledningsanförande\r\nsäga - ungefär - att sänkningen var usel och att det\r\nvar fråga om att kasta bort 2 mijarder kronor.\r\nMen, Per Rosengren, Vänsterpartiet har ju faktiskt\r\nanslutit sig till denna sänkning. Det är en förkastelse-\r\ndom över sig själv som Per Rosengren nu utfärdar. Ni\r\nhar ju varit med på det. Ni har inte reserverat er mot\r\ndet. Det är möjligt att man kan säga att vi har gjort en\r\nkovändning. Men det har ju Vänsterpartiet också\r\ngjort, så på den punkten är vi väl lika goda kålsupare.\r\nFördelningspolitik talar Per Rosengren ofta och\r\ngärna om. Det tycker jag inte att han skall göra med\r\nallt för stora bokstäver. Väldigt många av era förslag,\r\nom man studerar dem litet närmare, ställer ju till med\r\nfördelningspolitiska problem.\r\nTa t.ex. ert förslaget om att kraftigt höja bolags-\r\nskatten. Vad leder det till? Vi vet att bolagsskatten är\r\nden viktigaste skatten när det gäller investeringar för\r\nföretagen. Höjer man bolagsskatten leder det till\r\nminskade investeringar, sämre sysselsättning, arbets-\r\nlöshet. Det är väl ingen fördelningspolitik att tala om.\r\nNär det gäller boendeskatten snackar ni om att ni\r\nskall ha rättvisa i boendet. Men vad var det ni gjorde i\r\nbostadsutskottet? Jo, där banade ni väg för ett förslag\r\nsom innebar att en tredjedel av krisårgångarna inte\r\nskulle få någon sänkning.\r\nOm man dessutom tittar på hela er finansiella plan\r\nför verksamheten i Sverige finner man att det finan-\r\nsiella sparandet undermineras hos er. Det leder till\r\nhöjda räntor, och höjda räntor leder till arbetslöshet.\r\nSå er fördelningspolitik är kanske inte så mycket att\r\nskryta med, Per Rosengren.</pre><pre>Anf.  117  PER ROSENGREN (v) replik:\r\nFru talman! Kraftigt höjda bolagsskatter, säger\r\nLars Hedfors. Jag vill inte hävda att en höjning av\r\nbolagsskatten från 28 % till 30 % skulle få några\r\nspeciella negativa effekter på sysselsättningen. Det\r\ntror jag inte Lars Hedfors tror heller.\r\nI bostadsutskottet röstade vi på vårt eget förslag,\r\nhelt enkelt. När det sedan stod mellan ett halvdåligt\r\nsocialdemokratiskt förslag och ett halvdåligt borger-\r\nligt förslag lade vi ned våra röster. Det tycker jag att\r\nvi har all rätt att göra.\r\nVi har sagt att om man kan finansiera en sänkning\r\nmed 0,2 % på ett lämpligt sätt kan man kanske tänka\r\nsig det. Men det är inte särskilt välriktade pengar. Vi\r\nskulle hellre vilja använda en hel del av pengarna till\r\natt verkligen göra något åt de drabbade områdena, åt\r\nlåginkomsttagare som nu får betala skyhöga fastig-\r\nhetsskatter. Det är där vi vill rikta in pengarna.\r\nÅterigen frågan: Hur skall ni finansiera de 2 mil-\r\njarderna? Rolf Kenneryd har ju här i kammaren sagt\r\natt det finns en finansiering. Då är jag väldigt intresse-\r\nrad av att höra var den finns.\r\nSlutligen vill även jag naturligtvis tacka herr ord-\r\nförande för ett förnämligt arbete som ordförande i\r\nskatteutskottet. Han kan verka barsk ibland, men\r\nunder den barska ytan finns det emellanåt ett stort\r\ngemyt. Han har starkt bidragit till en god och trevlig\r\nstämning i skatteutskottet. Jag ber att få tacka så\r\nmycket för den här perioden och önskar Lars Hedfors\r\nlycka till som civilist.</pre><pre>Anf.  118  LARS HEDFORS (s) replik:\r\nFru talman! Jag måste först ändå få kommentera\r\nde 0,2 procenten. Per Rosengren ställer frågan stän-\r\ndigt, och han kommer förmodligen också att ställa\r\nfrågan till Thomas Östros: Hur skall ni finansiera de\r\n0,2 procenten?\r\nMen ni har ju precis samma problem som vi. Ni\r\nhar också 0,2 % att finansiera. Varför talar ni inte om\r\nvad ni skall göra? Vi har faktiskt gjort det. Vi säger\r\natt vi skall sänka utgiftstaket i motsvarande grad. Det\r\nkommer förslag om det i budgetpropositionen fram-\r\növer.\r\nHur ni än resonerar i bostadsutskottet, Per Rosen-\r\ngren, var det Vänsterpartiet som banade väg för en\r\npolitik som gör att en tredjedel av krisbeståndets\r\nbostäder inte får någon som helst fördel, om det nu\r\nhade gått igenom. Men nu hindrades ju det i sista\r\nminuten.\r\nSlutligen, fru talman: Tack så mycket, Per Rosen-\r\ngren, för ett trevlig samarbete, och tack för de vänliga\r\norden.</pre><pre>Anf.  119  ISA HALVARSSON (fp) replik:\r\nFru talman! Också jag vill tacka Lars Hedfors.\r\nHan har faktiskt varit en ovanligt trevlig ordförande,\r\nsom har förmåga att skilja på sak och person. Dock\r\nhar han gjort mig upprörd vid några tillfällen. Men vi\r\nhar som sagt dessemellan haft mycket trevligt.\r\nJag tänkte påminna om när vi gjorde en utskottsre-\r\nsa till Kanada och USA. Där påtalade man att vi\r\nmåste avskaffa dubbelbeskattningen i Sverige därför\r\natt vi inte skulle klara oss med en omgivning som\r\nfaktiskt gör det. De första stora stegen börjar bli tyd-\r\nliga nu med Stora Ensos beslut att lägga huvudkonto-\r\nret i Helsingfors. Det finns bedömare som säger att\r\nom inte vårt skattesystem förändras finns det risk för\r\natt utländska investerare väljer bort Sverige som al-\r\nternativ.\r\nJag är från Värmland, och där har vi haft mycket\r\ndåliga erfarenheter av att företag flyttar ut sina hu-\r\nvudkontor.\r\nLars Hedfors talade i sitt inledningsanförande om\r\natt vi behöver skatter. Det håller vi också med om.\r\nHan sade att det är viktigt att de kommer de svaga till\r\ndel och att de fördelas rättvist.\r\nMen jag tyckte att det fattas något. Det gäller inte\r\nbara att dela på kakan. Man måste också se till att\r\nkakan växer, och då gäller det att se vilka skadliga\r\nskatter vi har.\r\nFramför allt nämnde inte Lars Hedfors något om\r\nrättstryggheten i vårt skattesystem. Det är också en\r\nmycket viktig sak.</pre><pre>Anf.  120  LARS HEDFORS (s) replik:\r\nFru talman! Jag håller helt och hållet med Isa Hal-\r\nvarsson om att vi måste slå vakt om rättssäkerheten.\r\nDet är naturligtvis en svår balansgång mellan att å ena\r\nsidan få en bra och effektiv kontroll av skattesyste-\r\nmet, å andra sidan undvika allt för mycket som strider\r\noch hotar rättssäkerheten.\r\nJag tycker faktiskt att vi har lyckats ganska bra\r\nmed den balansgången. Det kan naturligtvis finnas\r\nsaker och ting som måste göras bättre. Men på det\r\nhela taget har vi lyckats ganska bra med att få en bra\r\nskattekontroll och en ganska stor rättstrygghet.\r\nBeträffande dubbelbeskattning, som ju är något av\r\nett borgerligt mantra, vill jag säga - och jag tror att\r\ndet har sagts här tidigare - att det skulle vara stötande\r\natt i en situation när man skär ned på förmånerna för\r\nde allra sämst ställda i Sverige sänka skatten för dem\r\nsom har stora förmögenheter i aktier. Det skulle fak-\r\ntiskt inte stämma med svenskt rättsmedvetande, för att\r\nanvända det uttrycket.\r\nDet är faktiskt så - jag tror att det var Per Rosen-\r\ngren som sade det tidigare - att det förmodligen inte\r\nfinns något annat sparande som är så lönsamt som att\r\nspara i aktier. Man har avkastningar på sparandet på\r\nibland upp till 30-40 %. Skulle man inte beskatta\r\ndetta? Det vore ju fullständigt otillständigt. Jag tror\r\nsom sagt var inte att det skulle skapa några nya jobb\r\natt låta bli att beskatta det.</pre><pre>Anf.  121  ISA HALVARSSON (fp) replik:\r\nFru talman! Jag talar inte om att man skall avskaf-\r\nfa reavinstbeskattningen. Aktier beskattas ju rätt hårt,\r\nom man nu gör sig av med dem och tjänar de pengar\r\nsom det innebär när kurser höjs. Utdelningarna, åt-\r\nminstone för normala aktieägare, är ju inte så stora.\r\nDet är stötande att sänka skatten för aktieägare,\r\nsade Lars Hedfors. Det är väl att kasta sten i glashus,\r\nnär ni har sänkt skatten för miljardärer? Det argumen-\r\ntet håller inte riktigt längre. Lars Hedfors sade att det\r\nvar ganska bra rättssäkerhet. Jag tycker att rättssäker-\r\nhet skall vara bra och inte ganska bra.\r\nJag tänkte sluta med detta. Vi får väl se om vi träf-\r\nfas i Fastighetsskatteutredningen eller om Karl-Gösta\r\nSvenson sätter sin hotelse i verket, eller om vi över\r\nhuvud taget har någonting mer att utreda.</pre><pre>Anf.  122  LARS HEDFORS (s) replik:\r\nFru talman! Jag är alldeles övertygad om att vi\r\nkommer att ses i Fastighetsskatteutredningen, Isa\r\nHalvarsson. Jag ser fram emot det. Jag tror att det\r\nkommer att bli väldigt trivsamt och konstruktiv. Det\r\nfinns väldigt mycket som förenar när det gäller fastig-\r\nhetsskatten. Det borde vi kunna ta till vara. Tack så\r\nmycket för de vänliga orden!</pre><pre>Anf.  123  ROY OTTOSSON (mp) replik:\r\nFru talman! Jag kan ta vid där det förra replikskif-\r\ntet slutade, nämligen frågan om fastighetsskatten. Jag\r\när litet nyfiken på Lars Hedfors syn på fastighetsskat-\r\nten. Han kom inte in på det i sitt anförande tidigare.\r\nVi har från Miljöpartiets sida hävdat att det är be-\r\ntänkligt när man beskattar fiktiva marknadsvärden\r\nsom inte motsvaras av någon som helst inkomst. Det\r\nhar lett till problem i områden där marknadspriserna\r\nhar gått upp väldigt snabbt. De bofasta drabbas då av\r\nen högre fastighetsskatt och har inte någon motsva-\r\nrande inkomst för detta. Det är det som har upprört så\r\nväldigt mycket.\r\nDet vore intressant att få litet synpunkter från Lars\r\nHedfors om hur han ser på principerna för fastighets-\r\nskatten. Man kan tänka sig principen att skatten skall\r\nmotsvara någon typ av utgift för samhället, t.ex. att\r\ndet finns en koppling till infrastrukturkostnader eller\r\nannat. Man kan tänka sig många intressanta principer\r\ni det sammanhanget.\r\nDet är en sak till som det vore intressant att få nå-\r\ngot kommenterad. När man lyssnar på Lars Hedfors\r\nfår man intrycket att skatter på något sätt är väldigt\r\nneutrala. Det händer inte så värst mycket mer än att\r\nman får in pengar, och påverkan i övrigt är marginell.\r\nJag vill ändå hävda att skatter i Sverige är väldigt\r\nviktiga när det gäller prisbildningen och kostnaderna\r\nför och priserna på olika tjänster och varor.\r\nDärmed är skattesystemet väldigt styrande för vil-\r\nka tjänster och varor som efterfrågas. Det vore intres-\r\nsant att få synpunkter på det. Framför allt om Lars\r\nHedfors i miljösammanhang kan tänka sig att utnyttja\r\nskatteinstrumentet för att styra vad gäller miljöpåver-\r\nkan på sikt.</pre><pre>Anf.  124  LARS HEDFORS (s) replik:\r\nFru talman! Det är alldeles riktigt som Roy Ottos-\r\nson säger att skatter på olika sätt är styrande. Vi har\r\nunder många år använt oss av skatteinstrumentet för\r\natt styra hit och dit. Det visade sig på 80-talet att vi\r\nstyrde litet för mycket med skattesystemet. Det ledde\r\ntill asymmetrier i skattesystemet som gjorde att det\r\nkunde missbrukas.\r\nDet som hände i skattereformen var att man renod-\r\nlade styrandet i litet större utsträckning. Skatterefor-\r\nmen är också ett utomordentligt exempel på att man\r\nkan använda skatter för att styra i miljöpolitiken.\r\nSkattereformen var faktiskt en gigantisk skatteväxling\r\nsom utföll väl. Vi skall naturligtvis vidare studera\r\nmöjligheterna att genomföra ytterligare skatteväxling-\r\nar, även om det finns problem, vilket den här utred-\r\nningen har påvisat.\r\nPrincipen bakom fastighetsskatten i dag, Roy Ot-\r\ntosson, är att det är en kapitalskatt. Det är en skatt på\r\nkapital precis som det är en skatt på sådant kapital\r\nsom man har i banken eller på annat sätt. Den andra\r\nsidan av myntet är att man också har ränteavdrag för\r\nlån som man tar för sina fastigheter. Den principen\r\nskall vi diskutera i den kommande utredningen. Det\r\nskall studeras om den är bra eller om den är dålig. Vi\r\nfår se om det finns andra möjligheter att ta ut skatt på\r\nannat sätt. Det är huvudsyftet med utredningen.\r\nHuvudsyftet är också att hitta ett varaktigt system\r\nsom på något sätt löser problemen för de människor\r\nsom är bofasta i de attraktiva fritidsområdena. Det\r\nkommer nu att lösas provisoriskt i en proposition.\r\nMen det måste finnas ett stabilt och varaktigt system\r\nför detta.</pre><pre>Anf.  125  ROY OTTOSSON (mp) replik:\r\nFru talman! Detta med fastigheter för boende är\r\nlitet speciellt, även om man nu självklart kan förstå att\r\ndet betraktas som kapital. Det handlar om att man\r\nunder sin livstid sparar i fastigheten.\r\nDet dominerande hushållssparandet i Sverige är\r\ntraditionellt just sparande i fastighet, helt enkelt den\r\nfastighet man bor i. Det innebär att man till att börja\r\nmed tar lån. Man betalar av dem medan man arbetar\r\noch har inkomster. Sedan ser man till att man inte har\r\nså mycket lån kvar, helst ingenting alls, när man är\r\npensionerad och lever på en lägre omsättningsnivå.\r\nMan behöver inte så mycket pengar, och man har inte\r\nså mycket utgifter.\r\nOm man då betraktar fastigheter som vilket kapital\r\nsom helst som skall beskattas rakt av hamnar man i en\r\nlitet konstig situation. Man måste ändå erkänna att\r\nfastigheter för boende har en litet speciell karaktär.\r\nDe kan inte betraktas som vilket kapital som helst.\r\nDet tycker jag ändå är litet viktigt att slå fast.\r\nNär det gäller frågan om skatteväxling utmynnade\r\nSkatteväxlingskommittén i en uppgörelse mellan alla\r\npartier här i riksdagen utom Moderaterna om att det\r\nvar bra att växla skatt på arbete till skatt på miljöom-\r\nrådet, dvs. att sänka skatten på arbete och höja den på\r\nmiljöområdet och energiområdet. Det sades också att\r\ndet bör kunna göras åtminstone i den omfattning som\r\nhittills skett.\r\nOm man tittar på de höjningar av miljöskatter som\r\ntotalt skett de senaste tio, femton åren handlar det om\r\nkanske 50-60 miljarder om man räknar in momseffek-\r\nten. Frågan är då om Lars Hedfors tycker att det är\r\nbra att försöka komma fram och genomföra detta. Vi\r\nhar ett stort problem med att miljöförstöring är så\r\nbilligt att den rullar på, trots att vi med lagstiftning\r\noch allt möjligt försöker att bromsa upp den.</pre><pre>Anf.  126  LARS HEDFORS (s) replik:\r\nFru talman! Skatteväxling är naturligtvis någon-\r\nting som måste övervägas. Det är ingen tvekan om\r\ndet. Men sedan måste man också vara medveten om\r\nproblemen.\r\nProblemen är att de skattebaser på vilka man höjer\r\nskatten, dvs. miljöförstöring, skall försvinna. Då får\r\nman ut mindre skatt därifrån. Det är själva vitsen med\r\ndet hela. Det är då inte säkert att man längre har nå-\r\ngon finansiering av sänkningen av skatten på arbete.\r\nFör att klara det fordras väldigt noga överväganden.\r\nNär det gäller fastighetsskatten blir jag inte riktigt\r\nklok på Roy Ottossons argumenterande. Även Miljö-\r\npartiet vill ju ha skatt på fastigheter, även om ni kallar\r\ndet för någonting annat. Men fastigheterna skall be-\r\nskattas även hos Miljöpartiet. Hur det skall gå till får\r\nvi väl resonera om i den här utredningen.</pre><pre>Anf.  127  Statsrådet THOMAS\r\nÖSTROS (s):\r\nFru talman! Får jag börja med att tacka skatteut-\r\nskottets samtliga ledamöter för ett hårt och bra arbete\r\nunder en lång mandatperiod. Många av er - alla, skall\r\njag väl säga - har gjort en strålande insats var och en\r\npå sitt sätt. I skatteutskottet koncentreras mycket av\r\npolitikens motsättningar och den politiska debatten,\r\neftersom skatter berör så mycket av det vi tycker är\r\nväsentligt.\r\nHär debatteras omfattningen av välfärden. Det är\r\nhur mycket vi kan ta in i form av skatteintäkter som\r\navgör vilka ambitioner vi kan ha i välfärdspolitiken.\r\nHär debatteras fördelningen av de bördor som måste\r\nfördelas för att man skall kunna ha ett välfärdssamhäl-\r\nle. Här debatteras företagens villkor, miljöpolitik och\r\nen mängd andra frågor. På många sätt är politikens\r\nbrännpunkt ofta placerad just i skatteutskottet.\r\nJag får särskilt tacka för de två senaste åren, efter-\r\nsom det är då jag har haft förmånen att få arbeta med\r\nskattepolitiken och arbeta tillsammans med skatteut-\r\nskottet. Jag riktar ett särskilt tack till den socialdemo-\r\nkratiska gruppen i skatteutskottet. Ni har gjort en\r\nmycket viktig insats för hela den socialdemokratiska\r\npolitiken för att ta landet ut ur krisen.\r\nJag vill också rikta ett speciellt tack till Rolf Ken-\r\nneryd som vi har haft mycket med att göra. Vi har haft\r\nmycket med varandra att göra, och vi har resonerat\r\nom många viktiga frågor. Vi är inte överens om allt,\r\nmen det har funnits en grundläggande intressegemen-\r\nskap i att skattepolitik inte får lämnas åt populismen\r\nnär landet är i djup kris. Då måste man ta ansvar,\r\nresonera med varandra och finna bra lösningar på\r\nsvåra problem. Tack så mycket, Rolf Kenneryd, för\r\nett bra samarbete! Jag hoppas att vi får möjlighet att\r\nfortsätta samarbeta om skattepolitik även framöver.\r\nSkatteutskottet har varit framgångsrikt under den\r\nhär mandatperioden i att hävda att skattepolitiken är\r\nen del av den allmänna ekonomiska politiken. Den\r\nkan inte segla i väg ensam bortom allt vad budgetkon-\r\nsekvenser, upplåningsbehov och starka statsfinanser\r\nheter. Där har skatteutskottet gjort en viktig insats.\r\nDet måste vara så att skattesänkningar skall finansie-\r\nras. Det får inte vara så att man har en skatteminister\r\nsom reser över Atlanten för att låna pengar till skatte-\r\nsänkningar.\r\nSkatterna skall finansiera välfärden. En tiondel av\r\nvåra skatteintäkter i dag går till räntorna på den\r\nstatsskuld som till stor del byggdes upp när Karl-\r\nGösta Svenson var en av de mest ansvariga för skat-\r\ntepolitiken. Då lånade man till skattesänkningarna.\r\nDet säger också en del om potentialen framöver\r\nför skattepolitiken. Om vi kan pressa ned statsskulden\r\noch minska räntebördan får naturligtvis både skatte-\r\noch välfärdspolitik helt andra ramar och möjligheter i\r\nframtiden.\r\nEn del säger att saneringsarbetet under de här fyra\r\nåren framför allt har bestått av att höja skatter. Det är\r\nnaturligtvis alldeles fel. Det har funnits en del viktiga\r\nbidrag, men om vi tittar på utvecklingen under man-\r\ndatperioden ser vi att de offentliga utgifternas andel\r\nav bruttonationalprodukten har tagits ned med ungefär\r\n10 procentenheter. Skatteuttaget i relation till BNP\r\nhar stigit med ungefär 2 procentenheter. Skatterna har\r\nvarit viktiga inte minst av fördelningspolitiska skäl -\r\nnär det gäller att se till att också de som har hyggligt\r\nställt är med och levererar sitt bidrag till sanerings-\r\npolitiken. Men det är inte skatterna som har stått för\r\nmerparten av saneringen. Det har handlat om att steg\r\nför steg sanera också de offentliga utgifterna.\r\nSkattepolitiken skall bidra till en rättvis fördel-\r\nning. Det är viktigt. Det handlar om att få en bred\r\nacceptans för välfärdspolitik bland människor, men\r\ndet handlar naturligtvis också om en moralisk upp-\r\nfattning. Vi skall alla dra vårt strå till stacken, och de\r\nsom har det litet bättre än andra skall kunna dra ett\r\nlitet tyngre lass. Saneringen hade aldrig varit möjlig\r\nutan fördelningspolitiken.\r\nTa t.ex. värnskatten. Vi bad om ett mandat av\r\nsvenska folket för att införa en tillfällig värnskatt som\r\nett bidrag till saneringen. Den gav under fyraårsperio-\r\nden sammanlagt ungefär 20 miljarder kronor. Det är\r\nett viktigt bidrag till saneringspolitiken. Nu är sane-\r\nringen över. Nu avskaffas värnskatten. En miljon\r\nlöntagare får därmed kraftigt sänkt marginalskatt.\r\nVärnskatten var ett viktigt bidrag. Nu är saneringen\r\növer. Nu avskaffas den.\r\nSamtidigt gäller förstås målsättningarna från skat-\r\ntereformen. Finansieringen av skattereformen skall\r\nbäras rättvist över alla befolkningsgrupper. Därför\r\ninförs ett tredje steg - en extra skatt för de verkliga\r\nhöginkomsttagarna. Det gäller dem som tjänar drygt\r\n32 000 kronor i månaden. De får 5 % extra skatt den\r\n1 januari 1999. Det är ett rimligt sätt att se till att\r\nuppnå målsättningarna med skattereformen.\r\nRegeringen är också tydlig när det gäller inkomst-\r\nskatterna och målsättningen. Hur stor andel av be-\r\nfolkningen - av löntagarna - skall betala statlig skatt?\r\nI samband med skattereformen sade man att målsätt-\r\nningen är att 15 % skall betala statlig skatt. Under\r\nsaneringsarbetet - inte minst med den borgerliga\r\nregeringspolitiken - ökade andelen som betalar statlig\r\nskatt. Nu är vi uppe i 18 % av löntagarna. Målsätt-\r\nningen är klar från regeringens sida: Vi skall tillbaka\r\ntill 15 %. Det får ske i takt med att statsfinanserna så\r\ntillåter.\r\nBarnbidragen har höjts i år. Det är också en del av\r\nskattereformen, som gör att vi får tillbaka den fördel-\r\nningspolitiska profil som var en viktig del av en viktig\r\nreform.\r\nSkattepolitiken skall också stimulera arbete, spa-\r\nrande och investeringar - inte tricksande mellan olika\r\ntyper av placeringar. Därför spelar skatteutskottet en\r\nviktig roll också i att hålla emot när det gäller att\r\nskapa särlösningar och undantag för alla intressen\r\nsom alltid knackar på skatteutskottets port. Det gör ni\r\nbra, och det gör ni starkt!\r\nSkattepolitiken skall stimulera företagandet - inte\r\nminst de små och medelstora företagen. De senaste\r\ntvå åren har vi riktat skattesänkningar på drygt 7 mil-\r\njarder kronor på ett sådant sätt att det stimulerar ex-\r\npansion, nya investeringar och nyanställningar för\r\nsmåföretagen. Det är ett viktigt bidrag i ett läge när vi\r\nsamtidigt har bedrivit en mycket tuff saneringspolitik.\r\nSkattepolitiken skall också bidra till en ekologiskt\r\nuthållig utveckling. Det har vi också sett konkreta\r\nexempel på under mandatperioden. Skattepolitik och\r\nekonomiska styrmedel har använts för att stimulera\r\ntill hushållning med knappa resurser. Jag tror inte att\r\ndet är slut på det. Vi har använt en modell med ener-\r\ngiskatter för att stimulera hushållning och använt\r\nintäkterna till att göra en stor utbildningsreform,\r\nnämligen kunskapslyftet och högskolesatsningen. Det\r\när en skatteväxling så god som någon, skulle jag vilja\r\nsäga.\r\nDet är tydligt för skatteutskottet och för alla leda-\r\nmöter i riksdagen att internationaliseringen av eko-\r\nnomin är en viktig kraft att ta hänsyn till också i skat-\r\ntepolitiken. Det gryende europeiska samarbetet på\r\nskatteområdet har visat att det går att komma framåt\r\nnär det gäller att sätta stopp för skatteparadis. Man\r\nkan stoppa den illojala skattekonkurrens som finns\r\nmellan länder, där man tricksar och fixar för att försö-\r\nka locka till sig varandras företag.\r\nNästa steg blir att också införa någon typ av mi-\r\nniminivåer i kapitalbeskattningen för att se till att inte\r\nvissa länder i gemenskapen kan ha noll beskattning av\r\nsparande, medan andra försöker upprätthålla neutrali-\r\ntet mellan beskattning av sparande och beskattning av\r\narbete.\r\nVi har sett under året hur punktskatterna på tobak\r\noch alkohol naturligtvis blir svårare att upprätthålla i\r\nett läge med öppnare gränser, ökad smuggling och\r\nösteuropeiska ligor som vänder sig mot stora delar av\r\nEuropa. Det är inte ett problem för att upprätthålla\r\nvälfärdssamhället. En mycket liten del av välfärds-\r\nsamhällets intäkter kommer från punktskatter på alko-\r\nhol och tobak. Det är ett problem för hälsopolitiken\r\noch socialpolitiken. Där måste vi naturligtvis hitta nya\r\nredskap i takt med att utvecklingen fortsätter. Det går\r\natt bevara ett starkt välfärdssamhälle om man också\r\nbedriver en klok politik och med öppna ögon ser vad\r\ninternationaliseringen innebär.\r\nLåt mig ta upp en fråga som har kommit upp i fle-\r\nra av replikskiftena här. Det vi ser i Nordbanken-\r\nMerita-affären och Stora-Enso-affären har ingenting\r\natt göra med svensk dubbelbeskattning. Jag trodde att\r\nKarl-Gösta Svenson och Isa Halvarsson ändå hade\r\nlitet mer insikt i hur skattereglerna fungerar i det här\r\nsammanhanget. Detta har att göra med att Finland har\r\nvalt ett system för lättnad för dubbelbeskattning som\r\ndiskriminerar utländskt ägande. Sverige kan välja i\r\nprincip vilket skattesystem som helst. Vi påverkar inte\r\nfinska statens beskattning av de finska aktieägarna.\r\nOm Sverige skulle ha valt samma modell som Fin-\r\nland, dvs. att se till att man som svensk aktieägare får\r\nen lättnad bara om bolaget är svenskt - vad händer\r\ndå? Sannolikt blir de här affärerna inte av. Det skulle\r\nman kunna uppnå i svensk riksdag. Man skulle kunna\r\nsätta stopp för viktiga strukturaffärer.\r\nMen att man har förlagt det juridiska högsätet i\r\nFinland har ingenting att göra med svensk dubbelbe-\r\nskattning. En sak är det juridiska sätet, en annan är\r\nvar huvudkontoren ligger och var utveckling och\r\nproduktion finns. Det finns ingenting som tyder på att\r\nSverige lider någon skada i de sammanhangen. Det\r\nblir starka koncerner som kommer att ta sig an inter-\r\nnationell konkurrens bättre än förr. Detta har ingen-\r\nting att göra med svensk dubbelbeskattning.\r\nDessutom säger Karl-Gösta Svenson att det hand-\r\nlar om skatteförluster i månghundramiljonersklassen.\r\nVar kommer det ifrån? När våra tjänstemän på Fi-\r\nnansdepartementet tittar på detta kan vi inte se att det\r\när den effekten som väntar. Det Karl-Gösta Svenson\r\nmöjligen kan tänka sig är att man inte lyckas få in den\r\nskatt som finska aktieägare skulle ha betalt om det\r\nhade blivit ett svenskt säte. Men den skatten har vi ju\r\naldrig haft! Den kan man inte räkna som en skatteför-\r\nlust. Karl-Gösta Svenson kommer att få svårt att med\r\nsvensk skattepolitik beskatta finska aktieägare.\r\nFru talman! Det är viktigt med en bred samling i\r\nskattepolitiken. Vi har gått igenom en ganska drama-\r\ntisk saneringsperiod i Sverige. Det innebär självfallet\r\nockså att många regler i skattepolitiken har fått för-\r\nändras av nödvändiga skäl. Det har varit bråttom att\r\nsnabbt ta Sverige ut ur det moras som landet har be-\r\nfunnit sig i.\r\nNu ser vi framför oss en stark svensk ekonomi. Vi\r\nser framför oss potentiella överskott och amorteringar\r\npå statsskulden. Det gör att det finns helt andra förut-\r\nsättningar för stabilitet i skattepolitiken.\r\nJag skulle önska att de krafter i riksdagen som\r\nvärnar om välfärdssamhället, som inser att det kräver\r\nen finansiering och att det kräver skatter, också med\r\nbreda lösningar kan komma överens om skattestruktu-\r\nrerna. Vi kan resonera om nivåerna, men vi bör kunna\r\nkomma överens om strukturerna. Jag har svårt att se\r\natt Moderaterna kan delta i det arbetet på ett kon-\r\nstruktivt sätt. Fastighetsskatten är ett exempel på\r\ndetta.\r\nNu tillsätter vi en parlamentarisk utredning för att\r\nse över systemet och få samma grundläggande samsyn\r\nom fastighetsskattesystemet som vi i dag har kring\r\ninkomstskattesystemet. Vi grälar ju inte här om vilka\r\ntyper av löner som skall beskattas och vilka som inte\r\nskall beskattas. Där känner vi att det finns något slags\r\nsamsyn. Det bör man kunna komma fram till även i\r\nFastighetsskatteutredning. Men Moderaterna säger\r\nnej. De har sin egen lösning och är inte intresserade\r\nav att resonera med andra.\r\nJag bedömer ändå att Folkpartiet, Kristdemokra-\r\nterna, Centerpartiet, Vänsterpartiet och Miljöpartiet\r\nborde kunna samlas kring en politik som värnar\r\nstrukturerna i skattesystemet och motar skattepopu-\r\nlismen. Den ser vi ju i dag när man alltid säger ja till\r\nvarenda upptänklig skattesänkning som kommer fram\r\ni debatten. Det gör Moderaterna. Det handlar om att\r\nalltid säga ja utan att bry sig om huruvida det är fi-\r\nnansierat eller inte. Moderaterna slår inte vakt om\r\nvälfärdens finansiering. Det är ett långsiktigt hot mot\r\nvälfärden. Det är det som är orsaken till skattepopu-\r\nlismen hos Moderaterna.\r\nVi såg ju det när Carl Bildt plötsligt lovade att to-\r\ntalt avskaffa fastighetsskatten. Det handlade inte bara\r\nom att göra om den till en schablonbeskattning. Det är\r\nvi också intresserade av. Det skall Lars Hedfors titta\r\npå i Fastighetsskatteutredningen. Carl Bildt lovade att\r\ntotalt avskaffa fastighetsskatten inför ett antal de-\r\nmonstranter. Det handlar om 20 miljarder. Karl-Gösta\r\nSvenson fick säkert hicka. Då kommer skattepopulis-\r\nmen och hotar hela välfärdspolitiken.\r\nDetta är någonting som vi måste samla oss kring i\r\nriksdagen. Därför har det varit viktigt med uppgörel-\r\nsen med Centerpartiet om fastighetsskatten. Vi behö-\r\nver en bred samling om budskap som ibland inte är så\r\npopulära. Vi måste ha en fastighetsskatt. Det är en\r\nviktig del av välfärdens finansiering.\r\nDet är också så att fastighetsskatten är en del av\r\nett system där avdragsrätten för skuldräntor är den\r\nandra delen. När man vill avskaffa fastighetsskatten\r\ntotalt, som Karl-Gösta Svenson nu vill, vill man också\r\nta bort avdragsrätten för skuldräntor. Det skapar dra-\r\nmatiska fördelningspolitiska effekter på bostadsmark-\r\nnaden. Vad skall unga barnfamiljer som skall köpa\r\nsitt första hus eller lägenhet göra om de inte får dra av\r\nräntorna?\r\nSkiljelinjen i svensk politik går ju inte framför allt\r\ni skattepolitiken utan i synen på välfärdspolitiken. Där\r\nfinns egentligen en bred samstämmighet i riksdagen.\r\nTragiken i den gamla del av blockpolitiken som fort-\r\nfarande finns kvar är att Folkpartiet och kd värnar\r\nvälfärdssamhället men inte kan förmå sig att samarbe-\r\nta med de partier som strävar efter att stärka välfärds-\r\nsamhället. De huvudsakliga skiljelinjerna i svensk\r\npolitik går egentligen mellan Moderaterna och mit-\r\ntenpartierna.\r\nDet är därför Moderaterna inte ser lånefinansiera-\r\nde skattesänkningar som ett hot utan som en möjlig-\r\nhet. Det bygger in en bomb i hela det system som\r\ninnebär att vi gemensamt tar ansvar för välfärden. Det\r\när därför Moderaterna alltid är beredda att undermine-\r\nra skattesystemet. De byggde in bomber genom att\r\navskaffa skatten på O- och OTC-listorna så att de\r\nbriserade förra sommaren och regeringen måste ingri-\r\npa. Man bygger in bomber genom att se till att fastig-\r\nhetsskatten blir inkonsekvent och konstig.\r\nKarl-Gösta Svenson är ju också ibland lokalpoli-\r\ntiskt aktiv. Karl-Gösta Svenson vill sällan se konsek-\r\nvenserna av sin skattepolitik. Han talar sällan med\r\nstolthet om besparingar i välfärden. Ni vill minska\r\nstatsbidragen och se till att kommunerna får ett sämre\r\nskatteunderlag med 18 miljarder kronor.\r\nI Karlskrona, som är en kommun där Moderaterna\r\nvill ha tillbaka makten, vill de dessutom sänka kom-\r\nmunalskatten med 5 kr. Vad innebär det för välfärds-\r\npolitiken? Varför talar Karl-Gösta Svenson så sällan\r\nmed stolthet om konsekvenserna för välfärdspoliti-\r\nken? Att ni vill dra ned på välfärden är väl ändå orsa-\r\nken till att nu kan dra ned så mycket på skatterna?\r\nBeskriv hur det ser ut i Karlskrona efter en skatte-\r\nsänkning på 5 kr! Det är den del av de 18 miljarder i\r\nminskat underlag som riksdagspolitiken medför. Vad\r\nhänder då med vården, skolan och omsorgen? Jag\r\ntycker att Karl-Gösta Svenson skall vara litet stolt\r\növer sin politik. Tala inte bara om skattesänkningar,\r\nutan tala också om välfärdsförlusterna!</pre><pre>Anf.  128  KARL-GÖSTA SVENSON (m)\r\nreplik:\r\nFru talman! Jag talar med stolthet om att kunna\r\nsänka skatten för att skapa förutsättningar för nya\r\njobb. Vi behöver fler skattebetalare så att vi kan klara\r\nvåra välfärdsfrågor även i framtiden. De klaras inte nu\r\nmed den politik som Thomas Östros står för.\r\nJag skall be att få slå fast att jag och Moderaterna\r\ninte vill begränsa avdragsrätten i något fall när det\r\ngäller ränteavdraget på fastigheter, hyreshus och lik-\r\nnande.\r\nDet är ju så, Thomas Östros, att jag kan köpa en\r\nhur dyr båt som helst, en hur dyr bil som helst eller\r\nhur mycket konst som helst för lånade pengar, och\r\nräntan är helt avdragsgill. Men det är inte samma sak\r\nnär det gäller fastigheter. Då måste jag beskattas för\r\natt jag bor där. Är det rättvist?\r\nJag läste Brännspunktsartikeln i dag av Thomas\r\nÖstros. Där tar Thomas Östros upp frågan att man\r\nskall ta ut skatt efter bärkraft. Då vill jag ställa några\r\nfrågor till Thomas Östros. På vilket sätt tar ni ut skatt\r\nefter bärkraft när alltfler människor i vårt land inte\r\nkan leva på sin lön eller pension? Är det skatt efter\r\nbärkraft när låginkomsttagarna får se sina skatter\r\nhöjda med mer än vad skattehöjningarna har inneburit\r\nför höginkomsttagare? Är det skatt efter bärkraft när\r\nvanliga människor tvingas att flytta från hus och hem\r\npå grund av att förmögenhetsskatten och fastighets-\r\nskatten har stigit så kraftigt? Är det skatt efter bärkraft\r\nnär vanliga människor tvingas betala förmögenhets-\r\nskatt medan miljardärer befrias?\r\nI artikeln har Thomas Östros nämnt Carl Bildts\r\nnamn vid 17 tillfällen. Lider hela regeringen av\r\nBildtfobi? Hela regeringsarbetet tycks kretsa kring\r\nCarl Bildts förehavanden. Det bekräftar egentligen\r\nden uppfattning som jag nämnde i mitt inledningsan-\r\nförande, nämligen att regeringsarbetet har gått i stå. I\r\nartikeln nämner statsrådet inte ord om valets viktigas-\r\nte välfärdsfråga - jobben. Jobben har ju minskat. De\r\när färre nu än när ni tillträdde. Statsrådet nämner inte\r\nord om de över 500 000 människor som saknar ett\r\njobb i dag. Stillatigande ser ni i stället att jobb för-\r\nsvinner från Sverige när företag flyttar utomlands.\r\nVarför vill ni inte sänka skatten på arbete för att skapa\r\nförutsättningar för nya jobb? Det är ju nödvändigt för\r\nvälfärden i framtiden.</pre><pre>Anf.  129  Statsrådet THOMAS\r\nÖSTROS (s):\r\nFru talman! Jobben kommer. De senaste siffrorna\r\nvisar att mellan maj 1997 och maj 1998 har syssel-\r\nsättningen ökat med nästan 50 000 människor netto.\r\nDet är en siffra som bådar mycket gott för framtiden.\r\nOm vi har ett antal sådan år framför oss kommer vi att\r\nse en dramatisk förändring på den svenska arbets-\r\nmarknaden. Jobben kommer så pass bra att vi nu\r\nbörjar diskutera de goda årens problem. Vi måste ju\r\nvara ute i god tid. Det handlar om att se till att undvi-\r\nka arbetskraftsbrist. Det handlar om att se till att det\r\nfinns tillräckligt många unga människor som är intres-\r\nserade av vård, skola och omsorg. Även där kommer\r\nefterfrågan att öka starkt i framtiden. Tack vare sane-\r\nringspolitiken har vi undanröjt det största hindret mot\r\ntillväxten.\r\nVad har Karl-Gösta Svenson emot att bedriva väl-\r\nfärdspolitik? Om man summerar hans skattesänkning-\r\nar och lägger till den kommunalpolitik som man vill\r\nbedriva i hans kommun, Karlskrona, med en skatte-\r\nsänkning på 5 kr, innebär det ju en dramatisk föränd-\r\nring av välfärden. Det går inte att hävda, så som mo-\r\nderater brukar göra, att 85 miljarder i skattesänkning-\r\nar plus de 20 miljarder som Carl Bildt plötsligt lade\r\ntill vid demonstrationen mot fastighetsskatten kan\r\ngenomföras utan att det märks. Det innebär minst\r\n60 000 färre i vård, skola och omsorg. Det innebär att\r\nde sjuka, de arbetslösa och de lågavlönade skall beta-\r\nla mycket stora skattesänkningar för dem som tjänar\r\nväldigt bra. Vad är det för rättvisa? Varför skall de\r\nsjuka, arbetslösa och lågavlönade betala skattesänk-\r\nningar åt människor som har inkomster på 600 000-\r\n800 000 kr om året? De får kanske 6 000 kr i måna-\r\nden i sänkt inkomstskatt. Varför skall det vara så?</pre><pre>Anf.  130  KARL-GÖSTA SVENSON (m)\r\nreplik:\r\nFru talman! Vi har hört de löftena av tidigare fi-\r\nnans- eller skatteministrar precis före ett val. De har\r\ntalat om hur bra allting är. Det är inte så, Thomas\r\nÖstros. Välfärden fungerar inte. Den största välfärds-\r\nfrågan är att det inte finns tillräckligt många jobb för\r\natt få ned arbetslösheten. Vi har ungefär lika hög\r\narbetslöshet nu som när ni tillträdde. Det finns ju fler\r\nskattebetalare. Jag vill se till att staten garanterar\r\nmänniskor vård i rätt tid, bra skola och bra äldreom-\r\nsorg. Det är en självklarhet för oss. Men vi skapar\r\nförutsättningar för detta genom att det blir fler skatte-\r\nbetalare som delar på de kostnader som samhället får\r\nikläda sig för just detta ändamål.\r\nNi har misslyckats under dessa fyra år. Ni har inte\r\nklarat jobben. Ni har misslyckats med skolan. Ni har\r\nmisslyckats med äldreomsorgen. Ni har inte klarat\r\nvårdköerna.\r\nVi fick inleda den borgerliga regeringsperioden\r\nmed att minska växande vårdköer. Människor fick\r\ninte vård i rätt tid. Vi löste de problemen utan att höja\r\nskatterna.\r\nNi lovade genom Ingvar Carlsson i valrörelsen\r\n1994 att ni skulle höja skatterna med högst 3 700\r\nmiljoner. Vad har ni gjort? Ni har höjt med 70 000\r\nmiljoner. Den större andelen av dessa skatter har\r\nbelastat låg- och medelinkomsttagare. Det är lågin-\r\nkomsttagarna som har fått ta de stora smällarna av era\r\nenorma skattehöjningar. Dem har ni kallat för bespa-\r\nringar, men det är skattehöjningar som känns för den\r\nenskilda människan. Alltfler har därför blivit beroen-\r\nde av bidrag och kan inte klara sig på sina egna löner.</pre><pre>Anf.  131  Statsrådet THOMAS\r\nÖSTROS (s):\r\nFru talman! Jag har inte varit inne på något löfte.\r\nJag har konstaterat faktum. De senaste tolv månader-\r\nna ökar sysselsättningen kraftigt. Det finns också på\r\nandra punkter en mycket god utveckling, om man se\r\nett år tillbaks i tiden. Den svenska industrin planerar\r\ninvesteringar för 69 miljarder kronor under 1998. Det\r\nsägs i ett TT-meddelande från 12.02 i dag. Det är\r\n10 % mer än 1997. Ännu ett exempel kommer på hur\r\nalla i Sverige börjar känna framtidstro och investe-\r\nringsvilja och börjar anställa. Det gror en optimism i\r\nSverige.\r\nKarl-Gösta Svenson blir naturligtvis stressad. Det\r\när ju klart att det är en stor besvikelse, men det är ju\r\nett faktum.\r\nJag vill varna Karl-Gösta Svenson litet grand.\r\nSåvitt jag förstår vill Karl-Gösta Svenson fortsätta\r\nmed politiken under nästa mandatperiod. Gå inte ut i\r\nen valrörelse och säg att 85 miljarder i skattesänk-\r\nningar inte kommer att märkas i människors välfärd.\r\nGå ut och ta diskussionen som ni gjorde på 80-talet\r\nmed Ulf Adelsohn. Tala om att ni är stolta över att ni\r\nvill dra ned på vård, skola och omsorg och att ni inte\r\nskall hålla på med det så mycket. Tala om att ni vill\r\ndra ned på sjukersättningen och a-kassan och höja\r\navgifter till a-kassan för lågavlönade. Tala om att ni\r\nvill höja dagisavgifterna och äldreomsorgsavgifterna i\r\nkommunerna. Gå ut och ta den diskussionen i stället.\r\nNi vill ju ha ett mandat för era förändringar. Lura inte\r\nfolk. Räkna inte bara upp de sköna skattesänkningar-\r\nna, utan berätta om vad som händer i välfärden.\r\nVi tycker att det är viktigt att föra en öppen dis-\r\nkussion med medborgarna. Därför säger vi att vi i\r\ndetta läge inte kan utlova några skattesänkningar. Vi\r\nväljer nu att satsa på vård, skola och omsorg. Vi väl-\r\njer att amortera på statsskulden. Går saker och ting\r\nväl får vi ta en diskussion i framtiden.\r\nVar försiktiga med löften. Ni vill ju ha ett mandat\r\nfrån väljarna. Som ni nu bedriver valrörelse ändar det\r\nmed förskräckelse.</pre><pre>Anf.  132  HOLGER GUSTAFSSON (kd) re-\r\nplik:\r\nFru talman! Skatteministern säger att skiljelinjen\r\ngår i välfärdssamhället. Jag skulle vilja säga att skil-\r\njelinjen i stället går i hur vi tryggar välfärdssamhället.\r\nDet är där vi har vårt bekymmer. Det är där vi ser\r\nmöjligheten att föra en dialog om hur andra skatteni-\r\nvåer skulle gynna arbetet för fler jobb. Fler är ju med\r\noch betalar i det sammanhanget.\r\nJag skulle vilja beskriva situationen så, att ni har\r\nskapat en budgetbalans genom neddragningar i bl.a.\r\nskola, vård och omsorg och med hjälp av skattehöj-\r\nningar i storleksordningen 70 miljarder kronor. Nu är\r\nsituationen den att vi har balans. Det är jättebra. Jag\r\nvill understryka det. Men vi sitter också enligt vår\r\nuppfattning i en skattefälla.\r\nÄr det inte dags att börja diskutera detta problem\r\npå allvar nu? Det gäller nivåer, strukturer och annat.\r\nDå kan vi komma till tals om arbetslösheten, och man\r\nkan börja anställa igen inom kommuner, skolor och\r\nsjukvården. Man har råd. Det blir billigare att anstäl-\r\nla.\r\nVi kan diskutera flykten av företag från Sverige.\r\nÄven om den inte är så omfattande är den, tycker jag,\r\njobbig.\r\nVi kan inte få bort den svarta marknaden, men vi\r\nkan minska den om skattetrycket blir något lägre.\r\nVi har tjänstesektorn, där vi ser många äldre som\r\nskulle behöva köpa en del tjänster något billigare.\r\nÄr det inte dags att börja diskutera skattefrågorna\r\ni detta sammanhang, som täcker hela vidden?</pre><pre>Anf.  133  Statsrådet THOMAS\r\nÖSTROS (s):\r\nFru talman! Låt mig säga till Holger Gustafsson\r\natt jag ser fram emot en diskussion mellan socialde-\r\nmokratin och flera av mittenpartierna om skattestruk-\r\nturerna under nästa mandatperiod. Jag tycker att det är\r\nviktigt att sträva efter breda lösningar. Men vi måste\r\nändå utgå från några grundläggande villkor. Jag tror\r\natt kd kan ställa upp när valrörelsen har passerat.\r\nDet handlar om att det inte är acceptabelt att låna\r\ntill skattesänkningar. Det handlar om att det måste\r\nfinnas en rättviseprofil i politiken. Det handlar om att\r\nvi måste stå upp för att ett välfärdssamhälle kostar. Ett\r\nvälfärdssamhälle måste finansieras. Det innebär att\r\nman inte kan gå hur långt som helst i skattesäknings-\r\nresonemang.\r\nDet är inte så enkelt som Holger Gustafsson säger\r\nnär det gäller sambandet mellan skatter och syssel-\r\nsättning. Sverige och Danmark har Europas högsta\r\nskatteuttag, kanske tillsammans med Holland. Vi har\r\nockså Europas högsta andel av befolkningen i syssel-\r\nsättning. Man kan inte säga att skatteintäkterna inte\r\nanvänds till någonting.\r\nDe används till anställda i vård, skola och omsorg.\r\nVi ser nu till att många kommuner kan nyanställa. De\r\nanvänds till transfereringar och som barnbidrag och\r\npensioner, som gör att människor får en grundläggan-\r\nde efterfrågan. Det gör att de handlar i kvartersbuti-\r\nken, vilket gör att butiken kan anställa en person.\r\nEkonomin hänger ihop. Skatterna går inte ned i ett\r\nsvart hål längre, som de gjorde under den period då\r\nsaneringen var som värst. Nu går ekonomin ihop. Nu\r\ngår skatterna till transfereringar och till anställda i\r\nkommuner och landsting.\r\nJag diskuterar gärna skattestruktur, men de\r\ngrundläggande förutsättningarna måste vara uppfyllda\r\nför att det skall vara meningsfullt.</pre><pre>Anf.  134  HOLGER GUSTAFSSON (kd) re-\r\nplik:\r\nFru talman! De grundläggande värderingar som\r\nskatteministern lyfter fram här tror jag inte att det är\r\nnågon svårighet att hålla med om för något av mitten-\r\npartierna. Det är ganska givet att skatterna inte kan bli\r\nhur låga som helst utan att de skall finansiera de åta-\r\nganden vi har och att vi är rädda för ett budgetunder-\r\nskott.\r\nLåt mig lyfta fram en annan bild för skatteminis-\r\ntern. Jag ser ett annat problem, nämligen att företag\r\nlägger sitt säte utomlands. Vi har diskuterat detta. Det\r\när många arbetslösa. Visserligen har det förbättrats\r\nlitet grand på slutet, men alltför många är arbetslösa.\r\nVi har en växande svart marknad. Allt detta tillsam-\r\nmans leder till att vi är färre som betalar skatt. De få\r\nsom skall bära skattebördan får en allt tyngre börda.\r\nDet bli alltså färre som skall betala lika mycket i skatt.\r\nHur ser skatteministern på den situationen?</pre><pre>Anf.  135  Statsrådet THOMAS\r\nÖSTROS (s):\r\nFru talman! Det är ingen tvekan om att det vikti-\r\ngaste bidraget till försvaret av välfärdssamhället är en\r\nhög och full sysselsättning. Det är naturligtvis därifrån\r\nskattekraften kommer. Det går aldrig att nå det läget\r\nmed ofinansierade skattesänkningar. Vi måste se till\r\natt benhårt hålla i de offentliga finanserna och så att vi\r\nkan satsa på vård, skola och omsorg. Vi måste se till\r\natt amortera på statsskulden och hålla räntorna nere,\r\nså att vi får den investeringsutveckling som det tala-\r\ndes om i det TT-telegram jag nämnde alldeles nyss.\r\nDå får vi en sysselsättningsutveckling som gör att\r\nmänniskor återigen vågar börja konsumera. Så hänger\r\nekonomin ihop.\r\nDet jag är rädd för är att vi återigen i riksdagens\r\nkammare kan se en räntehöjarkoalition formera sig.\r\nParti efter parti går ut med särskilt riktade löften till\r\nsärskilda väljargrupper.\r\nKd har i princip sagt att man inte sätter sig i en re-\r\ngering som inte satsar på vård, skola och omsorg, men\r\nmoderaterna vill minska deras möjligheter med 18\r\nmiljarder och säga upp 60 000 personer. Moderaterna\r\nkommer inte att sätta sig i en regering som inte får\r\nsänka skatterna med 85 miljarder. Folkpartiet har sina\r\nfavoritförslag om t.ex. arbetsgivaravgifter som de vill\r\nfå igenom, och dessutom förslag om vård, skola och\r\nomsorg. Hur går detta ihop?\r\nDet finns en oro bland många människor för att vi\r\nåterigen skall hamna i den uppåtgående räntespiralen.\r\nNi måste ju kunna leverera till era väljare vad ni lovar\r\ni valrörelsen.\r\nTänk på det under valrörelsen, Holger Gustafsson.\r\nFundera över vad som är rimligt att genomföra av alla\r\nde löften ni ger under dessa månader.</pre><pre>Anf.  136  ISA HALVARSSON (fp) replik:\r\nFru talman! Ett problem med skatteministern är att\r\nhan inte ser några problem med dubbelbeskattningen.\r\nDet är faktiskt inte bara borgerliga politiker som\r\nser problem med detta. Jag läste en debattartikel av\r\nErik Åsbrink 1995, dvs. innan han kom in i regering-\r\nen, där han klart och tydligt redogjorde för hur\r\nolämpligt det är med alla typer av selektiva insatser.\r\nHan skrev:\r\nFör att undvika snedvridningar bör reglerna vara\r\nlika för stora och små företag, för noterade och onote-\r\nrade, för gammalt och för nytt kapital. Vill man ha\r\nfler jobb skall självklart inte riskkapital beskattas\r\ndubbelt så hårt som pengar som t.ex. placeras i risk-\r\nfria statsobligationer.\r\nHan fortsatte genom att påtala hur dubbelbeskatt-\r\nningen givit signalen att det är bättre att låna än att\r\ninvestera egna pengar och att följden har blivit låg\r\nsoliditet, hög skuldsättning och svårigheter för nya\r\noch expansiva företag att dra till sig kapital, samtidigt\r\nsom pengar låsts in i gamla, vinstrika företag med\r\nlägre tillväxtförutsättningar. Investeringskapitalet har\r\ninte hamnat där det gjort mest nytta, i ägarledet. Den\r\nenklaste lösningen är att ta bort dubbelbeskattningen i\r\nägarledet. Jobben har blivit färre än de behövt bli.\r\nJag kunde inte ha uttryckt det bättre själv. Skul-\r\nden, Thomas Östros, till att jobben blivit färre än vad\r\nde behövt bli ligger tung på socialdemokraterna, som\r\nåterinförde dubbelbeskattningen efter valsegern 1994.</pre><pre>Anf.  137  Statsrådet THOMAS\r\nÖSTROS (s):\r\nFru talman! Jag tror inte att Isa Halvarsson ett\r\nögonblick tror att det finns någon mätbar skillnad i\r\nsysselsättningsutvecklingen beroende på om det\r\nfunnits en dubbelbeskattning eller inte.\r\nUnder senare år har den här diskussionen föränd-\r\nrats ganska kraftigt. Man kan höra det när ekonomer-\r\nna av facket diskuterar. Isa Halvarsson brukar ofta\r\npåpeka att Uppsalaekonomerna är särskilt intressanta\r\natt lyssna på. Jag kan då rekommendera Sveriges\r\nkanske största auktoritet på området, Jan Södersten,\r\nprofessor i nationalekonomi, som har fått med sig\r\nstora delar av etablissemanget på det här området i sin\r\nbeskrivning av hur internationaliseringen faktiskt har\r\nförändrat förutsättningarna. Investeringskostnaderna i\r\ndag bestäms inte av hur svenska aktieägare beskattas.\r\nDe bestäms internationellt. En tredjedel av börsen har\r\nutländska ägare.\r\nOm vi avskaffar dubbelbeskattningen generellt\r\npåverkar det alltså inte storföretagens investerings-\r\nkostnader. Det ger inte ökade investeringar, det ger\r\ninte ökad sysselsättning. Om man däremot, säger de\r\nsom kan området, riktar en skattelättnad till dem som\r\ninte har samma tillgång till internationell kapital-\r\nmarknad - varför inte exempelvis onoterade bolag,\r\nsom ju riksdagen har tagit ställning till? - får man en\r\neffekt, eftersom man då stärker deras konkurrensför-\r\nmåga i förhållande till de stora bolagen på den inter-\r\nnationella kapitalmarknaden. Då sänker man deras\r\ninvesteringskostnad, och så får man ökad sysselsätt-\r\nning.\r\nI ett läge med knappa budgetresurser föredrar jag\r\nen sådan sänkning, som ger en effekt på investerings-\r\nkostnaden, framför en generell lättnad i dubbelbe-\r\nskattningen.\r\nJag rekommenderar Isa Halvarsson att studera den\r\nnya diskussionen och debatten, för den är viktig.</pre><pre>Anf.  138  ISA HALVARSSON (fp) replik:\r\nFru talman! Jag undrar om också Erik Åsbrink har\r\nstuderat detta. Det intryck jag har fått av de ekonomer\r\nskatteutskottet har talat med är i alla fall att dubbelbe-\r\nskattningen är av ondo.\r\nJag har undrat: Hur kan jobben vara så få om po-\r\nlitiken är så bra? Jämfört med tiden för regeringsskif-\r\ntet är sysselsättningen i dag praktiskt taget oföränd-\r\nrad. Det handlar faktiskt t.o.m. om -2 000 jobb, men\r\ndet kan ju vara ett statistiskt fel. Under den socialde-\r\nmokratiska regeringens tre år och åtta månader har det\r\ninte tillkommit ett enda nytt jobb. Ni tog över i ett\r\nläge då sysselsättningen var i starkt uppåtgående.\r\nDetta uppåtgående fortsatte sedan av bara farten, men\r\ndärefter sjönk det.\r\nJag fick en liten förklaring till det här och en in-\r\nblick i socialdemokraternas retorik när jag läste Kjell-\r\nOlof Feldts Alla dessa dagar, där han skriver:\r\nJag hade gripits av valfeber - det var då valet\r\n1988. Jag ville vinna valet, och jag visste att det bara\r\nkunde ske om partiet och dess företrädare både fram-\r\nstod som och själva kände sig duktiga och fram-\r\ngångsrika. Därför måste vi beskriva både historien\r\noch framtiden med tillförsikt och optimism.\r\nJag undrar, jag.</pre><pre>Anf.  139  Statsrådet THOMAS\r\nÖSTROS (s):\r\nFru talman! Isa Halvarsson vet liksom jag vad det\r\nvar som gjorde att det fanns en enda ljusglimt 1993-\r\n1994. Det var den rekordstora devalveringen, som\r\nregeringen kämpade med näbbar och klor för att för-\r\nhindra. Det är klart att en sådan jättedevalvering ger\r\nen stimulans till exportindustrin. Så är det. Och ex-\r\nportindustrin reagerade under 1993 och 1994. Men\r\nunderskotten låg där som det stora hindret mot att den\r\ninhemska efterfrågan skulle komma i gång.\r\nNu är det undanröjt, och då kommer det sunda,\r\nparat med stark exportökning och inhemsk konsum-\r\ntion, inhemska investeringar. Då börjar ekonomin\r\nväxa på ett sätt som vi inte har sett på mycket länge i\r\nSverige.\r\nJag vill avslutningsvis tacka Isa Halvarsson för ett\r\ntrevligt samarbete - kort men trevligt. Isa Halvarsson\r\nhar ju en del kontakter med min hemstad Uppsala. Jag\r\nhoppas att vi får chans att diskutera skattepolitik litet\r\nvid sidan av någon gång i framtiden. Tack skall du ha,\r\nIsa!</pre><pre>Anf.  140  ROY OTTOSSON (mp) replik:\r\nFru talman! Jag tänkte ta upp en tråd som jag hade\r\nuppe i ett tidigare replikskifte med Lars Hedfors men\r\nsom jag då inte riktigt hann avsluta. Det gäller frågan\r\nom miljöskatter som skattebas.\r\nDet finns en spridd uppfattning om att om man\r\nhöjer energi- och miljöskatter leder det till att basen\r\nför de skatterna försvinner, dvs. att utsläppen och\r\nenergianvändningen försvinner. Jag skulle vilja se det\r\nsamhälle som klarar sig utan hjälpenergi, utan ener-\r\ngitillförsel. Det är ungefär lika sannolikt som ett sam-\r\nhälle utan människor. Det är naturligtvis inte möjligt,\r\nutan skattebasen försvinner inte. Frågan är snarare hur\r\npass stor den skattebasen är och hur pass hårt man kan\r\nutnyttja den utan att det får andra negativa effekter.\r\nDiskussionen om skatteväxling för miljön handlar\r\njust om hur mycket man kan lägga på skattebasen\r\nenergi- och miljöutsläpp. Det som är aktuellt är fram-\r\nför allt koldioxidskatt. Däremot är det naturligtvis inte\r\nmöjligt att ta ut särskilt mycket skatt på t.ex. metaller,\r\nkväve eller svavel. Där är möjligheterna mycket mer\r\nbegränsade.\r\nDen bedömning som gjordes i Skatteväxlings-\r\nkommittén var att man åtminstone skulle kunna ta ut\r\nlika mycket som hittills, vilket med momseffekten\r\ninräknad rör sig om 60 miljarder. Det vore intressant\r\nmed en kommentar från skatteministern vad gäller om\r\nhan kan tänka sig att föra det arbetet vidare. Här i\r\nriksdagen har hela tanken kring skatteväxling för\r\nmiljön stannat upp, trots att det i ord låter som att det\r\nskulle finnas en stor samstämmighet. Händer det\r\nnågonting?</pre><pre>Anf.  141  Statsrådet THOMAS\r\nÖSTROS (s):\r\nFru talman! Skatteväxling är en intressant tanke.\r\nDäremot har det litet kommit att betraktas som en\r\nlösning som innebär att man slår två flugor i en smäll,\r\nnågot som jag inte tror existerar. Jag tror inte att man\r\nså enkelt kan lösa både långsiktiga miljöproblem och\r\narbetslöshetsproblem. När man tittar närmare på det\r\nvisar det sig att så inte är fallet.\r\nVi skall använda ekonomiska styrmedel som ett\r\nsätt att styra mot ett ekologiskt uthålligt samhälle.\r\nSverige gör det, framgångsrikt, och pekas ofta av\r\nOECD ut som ett av de länder i världen som är mest\r\nframgångsrika på det här området. Men det måste ske\r\nunder vissa förutsättningar. En sådan är att vi inte kan\r\ndriva en miljöpolitik som resulterar i att svensk indu-\r\nstri flyttar över gränsen till något land som har lägre\r\nambitioner i miljöpolitiken. Internationaliseringen\r\nsätter gränser. Därför blir EU-perspektivet väldigt\r\nviktigt.\r\nVi kan heller inte använda oss av en skattebas som\r\nvi helst vill bli av med till långsiktiga skattesänkning-\r\nar på inkomstskattesidan, eftersom vår ambition, i och\r\nmed att det är en miljöskatt, är att minska den skatte-\r\nkälla som vi belägger med skatt. Det är klart att det\r\nändå finns en möjlighet att föra den här typen av re-\r\nsonemang under nästa mandatperiod.\r\nPå energiskattesidan gör jag bedömningen att vi i\r\ndag har skatter som ligger på en nivå som vi kan bära\r\noch som ger en god miljöeffekt. Jag ser inte på kort\r\nsikt några möjligheter att gå längre där. Då får vi i\r\nstället resonera om andra typer av ekonomiska styr-\r\nmedel på andra områden.</pre><pre>Anf.  142  ROY OTTOSSON (mp) replik:\r\nFru talman! Det finns olika energislag. Vissa är\r\nmycket starkt miljöpåverkande, medan andra är det i\r\nmindre utsträckning.\r\nJag tror att det finns utrymme för högre energibe-\r\nskattning gentemot de energiformer som är starkt\r\nmiljöbelastande. Det innebär att andra energiformer\r\nsom inte är lika belastande gynnas. Energi- och mil-\r\njöskatter kan vara ett sätt att utan att egentligen mins-\r\nka skattebasen i någon större utsträckning ändå lösa\r\nmiljöproblemen.\r\nJag tänkte ta upp en fråga till. Den gäller skatten\r\npå arbete. Skatteministern pratade sig varm för för-\r\ndelningspolitik. Jag kan instämma i mycket av vad\r\nhan säger. Men beskattningen av lägre inkomster är\r\nen märklig fördelningspolitik. Under 90-talet har dels\r\nkommunalskatterna pressats upp ett antal procenten-\r\nheter, dels har egenavgifter kommit till - i praktiken\r\nen inkomstskatt för löntagarna. Det blir höga skatter.\r\nInternationellt sett är skatterna höga. Det är konstigt\r\nom heltidsarbetande människor behöver bostadsbi-\r\ndrag för att klara kostnaderna när de samtidigt betalar\r\nen så hög skatt. Det rimmar illa. Man frågar sig varför\r\nSocialdemokraterna låter sänka skatten för dem med\r\ninkomster över 20 000 kr i månaden men inte för dem\r\nsom ligger under 15 000 kr?</pre><pre>Anf.  143  Statsrådet THOMAS\r\nÖSTROS (s):\r\nFru talman! När det gäller skatteväxlingen blir\r\nnästa steg att gå igenom hela energiskattesystemet för\r\natt göra det klokare, enklare och mer användbart i\r\ndenna typ av diskussioner. I dag har vi ett energiskat-\r\ntesystem som är mycket av ett lapptäcke - historiska\r\navlagringar ovanpå varandra.\r\nDet pågår ett arbete i Regeringskansliet med att\r\nskapa ett sundare energiskattesystem. Riktlinjerna\r\nkommer från Skatteväxlingskommitténs arbete, dvs.\r\natt klarare göra skillnad mellan fiskala energiskatter\r\noch miljöstyrande energiskatter och syftet med miljö-\r\nstyrningen. Det blir ett viktigt arbete under komman-\r\nde mandatperiod. Där är det viktigt att samla breda\r\nmajoriteter.\r\nVärnskatten infördes som en del av saneringsarbe-\r\ntet. Det var ett löfte från oss att det skulle vara en\r\ntillfällig skatt. Vi fick 20 miljarder, och det var ett\r\nviktigt bidrag. Nu avskaffas den skatten. Samtidigt ser\r\nvi till att ha en stark fördelningsprofil genom att de\r\nverkliga höginkomsttagarna får betala en extra skatt\r\nden 1 januari 1999.\r\nJag ser gärna sänkta skatter, men aldrig någonsin\r\npå bekostnad av en stark ekonomi. Jag ser gärna\r\nsänkta skatter framöver, men aldrig på bekostnad av\r\nvård, skola och omsorg. Då får vi hålla i den ekono-\r\nmiska politiken, se till att genomföra satsningar. Ef-\r\nterhand - om det finns utrymme - får vi ta diskussio-\r\nnen om sänkta skatter.</pre><pre>Anf.  144  ROLF KENNERYD (c) replik:\r\nFru talman! Jag vill inleda med att kvittera tacket\r\nför ett konstruktivt och resultatinriktat samarbete. Det\r\när riktigt som skatteministern säger att vi har haft\r\nolika åsikter i såväl detaljer som principer. Men vi har\r\nkunnat sätta oss över dem för att åstadkomma gemen-\r\nsamma resultat.\r\nSkatteministern önskar fortsatt samsyn, inte bara\r\nav oss utan också med andra. Det är en bra utgångs-\r\npunkt. Sedan ägnar han sig, med viss rätt, i likhet med\r\nLars Hedfors, åt att kritisera Moderaterna för deras\r\nskattesänkningsiver. Det hade varit intressant om\r\nskatteministern redan i sitt anförande hade fördjupat\r\nsig i vad den önskade samsynen skall ha för inrikt-\r\nning. Skatteministern konstaterar att vi har en stark\r\nsvensk ekonomi med förväntat överskott framöver\r\nsom på något sätt skall fördelas. Vad är då skattemi-\r\nnisterns bedömning när det gäller fördelning av skat-\r\ntesänkningar framöver? Vilken volym kan detta tän-\r\nkas ha under den kommande mandatperioden?</pre><pre>Anf.  145  Statsrådet THOMAS\r\nÖSTROS (s):\r\nFru talman! Rolf Kenneryd har gett ett väsentligt\r\nbidrag till att ta Sverige ur krisen. Det har varit ett\r\nviktigt arbete. I arbetet har vi haft restriktionen att\r\ninte lova ut skattesänkningar innan resurserna finns\r\neller att sänkningarna kan finansieras på annat sätt.\r\nDet är viktigt att ha som utgångspunkt i den här dis-\r\nkussionen.\r\nVåra prioriteringar är klara, dvs. först och främst\r\nsanera statsskulden, stärka Sverige inför kommande\r\nkriser och samtidigt satsa på vård, skola och omsorg.\r\nNär vi ser den typ av sysselsättningsutveckling som\r\nligger i korten, som fler bedömare kommer att ge\r\nprognoser om under sommaren, blir det starka effek-\r\nter på statsfinanserna. När människor går över från\r\nbidragsberoende till att bli skattebetalare blir utväx-\r\nlingen i statsfinanserna stor och stark.\r\nI ett läge när vi är nöjda med kvaliteten i vård,\r\nskola och omsorg, i ett läge när vi amorterar på\r\nstatsskulden, ser jag möjligheter att diskutera skatte-\r\nsänkningar. Vi är inte där ännu. De diskussionerna\r\nskall inriktas på rättvisa skattesänkningar. Då handlar\r\ndet om inkomstskatterna och låg- och medelinkomst-\r\ntagare.\r\nStorleken på och tidpunkten för sänkningarna går\r\ndet inte att resonera om ännu. Vi är inte i det läget.\r\nDet är en principiell inriktning som det går att resone-\r\nra med Centerpartiet om.</pre><pre>Anf.  146  ROLF KENNERYD (c) replik:\r\nFru talman! Jag delar i huvudsak den värdering\r\nsom skatteministern har gett uttryck för.\r\nJag vill göra ett kort tillägg till den diskussion som\r\nskatteministern förde med Roy Ottosson om skatte-\r\nväxling. Ni förde en diskussion om den effekt som\r\nkan förväntas på skattebasen när det gäller miljöskad-\r\nlig verksamhet till följd av att avgifter och skatter\r\nhöjs.\r\nFinessen med skatteväxling är att höja skatten på\r\nmiljöskadlig verksamhet och sänka skatten på arbete\r\noch arbetsgivaravgifter. Då blir det en samtidig ök-\r\nning av skattebasen i den andra ändan, dvs. till följd\r\nav de sänkta skatterna på arbete. Jag bedömer att det\r\nfinns en någorlunda parallellitet i dessa förändringar\r\nav skattebasen som gör att just skatteväxlingen är\r\nmöjlig att genomföra utan att behöva förlita sig på s.k.\r\ndynamiska effekter. Effekterna uppstår i stort sett vid\r\nsamma tidpunkt.</pre><pre>Anf.  147  Statsrådet THOMAS\r\nÖSTROS (s):\r\nFru talman! Jag är nog litet mer försiktig än Rolf\r\nKenneryd i bedömning av hur det skall fungera. Jag\r\ntror att det räcker med att ha som utgångspunkt att\r\nekonomiska styrmedel kan vara kraftfulla i miljöpoli-\r\ntiken. Vi skall använda oss av dem.\r\nI samarbetet under mandatperioden har vi kunnat\r\ngöra en del skatteväxlingar. Jag talade tidigare om att\r\nfinansiera en stor utbildningssatsning med hjälp av\r\nenergiskatterna, som kommer att betyda mycket för\r\nutvecklingen av sysselsättningen i Sverige. Vi har\r\ngjort motsvarande när vi har lättat på beskattningen\r\nför småföretag men samtidigt höjt skatten på verk-\r\nsamheter som vi vill se mindre av. Vi kan fortsätta att\r\npragmatiskt resonera om detta.\r\nJag är mer försiktig i uppfattningen att det går att\r\ngöra en stor skatteväxling med hjälp av en kraftig\r\nhöjning av energi- och miljöskatten och använder det\r\ntill att sänka inkomstskatter. Jag tror inte att det i ett\r\nslag är en möjlig framkomstväg. Man får ta detta pö\r\nom pö och resonera om effekterna för varje skatt.</pre><pre>Anf.  148  PER ROSENGREN (v) replik:\r\nFru talman! Jag har några frågor till statsrådet\r\nÖstros.\r\nTror Östros att skattesänkningen på 8 000 kr upp-\r\nfattas som god fördelningspolitik hos folk i allmänhet,\r\nframför allt de som inte får någon skattesänkning nu\r\noch som relativt sett bidragit mycket på grund av\r\nsänkta bidragsnivåer under denna period?\r\nTror statsrådet Östros att den 5-procentiga ned-\r\nsättningen på arbetsgivaravgifter - upp till 850 000 kr\r\n- har skapat ny sysselsättning i landet?\r\nHur ser statsrådet Östros på RSV:s rapport som\r\nkom förra veckan, där problemen i granskningen av\r\ndeklarationer framgår?\r\nSedan var det sänkningen, 0,2, av fastighetsskat-\r\nten. Kenneryd har sagt att finansieringen är klar.\r\nDå skulle jag vilja få veta: Finns det alltså finansi-\r\nering för det här? Vi säger ju i vår reservation att vi\r\nkan tänka oss att gå med på detta om finansieringen är\r\nvettig. Vi säger nej till att fatta beslutet nu. Det skall\r\nvi göra vid ett senare tillfälle när vi ser hur det blir.\r\nFörst då kan vi avgöra om det finns något fördel-\r\nningspolitiskt vettigt i det hela. Personligen är jag\r\nväldigt tveksam till denna sänkning och till att smeta\r\nut det på det här sättet. Vi tycker nog att det är bättre\r\natt använda mer än 100 miljoner kronor till att lösa de\r\nakuta problemen. Kan jag få svar på de frågorna,\r\ntack?</pre><pre>Anf.  149  Statsrådet THOMAS\r\nÖSTROS (s):\r\nFru talman! Det är alltid trevligt att debattera med\r\nPer Rosengren. Det är en rörlig tänkare. Ett problem\r\när att den skur av frågor man får ofta är omöjlig att\r\nbesvara på en kort stund. Jag får ta ett par highlights.\r\nNär det gäller fördelningspolitiken vill jag säga:\r\nTitta på saneringsprogrammet! De 20 % mest välbe-\r\nställda hushållen har tagit drygt 40 % av sanerings-\r\nprogrammet. Det är rimligt att vi har gjort så för att få\r\nen uppslutning kring saneringsarbetet. Det är därför\r\nen moderatledd regering aldrig kan klara av att sanera\r\nstatsfinanserna. De får aldrig något folkligt stöd efter-\r\nsom de riktar in riktade skattelättnader mot dem som\r\nhar de bäst och saneringar mot dem som har det\r\nsämst.\r\nJag är övertygad om att vår småföretagspolitik får\r\neffekt nu när konjunkturen stiger. Det viktigaste för\r\nsmåföretagen är ju inte skattelättnaderna i sig. Det\r\nviktiga är att det finns en efterfrågan på deras produk-\r\nter. Nu kommer den. Nu möter de efterfrågan. Då\r\nkommer både de sänkta arbetsgivaravgifterna och -\r\nframför allt - den sänkta aktieutdelningsbeskattningen\r\natt innebära att möjligheterna till att expandera, inves-\r\ntera och anställa nytt blir större. Då får vi också en\r\neffekt i sysselsättningen.\r\nI den meningen är jag övertygad om att de relativt\r\nkraftiga skattelättnader vi har riktat mot små och\r\nmedelstora företag under en besvärlig saneringsperiod\r\nnu blommar ut när den grundläggande efterfrågan\r\nfinns där.</pre><pre>Anf.  150  PER ROSENGREN (v) replik:\r\nFru talman! Jag hoppas att Thomas Östros sade\r\n\"rörlig\" och inte \"rörig\".\r\nTror Thomas Östros att det här uppfattas som god\r\nfördelningspolitik hos folk i allmänhet, framför allt\r\nhos dem som inte får några skattesänkningar? Sedan\r\när det väl litet missvisande att tala om hur stor andel\r\nav saneringen som har fallit på olika grupper. Man\r\nbör ju se på hur mycket de enskilda grupperna har fått\r\navstå relativt sett. En krona eller tio kronor för en\r\nhöginkomsttagare är betydligt mindre värt än motsva-\r\nrande summa för en låginkomsttagare - som faktiskt\r\nhar fått vidkännas en hel del.\r\nJag tror att Finansdepartementet bör redovisa den\r\nbiten också för att få en rättvis bedömning av detta.\r\nMin bedömning är att mindre bemedlat folk har fått\r\ngöra större uppoffringar - och det är faktiskt det som\r\när det intressanta - än vad de i högre inkomstlägen\r\nhar fått göra. De har pengar att avstå från i ett sane-\r\nringsprogram, men det har inte de andra.\r\nSedan fick jag inget svar på detta med Östros upp-\r\nfattning om RSV:s rapport, som jag faktiskt tycker är\r\nalarmerande när det gäller skattegranskningen. Den\r\nviktigaste frågan borde riksdagen kräva att få svar på.\r\nHär har ju sagts i dag att det finns en finansiering när\r\ndet gäller fastighetsskatteförslaget. Det har sagts här i\r\nriksdagen av en av de parter som har ingått den här\r\növerenskommelsen.\r\nDå är det faktiskt skatteministerns skyldighet att\r\nredovisa det här i dag för riksdagen eftersom vi skall\r\nfatta beslutet i dag. Finns det en sådan finansiering så\r\nkräver jag faktiskt ett svar på frågan.</pre><pre>Anf.  151  Statsrådet THOMAS\r\nÖSTROS (s):\r\nFru talman! Jag ser fram emot att debattera med\r\nPer Rosengren många gånger före valet. Alla de där\r\nfrågorna är jag villig att ta upp och vrida och vända\r\npå hur mycket Per Rosengren än vill. Men om Per\r\nRosengren förlåter mig skall jag nu använda min\r\nreplik till att inte tala med Rosengren utan med Lars\r\nHedfors.\r\nLars skall ju sluta som riksdagsledamot efter en\r\nlång och mycket fin bana. För mig är Lars Hedfors\r\nnågot av sinnebilden för en god riksdagsman. Han är\r\nkunnig, seriös och vältalig. Han är tuff i debatterna,\r\nmen också en mycket vänlig och trevlig människa.\r\nNär jag blev utsedd till skatteminister kan ni säkert\r\ntänka er att det var en mycket stor trygghet att ha Lars\r\nHedfors som ordförande i skatteutskottet vid min sida.\r\nJag vill tacka dig så jättemycket, Lars. Jag ser\r\nfram emot att följa ditt arbete i Fastighetsskatteutred-\r\nningen. Det är kanske en av de knivigaste frågor som\r\nvi har att skapa breda majoriteter omkring. Och det är\r\nen viktig fråga. Det kan vara inledningen till ett arbete\r\nför att få mer av samsyn kring strukturerna i skatte-\r\npolitiken och mer av debatt kring nivåerna. Jag kan\r\nknappast tänka mig någon som är mer lämpad än du,\r\nLars Hedfors, att sköta det arbetet.\r\nJag ser fram mot att samarbeta med dig på flera\r\nolika sätt. Du skall ha stort tack för din insats under\r\nden här mandatperioden och under alla de mandatpe-\r\nrioder då du har varit en av de viktigaste i den social-\r\ndemokratiska riksdagsgruppen. Tack skall du ha,\r\nLars!</pre><pre>Anf.  152  PER UNCKEL (m):\r\nFru talman! Det är något egenartat att lyssna till\r\nskatteminister Thomas Östros. Det är på något sätt\r\nsom om det vore ljud från en annan planet eller en\r\nannan verklighet. Det påminner mig om något som väl\r\nde flesta av oss brukar samlas kring på julafton, näm-\r\nligen Kalle Ankas julparad. Där finns det en stor\r\ntomte som en bit in i programmet på en trädocka\r\nstämplar ett okej. Sedan säger trädockan: \"ma-ma\".\r\nDet där \"ma-ma\" upprepar trädockan varje gång man\r\ntittar på den. Och det är på något sätt med trädockan\r\nsom med Thomas Östros. Han säger: Sänka aldrig\r\nskatten, för då går vården, omsorgen och skolan åt\r\nskogen - \"ma-ma\".\r\nMan undrar om Thomas Östros aldrig själv ställer\r\nsig frågor av mer moraliskt slag när det gäller skatten.\r\nVad är det t.ex. för moral och rättfärdighet i att de\r\nmed allra lägst inkomster precis innan de knuffas ut\r\nfrån arbetsmarknaden och blir bidragstagare skall\r\nbetala mer än 60 % av lönekostnaden i skatt?\r\nMan undrar om Thomas Östros någonsin ställer\r\nsig frågan var moralen egentligen ligger i att bara de\r\nsom kan flytta sina inkomster någon annanstans kan få\r\nlägre skatt medan de som skall gå och träla i Sverige\r\nalltid tvingas jobba med den skatt som Thomas Östros\r\nväljer att taxera ut.\r\nMan undrar om skatteministern någonsin ställer\r\nsig frågan var det rättfärdiga ligger i att man begär att\r\nfolk skall spara på barnen. De skall spara på fritiden.\r\nDe skall spara på maten. De skall spara på kläderna.\r\nMen statsrådet själv kan aldrig någonsin säga: Jag\r\nskall spara på skatten, som utgör den allra största\r\nkostnadsposten i varje enskild familjs hushållsbudget.\r\nDet är som sagt som om skatteministern kom från\r\nen annan värld. Gudskelov är det bara fyra månader\r\ntill den dag då Sverige kan få en skatteminister med\r\nlitet mer etik, moral och känsla för det pastorat som\r\nhan är ansvarig för.\r\nFru talman! Den sista debatten under en mandat-\r\nperiod skall ju både vara summerande och framåt-\r\nblickande. Den skall vara summerande i den mening-\r\nen att det regeringen åstadkommit granskas och vär-\r\nderas. Den skall vara framåtblickande genom att de\r\nalternativ som väljarna har att ta ställning till tydlig-\r\ngörs.\r\nI vartenda socialdemokratiskt uttalande de senaste\r\nmånaderna har det funnits ett gemensamt drag, nämli-\r\ngen: Nu har det vänt. Arbetslösheten sjunker, jobben\r\nblir fler. Det underförstådda är att regeringen har\r\nklarat skivan mot alla odds. Arbetslöshetens dyster-\r\nkvistar har fått fel - hurra, hurra, hurra vad vi är bra!\r\nLåt oss, fru talman, bara för en stund lägga valrö-\r\nrelseretoriken åt sidan för att i stället granska hur\r\nverkligheten ser ut. Det här, fru talman, är Sverige\r\nvåren 1998 utan förskönande omskrivningar.\r\nFör det första är det färre människor som arbetar i\r\ndag än när socialdemokraterna tog över regeringsmak-\r\nten hösten 1994. Det är t.o.m. färre som jobbar i dag\r\nän då Göran Persson och Margareta Winberg fick\r\nansvaret för jobben våren 1996.\r\nFör det andra sjunker inte arbetslösheten trots en\r\ngod internationell konjunktur. Summan av öppet\r\narbetslösa, arbetslösa i åtgärder och arbetslösa i kun-\r\nskapslyftet är praktiskt taget konstant månad för må-\r\nnad och år för år.\r\nFör det tredje kommer den samlade arbetslösheten\r\nmätt med öppet arbetslösa, arbetslösa i åtgärder och\r\narbetslösa i kunskapslyftet att bli hög också under\r\nkommande år. Inte ens regeringen själv tror att arbets-\r\nlösheten kommer att understiga 10 % vid sekelskiftet.\r\n10 %, fru talman, på toppen av en högkonjunktur -\r\ndet är mer än Sverige någonsin drabbats av i modern\r\ntid.\r\nFör det fjärde har arbetsmarknadspolitiken med\r\nalla rimliga mått mätt misslyckats. Inte ett enda av de\r\nsocialdemokratiska arbetsmarknadspolitiska hugskot-\r\nten har ens nått upp till regeringens egna ambitioner.\r\nDen s.k. generationsväxlingen, som enligt de stora\r\nplanerna skulle omfatta 10 000 personer, har valts av\r\n80 - för att exemplifiera.\r\nMargareta Winberg kommer nog inte att saknas\r\nnär också hon om bara några månader kan hängas upp\r\ni gamla statsråds porträttgalleri.\r\nFör det femte har enligt uppgifter i dagens tid-\r\nningar, närmare bestämt i Dagens Industri, bara 2 000\r\nplatser tillskapats inom ramen för regeringens IT-\r\nsatsning mot planerade 10 000. Och detta sker på ett\r\nområde där efterfrågan på kompetenta medarbetare\r\nbevisligen är stor. Av alla förslag som regeringen har\r\nlagt fram under de senaste åren är detta det som Mo-\r\nderaterna faktiskt har applåderat. Men inte ens det har\r\nSocialdemokraterna klarat att ro i land.\r\nFör det sjätte har regeringens inriktning på att\r\nsnygga till statistiken för de öppet arbetslösa lett till\r\nmycken meningslöshet och ineffektivitet. Massåtgär-\r\nder med liten effekt har fått ersätta kvalitet som skulle\r\nha kunnat ge arbetslösa arbete.\r\nVi arbetar inte längre som arbetsförmedlare utan\r\nsom sysselsättningskonsulter med arbetsmarknads-\r\npolitiska åtgärder, sade en platsförmedlare i en av\r\nregeringens egna utredningar.\r\nTrots alla manipulationer finns det likväl ingen\r\nutanför regeringens krets av valmegafoner som tror att\r\nden öppna arbetslösheten kommer att halveras till\r\nsekelskiftet som Socialdemokraterna lovat.\r\nFör det sjunde har masspolitiken inte bara varit\r\nsmärtsam för de arbetslösa och för arbetsmarknads-\r\npolitiken utan också dyrbar för stat och kommun.\r\nBara förra året kostade ALU och API skattebetalarna\r\növer 12 miljarder kronor alldeles i onödan genom\r\nundanträngning av riktiga jobb på den riktiga arbets-\r\nmarknaden. För varje hundratal ALU- och API-\r\nbidragsjobb som tillkom försvann 80 vanliga jobb\r\nsom inte krävde bidrag.\r\nFör det åttonde fortsätter Sverige att halka efter. I\r\nden goda konjunktur hela Europa i dag befinner sig i\r\nväxer jobben i Sverige långsammare än genomsnittet i\r\nEU, säger EU-kommissionen i sin vårprognos.\r\nFör det nionde minskar antalet företagare, dvs. de\r\nsom åtminstone enligt den socialdemokratiska valre-\r\ntoriken skall skapa de nya jobben. I dag har Sverige\r\n20 000 färre företagare jämfört med situationen vid\r\ndet förra regeringsskiftet.\r\nFör det tionde pekar arbetslöshets- och sysselsätt-\r\nningsutvecklingen under de senaste fyra åren hän mot\r\nnya rekord i fråga om förlorade jobb i nästa lågkon-\r\njunktur. Med en motsvarande uppgång i arbetslöshe-\r\nten som vid en mer normal konjunkturnedgång, som\r\nden på 1980-talet, löper Sverige en överhängande risk\r\natt om ett par år ha en arbetslöshet som överstiger\r\n15 %.\r\nSå ser, fru talman, resultatet ut av fyra socialde-\r\nmokratiska regeringsår. Det var också år som före-\r\ngicks av löften om att arbetslösheten redan 1995\r\nskulle ha pressats tillbaka under 5 %, om bara Social-\r\ndemokraterna vann valet. Unga, hette det också i\r\nvalrörelsen 1994, skulle inte behöva gå arbetslösa i\r\nmer än 100 dagar. Vi har facit också i fråga om dessa\r\nbåda vallöften.\r\nFör det första var arbetslösheten 1995 7,7 %, inte\r\nunder 5 %. I början av 1996 inleddes till råga på allt\r\nen ny uppgång av arbetslösheten. Inte ens i dag tre år\r\nsenare har det socialdemokratiska vallöftet uppfyllts.\r\nFör det andra väntar också ungdomarna på att se\r\nde socialdemokratiska utfästelserna om jobb efter 100\r\ndagar infriade. För ett par månader sedan var det\r\n299 665 unga som hittills fått se det som Socialdemo-\r\nkraterna lovade för att vinna valet gå upp i rök.\r\nIngenting, fru talman, i de yttre villkor som Sveri-\r\nge alltid påverkas av kan skyllas för de senaste årens\r\nsysselsättingsdebacle - tvärtom. När Socialdemokra-\r\nterna övertog regeringsmakten 1994 var Sverige på\r\nrätt väg. Jobben blev fler. Arbetslösheten sjönk. Åren\r\nsedan 1994 har dessutom präglats av en uppåtgående\r\ninternationell konjunktur. Det är förutsättningar som\r\nSocialdemokraterna har fuskat bort.\r\nSverige hade i år kunnat se annorlunda ut.\r\nInom den europeiska unionen är det bara i Sveri-\r\nge, Österrike och Tyskland som antalet jobb har\r\nminskat sedan 1994. Om Sverige hade haft samma\r\nsysselsättningsutveckling som Finland och Danmark,\r\nhade vi i dag haft 200 000 fler jobb. Med samma\r\nsysselsättningsutveckling som Irland hade Sverige nu\r\nhaft över 500 000 nya jobb i stället för motsvarande\r\narbetslöshet.\r\nOm Socialdemokraternas egna prognoser slagit in\r\nhade Sverige 1998 haft 210 000 fler jobb än 1994.\r\nOch om den positiva trend som Socialdemokraterna\r\närvde hösten 1994 hade upprätthållits, hade de riktiga\r\njobben i dag varit minst 150 000 fler.\r\n150 000 fler riktiga jobb, fru talman, hade gett\r\n150 000 fler människor trygghet. Men det hade också\r\ninneburit att 150 000 fler än vad som nu blivit fallet\r\nfått chansen att bidra till att skapa Sveriges välstånd.\r\nBara i år hade vårt land därigenom blivit mer än\r\n50 miljarder kronor rikare. Staten, kommunerna och\r\nlandstingen hade vunnit nästan 30 miljarder kronor i\r\nbättre finanser genom att arbetslösa som får bidrag\r\nblivit löntagare och skattebetalare.\r\n30 miljarder kronor är långt mycket mer än alla\r\ns.k. Perssonpengar sammantagna. Dessutom skulle\r\ndessa 30 miljarder ha varit nyskapade, inte bara om-\r\nskyfflade skattepengar.\r\nSå ser alltså facit ut av fyra år med Socialdemo-\r\nkraterna. Enkelt uttryckt har socialdemokratin inte\r\nklarat jobben. Därför förtjänar regeringen inte nytt\r\nförtroende efter höstens val.\r\nErfarenheten är den bästa utgångspunkten när\r\npolitiken för framtiden skall läggas ut.\r\nIngenting tyder dessvärre på att Socialdemokra-\r\nterna har lärt sig något av vikt av de senaste årens\r\nmissgrepp. Ett omotiverat självförhärligande har\r\nträngt undan varje ansats till nytänkande eller ens\r\neftertanke. Borta är t.o.m. den tidigare, i vart fall\r\nretoriska, tilltron till att det bara är genom växande\r\nsmåföretag som jobben kan bli fler.\r\nNär statsminister Göran Persson för någon vecka\r\nsedan talade på Landstingsförbundets kongress hette\r\ndet att 75 % av alla nytillträdande unga skulle bli\r\noffentliganställda om Socialdemokraterna fick be-\r\nstämma - 75 %.\r\nÄr det vad regeringen nu har att erbjuda? Och är\r\ndet vad unga vill göra? Och vem har man tänkt sig\r\nskall betala den skattetrycksökning som det Perssons-\r\nka vallöftet i praktiken medför? Dessutom är det\r\nenligt ungdomsbarometern 1997 bara 16 % av alla\r\nunga människor som kan tänka sig att jobba inom den\r\noffentliga sektorn. Varför skulle inte ungdomarna\r\nkunna få chansen att jobba i tjänste- och industriföre-\r\ntag? Varför skulle inte alla de nyttiga ting som i dag\r\nutförs i offentlig verksamhet också få chansen att\r\nutföras på den del av arbetsmarknaden dit ungdomar-\r\nna först och främst säger sig vilja gå?\r\nModeraternas erbjudande är ett annat än ett full-\r\nföljande eller t.o.m. en förstärkning av en politik som\r\nredan har misslyckats. Arbetslösheten som samhälls-\r\nproblem skall utrotas genom att fler får möjlighet att\r\narbeta i företag som växer.\r\nSverige behöver en halv miljon nya jobb netto i\r\nföretagen. 300 000 av dessa tror vi oss kunna klara\r\nredan under den kommande mandatperioden.\r\nFör att detta skall lyckas krävs det emellertid att\r\npolitiken kompromisslöst koncentreras till ambitionen\r\natt skapa sådana förutsättningar för företagsexpansion\r\natt hundratusentals företagare bokstavligen kan över-\r\ntygas om att det är rätt och ansvarsfullt att expandera.\r\nOm politiken inte kan bidra till en sådan överty-\r\ngelse kommer Sveriges kräftgång att fortsätta. Jobb\r\nkan aldrig kommenderas fram.\r\nEn politik, fru talman, för fler jobb genom mer fö-\r\nretagande måste vara sammanhållen och omfatta\r\nmånga områden:\r\nlägre skatt på arbete och företagande,\r\nsänkt skatt på hushållstjänster,\r\nmodernisering av arbetsmarknadslagarna,\r\nen effektiv arbetsmarknadspolitik,\r\nmindre företagskrångel,\r\nen skola som ger alla förutsättningar att ge sitt\r\nbästa i arbetsliv och annorstädes,\r\nsvenskt deltagande i EMU och\r\nen säker energiförsörjning genom att kärnkraften\r\nanvänds.\r\nFör ett par timmar sedan presenterade regeringens\r\negen småföretagardelegation sin slutrapport. En över-\r\nsyn av arbetsrätten, en reformering av semesterlagen\r\noch en lång rad andra angelägna förändringar i syfte\r\natt göra det lättare för småföretagen att expandera\r\ningår i delegationens förslag. Hittills har regeringen i\r\nhuvudsak skjutit delegationens idéer ifrån sig trots att\r\ndelegationen t.o.m. leds av en betrodd socialdemo-\r\nkratisk kommunalman.\r\nNäringsminister Anders Sundström lät inte ens\r\nbläcket i betänkandet torka innan han stötte bort det.\r\nDe förslagen är helt uteslutna att genomföra, sade\r\nAnders Sundström enligt TT. Vad var det han talade\r\nom? Jo, den finansiering som Småföretagardelegatio-\r\nnen lagt till grund för sitt förslag, i vilket bl.a. ingick\r\natt vi inte skulle behöva lika mycket arbetsmarknads-\r\npolitik eller företagsstöd när Sverige fick ett vettigare\r\nklimat för företagandet.\r\nAnders Sundströms nej är en dum örfil gentemot\r\nde rådgivare som han uttryckligen bett skulle ge re-\r\ngeringen råd om en bättre framtid för småföretagen.\r\nÄr det så det skall fortsätta? Om det är så, vad är i så\r\nfall vitsen med att ens fråga småföretagarna om råd?\r\nDen väg som Moderaterna erbjuder är växtens och\r\nförnyelsens väg. Den sätter målet att Sverige ånyo\r\nskall upp till en position bland världens allra mest\r\nframgångsrika länder. Runt hörnet finns en framtid\r\nsom lovar mer än världen någonsin tidigare upplevt.\r\nGlobaliseringen, marknadsekonomins genombrott\r\nsom hela världens dominerande ordning och den\r\nbreda introduktionen av informationstekniken öppnar\r\nmöjligheter för ett välstånd som erbjuds alla som vill\r\nkomma med på resan.\r\nDe nya möjligheterna erbjuds alltså alla men krä-\r\nver likväl egna ställningstaganden av varje land. Län-\r\nder som inte vill utvecklas kommer att få åse hur den\r\nnya tidens möjligheter går någon annanstans. Det är\r\nvad Sverige just nu drabbas av, och det är inte en bra\r\nväg för Sverige att möta det nya seklet.\r\nSverige skall, fru talman, ha de högsta av ambitio-\r\nner. Här skall ingen dömas till arbetslöshet. Här skall\r\ninte en stagnerad ekonomi undergräva tryggheten. Här\r\nskall människors bästa ambitioner tas till vara.\r\nFörändringen och förnyelsen är den nya trygghe-\r\nten. Moderaterna är beredda att leda Sverige på den\r\nvägen.</pre><pre>Anf.  153  ELVING ANDERSSON (c):\r\nFru talman! Så här i slutet av en mandatperiod\r\nfinns det anledning att summera den gångna mandat-\r\nperioden. Men enligt min mening finns det kanske\r\nännu större anledning att blicka framåt mot komman-\r\nde mandatperiod.\r\nFör egen del tycker jag att man i dagens debatt ti-\r\ndigare här i mångt och mycket har koncentrerat sig på\r\natt summera vad som har hänt och på att försöka\r\nklarlägga historiska samband och skulder. Jag ämnar i\r\nstället lägga tyngdpunkten på att blicka framåt.\r\nOavsett vad resultatet av valet i höst blir vet vi att\r\nsysselsättningsfrågan kommer att vara en av de abso-\r\nlut viktigaste frågorna - för att inte säga den allra\r\nviktigaste frågan - inför den kommande mandatperio-\r\nden och åren framöver.\r\nArbetslöshet är ett misslyckande och ett slöseri\r\nmed resurser, både ekonomiska och mänskliga. Det\r\nblir också en mycket stor social påfrestning för de\r\nmänniskor som tvingas leva i arbetslöshet.\r\nDet finns dock anledning till en viss opitimism in-\r\nför framtiden. Den viktigaste grunden för att få fart på\r\ntillväxten av nya jobb är att det är ordning och reda på\r\nstatens finanser. Det har uppnåtts under mandatperio-\r\nden och har bl.a. lett till att vi nu har jämförelsevis\r\nmycket låga räntor. Låga räntor är i sig en viktig för-\r\nutsättning för investeringar för både enskilda och\r\nföretag. Den låga räntenivån gör det väsentligt lättare\r\nför t.ex. ett mindre företag att räkna hem en investe-\r\nring och en expansion som leder till utveckling av\r\nverksamheten och till nya jobb.\r\nDet går bra för Sverige, sägs det. Det är onekligen\r\nsant. Gigantiska budgetunderskott har förbytts i över-\r\nskott. Handelsbalansen fortsätter att utvecklas posi-\r\ntivt. Inflationen är låg. Räntan är låg. Kronan är stark.\r\nSysselsättningen ökar och arbetslösheten minskar.\r\nAntalet nyanmälda lediga jobb ökar och antalet varsel\r\nminskar. Med många mått mätt är det alltså sant att\r\ndet, som man säger, går bra för Sverige.\r\nOm man däremot ställer frågan om det går bra för\r\nhela Sverige blir svaret dessvärre nej. Den tillväxt i\r\nekonomi och sysselsättning som vi i dag har går,\r\ntyvärr, stora delar av vårt land förbi. De regionala\r\nobalanserna förstärks just nu. Flyttlassen rullar i\r\nsnabb takt från mycket stora delar av vårt land in till\r\nnågra få starka tillväxtregioner. Detta är en mycket\r\nolycklig utveckling för alla.\r\nFolkomflyttning och centralisering har inga vinna-\r\nre, bara förlorare. Problem uppstår i avfolkningsbyg-\r\nderna lika väl som på koncentrationsorterna. Rege-\r\nringens bristande ambition och förmåga inom det\r\nregionalpolitiska området är förödande för mycket\r\nstora delar av vårt land.\r\nSom nation har vi inte råd att avstå från den till-\r\nväxtkraft som finns på den svenska landsbygden och\r\npå de mindre orterna. Tillväxten kan inte bli hållbar\r\nom inte hela vårt land får del av den.\r\nDen stora potentialen för nya jobb finns i de små\r\noch medelstora företagen och i nyföretagandet. Våra\r\nstora exportindustrier är på många sätt viktiga för\r\nSverige men det är inte där som svaret finns på frågan\r\nom hur vi skall åstadkomma full sysselsättning. Det\r\nsvaret finns i stället hos småföretagen. Det är därför\r\nav utomordentligt stor vikt att våra små företag får\r\ngoda betingelser att växa, liksom att förutsättningarna\r\natt starta nya företag är goda. Per-Ola Eriksson har\r\ntidigare i debatten i dag redovisat våra förslag på\r\ndetta område. Jag skall inte upprepa dem men i kort-\r\nhet kan man säga att det handlar om ytterligare sänk-\r\nningar av arbetsgivaravgifterna riktade till de mindre\r\nföretagen och om regelförenklingar och minskad\r\nbyråkrati.\r\nInte minst omställningen av vårt energisystem ger\r\nutrymme för många nya företag och många nya jobb.\r\nKunskap och kompetens är nyckelbegrepp på ar-\r\nbetsmarknaden i dag. Kompetens blir ett allt viktigare\r\nkonkurrensmedel både för det enskilda företaget och\r\nför Sverige som nation. Kunskap och kompetens\r\nframstår alltmer som en färskvara. Ny kunskap till-\r\nkommer och gammal kunskap blir omodern. Därför\r\nblir frågorna om kunskaps- och kompetensutveckling\r\ni arbetslivet alltmer centrala. En fungerande och kon-\r\ntinuerlig kompetensutveckling måste bygga på sam-\r\nverkan mellan tre parter: den anställde, arbetsgivaren\r\noch samhället. Modellerna kan se litet olika ut men\r\nmåste ändå bygga på denna trepartssamverkan. För\r\nCenterns del förespråkar vi en modell med kompe-\r\ntenskonton där både den anställde och arbetsgivaren\r\ngör avsättningar och där statens roll är att skattemäs-\r\nsigt gynna den typen av avsättningar.\r\nEftersom kompetens och kunskap alltmer blir en\r\nfärskvara är det mycket angeläget att vi snabbt får\r\nfram bra system för lärande i arbetslivet. Nu finns det\r\nju en arbetsgrupp som består av parterna på arbets-\r\nmarknaden och som leds av statssekreteraren på Ar-\r\nbetsmarknadsdepartementet. Det är i och för sig bra.\r\nDet är dock tre saker som jag i det här sammanhanget\r\nvill understryka.\r\n1.  Det brådskar. Arbetet måste gå snabbt. Vi måste\r\nsnart finna systemen för kompetensutveckling i\r\narbetslivet.\r\n2.  Det finns mellan 350 000 och 400 000 egenföre-\r\ntagare i vårt land som också måste komma att om-\r\nfattas av ett system för kompetensutveckling.\r\n3.  Inom den offentliga sektorn är behoven av kompe-\r\ntensutveckling minst lika stora som i den privata\r\nsektorn. Det behövs ett kunskapslyft för den of-\r\nfentliga sektorn. Inte minst gäller detta inom de\r\nprioriterade områdena vård, omsorg och utbild-\r\nning.\r\nJag skulle gärna vilja ha en kommentar från ar-\r\nbetsmarknadsministern till dessa punkter när det gäl-\r\nler kunskap och kompetensutveckling.\r\nPå arbetsmarknadspolitikens område är vi på väg\r\nin i en ganska paradoxal situation. Att samtidigt ha\r\nmassarbetslöshet och arbetskraftsbrist är för de flesta\r\nen ekvation som är svår att få att gå ihop. Inom alltfler\r\nyrkesområden rapporteras i dag svårigheter att rekry-\r\ntera lämplig arbetskraft på många håll i landet. Det\r\ngäller inte längre bara yrken som kräver långa aka-\r\ndemiska utbildningar som civilingenjörer och civil-\r\nekonomer utan också t.ex. yrkesarbetare inom verk-\r\nstadsindustrin som svetsare och olika yrkesgrupper\r\ninom vårdsektorn. Detta är ett misslyckande för både\r\narbetsmarknadspolitiken och för utbildningspolitiken.\r\nAlltför länge och tyvärr fortfarande har tyngdpunkten\r\ni arbetsmarknadspolitiken i alltför stor utsträckning\r\nhandlat om kvantitet uttryckt i s.k. volymmål och\r\nalltför litet om kvalitet. Politiken måste därför föränd-\r\nras på så sätt att kvalitet skall prioriteras före kvanti-\r\ntet. Tyngdpunkten måste ligga på yrkesinriktad ar-\r\nbetsmarknadsutbildning.\r\nVi måste också i betydligt större utsträckning än\r\nhittills decentralisera arbetsmarknadspolitiken. En del\r\nsteg har tagits med bl.a. inrättande av arbetsförmed-\r\nlingsnämnder i varje kommun, men på väldigt många\r\nhåll känner ledamöterna i dessa nämnder att deras\r\nhandlingsutrymme är alltför kringskuret. Fortfarande\r\nfinns alltför mycket av centralt fastställda detaljbe-\r\nstämmelser. Förutsättningarna ser helt olika ut på\r\nolika håll i landet, och därför måste också arbets-\r\nmarknadspolitiken se olika ut. På den lokala nivån\r\nmåste kommunen, arbetsförmedlingen, det lokala\r\nnäringslivet och fackliga organisationer tillsammans\r\nutforma de arbetsmarknadspolitiska insatserna till den\r\negna kommunens och den egna regionens förutsätt-\r\nningar och behov.\r\nMånga län och kommuner ansöker om att bli för-\r\nsöksområden eller frizoner. Detta visar väl om något\r\natt man vill ha ett större lokalt inflytande. Regeringen\r\ninser väl också att alla centrala detaljregler verkar\r\nhämmande på de lokala initiativen. Regeringen har\r\ndärför beviljat ganska många län och kommuner en\r\nökad lokal frihet. Vad jag inte kan förstå är varför inte\r\nhela landet skall få dessa möjligheter.\r\nVi bör göra hela Sverige till en frizon inom ar-\r\nbetsmarknadspolitikens område.\r\nJag vill alltså sätta upp två ledord för den framtida\r\narbetsmarknadspolitiken, nämligen kvalitet och de-\r\ncentralisering.\r\nDet är också av största vikt att olika skatte- och\r\nbidragssystem samverkar och samordnas så att inci-\r\ntamenten att ta lediga arbeten ökar. För en arbetslös\r\nmed skaplig a-kasseersättning lönar det sig många\r\ngånger inte att ta ett erbjudet jobb. A-\r\nkasseersättningen försvinner, hyresbidraget kanske\r\nminskar, man får kostnader för barnomsorg, man får\r\nkostnader för resor till och från jobbet osv. Totalkal-\r\nkylen blir därför i många falla negativ, och intresset\r\nför att ta ett erbjudet jobb blir därför många gånger\r\nbegränsat.\r\nVi har från centerns sida krävt en utredning av hur\r\ndessa olika system kan samordnas så att de ekonomis-\r\nka incitamenten för att ta lediga jobb ökar. Det måste\r\nalltid löna sig att jobba. Aktivt arbete måste alltid\r\nlöna sig före passivt bidragsmottagande.\r\nFru talman! Att skapa förutsättningar för tillväxt\r\noch nya jobb är en av de största utmaningarna inför\r\nden nya mandatperioden. Med Centerns ekonomiska\r\npolitik, Centerns skatte-, närings-, regional- och jord-\r\nbrukspolitik, Centerns miljö- och energipolitik och\r\nmed Centerns arbetsmarknadspolitik där kvalitet\r\nprioriteras före kvantitet, där en decentralisering ge-\r\nnomförs och där det alltid lönar sig att arbeta kan\r\nSverige återigen bli en nation i arbete.</pre><pre>Anf.  154  ELVER JONSSON (fp):\r\nFru talman! Först en kort deklaration. Folkpartiet\r\nhävdar att främsta försvarslinjen mot arbetslöshet går\r\nvia nya riktiga jobb och genom att sådana tillkommer.\r\nVi pläderar också för sänkta skatter på arbete, en sund\r\nlönebildning under parternas ansvar, en vidgad och\r\nöppnad tjänstesektor, mindre krångel och enklare\r\nredovisning för de små företagen och en modern\r\narbetsmarknad som är mer dynamisk och flexibel men\r\nmed en tydlig anställningstrygghet i konceptet.\r\nVi vill öka rörligheten på arbetsmarknaden, främst\r\nden yrkesmässiga. Men den regionala obalansen leder\r\ntill att vi behöver vara observanta på att geografisk\r\nrörlighet inte bara får gå åt ett håll, dvs. som nu enbart\r\nmot storstadsområdena med en fortsatt utarmning av\r\nstora landsbygdsdelar, främst i Norrlands inland.\r\nSymtomatiskt var att detta var vi helt ense om när\r\narbetsmarknadsutskottet antog det regionalpolitiska\r\nförslaget. Bläcket hade knappt torkat i propositionen\r\nförrän riksdagen konstaterade att en fullständig ge-\r\nnomlysning och utredning av de regionalpolitiska\r\ninsatserna är nödvändiga - och detta omedelbart.\r\nFru talman! Efter en snart fullbordad mandatperi-\r\nod med socialdemokratiskt styre är det dags att sum-\r\nmera, eller om man så vill, sätta betyg på den förda\r\npolitiken.\r\nDet kan vara intressant att se i backspegeln vilket\r\nvägval man gjorde. För oppositionens del är det inte\r\nfel att syna resultatet.\r\nDen kraftiga industrinedgången under 80-talet och\r\nden accelererande arbetslösheten från hösten 1990\r\nsatte full fart. Hösten 1993 lade den förra borgerliga\r\nregeringen fram en proposition om åtgärder för ung-\r\ndomar och långtidsarbetslösa. Den socialdemokratis-\r\nka oppositionen med partiordföranden Ingvar Carls-\r\nson i spetsen, med nuvarande finansutskottets ordfö-\r\nrande Jan Bergqvist, förre finansministern Allan Lars-\r\nson, nuvarande partisekreteraren, då uskottsordföran-\r\nde i arbetsmarknadsutskottet Ingela Thalén och leda-\r\nmoten av riksdagen Göran Persson lade fram en\r\nlångtgående partimotion om en förbättrad ordning på\r\narbetsmarknaden.\r\nIntressant var att se vad man tog upp där. Man\r\nbörjade med att säga att det är angeläget att förhindra\r\natt det sägs upp ytterligare 28 000 kommunalanställ-\r\nda. Självfallet är det ett viktigt påpekande, eftersom\r\ndessa motionärer nu i regeringsställning under denna\r\nperiod sagt upp ungefär två och en halv gånger så\r\nmånga, dvs. att bortåt 80 000 anställda i socialdemo-\r\nkratiskt styrda landsting har fått sitt avsked, särskilt\r\nmånga inom vårdsektorn.\r\nDen förra regeringen lade fram och genomförde\r\nen allmän och obligatorisk a-kassa i statlig regi. Detta\r\nville dåvarande oppositionen förhindra, och man sade\r\nuttryckligen i motionen att det gällde att förhindra att\r\nman \"bröt sönder\" arbetslöshetsförsäkringen. Också\r\ndetta är intressant med tanke på att a-kassan under\r\nden regeringsperiod som nu strax är till ända föränd-\r\nrats genom regeringens propositioner tio gånger på\r\ndrygt tre år. Tala om att bryta sönder med tanke på att\r\na-kassans slutgiltiga status och position fortfarande\r\ninte är avgjord.\r\nEtt tredje viktigt krav var en betydande ökning av\r\nintäkter i en breddad skattebas byggd på fler i arbete.\r\nHär har säkerligen en tidigare finansminister haft sitt\r\nfinger med i spelet. Det är så sant som det är sagt.\r\nProblemet är bara att detta inte fått sin chans under\r\nnuvarande regeringsperiod.\r\nEn fjärde kritikpunkt är att man gått till hårt an-\r\ngrepp mot en prognos i dåvarande Finansdepartemen-\r\ntet, som 1993 förutspådde att man 1998 skulle kunna\r\nha en samlad arbetslöshet kring 10-11 %. Ett högt,\r\nmen det visade sig ett realistiskt, antagande då vi så\r\nsent som för några dagar sedan kunde konstatera att\r\ndet reella utanförskapet på arbetsmarknaden i dag\r\nligger runt 12 %. Ambitionen måste höjas kraftigt,\r\nsade de socialdemokratiska motionsskrivarna, för\r\nannars riskerar vi en utslagning och dessutom får vi\r\ninte ordning på finanserna. En annan viktig punkt i\r\nkritiken var underkännandet av ungdomspraktiken\r\noch att man tog i anspråk reformen arbetslivsutveck-\r\nling, ALU.\r\nAtt använda arbetsmarknadspolitiska åtgärder i en\r\nlågkonjunktur är begripligt. Men att i en - som nu -\r\ngod konjunktur dra på full gas när det gäller t.ex.\r\nALU av samma kritiserande socialdemokrater ter sig i\r\nen sådan bedömning helt obegripligt.\r\nNåväl, aptiten på såväl regeringsmakten som allt-\r\nmer positiva bedömningar av sin egen förmåga bara\r\nman kom i regeringsställning går att avläsa mot vad\r\nman sedan påstår i sina reservationer. I november\r\n1993 angav man 6,4 % som en rimlig arbetslöshets-\r\nsiffra. I partimotionen i januari 1994 - också här med\r\npartiordföranden i spetsen - bedömde man att den\r\nöppna arbetslösheten skulle kunna dra sig ned mot\r\n5 % under kommande budgetår. I mars 1994, då ar-\r\nbetsmarknadsutskottet skrev sitt betänkande, var man\r\nännu tydligare. Ordföranden i utskottet, Ingela\r\nThalén, med god assistans av nuvarande ordföranden\r\nJohnny Ahlqvist och den blivande nye AMS-\r\nordföranden Berit Andnor, skrev att arbetslösheten\r\nkunde pressas ned till 5 %.\r\nTvå månader senare då finansutskottet skrev sitt\r\nbetänkande sade den socialdemokratiska oppositionen\r\nmed ledamoten Göran Persson som första namn: \"Det\r\när viktigt med ett utökat EU-samarbete i avsikt att\r\nbekämpa arbetslösheten.\" Vidare sade han: \"Inget\r\nannat är så verkningsfullt för att sanera statsfinanserna\r\nsom att skapa arbetstillfällen. Det minskar beroendet\r\nav både a-kassa och andra offentliga inkomster.\" Så\r\nsant som det är sagt, men alltför litet hågkommet då\r\ndessa opponenter kom i regeringsställning.\r\nI reservationen sades också att det var viktigt att få\r\npersoner med rätt kompetents. Detta upprepades två\r\ngånger i betänkandet och två gånger sade man också\r\natt den öppna arbetslösheten då beräknades - dvs. ett\r\nkvartal före valet - att komma ned till under 5 %\r\nredan under 1995.\r\nFru talman! Ambitionen var det självfallet inget\r\nfel på. Men när vi nu upplever en måttlig efterfrågan\r\npå utbildad arbetskraft skapar det genast flaskhalsar.\r\nÄr inte detta ett tecken på att arbetsmarknadspolitiken\r\när illa skött? Det hurtiga antagandet att arbetslösheten\r\nsnabbt skulle vara under 5 % ligger fortfarande långt\r\nfram i fjärran.\r\nFrån sakliga utgångspunkter kan man ju resa frå-\r\ngan: Hur kunde det bli så här? Socialdemokraterna\r\nville ju så väl, och för egen del har jag aldrig betvivlat\r\nnuvarande regering och dåvarande opposition i deras\r\nvilja att öka sysselsättningen och pressa ned arbets-\r\nlösheten. Men jag tror, fru talman, att det var några\r\nsaker som gjorde att det hela gick snett.\r\nDet ställdes i utsikt en rad återställare. Att återstäl-\r\nla på en ny modern och förändrad arbetsmarknad med\r\ngammaldags 70-talsmetoder var på förhand dömt att\r\nmisslyckas. Dessutom lät man sig hårt dirigeras av\r\nLO, någonting som det förra statsrådet Bengt Norling\r\nså sent som i går bekräftade i en nyutkommen bok.\r\nPå återställarfärden stötte man mot flera blindskär.\r\nVänsteroppositionen hade inget hållbart recept. En\r\nstyrbordssväng mot mitten var ändå en tydlig förbätt-\r\nring, men stödet i form av ett alltför vankelmodigt\r\ncenterparti \"räckte inte ända fram\".\r\nNuvarande regerings upprepade löfte om ung-\r\ndomsgaranti om högst 100 dagars arbetslöshet har\r\nspruckit varje gång, och inte ens detta år har stolta\r\ndeklarationer från kanslihuset kunnat förhindra att en\r\ntredjedel av de unga som har sökt sommarjobb har\r\ngått miste om den möjligheten. Hur ser det då ut? Ja,\r\nsysselsättningen är på väg att öka något medan antalet\r\nföretagare har minskat med 7 000. Jämfört med tiden\r\nföre regeringsskiftet är sysselsättningen praktiskt taget\r\noförändrad. Under den socialdemokratiska regering-\r\nens tre år och åtta månader har det inte tillkommit ett\r\nenda nytt jobb netto! Ändå övertog denna regering\r\nläget när sysselsättningen var på starkt uppåtgående.\r\nDen fortsatte uppåt av bara farten under den första\r\ntiden efter regimskiftet. Men när den socialdemokra-\r\ntiska politiken började att få effekt, då minskade ock-\r\nså antalet arbetstillfällen. Jämfört med maj 1995, i\r\nstort sett när uppgörelsen med Centerpartiet träffades,\r\nuppgår nu antalet sysselsatta till 63 000 personer\r\nfärre.\r\nAtt sysselsättningen har ökat något under den se-\r\nnaste månaden är rimligt, eftersom konjunkturen klart\r\nhar förbättrats. Vid tiden för regimskiftet vid motsva-\r\nrande tid och motsvarande konjunkturläge ökade\r\nsysselsättningen med över 2 000 personer i veckan.\r\nMen andelen av befolkningen i verksamhet är ju stil-\r\nlastående.\r\nDen sysselsättningsökning som regeringen stor-\r\nordigt har talat om och som har skett i näringslivet\r\ninträffade under det första året efter regimskiftet.\r\nStatsminister Persson har talat om att öka antalet nya\r\nföretag med 100 000 under de kommande tre åren.\r\nDet är dock svårt att se hur detta kan ske. Hittills i år\r\nhar antalet företagare minskat. Nedgången i antalet\r\nföretagare har pågått en längre tid, dvs. sedan rege-\r\nringens politik började få full effekt.\r\nJag påstod vidare att sysselsättningen i kommu-\r\nnerna har minskat under denna regering trots alla\r\nvallöften om motsatsen. Det är en del av förklaringen\r\ntill en sämre utveckling för inte minst den kvinnliga\r\nsysselsättningen. Det är tragiskt att konstatera att\r\nantalet arbetande inom vård och omsorg ligger lägre\r\nän tidigare. Däremot är antalet byråkrater, anställda\r\ninom det som kallas offentlig förvaltning m.m., oför-\r\nändrat. Det kan möjligen vara regeringens priorite-\r\nring, men det är dagens verklighet.\r\nI partiledardebatten under våren 1994 sade den\r\nsocialdemokratiska oppositionsledaren och blivande\r\nstatsministern: \"Vi vill stoppa de meningslösa varslen\r\nav sjuksköterskor, barnskötare och hemtjänstassisten-\r\nter. Det är inte rimligt att skicka ut dem i öppen ar-\r\nbetslöshet.\" Sedan dess har över 70 000 sänts ut i den\r\narbetslöshet som socialdemokraterna då varnade för.\r\nTala om dubbla budskap!\r\nProfessorn i nationalekonomi och tidigare ordfö-\r\nrande för regeringens EMU-utredning Lars Calmfors\r\nanser i ett debattinlägg under rubriken \"Politisk re-\r\nträtt\" att socialdemokraterna har tonat ned kampen\r\nmot arbetslösheten i syfte att upprätthålla partipolitisk\r\nenighet. Han hävdar att socialdemokraterna under de\r\nsenaste 15 åren genomfört mycket av det som de\r\nborgerliga ekonomerna rekommenderat, men alltför\r\nsent och med stora skadeverkningar som följd.\r\nFru talman! När jag nu har haft så kritiska syn-\r\npunkter på den förda regeringspolitiken krävs det ju\r\natt jag också redovisar vad Folkpartiet vill se för att\r\nman skall komma ur den svåra kris som vi befinner\r\noss i. Den engelske premiärministern Tony Blair var\r\nhär i går. Det var tre saker som han särskilt nämnde\r\nsom viktiga att ta itu med. Det var i första hand fler\r\njobb, en begränsad brottslighet och en ökad livskvali-\r\ntet. Dessa hör ihop i ett gott socialt rättssamhälle.\r\nFolkpartiet har länge haft den uppfattningen att\r\nfrämsta försvarslinjen mot hög arbetslöshet måste gå\r\nvia fler nya riktiga jobb. Vi har pläderat för att man\r\nbehöver öka med minst 300 000 nya jobb under den\r\nkommande mandatperioden.\r\nDet ifrågasattes visserligen av finansutskottets\r\nordförande under förmiddagen om det var möjligt\r\nsamtidigt som han själv talade om en arbetslöshet\r\nkring 3-4 %, dvs. uppemot en halv miljon nya ar-\r\nbetstillfällen. Vi är på samma färdriktning när det\r\ngäller vad som krävs, även om Jan Bergqvist just nu\r\nhar bjudit över oss. Det är alltså viktigt att vi får fler\r\nmänniskor i arbete om vi skall komma till rätta med\r\nen rad andra saker.\r\nAtt bara tala om den öppna arbetslösheten frestar\r\nlätt till \"statistikpolitik\". Ett mål för sysselsättningen,\r\ndvs. nya jobb, ligger i linje med vad människor efter-\r\nfrågar. Det är jobb som de vill ha. Det innebär också\r\natt vi måste komma bort från den åtgärdsfrossa som\r\nregeringen har ägnat sig alltför länge åt. Men inte ens\r\ni vårpropositionen hade regeringen någon klar dekla-\r\nration om hur det skall gå till. Men jag noterar ändå\r\nvärdet i att regeringen har instämt i utskottets be-\r\ndömning om att begränsa de många åtgärdsinsatserna\r\nsom inte bara förvirrar arbetssökande utan faktiskt\r\nockså de som har att handlägga dessa mer än 20 åt-\r\ngärder.\r\nViktigt är att arbetsmarknadspolitiken inriktas på\r\nde strukturella problem som har med bl.a. skatter,\r\nföretagsklimat och lönebildning att göra. Vi förordar\r\noch har i vårt budgetalternativ rejält sänkta skatter på\r\narbete i avsikt att öka antalet anställningar. Arbetsgi-\r\nvaravgifterna i tjänstesektorn måste sänkas och en\r\nskattereduktion måste införas där också hushållsarbe-\r\nte inkluderas. Den fördubblade sjuklöneperioden som\r\nregeringen införde med centerstöd och som har gällt\r\ntill för bara några veckor sedan har varit ett hårt slag\r\nmot möjligheterna att nyanställa för egenföretagare\r\noch småföretagare. Folkpartiet vill vara en garant för\r\natt ett sådant hugskott inte får fäste i praktisk politik.\r\nArbetet med regelförenklingar, framför allt för\r\nsmåföretagare, måste omedelbart inledas. Den flexi-\r\nbilitet som gavs - med tydlig anställningstrygghet -\r\nunder den förra regeringen bör åter komma till heders.\r\nViktigt är att provanställningar kan ske samt att vi får\r\nen bättre fungerande lönebildning och ett ökat finan-\r\nsiellt ansvar för a-kassans finansiering och för att\r\nuppnå rätt hantering av lönerörelserna från arbets-\r\nmarknadens parter.\r\nVår uppfattning är att arbetslöshetsförsäkringen\r\nbör vara allmän, obligatorisk och tidsbegränsad, dvs.\r\nfullt i enlighet med riksdagens och arbetsmarknadsut-\r\nskottets tidigare uttalande om att arbetslöshetsförsäk-\r\nringen är en omställningsförsäkring och inte något\r\nslags allmänt folkbidrag.\r\nJag vill ställa några frågor till arbetsmarknadsmi-\r\nnistern. Hur kunde det gå så snett med arbetslösheten\r\nnär ambitionen var så hög inför den period som snart\r\nskall avslutas? Hur kunde nedrustningen bli så kraftig\r\nnär det fanns en tydlig socialdemokratisk vilja att\r\nupprätthålla aktiviteten inom vård och omsorg?\r\nHur kom det sig att ungdomsgarantin alltför ofta\r\nblev löftesfantasi, eller att man nu på sommarjobben\r\nfår nobben?\r\nJa, det är många frågor som reser sig i en gransk-\r\nning av den förda regeringspolitiken. Min synpunkt är\r\natt det inte har brustit i ambition och god vilja, men\r\nväl i förmåga. Det är låsta dogmer som har gjort att\r\npolitiken inte har orkat fullfölja de ambitioner som\r\ndet i denna kammare finns en bred enighet bakom.</pre><pre>Anf.  155  HANS ANDERSSON (v):\r\nFru talman! Det är en bekymmersam dag, tycker\r\njag. Jag vet inte hur många debatter vi har haft om\r\nsysselsättning och arbetslöshet under den här mandat-\r\nperioden. Jag tvingas konstatera att läget egentligen är\r\noförändrat väldigt allvarligt. Jag har en känsla av att\r\ninte bara regeringen i en mängd olika uttalanden, utan\r\nockså många människor i vårt land, nu faktiskt har\r\nvant sig vid massarbetslösheten - det som vi så många\r\nhar varnat för här i talarstolen år ut och år in.\r\nDet borde vara våldsamma demonstrationer. Det\r\nborde vara kraftfulla krav på jobb åt alla. Men i stället\r\ntycker jag att människor har blivit rädda. Jag ser hur\r\nsysselsättningen viker. Man är glad för det lilla.\r\nMycket i arbetslivet lämnar mycket i övrigt att önska.\r\nBland politiker handlar det väldigt mycket om att\r\nskylla ifrån sig, skylla på någon annan, pajkastning.\r\nDet är väldigt mycket slagord och enkla lösningar.\r\nModeraterna excellerar väl i de enkla lösningarna.\r\nDet är så enkelt ibland att man måste repetera orden.\r\nJobben, jobben, jobben, säger Carl Bildt och tror att\r\nnu blev det nästan statsmannaord. Och sänk skatten,\r\ndet är receptet för allt. Det är inte trovärdigt, och jag\r\ntror att alla vet om det.\r\nJag skall litet grand kommentera den reservation\r\noch den artikel som partiledarna på den borgerliga\r\nkanten har skrivit ihop sig om. Det imponerar faktiskt\r\ninte. Men innan dess vill jag också titta litet grand på\r\nläget i dag och därmed vända mig till Margareta Win-\r\nberg och regeringen.\r\nStatistiken är inte rolig. Det är alldeles för få i ar-\r\nbete, alldeles för få sysselsatta. Det dallrar litet upp\r\noch litet ned, men det går väldigt dåligt framåt. Sär-\r\nskilt illa är det på den offentliga sektorn, där politiker\r\nfaktiskt har ett visst inflytande.\r\nArbetskraften minskar. Förvärvsfrekvensen har\r\nnått de lägsta nivåerna på mycket länge. Kvinnoför-\r\nvärvsfrekvensen är nere i 71,5 %. Då, Margareta\r\nWinberg, mäter man ju mot arbetskraften som också\r\nminskar. Sysselsättningsgraden för kvinnor i dag\r\nligger på 68 % ungefär. Det är ju en hemsk siffra! Det\r\nmåste vara mycket långt från det mål som Margareta\r\nWinberg, i skepnad av Kvinnoförbundets ordförande\r\nför några år sedan, ens kunde drömma om.\r\nObalanstalet ligger på 10,5 % ungefär. Men rege-\r\nringen själv,  eller snarare regeringens experter, säger\r\ni kommentarerna till senaste AKU att i den internatio-\r\nnella statistiken räknar man ju bland de arbetslösa\r\nmed heltidsstuderande som samtidigt aktivt söker\r\narbete. Då skulle de 6,6 procenten för april i AKU gå\r\nupp till 9,1 %. Med detta ihop med åtgärdsantalet\r\nlandar jag på 13,1 %, vilket är exakt samma läge som\r\nvi hade förra året vid den här tiden.\r\nNu kan man om man vill ta detta till utgångspunkt\r\nför att gnälla, eller kanske hellre skälla ut regeringen,\r\noch säga: Ni är värdelösa. Ni får gå. Margareta Win-\r\nberg får gå nu i september. Det är Unckels medicin.\r\nMen då måste man ju syna vad Unckel har att sä-\r\nga. Vad är det som har hänt? Den offentliga syssel-\r\nsättningen har inte ökat. Kommunerna har fortsatt att\r\nminska år efter år. Finns det något förslag i den mode-\r\nrata politiken som skulle ha gett något mer jobb nå-\r\ngonstans i någon kommun eller i något landsting?\r\nTvärtom, och det vet Per Unckel.\r\nFörutom de totala sifferuppgifterna kan man ju\r\ntitta på vad det är för jobb som finns. Det är någon-\r\nting som regering och borgerlig opposition talar allde-\r\nles för litet om. Antalet fasta jobb minskar, och de\r\nminskar rejält. De har minskat med 680 000 under 90-\r\ntalet. Antalet korta jobb har ökat med 100 000. Det är\r\nframför allt ungdomar, invandrare och unga kvinnor -\r\nungefär en fjärdedel av de unga LO-kvinnorna - som\r\nhar de jobben. Det är osäkra jobb: Jag får litet infly-\r\ntande och dålig komptensutveckling. Jag vet inte om\r\njag skall jobba nästa vecka eller inte, om jag har\r\nspringvik - och de ökar.\r\nJag tycker att politiker i de flesta partier ägnar all-\r\ndeles för litet intresse åt vad jobbet egentligen skall\r\nvara för en människa och för en familj. Det skall\r\nskapa trygghet, försörjningsmöjligheter men också\r\ninflytande över den stora del av tiden som åtgår till\r\njobb.\r\nArbetsmarknadsdepartementet skickar ibland ut\r\nkonstiga papper. Ibland skriver Margareta Winberg\r\nveckobrev, och ibland är det information. Arbetslös-\r\nheten sjunker kraftigt! Nu ger vi topplistan över de\r\nkommuner där den sjunker mest. Jag läser intresserat\r\nom Hagfors och Dorotea. Jag känner till de här kom-\r\nmunerna rätt så bra. I Smedjebacken, som är min\r\ngrannkommun, minskar arbetslösheten med 3,7 %,\r\noch Margareta Winberg säger i uttalandet: Jag gläder\r\nmig åt att glesbygden inte släpar efter i orter som\r\ntidigare har haft det svårt. Nu ljusnar det mest.\r\nLåt oss titta på Smedjebacken, som under ett år\r\nhar tappat 250 invånare av 12 000. Det är i princip\r\nbara unga människor, nästan bara kvinnor, i arbets-\r\nkraften. Jag kollade i dag sista kvartalet. Det var 69\r\nsom fick gå. Man har ordnat litet kommunal syssel-\r\nsättning för en del ungdomar. Sedan har vi kunskaps-\r\nlyftet - mycket bra - där det framför allt är kvinnor\r\nsom går. Men kommunen anställer inte fler. Lands-\r\ntinget anställer inte fler. Fundia vid Stora valsverket\r\nanställer inte fler. Det finns några få jobb på småföre-\r\ntagssidan. Läget i Smedjebacken är inget att glädja sig\r\nåt, kära Margareta Winberg. Det säger också AMS,\r\nsom har klart för sig att läget kommer att förvärras\r\noch att klyftorna kommer att öka regionalt 1998, 1999\r\neller 2000.\r\nNu kan inte Margareta Winberg göra allt åt det\r\nhär. Vad jag menar är att det är en så konstig infor-\r\nmation som jag hela tiden får från departementet. Det\r\när som om det vore valtal på gatan. Men den här in-\r\nformationen kom ju i april och maj.\r\nLikadant finns det en topplista när det gäller kvin-\r\nnorna: Nu är det fina fisken, och situationen blir bätt-\r\nre för kvinnor på arbetsmarknaden. Men sysselsätt-\r\nningen sjunker ju, och det noterar t.o.m. regeringens\r\negna experter. Arbetskraften minskar särskilt mycket.\r\nDet är rena raset för kvinnor. Korttidsarbetsmarkna-\r\nden är vad som gäller.\r\nJag är alltså besviken på regeringens sätt att hante-\r\nra mycket allvarliga och strukturellt viktiga frågor.\r\nDet talar inte för den ambition som man har rätt att\r\nkräva med de stolta traditioner, rena Meidnertraditio-\r\nner, som vi har i den svenska arbetarrörelsen.\r\nDet går inte att säga att det går bra för Sverige.\r\nDet gör det inte med ökande klyftor. Det gör det inte\r\nmed ökade orättvisor. Det gör det inte med minskad\r\nsysselsättning.\r\nI dag har vi möjligheter. Saneringsprogrammet har\r\nlyckats. I dag förutser vi budgetöverskott. Varför då\r\nspara i EMU-processens anda och amortera ned\r\nstatsskulden i ett läge med massarbetslöshet och\r\nmycket ledig kapacitet i landet? Det är fel politik,\r\nMargareta Winberg, och jag tror att arbetsmark-\r\nnadsministern egentligen vet det.\r\nNi moderater, kristdemokrater och folkpartister\r\nskriver en artikel som slutar nästan komiskt: Det här\r\nblir 300 000 jobb. Är ni inte brända på de 400 000\r\njobben som har valsat runt i något decennium eller\r\ntvå? Vad har ni att komma med? Sänk skatten förstås!\r\nJag ber om ursäkt. Det är ju självklart patentlösning-\r\nen. Det finns inte någon argumentation om på vilket\r\nsätt det skulle ge fler jobb i det här fallet. Jag är öp-\r\npen för en diskussion om skattetrycket i vissa sekto-\r\nrer, t.ex. på tjänstesektorn, eller i alla fall delar av\r\nden, där även ni vill delta. Men menar ni också att ni\r\nvill sänka skatten i den kommunala tjänstesektorn?\r\nEller är inte de kommunala omsorgsjobben, service-\r\njobben, skoljobben riktigt riktiga? Om detta har vi\r\nlagt fram förslag. Men vi har också reserverat 4 mil-\r\njarder på den privata sidan till tjänstesektorn, men\r\ninte till pigor.\r\nMindre krångel, säger man. Javisst, det är väl alla\r\növerens om. Vi får se nu vad den nya kommissionen\r\nkommer fram till. Det tror jag inte skall bli några\r\nproblem.\r\nModern arbetsmarknad, som det så vackert heter,\r\när flexibilitet och att ta bort arbetsrätten i moderater-\r\nnas tappning. Men det är svårt att få med kd och\r\nFolkpartiet,och därför står det praktiskt taget ingen-\r\nting under punkten.\r\nEurons möjligheter, talas det om. Man skall få re-\r\ndovisa i bokföringen med euro. Jag tackar för de jobb\r\nsom skapas därmed, Per Unckel.\r\nFörnuftig energipolitik vill man ha. Vi har inga\r\ndyra priser. Vi har en elmarknad som är nordisk, snart\r\neuropeisk. Det finns ingen elbrist. Jag ser inte ett\r\njobb.\r\nSpjutspets inom IT, säger man. Det tycker ju alla.\r\nDet enda konkreta ni säger där är att ni omedelbart\r\nvill sälja Telia. Jag tackar. Hur många jobb blir det?\r\nOch så avslutar ni: Därmed tror vi oss skapa\r\n300 000 nya jobb.\r\nPer Unckel är en god retoriker. Det är väl inte all-\r\ntid han har så mycket sakinnehåll. Men jag tror inte\r\natt artikeln, om Per Unckel hade skrivit den, hade\r\nvarit så fullständigt innehållslös som den nu har blivit.\r\nDet är, för att återknyta till vad jag sade först, illa.\r\nDet skapar ett politikerförakt när man behandlar den\r\nvärsta sjukdomen vi har i vårt samhälle på det här\r\nsättet, med enkla lösningar.\r\nVi har inte enkla lösningar. Lars Bäckström och\r\nPer Rosengren har gått igenom en bred palett med\r\npolitik som vi för fram. Huvudingredienserna är för-\r\nnyelse och tillväxt i näringslivet, miljöomställning,\r\nkompetenslyft, småföretagssatsningar. Men det är\r\nockså satsningar på den offentliga sektorn, riktade\r\nbidrag till den offentliga sektorn som gynnar perso-\r\nnaltillväxt. Fler händer - färre liggsår, bättre skola,\r\nmindre klasser.\r\nNär det gäller omfördelning vill vi lyfta socialför-\r\nsäkringens och a-kassans nivåer till 85 %. Kan vi få\r\nstöd för det, för övrigt, Margareta Winberg?\r\nVi vill ha en skatteomfördelning. Vi vill inte ha\r\nkvar de orättvisa egenavgifterna. Det är en rejäl skat-\r\ntehöjning för låginkomsttagarna, Per Unckel, som vi,\r\nihop med regeringen, har kommit fram till.\r\nVi vill ha en arbetsmarknadspolitik där vi tar bort\r\nvolymmål och detaljregleringar men också frizoner.\r\nDet lät på Elving Andersson som om hela Sverige\r\nskall bli en frizon. Hela Sverige skall leva, brukar\r\nCentern säga. Så kan man väl inte uttrycka sig? Vi\r\nskall ha ett bra regelverk som ger decentralisering,\r\nfrihetsgrader och effektiv arbetsmarknadspolitik i hela\r\nSverige. Varför bara i några få län, Margareta Win-\r\nberg?\r\nOch så vill vi ha ett sysselsättningsmål som\r\nkompletterar målet att halvera arbetslösheten. Därför\r\nhar vi satsat rejält i den här budgeten på de utgiftsom-\r\nråden som handlar om a-kassa och om arbetsmark-\r\nnadspolitik.\r\nFörklara för mig återigen hur ni i de borgerliga\r\npartierna kan sänka utgifterna med 10-15 miljarder\r\nkronor per år under de närmaste åren på det här om-\r\nrådet, och ändå går det bra.\r\nMiljöpartiet har faktiskt varit mycket försiktigare i\r\når. Det tycker jag är bra. Man gör rejäla sänkningar\r\nom några år. Det beror på att de, precis som vi, inser\r\natt man måste fördela om arbetstiderna och att man\r\nskall ha en plan och en lagstiftning om en arbetstids-\r\nförkortning. 35-timmarsvecka genomförs under nästa\r\nmandatperiod. Det kommer att kräva betydande om-\r\nfördelningar skattemässigt för att de som är lågin-\r\nkomsttagare och även deras arbetsgivare skall ha råd\r\nmed det.\r\nFru talman! Låt mig ägna de sista minuterna av\r\nmitt anförande åt arbetslivsfrågorna, som ju ligger\r\ninom ramen för den här budgeten. Jag tycker att det\r\nkanske är ett område där regeringen har misskött sig\r\nmer än på de flesta områden. Jag kan räkna dit a-\r\nkassan, alltså trygghetssystemet för de arbetslösa.\r\nDet finns en utredning om deltidsarbetslösa kvin-\r\nnor. Det har pågått år efter år. Massor av kvinnor har\r\nförsäkrats ut. Varför fatta ett dåligt beslut först och\r\nsedan utreda? Ni kan väl åtminstone göra som med\r\nden bortre parentesen, fatta ett dåligt beslut först och\r\nsedan dra sig tillbaka och ge Vänsterpartiet rätt.\r\nNär det gäller frågan om uthyrning av arbetskraft\r\nfinns det en utredning. Regeringen vill inte göra nå-\r\ngonting.\r\nSå har vi frågan om arbetsrätten. Vi befinner oss i\r\nett läge där hela arbetsmarknaden görs om, där den\r\nkorta arbetsmarknaden ständigt ökar kraftigt, där\r\nmängder med människor har några veckors jobb,\r\nnågra månaders jobb men ingen fast anställning.\r\nNär det gäller frågor om arbetsrätten föreslår vi en\r\nskärpning av tryggheten och inflytandet för löntagar-\r\nna. Vi vill hitta nya lösningar som skapar flexibilitet\r\nför både arbetsgivare och arbetstagare. Då säger ni:\r\nArbetsrätten ligger där den ligger i dag. Den ligger\r\nbra till. Ni har en finfin överenskommelse med Cen-\r\nterpartiet, som naturligtvis inte har givit ett jobb. I den\r\nfinns ytterligare en form av korttidsanställning som\r\npraktiskt taget inte används.\r\nNi måste inse att arbetsrätten måste utvecklas och\r\nmoderniseras, men inte på det borgerliga sättet med\r\navreglering, Per Unckel. Det skapar inga jobb. Det\r\nskapar otrygghet, klassklyftor och maktlöshet hos\r\nlöntagarna. Men ni måste vara med och utveckla\r\narbetsrätten.\r\nArbetstidslagen är också en viktig arbetsrättsfråga.\r\nDet handlar om inflytande över hur man förlägger\r\narbetstiden. Den skulle vi få i vår. Vad hände med\r\nden? Den försvann. Efter valet då? Den frågan är ju\r\noerhört viktig för att få flexibla arbetstidslösningar.\r\nKompetensutveckling har jag motionerat om i fem\r\når. Det har varit olika system: avdrag på arbetsgivar-\r\navgifterna, skattelindringar, vinstdispositioner, fram-\r\ntidsfonder, konton. Jag vet inte alla modeller vi har\r\nanvänt oss av. Och det är det fler partier som har\r\ngjort.\r\nNu sitter det en arbetsgrupp i de yttersta dagarna\r\nunder Sture Nordh, som jag i och för sig har förtroen-\r\nde för i flera avseenden.\r\nJag förutsätter att det kommer ett förslag, och jag\r\nförutsätter att det inte bara är ett milt förslag där vi\r\nsäger: Varsågod, ni kan få litet pengar om ni gör nå-\r\ngot. Jag förutsätter att det är ett förslag som riktar\r\nkompetensutvecklingsresurser till dem som mest\r\nbehöver dem, att det handlar om rejäla insatser och att\r\narbetsgivarna får vara med och betala en rejäl del av\r\ndetta. Det ingår i att ha människor anställda att se till\r\natt investera i de framtida behoven. Annars kommer\r\nytterligare människor som har gjort sitt att få gå och\r\nlandar i a-kassa. Det är inte värdigt ett välfärdssam-\r\nhälle.\r\nFöretagshälsovården har förfallit på väldigt många\r\nhåll. Förra mandatperioden stod jag tillsammans med\r\nsocialdemokrater här i riksdagen och krävde lagstift-\r\nning och att det hände någonting. Vi använde hårda\r\nord mot Börje Hörnlund. Det har inte hänt någonting.\r\nMen det finns någon liten utredning.\r\nPå varje punkt är det likadant. Låt mig ytterligare\r\nlyfta fram frågan om den korta arbetsmarknaden, de\r\nkorta jobben. Det gör att kompetensfrågor, inflytande-\r\nfrågor och trygghetsfrågor skall stå i centrum. Det gör\r\natt arbetsmarknadspolitik och arbetslivspolitik skall ta\r\nvarandra i hand. Och det skall inte ske på moderater-\r\nnas vis, att man avreglerar och tar bort inflytande och\r\ntrygghet. Det skall tvärtom innebära att alltmer kom-\r\npetent personal får alltmer att säga till om och har en\r\nallt större trygghet.\r\nJag tror att om vi får den diskussionen får vi en\r\ndiskussion som löntagare och arbetslösa känner igen\r\noch förstår sig på. I så fall skall vi också kunna ta en\r\nrejäl ideologisk drabbning till valet, mellan de partier\r\nsom vill skala ned budgeten på arbetsmarknads- och\r\narbetslivsområdet och de partier som vill främja sys-\r\nselsättning genom att också främja trygghet och infly-\r\ntande för löntagarna.\r\nJag yrkar inte på något, utan instämmer i de yr-\r\nkanden på reservationer som Lars Bäckström och Per\r\nRosengren tidigare har gjort.</pre><pre>Anf.  156  PER UNCKEL (m) replik:\r\nFru talman! Hans Anderssons undringar är värda\r\nett svar även om jag inte har förhoppningen om att här\r\noch nu kunna övertyga honom om att han skall skriva\r\nunder ett borgerligt regeringsprogram.\r\nTre kommentarer har jag emellertid. Den första är\r\natt Hans Andersson inte anser att det är trovärdigt att\r\nhävda att sänkt skatt leder till fler jobb och att han\r\ninte förstår hur detta kan hänga samman.\r\nJodå, det förstår Hans Andersson visst. Hans An-\r\ndersson är inte mindre insiktsfull i dessa frågor än att\r\nhan inser att om jobben kostar mindre så blir de fler.\r\nDet är väl rimligtvis detta som är skälet till att också\r\nHans Andersson ser motiv för att skatten på vissa\r\ntjänster inte skall vara så hög som i dag. Han inser att\r\nom den är så hög som i dag är det svårt för människor\r\natt med beskattade pengar köpa de tjänster de anser\r\nsig ha behov av.\r\nDessutom vet ju Hans Andersson, för att exempli-\r\nfiera med de förkättrade hushållstjänsterna, att livs\r\nlevande försök har utförts som visar att människor är\r\nberedda att efterfråga sådana tjänster om de genom\r\nlägre skatter får ett lägre pris. Så visst blir det, fru\r\ntalman, flera jobb om skatten är lägre.\r\nMin andra kommentar har att göra med Hans An-\r\nderssons undringar kring den offentliga sektorn: sjuk-\r\nvården, omsorgen och skapandet av nya resurser. När\r\nmoderaterna skapar nya resurser säger vi oss att de\r\nskapas först och främst genom att företag växer och\r\natt människor i dessa företag får möjlighet att bidra.\r\nSom jag sade i mitt anförande skulle vi i dag i\r\nSverige ha 50 miljarder kronor mer att dela på om vi\r\nhade fått de arbeten i privata företag som vi var på\r\nväg att få vid det förra regeringsskiftet. Stat och\r\nkommun hade förbättrat sina finanser med 30 miljar-\r\nder.\r\nDet är pengar som vi hade kunnat bestämma hur\r\nvi skulle kunnat använda bl.a. till att skapa de nya\r\ntjänster i offentlig verksamhet som säkerligen är väl\r\nså motiverade och som Hans Andersson efterfrågar.</pre><pre>Anf.  157  HANS ANDERSSON (v) replik:\r\nFru talman! Det finns inte de enkla samband som\r\nPer Unckel talar om när det gäller skatt och jobb.\r\nMen i vissa fall och på vissa marknader är det riktigt\r\natt lönekostnader har en mycket stor betydelse för\r\nantal jobb i den branschen, på den marknaden och i\r\ndet företaget. Det gäller specifikt på tjänstesidan, där\r\ndet inte är så lättrationaliserat. En stråkkvartett skulle\r\nbåde Per Unckel och jag vilja att den spelades av fyra\r\noch inte av tre.\r\nDet är klart att om det är jättebilligt skulle många\r\nköpa tjänster i hushållssektorn. Men våra behov i dag\r\nnär det gäller jobb och hjälp i hushållen för de äldre,\r\nför de handikappade och för sjuka människor är\r\noändligt stort. Vi måste prioritera. Jag har ingenting\r\nemot att göra riktade sänkningar. Det var vad jag\r\nsade. Men då skall vi diskutera till vilka de skall rik-\r\ntas. Är det så moderaterna skall höja produktiviteten i\r\nett modernt kunskapssamhälle, att vi skall få 100 000\r\npigor, eller vad ni brukar säga, tror jag faktiskt att ni\r\nhar bitit er i svansen.\r\nDet talas om sambandet mellan skatt och jobb.\r\nTittar jag i Europa finns inte alls det sambandet.\r\nDanskarna ligger bra till, hyfsat i förhållande till and-\r\nra länder i EU, och de har en relativt hög skatt. Vi kan\r\ntitta på Spanien. Spanjorerna ligger inte så bra till,\r\nfastän de har mycket lägre skatt. Så kan vi titta på\r\nland efter land.\r\nDet finns också skillnader. USA har en bättre sys-\r\nselsättningsutveckling. Låt oss vara noggranna när vi\r\ndiskuterar den. Titta på demografin så skall Per\r\nUnckel se att ungefär 70 % av sysselsättningsökning-\r\nen beror på tillväxt av den aktiva befolkningen i ar-\r\nbetskraften.\r\nDessutom är jag inte beredd att vara nöjd med att\r\njobb skapas. Det skall vara jobb som jag kan försörja\r\nmig på. Det skall vara jobb som är del av en sam-\r\nhällsutveckling där välfärd skapas och där klyftor inte\r\nonödigtvis skapas. Det finns mycket att säga om detta.\r\nDen enkla lösningen är: Sänk skatten, så ordnar vi\r\njobben! Never, Per Unckel! Ni försökte förra mandat-\r\nperioden. Vi har aldrig tappat så många jobb som då.</pre><pre>Anf.  158  PER UNCKEL (m) replik:\r\nFru talman! Får jag i fråga om klyftor bara påmin-\r\nna om att det inte finns några klyftor som är djupare\r\nän dem som går mellan människor som inte får arbeta\r\noch de som finns på den riktiga arbetsmarknaden. I\r\ndetta hänseende är Sverige i dag ett delat samhälle.\r\nDet finner vi moderater oss inte i. Sverige skall slutas\r\nigen genom att fler får möjlighet att arbeta.\r\nVad jag hävdar är att lägre skatt leder till fler arbe-\r\nten än högre skatt. Det finns starka empiriska belägg\r\nför denna tes, bl.a. från den hushållssektor som Hans\r\nAndersson tidigare har talat om. Däremot hävdar jag\r\ninte att lägre skatt är den enda nödvändiga åtgärden\r\nför att jobben skall bli fler.\r\nJag räknade i mitt anförande upp en säker energi-\r\nförsörjning. Hans Andersson vill visserligen inte\r\nbehålla kärnkraften utan skrota alltihop. Det blir sä-\r\nkerligen rivningsjobb, men inga nya konstruktiva\r\narbeten. Svenskt deltagande i EMU är ett accepteran-\r\nde av Småföretagardelegationens förslag om enklare\r\nregler för företagandet, för att bara nämna ytterligare\r\nnågon åtgärd. Allt detta måste genomföras om Sveri-\r\nge skall få den sysselsättningsökning som välståndet\r\nkräver.\r\nHans Andersson är inte dummare än att han inser\r\natt något steg i den riktningen måste ändå Sverige ta.\r\nJag skulle välkomna om Hans Andersson också i en\r\noffentlig debatt kunde lägga undan en del av de\r\nblockeringar som han behäftas med så fort han kom-\r\nmer upp i talarstolen och som litet tar överhanden\r\növer den klokskap som jag tror att Hans Andersson\r\ninnerst inne faktiskt besitter.</pre><pre>Anf.  159  HANS ANDERSSON (v) replik:\r\nFru talman! Jag får tacka för den kommentaren.\r\nMen jag tror att Per Unckel menar att den sitter väl-\r\ndigt långt inne. Jag tror ändå att kärnkraftsavveck-\r\nlingen kommer att skapa jobb. Det skapar inte det\r\ndesperata fasthållandet i en gammal teknik som\r\negentligen inte ger speciellt mycket jobb.\r\nNu sade Per Unckel något som moderat han inte\r\nvågade säga i DN-artikeln, nämligen om deltagandet i\r\nEMU. Min uppfattning är att det snarast kommer att\r\nförsvaga sysselsättningsutvecklingen, och jag har\r\nväldigt många ekonomer med mig om det.\r\nSambandet mellan skatt och antal jobb är inte en-\r\nkelt. Men det finns varken empiriska klara belägg\r\neller teoretiska belägg - låt oss gärna diskutera det på\r\nnågot offentligt seminarium - att det är som Per\r\nUnckel säger. Men det är heller inte så att motsatsen\r\när lätt att hävda.\r\nMen skatten används ju inte till att betala Marga-\r\nreta Winbergs fina kläder. Den används till att få jobb\r\ni välfärdssektorn. Med Per Unckels politik avlövas\r\nmed tiotals miljarder efter tiotals miljarder den of-\r\nfentliga sektorn, inte minst på kommunsidan. Det\r\nkommer att leda till att oerhört många jobb förstörs.\r\nDet är en prioritering som jag inte kan acceptera.\r\nI övrigt borde vi kunna finna varandra något bättre\r\nän vad vi normalt gör när det handlar om närings-\r\nlivstillväxt och företagsutveckling. Det gäller moder-\r\nnisering, att vi förnyar våra branscher i det svenska\r\nnäringslivet, höjer kompetensen, utvecklar teknik,\r\nförbättrar exporten och underlättar för mindre företag.\r\nDet gäller entreprenörandan. Men låt den besjälas\r\nav någon känsla av att jag som människa verkligen är\r\nmed och gör nytta, inte bara att jag plockar åt mig\r\npengar. Varför har ni som enda lösning att jag skall\r\nbefrias från att man tar ut skatt av mig, om jag nu\r\ntjänar väldigt mycket pengar? Varför är ni så emot att\r\nalla andra som arbetar som inte är ägare skall ha ett\r\ninflytande, ägarmässigt eller arbetsrättsligt?\r\nNi är på fel spår. Ni är i fel sekel. Och ni kommer\r\natt vara ännu mer i fel sekel när vi går in i nästa, Per\r\nUnckel!</pre><pre>Anf.  160  BARBRO JOHANSSON (mp):\r\nFru talman! Detta är arbetsmarknadsutskottets\r\nsista debatt den här fyraåriga mandatperioden. Jag vill\r\ndärför börja med att tacka utskottet och speciellt vår\r\nkanslipersonal, som nu inte är här i kammaren, för\r\nden tid vi har haft. Det är ett hårt arbete i arbetsmark-\r\nnadsutskottet. Det är klart att den svåra arbetslösheten\r\nhar tvingat fram beslut, och det ofta i en rasande fart.\r\nJag undrar ibland om de alltid har varit så väl över-\r\nvägda.\r\nFru talman! Fortfarande är arbetslösheten mycket\r\nstor. Jag tycker att den är oacceptabelt stor. Jag är\r\ntyvärr inte lika imponerad av de sjunkande arbetslös-\r\nhetssiffrorna som regeringen presenterar. Det känns\r\nsom om de inte är helt stabila. Om det verkligen var\r\nså att så många fler hade kommit i arbete och fått jobb\r\nhade situationen varit annorlunda.\r\nArbetslöshetssiffrorna har ökat från 2,9 % år 1990\r\ntill 12,3 % år 1997. Det har varit en otrolig arbetslös-\r\nhetsökning. Då får man också betänka att deltagandet\r\nav arbetskraften i procent av befolkningen har sjunkit\r\nunder denna tid. Annars hade arbetslösheten kanske\r\nvarit ännu högre. Det har sjunkit från 84 % år 1990\r\ntill 76 % år 1997. Det är många som avstår från att\r\nsöka jobb därför att de inte tror att det finns några. De\r\ntycker att det inte är någon idé, och då skapas en\r\nlatent arbetslöshet. Även kunskapslyftet har natur-\r\nligtvis bidragit till att siffrorna går ned.\r\nKonjunkturinstitutet bedömer att den öppna ar-\r\nbetslösheten år 2001 skall vara 5,8 %, medan rege-\r\nringen säger 4,0 % år 2001. Regeringens bedömning\r\när betydligt mer optimistisk än vad Konjunkturinstitu-\r\ntets. Konjunkturinstitutet säger att det kommer att bli\r\nen sysselsättningsökning med 100 000 jobb, medan\r\nregeringen säger 200 000 jobb.\r\nRegeringen kan inte neka till att just kunskapslyf-\r\ntet med 100 000-150 000 deltagare har hjälpt till att\r\nminska siffrorna. Visst är det bra att människor som\r\ntidigare inte har kunnat utbilda sig nu får chans att\r\ngöra det. Men jag tycker att de skall ingå i statistiken\r\nså att man inte missleder människor.\r\nVisst unnar jag regeringen att glädja sig åt ljuset i\r\ntunneln. Men att läget är så ljust som regeringen på-\r\nstår är en sanning med modifikation. Att dribbla med\r\nord är inte heller rätt. Vi talar nu om obalanstalet i\r\nstället för om total arbetslöshet. I massmedierna talar\r\nman om arbetslöshet när det är den öppna arbetslöshe-\r\nten man menar. Det förvirrar människor, och man får\r\ningen riktig uppfattning om hur stor arbetslösheten\r\negentligen är.\r\nNej, jag tycker att man skall lägga fram klara be-\r\nsked. Låt oss i stället hjälpas åt att komma till rätta\r\nmed lösningarna på arbetslöshetsproblemet. Läget är\r\nändå tillräckligt besvärligt som det är.\r\nI ett pressmedelande från AMS som kom i dag står\r\ndet att 6 % är arbetslösa nu. Det är överskriften. Med\r\ndet menar man öppet arbetslösa. Då tycker jag att man\r\nskall säga det också.\r\nEn följd av den höga arbetslösheten är att de som\r\nhar jobb har drabbats av en väldigt stor press på sina\r\narbeten. Därför vill jag ta upp detta i dag. De som har\r\narbete jobbar alltmer och betalar alltmer för dem som\r\ninte har arbete. Många känner sig inlåsta på sina ar-\r\nbetsplatser.\r\nFru talman! Så många som 25-30 % känner att de\r\ninte är nöjda med det jobb de har nu. De skulle vilja\r\nbyta, men de vågar inte säga något utan förblir tysta.\r\nDe går och tiger på sin arbetsplats av rädsla för att bli\r\narbetslösa.\r\nLäkare slår nu larm om bl.a. ökad stress och ut-\r\nbrändhet på så stora företag som exempelvis Volvo.\r\nÖvertid, tidspress och oro för övertalighet ligger\r\nbakom. I en undersökning gjord av TCO anser över\r\nhälften att det är risk för att bli arbetslös om man är\r\nför kritisk på jobbet.\r\nVad är det då för kritik som man inte vågar kom-\r\nma med? Det som är farligt är att det är större konkur-\r\nrens på arbetsmarknaden nu. Folk har blivit mer rädda\r\npå grund av den ekonomiska kris vi har haft. Arbets-\r\ngivarna behöver inte vara rädda om sin personal läng-\r\nre eftersom det är mycket lätt att få tag i personal.\r\nCheferna tål mindre kritik i dag.\r\nKunde man sänka arbetslösheten så kanske pres-\r\nsen också på dem som nu har jobb minskar.\r\nVi i Miljöpartiet har i ett flertal motioner och\r\nframföranden här i riksdagen framfört kravet på en\r\narbetstidsförkortning och att vi därigenom delar på de\r\njobb som finns. Detta är väl känt, men jag kan ändå\r\ninte låta bli att tala om det eftersom arbetstidsför-\r\nkortningen är en bärande del i Miljöpartiets politik för\r\natt få fler i arbete.\r\nI dagens läge på arbetsmarknaden skulle en kraftig\r\narbetstidsförkortning bidra till en sänkning av arbets-\r\nlösheten. Kortare arbetstider ger dessutom ökad liv-\r\nskvalitet genom mer tid för barn och familj, färre\r\narbetsskador och en förbättrad hälsa.\r\nVi i Miljöpartiet vill säga detta i ett kontrakt mel-\r\nlan staten och parterna på arbetsmarknaden. Vi har i\r\nen rapport tagit upp hur vi vill genomföra en arbets-\r\ntidsförkortning. Besparingarna för samhället skulle\r\nuppgå till drygt 20 miljarder kronor netto, som vi\r\nskulle vilja använda till att sänka egenavgifterna med\r\n2-3 procentenheter och höja grundavdraget. De som\r\njobbar heltid och har de lägsta lönerna på arbetsmark-\r\nnaden skulle då inte i realiteten få någon sänkt lön.\r\nFru talman! Vi tycker att regeringens tillväxtanta-\r\nganden är orealistiskt höga. Dessutom har sambandet\r\nmellan tillväxt och sysselsättning försvagats kraftigt\r\ngenom den starka produktivitetsutvecklingen, den s.k.\r\njobless growth. Med Miljöpartiets förslag, bl.a. det\r\nom arbetstidsförkortningen, skulle man komma ned\r\ntill 3 % öppen arbetslöshet och mindre än 5 % total\r\narbetslöshet till år 2002.\r\nMed en sänkning av normalarbetstiden till 35\r\ntimmar i veckan skulle 200 000 nya jobb kunna ska-\r\npas.\r\nFru talman! I det avtal som bilmekanikerna slöt nu\r\nuteblev arbetstidsförkortningen, vilket flera av de här\r\n15 000 bilmekanikerna som inte fick arbetstidsför-\r\nkortning är mycket besvikna på. De anförde bl.a. att\r\nde fick en minskad livskvalitet. Flera var ensamma\r\npappor, som hade litet tid för sina barn. De tyckte att\r\nde hade kunnat utnyttja arbetstidsförkortningen till\r\ndetta om de hade fått den. Arbetsgivarna däremot\r\nville ensidigt förlägga arbetstiden till oregelbundna\r\ntider. Detta stoppade en arbetstidsförkortning.\r\nFru talman! Vi är på väg in i en helt ny arbets-\r\nmarknad. Vi kan se i den prognos som AMS har\r\nkommit med i dag att antalet tillfälligt anställda och\r\ntimanställda har ökat väldigt. Vi vet också att överti-\r\nden ökar markant. Cirka en tredjedel av de yrkesverk-\r\nsamma arbetar övertid minst en gång i veckan. Ar-\r\nbetstakten har ökat under de senaste fem åren. En\r\ninternationell jämförelse gjord av OECD visar att\r\nSverige ligger mycket högt. Människor förväntas i\r\ndag utföra mer arbete än vad som hinns med på ordi-\r\nnarie arbetstid. De får lov att ta till övertid eller ta\r\nmed arbetet hem utan att registrera eller få extra betalt\r\nför det. Detta ökar också.\r\nVi kan vara på väg in i någonting som man kan\r\nkalla för ett 24-timmarssamhälle, där individen helt\r\nglöms bort.\r\nNej, låt oss dela med oss av vårt arbete så att de\r\nsom är arbetslösa också kan få känna sig behövda.\r\nDetta kommer naturligtvis samhället i stort att tjäna\r\npå.\r\nFru talman! Alla de som döljer sig i statistiken är\r\nofrivilligt arbetslösa, medan övertidsberget växer för\r\ndem som har jobb. Under 1997 arbetade de anställda i\r\nvårt land i genomsnitt 2,7 miljoner timmar övertid per\r\nvecka. Den övertid som arbetades under hela året\r\nmotsvarar ca 90 000 arbetstillfällen. Att det så små-\r\nningom kan komma en begränsning av övertidstaket\r\ntill 100 timmar välkomnar vi i Miljöpartiet. Vi har ju\r\nockså föreslagit det i många motioner. Vi hoppas\r\nverkligen på detta.\r\nTakten, pressen och de ekonomiska villkoren i ar-\r\nbetslivet gör att vi jobbar även när vi är sjuka. Männi-\r\nskor har inte råd att vara hemma när de är sjuka. Den\r\nhär \"sjuknärvaron\" motsvarar ca 130 000 arbetstillfäl-\r\nlen.\r\nSammantaget, fru talman, skulle alltså en rättvisa-\r\nre fördelning av arbetstiden kunna göra mycket för en\r\nminskad arbetslöshet. Vi vill se en kortare arbetstid\r\nmed en ömsesidig flexibilitet i arbetet. Arbetsgivare\r\noch arbetstagare bör kunna mötas över en flexibilitet\r\noch en förkortad arbetstid. Det ser Miljöpartiet som\r\nen framtid.\r\nFru talman! Småföretagarna är utnämnda till att\r\nvara hjältar. En stor del av de nya jobben skall ju\r\nkomma just i små och medelstora företag.\r\nJag har nu under helgen varit i Västergötland på\r\nett av Sveriges vackraste berg, nämligen Kinnekulle.\r\nDär breder just nu ramslöken ut sig, och flera orkidéer\r\nstår i blom. På Kinnekulle finns flera småföretagare.\r\nBygden har kvar sin historiska karaktär, och småföre-\r\ntagarna betyder mycket för bygden. Men det är svårt\r\nför dessa små företag att klara sig. Det gäller speciellt\r\ntvå systrar som driver en tygaffär uppe på Kinnekulle.\r\nDessa systrar betyder mycket för bygden genom sin\r\nstora kunskap bl.a. om bygden. De arbetar mycket\r\nideellt för att hålla liv i bygden.\r\nDet jag vill säga är att vi skall vara rädda om de\r\nföretag som finns i Sverige, och inte bara satsa på\r\nnya. Det gäller att uppehålla dem som finns. Krångli-\r\nga regler förorsakar mycket möda. Det är viktigt att\r\nförenkla för småföretagen så att de kan uppmuntras\r\natt fortsätta. Som det nu är sätts många käppar i hju-\r\nlet.\r\nAtt många småföretagare i dag dras med ekono-\r\nmiska problem beror naturligtvis i hög grad på att den\r\ninhemska efterfrågan kollapsat under 90-talets krisår.\r\nBilverkstäder, snickerier, närbutiker m.fl. småföretag\r\nsom betjänar hemmamarknaden har alla fått känna av\r\ndetta. Om riksdagen kunde lägga om sin ekonomiska\r\npolitik i en mer expansiv riktning skulle det hjälpa\r\nsmåföretagen.\r\nAlla är betjänta av rättvisa spelregler. Vi i Miljö-\r\npartiet föreslår enklare regler, och välkomnar Småfö-\r\nretagardelegationen som i dag presenterat sin rapport.\r\nVi vill också se en skatteväxling för att företagen skall\r\nfå bättre chans att med lägre arbetsgivaravgift anställa\r\nmänniskor och för att underlätta att ta steg mot det\r\nekologiskt hållbara samhälle där fler jobb kommer att\r\nskapas.\r\nJag vill tacka fru talman för de här fyra åren. Tack\r\nså mycket! Det har varit trevligt.\r\nJag står bakom alla de reservationer som Miljö-\r\npartiet har till betänkandet, men jag yrkar inte bifall\r\ntill någon just nu.</pre><pre>Anf.  161  DAN ERICSSON (kd):\r\nFru talman! En lång dags finansdebatt går nu mot\r\nsitt slut. Huvudtemat har varit hur vi skall få männi-\r\nskor i arbete för att därmed säkra vårt välfärdssamhäl-\r\nle. Alternativen är i huvudsak två. Det första är rege-\r\nringen och dess varierande stödpartier, Centern,\r\nVänstern och Miljöpartiet, som inte har något särskilt\r\nrecept utan flyter med så gott det går i hopp om att\r\nden internationella konjunkturuppgången skall ge nya\r\njobb. De beslut på det näringspolitiska och arbet-\r\nmarknadspolitiska området som regeringen åstad-\r\nkommit har under hela denna mandatperiod haft mot-\r\nsatt effekt. De har inneburit en dämpning av syssel-\r\nsättningen och en inlåsning i åtgärder. Det har varit\r\nåtgärder som det ofta ändrats och schackrats med.\r\nSom ett tydligt alternativ till den här låt-gå-\r\npolitiken formar nu oppositionen, och däribland\r\nKristdemokraterna, en allians för arbete som kan\r\nskapa förutsättningar för alla att få ett arbete. Därmed\r\nblir det en garant för fortsatt välfärd i Sverige.\r\nDet är mellan dessa alternativ valet står, dvs.\r\nmellan en politik för åtgärder och en politik för regul-\r\njära arbetstillfällen.\r\nHur skall vi då sätta fart på företagandet och un-\r\nderlätta nyanställningar? Det finns ett antal punkter\r\nsom vi har lagt fram under den här mandatperioden.\r\nJag kan upprepa några av dem.\r\nVi har föreslagit en sänkt skatt inom tjänstesek-\r\ntorn. Våra förslag, som syftar till att göra en svart\r\nsektor vit och nettobeskatta hemtjänster, kan på kort\r\ntid ge många nya arbetstillfällen inom tjänstesektorn.\r\nDet handlar bl.a. om breddade och förbättrade ROT-\r\navdrag för underhålls- och reparationsarbeten.\r\nDet handlar om minskad byråkrati för företagare\r\noch förenklingar av regelverket. Småföretagardelega-\r\ntionens förslag, som kom i dag, behöver omsättas i en\r\nregeringsproposition snarast möjligt.\r\nDet måste bli lättare att erhålla F-skattsedel för att\r\nfå i gång nya företag.\r\nVidare vill vi avskaffa den förtida momsinbetal-\r\nningen.\r\nArbetsgivaravgifterna måste sänkas. Det innebär\r\nsänkta kostnader för arbetskraft.\r\nEn flexiblare arbetsrätt skulle underlätta ungdo-\r\nmars, invandrares och andra arbetstagares inträde på\r\narbetsmarknaden.\r\nEn förutsebar energipolitik och energibeskattning\r\nskulle ge långsiktiga spelregler för de företag som vill\r\ninvestera i Sverige.\r\nJag vill peka på några ytterligare områden där\r\npolitiken bör läggas om för att fler skall få möjlighet\r\natt få jobb.\r\nEn skatteväxling mellan arbetskraftskostnader och\r\nkostnader för miljöbelastande verksamhet har diskute-\r\nrats tidigare under dagen. Vi menar att en sådan bör\r\ngenomföras. Förutom sänkta arbetskraftskostnader\r\ninnebär det en skatteväxling som gör att vi får nya\r\narbetstillfällen kopplade till kretsloppssamhället. Det\r\nhandlar t.ex. om återvinningsindustri, ny och småska-\r\nlig energiproduktion med inhemska och förnybara\r\nenergikällor. Vi vill ju att detta skall växa fram.\r\nFru talman! På just den här punkten noterade jag\r\nvad Thomas Östros sade om energiskatterna. Nu är\r\nhan inte här, men jag blev litet oroad när han sade att\r\nvi hade det skattetryck som var lämpligt just på ener-\r\ngisidan. Det är alltså ett motsatt budskap till det som\r\nnäringsministern tidigare sagt, nämligen att produk-\r\ntionsskatten på el måste sänkas för att vi skall kunna\r\nklara vår elintensiva industri. Det handlar ju faktiskt\r\nom väldigt många jobb, både i den direkta industrin\r\noch bland alla de underleverantörer som är beroende\r\nav denna industri. Budskapet i dag var alltså att vi har\r\nett lagom skattetryck vad gäller energin. Min upp-\r\nfattning är att vi inte har det, fru talman. Vi måste\r\nsänka det för den elintensiva industrins skull.\r\nI stället för flyttlasspolitik bör regeringen anlägga\r\nen regionalpolitisk helhetssyn på närings- och arbets-\r\nmarknadspolitiken. Aktiva arbetsmarknads- och regi-\r\nonalpolitiska åtgärder som tillförsäkrar de lokala\r\nområdena och regionerna möjlighet till fortsatt syssel-\r\nsättning är nödvändiga om hela Sverige skall leva. I\r\nden delen kan jag instämma i det Elving Andersson\r\nsade här tidigare. Det är bara synd, fru talman, att han\r\nunder den här mandatperioden har stött en politik som\r\nhar lett till det ökade antalet flyttlass - något som han\r\nnu beklagar. Men det är bra, Elving Andersson. Nu\r\nskall vi stå upp för att hela Sverige skall leva, även\r\nregionerna och kommunerna. Vi skall driva en regio-\r\nnalpolitik som stöttar detta.\r\nJordbrukspolitiken är också synnerligen väsentlig\r\nur arbetsmarknadssynpunkt. Det måste bli lika kon-\r\nkurrensvillkor för svenska lantbrukare i förhållande\r\ntill omvärlden. Det är också viktigt för sysselsättning-\r\nen inte bara i primärproduktionen, jordbruket, utan\r\nockså i livsmedelsindustrin. Det är där vi nu håller på\r\natt tappa jobb. Här måste det bli en omläggning\r\nmycket snabbt. Det finns en ganska stark front på\r\ndetta område. Jag hoppas att regeringen tar till sig det\r\noch gör något mycket snabbare än vad man har avise-\r\nrat. Vi har ju en utredning på området, den Björkska\r\nutredningen, som klart visar att vi tappar jobb om vi\r\ninte snabbt förbättrar konkurrenssituationen för\r\nsvenska företagare. Arbetsmarknadsministern, som ju\r\ntidigare sysslat med jordbruk, vet ju detta mycket väl.\r\nJag hoppas att hon diskuterar det med sin kollega\r\njordbruksministern i regeringen.\r\nOckså arbetsmarknadspolitiken måste reformeras.\r\nI dag är just arbetsmarknadsområdet ett av de mest\r\ngenomreglerade samhällsområdena. Stela regelsystem\r\nkring alla olika åtgärder har skapat brist på flexibilitet\r\noch rent av gett rigiditet. Den här detaljregleringen\r\nmåste ersättas med generella, enkla system med stor\r\nflexibilitet.\r\nFru talman! Vi menar att arbetsmarknadspolitiken\r\nockså måste utgå ifrån det vi kallar subsidiaritets-\r\nprincipen, dvs. den måste föras ned till lägsta möjliga\r\neffektiva nivå. Då krävs det en genomgripande ned-\r\nflyttning av ansvar och resurser till den lokala nivån.\r\nKommun, arbetsförmedling och försäkringskassa bör\r\ngemensamt ansvara för genomförandet av arbets-\r\nmarknadspolitiken såväl praktiskt som ekonomiskt.\r\nDe statliga resurser som nu finns för åtgärder bör\r\nflytta med i en sådan decentralisering av verksamhe-\r\nten. Företag, fackföreningar, utbildningsinstitutioner\r\noch ideella organisationer bör givetvis involveras i det\r\nlokala arbetet mot arbetslösheten.\r\nFru talman! Det här var några tankar om ett poli-\r\ntiskt alternativ till den regeringspolitik som har be-\r\ndrivits under flera år och som vi inte vet vad den\r\nkommer att innebära om den drivs vidare efter hös-\r\ntens val. Det vi har sett av den nuvarande regeringen\r\noch det tänkta kommande alternativet är ju en mängd\r\nlöften och en politik som inte har gett det man önskat.\r\nLO-tidningen beskrev det så här i början på året: I\r\nmedeltal var 558 000 personer, 13,1 % av arbetskraf-\r\nten, öppet arbetslösa eller sysselsatta i arbetsmark-\r\nnadspolitiska åtgärder under 1997.\r\nDet är i och för sig en procentenhet färre än under\r\n1996, men sysselsättningen minskade med ungefär\r\nlika mycket.\r\nVidare skrev LO-tidningen: Förbättringen på ar-\r\nbetsmarknaden beror främst på politiskt beslutade\r\nåtgärder, inte på att fler fått arbete. Regeringens ut-\r\nbildningssatsning kunskapslyftet och särskilda åtgär-\r\nder för att förtidspensionera äldre arbetslösa har put-\r\nsat siffrorna. En annan orsak är att antal långtidssjuka\r\nökade kraftigt i fjol. De långtidssjuka räknas inte in\r\narbetskraften och räknas därmed inte som arbetslösa.\r\nSå långt LO-tidningen om den kamouflerade ar-\r\nbetslöshetsstatistiken. Det är alltså inte jag själv som\r\nsäger detta, utan det är en tidning som står regeringen\r\nnära som beskriver situationen.\r\nHur ser då dagsläget ut. Det här är ju några måna-\r\nder sedan. Jo, i dag är det en öppen arbetslöshet på\r\nnära 7 %, antalet människor i åtgärder motsvarar\r\nca 4 % och sedan finns 3 % i kunskapslyftet. I inter-\r\nnationell statistik redovisas dessa som arbetslösa.\r\nSammantaget är det alltså 14 %. Det är en sämre\r\nsiffra än när den socialdemokratiska regeringen tog\r\nmakten 1994. Det är resultatet av fyra års experimen-\r\nterande - som jag ser det - med fram-och-tillbaka-\r\npolitik.\r\nJag vill ta upp ett ganska tydligt exempel här i de-\r\nbatten. Nästan hälften av Malmös vuxna befolkning\r\nsaknar ett riktigt jobb. Av stadens 153 000 invånare\r\nmellan 16 och 65 år har bara 56 % arbete inom den\r\nprivata eller offentliga sektorn. Det visar en gransk-\r\nning som Sydsvenska Dagbladet har gjort. Den bruta-\r\nla sanningen om Malmö är att den ena halvan av be-\r\nfolkningen försörjer den andra. Det är alltså ett citat\r\nur den här undersökningen.\r\nEnligt kommunens egen statistik är nu bara 60 %\r\nav befolkningen sysselsatt. Resten är öppet arbetslösa,\r\nförtidspensionerade, i AMS-utbildning, studenter,\r\nhemmafruar eller människor som helt enkelt inte\r\nansett det lönt att söka jobb. Det ligger en fruktans-\r\nvärd dramatik i det ras Malmö sett medger Ilmar\r\nReepalu, kommunstyrelsens socialdemokratiska ord-\r\nförande i Malmö.\r\nDetta, fru talman, är landets tredje största stad.\r\nVad är det som pågår? Vad är det som händer i vårt\r\nsamhälle? Hans Andersson tog i inledningen av sitt\r\nanförande upp detta. Är det en tillvänjning, är det så\r\natt man ute bland folket accepterar att vi de facto\r\nredan har tvåtredjedelssamhället här? Detta är något\r\nvi inte kan acceptera, fru talman.\r\nJag har under den här mandatperioden, faktiskt vid\r\nåtskilliga tillfällen, uppmanat regeringen att försöka få\r\ntill någon form av rundabordssamtal eller en över-\r\nläggning där vi gemensamt kunde se på hur vi kan\r\nlyfta Sverige, hur vi skall få tillväxt, hur vi skall\r\nfrämja företagande, hur vi skall förändra arbetsmark-\r\nnadspolitiken så att den blir ett stöd för tillväxten.\r\nDetta har avvisats hela tiden.\r\nNu står vi där. Det blir så oerhört tydligt, så oer-\r\nhört krasst genom de här siffrorna att vi har tvåtredje-\r\ndelssamhället här. Det är förödande. Fru talman!\r\nOavsett vilken regering som kommer till efter höstens\r\nval tror jag att det är oerhört angeläget att man sätter\r\nsig ned och analyserar denna bistra verklighet, att man\r\nförsöker finna varandra i den tydliga ambitionen att vi\r\ninte kan acceptera det här. Sedan kan vi ha olika för-\r\nslag till lösningar, men vi måste nog faktiskt sträva\r\nefter en mer samlad bild av hur vi skall ta oss ur detta.\r\nDet får inte vara så som Hans Andersson säger, att\r\ndetta är något vi nu accepterar.\r\nFru talman! Jag måste ändå avslutningsvis peka på\r\nnågra av de misslyckanden, löften och utfästelser som\r\nhar haglat från den socialdemokratiska regeringen\r\nunder den här perioden, både tidigare från Anders\r\nSundström, när han var arbetsmarknadsminister, och\r\nnu senare från Margareta Winberg.\r\nDet har handlat om RAS, det riktade anställnings-\r\nstödet som skulle ge 110 000 jobb, men där resultatet\r\nblev drygt 20 000.\r\nHundradagarsgarantin för ungdomar har redan\r\nvarit uppe i debatten flera gånger. 300 000 misslyck-\r\nanden, fru talman, det tror jag nästan är snudd på\r\nrekord i misslyckanden i förhållande till utställda\r\nvallöften. 300 000 löftesbrott.\r\nMan har infört en kommunal ungdomsgaranti, som\r\nskulle ge 10 000 ungdomar jobb. Resultatet är 2 200.\r\nDet handlar om 55-plus, dvs. OTA, resursarbeten,\r\nsom givit ett fåtal jobb i förhållande till utfästelserna.\r\nDe arbetslösa, fru talman, vill inte ha den typen av\r\nåtgärder. Det får jag höra ute på fältet varje gång jag\r\nhar debatter och andra sammanträffanden med arbets-\r\nlösa. Detta är ingenting man vill ha. Man vill ha regul-\r\njära jobb.\r\nGenerationsväxlingen har enligt utskottets betän-\r\nkande gett 59 jobb - 59 jobb! Det var ett stort slag-\r\nnummer. Per Unckel sade att det handlade om 10 000\r\njobb. 59 jobb har det blivit.\r\nRedan förra sommaren garanterades alla gymna-\r\nsieungdomar feriearbeten. Resultatet förra sommaren\r\nvar att feriearbetslösheten var högre, och resultatet\r\ndenna sommar är inte mycket bättre. Dessutom får\r\nungdomar som sysselsätts enligt SSU slavlöner. Det\r\när faktiskt regeringens eget ungdomsförbund som\r\ndömer ut regeringens ungdomspolitik. Man kallar det\r\nslavlöner, de löner de får som ändå lyckas få ett ferie-\r\narbete.\r\nDe ständiga förändringarna av villkoren i a-kassan\r\nställer till väldiga problem, nu senast gäller det den\r\nsommar som ligger framför oss. Också detta har be-\r\nskrivits tidigare i debatten. I det här sammanhanget\r\nkanske arbetsmarknadsministern kan ge ett hopp till\r\nmånga av dem som trott att de skulle få en arbetslös-\r\nhetsförsäkring under sommaren men som nu upptäck-\r\ner att de genom regeringens olika schackranden och\r\nändringar av a-kassan kommer att ställas utanför. I\r\nbästa fall får de ett utbildningsbidrag på 103 kr om\r\ndagen. Det klarar man sig inte på. Det innebär att\r\nmånga avbryter sina utbildningar. Jag vore tacksam\r\nom arbetsmarknadsministern på denna punkt kunde ge\r\nett besked, ett positivt besked som gör att många av\r\ndem som nu känner sig utsatta, frågande och som inte\r\nvet hur de skall hantera sin situation kan känna sig\r\nlugnare.\r\nFru talman! Jag skulle kunna ägna resten av mitt\r\nanförande åt en fortsatt uppräkning av misslyckanden,\r\nmen det får räcka nu. Jag tror att också alla de arbets-\r\nlösa tycker att det får räcka nu. De har fått nog av en\r\nregering som misslyckas med huvuduppdraget, att få\r\nfart på sysselsättningen. Grundproblemet är fortfaran-\r\nde att regeringen inte har förstått att utan tillväxtåt-\r\ngärder och företagsfrämjande insatser kommer det\r\ninte fram fler arbetstillfällen. Det går inte att kompen-\r\nsera med arbetsmarknadspolitik. Den socialdemokra-\r\ntiska arbetsmarknadspolitiken, som enligt tidningen\r\nKommun-Aktuellt är \"ett reservat för arbetslösa\", har\r\nnått vägs ände.\r\nNu är det dags att välja, att välja en fortsatt politik\r\nför åtgärder och arbetslöshet eller en politik för sys-\r\nselsättning och välfärd. Jag, fru talman, väljer det\r\nsenare.</pre><pre>Anf.  162  HANS ANDERSSON (v) replik:\r\nFru talman! Det finns ett antal punkter där Dan\r\nAndersson och jag delar kritiken mot den här rege-\r\nringen. Jag tror däremot inte att vi är överens i kriti-\r\nken mot den förra regeringen - då hörde jag aldrig av\r\nDan Andersson.\r\nDan Andersson - förlåt mig, jag menar Dan Erics-\r\nson. Dan Ericsson representerar något väldigt egen-\r\ndomligt. Han säger alltid: Kan vi inte sätta oss vid ett\r\nrunt bord, alla tillsammans, och göra upp?! Det låter\r\nsom smek, smek, smek, men egentligen menar han att\r\nvi alla är fähundar och gör allting fel. Sedan citerar\r\nhan alla otrevligheter han kan komma på - smisk,\r\nsmisk, smisk! Är han en snäll gubbe, en elak gubbe\r\neller en ful gubbe? Vad skall jag tro? Så kan man inte\r\nbete sig i politiken, och egentligen ingen annanstans\r\nheller, Dan Ericsson!\r\nLågkvalitativa åtgärder: Ja, jag har riktat skarp\r\nkritik mot regeringen för att man avvek från vad man\r\ntänkte sig i tillväxtpropositionen och gick tillbaka till\r\njust det som ni var med om att bygga upp. Minns Dan\r\nEricsson hur många vi hade i sådana här åtgärder, i\r\nungdomspraktik och ALU? Sammanlagt var det\r\n141 000 år 1993. Det var riktigt dåliga grejer!\r\nÅ andra sidan kan man försvara det. Vad är ut-\r\nmärkande för många av de länder inom EU som styrs\r\nav kristdemokrater - men också de som styrs av soci-\r\naldemokrater? Jo, att 60, 70 eller 80 % av de arbets-\r\nlösa är långtidsarbetslösa och har varit det i mer än\r\nsex månader och att upp till 40, 50 eller 60 % har\r\nvarit arbetslösa i mer än tolv månader. Det beror på\r\natt man i dessa länder har saknat åtgärder av något\r\nslag. Vad tycker Dan Ericsson om Tyskland, vad\r\ntycker Dan Ericsson om Nederländerna, om Italien,\r\nför att ta de länder som ligger väldigt illa till vad\r\ngäller de siffrorna?\r\nSäg något om de verkliga problemen, om produk-\r\ntivitetsfrågor, om strukturfrågor, om Malmö. Titta på\r\nsysselsättningsgraden hos människor med utländsk\r\nbakgrund. Sysselsättningsgraden bland utländska\r\nmedborgare i Sverige i dag ligger på 33 %, bland\r\nkvinnor 27 %. Det är inte lätt att lösa de problemen.\r\nRegeringen borde ha gjort bättre. Men stå inte bara\r\noch gnäll, Dan Ericsson! Åtminstone blir det då inte\r\nnågon vidare spisning kring något runt bord.</pre><pre>Anf.  163  DAN ERICSSON (kd) replik:\r\nFru talman! Hans Andersson funderar på om jag\r\när snäll eller om jag är en elak gubbe. Hans Anders-\r\nson är en riktig tomtegubben, det vet vi. I det betän-\r\nkande vi har framför oss på bänken kan vi läsa att han\r\nvill ösa på, expandera. Hans Andersson och Vänster-\r\npartiet drar på med -32 miljarder på ett bräde. Det\r\nkan man ju göra om man är en tomtegubbe.\r\nJag försöker nog inte direkt att smeka, men jag har\r\nunder ett antal år i denna kammare försökt vädja. Jag\r\nkan erkänna att vi har brister i vår politik. Då kanske\r\nockså regeringen skulle kunna erkänna sina brister, så\r\natt vi tillsammans kunde sätta oss ned och finna en\r\nväg ur det. När vi skall summera den här mandatperi-\r\noden, Hans Andersson, är det kanske rättvist att re-\r\ndovisa vad som har hänt i förhållande till vad social-\r\ndemokraterna sade i valrörelsen 1994 och vad man\r\nhar sagt under de här åren i regeringsställning. Vi har\r\nfacit nu. Det handlar inte så mycket om att slå, Hans\r\nAndersson, det handlar om att redovisa fakta. Men jag\r\nnämnde också de alarmerande siffrorna från Malmö\r\noch det som Hans Andersson själv tog upp, att det\r\nverkar som att vi börjar acceptera den här situationen.\r\nSå får det inte bli. Oavsett vilken regering som kom-\r\nmer till under hösten måste vi sätta oss ned och kom-\r\nma överens om att detta måste vändas.</pre><pre>Anf.  164  HANS ANDERSSON (v) replik:\r\nFru talman! Låt mig klara ut att det inte handlar\r\nom några 32 miljarder. Det handlar om 10 respektive\r\n20 respektive 30 miljarder under tre år, vilket är ett\r\nbudgetutrymme som vi tillsammans med regeringen\r\nser. Man kan göra olika saker av det. Vi tror att man\r\nskall satsa pengarna på sysselsättning.\r\nJag sade också att vi ofta delar kritik. Vi har ge-\r\nnom årens lopp haft en del gemensamma reservatio-\r\nner. Men det märkvärdiga är, tycker jag, att när vi då\r\nvid dagens slut skall summera det hela blir det för\r\nmycket gnäll och för litet analys. Det blir inte en\r\nredovisning av de verkliga problemen. De kunde\r\nannars synas om man just gjorde en del internationella\r\njämförelser. Men det betyder inte att jag inte är kritisk\r\nmot regeringen. Jag är rasande kritisk, och jag har\r\nvisat det gång efter gång. Men jag har försökt att\r\ndärvid vara väldigt konkret.\r\nMen med tanke på att kd i stället för att landa vid\r\nrunda bordet landar i jollen efter Per Unckels segel-\r\nbåt, och egentligen bara har sänkt skatt som lösning,\r\ntycker jag att det i väldigt hög grad saknar trovärdig-\r\nhet med den sociala ambition som man i och för sig\r\nofta kan märka inte bara hos Dan Andersson, som jag\r\nav misstag råkade säga, utan även, det vill jag faktiskt\r\nunderstryka, hos Dan Ericsson.</pre><pre>Anf.  165  DAN ERICSSON (kd) replik:\r\nFru talman! Nu när Hans Andersson börjar recen-\r\nsera denna artikel, som om jag inte minns fel publice-\r\nrades i går, kan jag konstatera att hans analys av arti-\r\nkeln är något annorlunda än statsministerns. Statsmi-\r\nnistern sade ju att det som var nytt med denna artikel\r\nvar att Carl Bildt hade vikt sig. Det är något annor-\r\nlunda än att som Hans Andersson säga att vi har satt\r\noss i jollen som leds av moderaterna.\r\nOm man skall skapa ett samarbete för att få fart på\r\nvårt land, på tillväxten och företagandet, gäller det att\r\nhitta de partier som faktiskt står för en sådan politik.\r\nJag redovisade i mitt anförande några av punkterna\r\nför detta.\r\nOm Hans Andersson vill ansluta sig till det så är\r\ndet oerhört bra. Jag vet ju från utskottsdiskussionerna\r\ngenom de här åren att Hans Andersson har en väldigt\r\nbra analys av situationen.\r\nDet är möjligt, fru talman, att jag inte är riktigt li-\r\nka duktig på den analysen. Men jag har ändå kommit\r\nfram till slutsatsen att det är genom tillväxt, företa-\r\ngande och sysselsättning som vi skall vända de pro-\r\nblem som vårt land har. I den delen har ju faktiskt\r\nockså Hans Andersson samma uppfattning. Låt oss\r\ndärför samlas kring åtminstone det.\r\nSedan måste jag ändå avsluta med att säga att jag\r\nlyssnade på replikskiftet tidigare. Där hemföll Hans\r\nAndersson åt att kalla ett antal arbetstillfällen för\r\n100 000 pigor. Är det inte litet dåligt, Hans Anders-\r\nson? Alla de som sköter om Hans Anderssons rum här\r\ni Riksdagshuset - varför skall man kalla dem pigor?\r\nVarför denna nedvärdering? Varför denna klassreto-\r\nrik av sämsta möjliga slag?</pre><pre>Anf.  166  BARBRO JOHANSSON (mp) re-\r\nplik:\r\nFru talman! Dan Ericsson sade i sitt anförande här\r\nbl.a. att det saknas förslag från flera partier, bl.a. från\r\nMiljöpartiet, om hur man skall komma till rätta med\r\narbetslösheten. Jag tycker att det är konstigt att Dan\r\nEricsson påstår detta, för jag kommer inte ihåg några\r\ndirekta förslag från Dan Ericsson heller.\r\nVi har ju lagt fram en hel del förslag. Bl.a. har vi,\r\nsom jag sade i talarstolen, lagt fram förslag om ar-\r\nbetstidsförkortning. Det ger 200 000 nya jobb. Vi har\r\nockså lagt fram förslag om skatteväxling. Det är en\r\nviktig åtgärd, tycker vi. Också Dan Ericsson talar om\r\nen skatteväxling. Men vi vill finansiera det på ett\r\nannat sätt än han. Vi har också lagt fram förslag om\r\nfriår. Där ser vi också att en mängd jobb skulle kunna\r\nkomma till; ca 90 000.</pre><pre>Anf.  167  DAN ERICSSON (kd) replik:\r\nFru talman! Jo, det är riktigt att Miljöpartiet fak-\r\ntiskt har förslag som ligger i linje med kristdemokra-\r\nternas, t.ex. det här med friår. Sabbatsårsfrågan har vi\r\nfaktiskt drivit under flera år. Dessvärre kommer aldrig\r\nregeringen till avslut heller i denna fråga.\r\nMen det var kanske inte i första hand ett angrepp\r\npå Miljöpartiets arbetsmarknadspolitik. Problemet för\r\nBarbro Johansson är ju den egna partiledningen i\r\nMiljöpartiet. Den har klart deklarerat att man hör till\r\nden vänstra sidan av politiken. Jag beklagar det, för\r\njag tror att det kanske hade kunnat finnas goda förut-\r\nsättningar för Miljöpartiet att ta sig in på mittfältet i\r\npolitiken. Men som jag uppfattar positioneringen nu\r\nhar man lagt sig på vänstersidan. Därmed utgör man\r\nindirekt ett stöd också till regeringspolitiken.</pre><pre>Anf.  168  BARBRO JOHANSSON (mp) re-\r\nplik:\r\nFru talman! Jag vet inte om detta är rätta tillfället\r\natt diskutera vilken sida man står på. Vi har väl inte\r\nhelt tagit ställning till huruvida vi ligger i mittfältet.\r\nDet tycker jag inte är rätt tid att diskutera nu.\r\nMen jag tackar ändå för de här fyra åren i utskot-\r\ntet!</pre><pre>Anf.  169  DAN ERICSSON (kd) replik:\r\nFru talman! Då tolkar jag det uttalandet som väl-\r\ndigt positivt, som att Miljöpartiet vill hålla sig till det\r\npolitiska mittfältet. Därmed har kanske förutsättning-\r\narna ökat för att vi skall få en annan konstellation i\r\nRegeringskansliet efter valet.</pre><pre>Anf.  170  ELVING ANDERSSON (c) re-\r\nplik:\r\nFru talman! Dan Ericsson gjorde en retorisk sal-\r\ntomortal, som jag dessutom tycker var ohederlig, i sitt\r\nanförande. Det var det som gjorde att jag kände mig\r\ntvungen att begära ordet. Han försökte hävda att\r\nCentern är ansvarigt för och har medverkat till att de\r\nregionala obalanserna nu ökar. Samtidigt försökte han\r\ngöra sig själv och kristdemokraterna till någon sorts\r\nregionernas förespråkare.\r\nJag kan bara tolka det som att det regionalpolitis-\r\nka arbetet har gått Dan Ericsson helt förbi under den\r\ngångna mandatperioden. Han har inget sett, han har\r\ninget hört och han har inget förstått.\r\nCentern har under alla år stått på barrikaderna för\r\natt alla regioner i vårt land skall få en positiv utveck-\r\nling och för att de skall kunna utvecklas. Tyvärr har\r\nDan Ericsson och kristdemokraterna lyst med sin\r\nfrånvaro på de här barrikaderna.</pre><pre>Anf.  171  DAN ERICSSON (kd) replik:\r\nFru talman! Detta var ju nästan litet komiskt. Om\r\ndet är några som har stått för saltomortaler i det här\r\navseendet är det ju Centerpartiet. De har faktiskt\r\nstöttat de socialdemokratiska budgetarna, som har\r\ninneburit nedskärningar på regionalpolitiken, under\r\nett antal år. Sedan kan man nu i de yttersta av dagar\r\nförsöka ta avstånd från detta. Jag beskrev bara den\r\nfaktiska verkligheten. Det var inte mer med det.\r\nSedan till detta att vi skulle ha lyst med vår från-\r\nvaro när det gäller regionalpolitiken, landsbygdsfrå-\r\ngorna eller jordbrukspolitiken. Då måste jag säga att\r\nElving Andersson inte har förmåga att uppfatta\r\nmycket ljus i tillvaron.</pre><pre>Anf.  172  ELVING ANDERSSON (c) re-\r\nplik:\r\nFru talman! Jo, fru talman, jag uppfattar skeendet\r\nväldigt väl, och det är som jag säger. När det gäller\r\nregionalpolitiken har dessvärre Dan Ericsson och\r\nkristdemokraterna på ett intensivt sätt lyst med sin\r\nfrånvaro. Och jag tycker, fru talman, att en politiker\r\nsom tillhör ett parti som säger sig bl.a. vilja värna om\r\netik och moral i politiken borde hålla sig för god för\r\nden här typen av osaklig argumentering i en desperat\r\njakt på billiga debattpoänger.</pre><pre>Anf.  173  DAN ERICSSON (kd) replik:\r\nFru talman! Jag vet inte vem det är som börjar bli\r\nlitet desperat nu. Det är i alla fall inte kristdemokra-\r\nterna. Vi har stått för vår politik under hela denna\r\nmandatperiod - till skillnad från Elving Andersson,\r\nsom har tvingats inordna sig i ledet under den social-\r\ndemokratiska regeringspolitiken. Den har inneburit\r\nkraftfulla försämringar i regionalpolitiken, för landets\r\nbönder och för landsbygden. Det kan vi ju utläsa av\r\nstatistiken.\r\nJag behöver inte kritisera detta. Jag konstatera ba-\r\nra fakta. Så är det. Vi har stått för ett alternativ hela\r\nperioden. Vi kommer att stå för det också i valrörel-\r\nsen. Om vi får möjlighet att bilda regering kommer vi\r\nockså att föra den politiken i regeringsställning.</pre><pre>Anf.  174  Arbetsmarknadsminister\r\nMARGARETA WINBERG (s):\r\nFru talman! Också jag vill göra en liten reflexion\r\noch tillbakablick eftersom det här är denna mandat-\r\nperiods sista debatt på området.\r\nNär den socialdemokratiska regeringen tog över\r\n1994 tog vi också över ett tungt arv. Vi tog nämligen\r\növer det största budgetunderskottet, den största skuld-\r\nsättningen, i vårt lands historia. Och vi tog över en\r\nmassarbetslöshet av aldrig tidigare skådad omfattning.\r\nDet var arvet efter tre år med regeringen Bildt.\r\nJag hade kanske trott att det i den här debatten nå-\r\ngot skulle kunna framskymta litet mer borgerlig för-\r\nsiktighet och möjligen litet självkritik - men icke då.\r\nDet är precis som tidigare på gränsen till arrogans och\r\nsjälvgodhet.\r\nVi gjorde en stor budgetsanering, och det är klart\r\natt en budgetsanering av det slaget - 127 miljarder -\r\negentligen är ganska oförenlig med en effektiv kamp\r\nmot arbetslösheten. Det innebar nämligen både skat-\r\ntehöjningar och åtstramning. Och åtstramning höjer ju\r\nfaktiskt arbetslösheten. Vi var medvetna om det, men\r\nvi siktade det andra mer övergripande målet i framti-\r\nden. Den saneringen gjordes mycket snabbt. Det är\r\ninte något annat land som i modern tid har gjort en\r\nsådan sanering så fort och av så stor omfattning. Och\r\nnu kan vi ändå se resultatet.\r\nOm man tittar på resultatet och statistiken tycker\r\njag att det skulle finnas en viss anledning till opti-\r\nmism - men inte. Det är möjligen av förklarliga skäl\r\nElving Andersson, eftersom Centern mycket aktivt har\r\nbidragit till denna sanering, som är optimistisk och ser\r\nmed en viss tilltro på framtiden. Men annars är det\r\nfrån vänster till höger bara elände.\r\nLåt mig då försöka om inte vända på er eländesbe-\r\nskrivning och er pessimism ändå försöka att ge, åt-\r\nminstone för protokollet, en annan bild. Låt mig jäm-\r\nföra april 1994 med april 1998. I april 1994 fanns det\r\n386 000 öppet arbetslösa i Sverige. Motsvarande\r\nsiffra i april i år var 246 000. Det är alltså en minsk-\r\nning med 139 687. Det är väl ändå bra att vi har färre\r\nöppet arbetslösa, Per Unckel och alla ni andra?\r\nJa, men ni gömmer dem säkert i åtgärder, får jag\r\nsäkert höra. Nja, inte riktigt. 1994 var 270 000 perso-\r\nner föremål för åtgärder. Det var under borgerlig tid.\r\nDet var den högsta siffran någonsin. Vare sig förr\r\neller senare har det funnits så många. I år var det\r\n193 000. Det är alltså 77 000 färre.\r\nDå tittar vi på andra grupper. De långtidsarbetslö-\r\nsa är ett mycket stort problem, inte minst inom olika\r\nEU-länder. Också i fråga om dessa har vi gått från\r\n120 000 till 54 000. Det är mer än en halvering. I dag\r\nhar vi kvar 65 779.\r\nMan kan se på andra resultat. Det är resultat som\r\nni gärna talar om. Vi förlorade under den borgerliga\r\ntiden 450 000 jobb. Och vi har, inte mycket men\r\nändå, ökat sysselsättningen sedan 1994 med ca\r\n27 000. Jag medger att det är ett litet tal, men det är\r\ndock ett plus. Det har tillkommit många nya jobb i\r\nden privata sektorn - 87 000. Ni förlorade 316 000.\r\nNu ökar också sysselsättningen i den offentliga sek-\r\ntorn. Minskningen i den offentliga sektorn sedan 1994\r\nhar ju tyvärr ätit upp den ökning som har skett i den\r\nprivata sektorn.\r\nMan kan se på andra resultat, t.ex. de utländska\r\ninvesteringarna i Sverige. Ni hade under ett par år 27\r\nmiljarder. Vi hade under ett par år 68 miljarder. Vi\r\nhörde i dag Thomas Östros berätta att den svenska\r\nindustrin nu räknar med att satsa 69 miljarder under\r\n1998, och det är 10 % mer än 1997. Det är väl bra?\r\nTycker inte Per Unckel att det är bra att det satsas och\r\natt det finns en framtidstro?\r\nPå grund av att det numera finns förtroende för\r\nden svenska ekonomiska politiken har räntan fallit\r\nkraftigt. Under er tid höjdes den. Under vår tid har\r\nden fallit, och den har fallit med ungefär 3,5 % mellan\r\n1994 och 1998. Jag talar då inte om räntan utan om\r\nränteskillnaden. Vi brukar ju mäta ränteskillnaden\r\nmot olika länder. Ränteskillnaden mot t.ex. Tyskland\r\nhar fallit så mycket, och nu är det bara 15 punkters\r\nskillnad. Det betyder ju mycket för vanligt folk. Det\r\nbetyder mycket för företagare att det blir billigare att\r\nlåna och billigare att investera. Men det blir också\r\nbilligare för en person som skall sätta om sitt lån och\r\nsom har en villa värd 500 000 kr. Den personen beta-\r\nlade 3 737 kr 1994. I dag är summan 1 800 kr. Det är\r\nalltså mer än en halvering av räntekostnaden.\r\nI dag kunde vi också läsa ett TT-meddelande från\r\nSCB att den privata och den offentliga konsumtionen\r\nnu ökar. Den offentliga konsumtionen ökar för första\r\ngången sedan 1993.\r\nAllt detta görs naturligtvis därför att det finns ett\r\nökat förtroende för den förda politiken.\r\nVi kan mäta resultat på andra sätt. Det talas om\r\nföretagsklimat. Företagsskatten har redan diskuterats,\r\ndär vi är bäst, om man så vill, eller i varje fall lägst.\r\nDet är väl bra att företagen slipper betala så mycket\r\nskatt. Jämfört med Tyskland och USA ligger vi\r\nmycket lägre.\r\nVi kan jämföra elkostnaden, som tycks vara ett\r\nstort nummer i det nya programmet för de tre borger-\r\nliga partierna. För ett medelstort företag i Tyskland\r\neller USA kostar elen dubbelt så mycket som i Sveri-\r\nge.\r\nVi kan titta på produktivitetsökningen som i Sve-\r\nrige ligger väsentligt högre än i Tyskland och USA.\r\nJag tycker att det finns anledning att vara något\r\nmuntrare denna dag när vi diskuterar detta för sista\r\ngången inför valet - men icke.\r\nNär regeringen ser detta är det klart att vi lägger\r\nom politiken på arbetsmarknadens område. Vi har\r\ngjort det under ett antal år. Vi började 1996 då riks-\r\ndagen extrainkallades och då vi påbörjade decentrali-\r\nseringen av arbetsmarknadspolitiken. Då tvingades vi\r\nockså ha en hög volym på åtgärderna, eftersom det\r\ndå, precis som 1994, stod rätt still och stampade. Vi\r\nsåg inte de många nya jobben komma, och därför var\r\nvi tvingade att ha en hög nivå på åtgärderna. 1997\r\nvände det, och då vred vi om politiken. Då tog vi ned\r\nvolymtalen, och då satsade vi mer på kvalitet än på\r\nkvantitet, därför att vi såg att de nya jobben kom, vi\r\nsåg vad som behövdes, och det behövdes framför allt\r\narbetsmarknadsutbildning. Vi mötte därmed den efter-\r\nfrågan på vissa typer av yrken som vi såg skulle\r\nkomma. Men vi såg också att det nu fanns en kompe-\r\ntensklyfta mellan de nya jobb som vi såg komma och\r\nde arbetslösa som fanns. Det fungerar ju så att om\r\nman har varit arbetslös ett tag har man brister i sin\r\nkompetens, och därför var det så viktigt med tillska-\r\npandet av de 2 extra miljarderna för att vi skulle kun-\r\nna utbilda svetsare, IT-tekniker, kylmontörer osv.\r\ninom arbetsmarknadspolitikens ram. Det är också det\r\nsom nu sker.\r\nVad som också sker nu är en annan satsning på\r\nframtiden, nämligen kunskapslyftet, det kunskapslyft\r\nsom hånats och som anklagats för att vara en statistisk\r\nmanipulering eller som ett sätt att gömma de arbetslö-\r\nsa.\r\nSamma uttryck har ju använts mot den aktiva ar-\r\nbetsmarknadspolitiken och mot vissa av dessa åtgär-\r\nder. Men vi får inte glömma att det inte är något nytt\r\npåfund. Det var ungefär 100 000 fler under Carl\r\nBildts tid. Det är väldigt konstigt att man från visst\r\nhåll har denna syn, från högerfalangen här, eftersom\r\nockså högerregeringar inom EU, som jag jobbar en\r\nhel del med, har en helt annan syn på den aktiva ar-\r\nbetsmarknadspolitiken. Länder som Tyskland och\r\nSpanien, som uppenbarligen styrs av högern, försöker\r\nnu att göra som vi har kommit överens om i riktlinjer-\r\nna, nämligen att dubbelt så många personer inom fem\r\når skall vara föremål för någon form av åtgärd, skall\r\nvara aktiva i stället för passiva. Det är ju detta som\r\ndet handlar om. Åtgärderna är ju till för att motverka\r\npassivitet. Åtgärderna är ju inte i stället för jobb. Men\r\ni Sverige tänker ni bort och glömmer detta, som hö-\r\ngern i Tyskland och Spanien nu kopierar.\r\nVi har hört mycket om alternativet i dag. Jag har\r\nden tidning här där det står: Tillsammans kan vi skapa\r\n300 000 jobb. Då blir man litet nyfiken och tänker:\r\nOj, är det något nytänkande? Är det något visionärt?\r\nÄr det något som bär in i 2000-talet? Men man blir\r\nrätt så besviken.\r\nDet handlar om mindre krångel för företag. Men,\r\nPer Unckel, det är något som redan pågår. Det har vi\r\ndebatterat tidigare i denna kammare och det har rege-\r\nringen lagt fram förslag om.\r\nDet handlar om att IT skall vara en spjutspets. Ja,\r\nSverige ligger i fronten när det gäller informations-\r\nteknik. Vi har också olika typer av program, så detta\r\när ingenting nytt.\r\nDet handlar om pigavdragen. Det nya är att det\r\ninte längre skall bli 100 000 jobb. Där tog väl Folk-\r\npartiet i litet för mycket. Nu gäller det tiotusentals\r\njobb. Detta är dock inget nytt, utan det här är gam-\r\nmalt.\r\nDet handlar om att informera om euron. Det är\r\nockså något som vi har lovat att göra efter valet, så\r\ndet är ingenting nytt.\r\nDet handlar om att behålla kärnkraften. Också det\r\nkänner vi igen.\r\nDet handlar, förstås, om en arbetsmarknadspolitik\r\nsom skall vara mera flexibel, dvs. mera otrygg. Det är\r\nsamma gamla krav som Moderaterna tidigare här har\r\nfört fram.\r\nDet handlar slutligen om det som alltid kommer\r\nfram och som löser alla problem, nämligen skatte-\r\nsänkningar. Det är ju den trollformel som använts\r\nsedan 1991 och som då kunde åstadkomma allt och\r\nsom uppenbarligen kan göra det nu också. Jag frågar:\r\nVari består det nya? Ni tre partier - Moderaterna,\r\nFolkpartiet och Kristdemokraterna - har ju stått här\r\noch talat om detta. Men vad är det nya? Vilka är de\r\nstora nya tankarna inför 2000-talet?\r\nVi står på tröskeln till ett nytt sekel. Vi står inför\r\nen arbetsmarknad i förändring, något som Hans An-\r\ndersson har beskrivit och som vi kan känna oro inför\r\nmen som vi på något sätt måste hantera och förhålla\r\noss till.\r\nVi står inför ett 2000-tal med brist på personal,\r\ninte minst inom den offentliga sektorn. Hur skall vi\r\nklara det? Hur skall vi klara en nyrekrytering av hund-\r\nratusentals människor till den offentliga sektorn? Hur\r\nskall vi klara att kvaliteten stärks? Hur skall vi kunna\r\nomorganisera det hela? Hur skall det ledas i framti-\r\nden?\r\nVi står inför en arbetsmarknad där vi skall kombi-\r\nnera, åtminstone om man får tro EU, flexibilitet och\r\ntrygghet. Hur skall det gå till? Det är väl en spännan-\r\nde uppgift att se om det är möjligt att göra det.\r\nNi talar inte om de nya jobben och de nya sekto-\r\nrerna - upplevelsesektorn, musikbranschen, de kvali-\r\ntativa tjänsterna, multimedierna osv., dvs. det som\r\nman kan skönja i framtiden. Ni talar inte heller sär-\r\nskilt mycket, i varje fall inte Per Unckel, om den\r\narbetsmarknad som kräver så mycket mer av kompe-\r\ntens och kunskap av alla, om man nu vill det. Om\r\nman inte vill att en grupp skall släpa efter och att\r\nklyftorna och lönespridningen skall öka, måste alla få\r\nchansen till kompetens och utveckling, både som\r\narbetslösa och i arbetslivet.\r\nNi talar inte om den arbetsmarknad som skall bi-\r\ndra till språnget in i det ekologiska samhället, krets-\r\nloppssamhället, där vi kan se alltfler gröna jobb som\r\nen hävstång in i framtiden. Vad svarar ni då i er arti-\r\nkel på allt detta spännande och utmanande? Jo, ni\r\nsvarar ungefär så här - litet slarvigt uttryckt: Vi skall\r\nstäda. Vi skall krångla mindre. Vi skall sänka skatter-\r\nna.\r\nJag funderar själv på om en borgerlig idétorka kan\r\nillustreras bättre än så. Det är alltså samma gamla\r\npolitik. Skillnaden nu är att det är ett högerparti till, i\r\ndenna kammare representerat av Dan Ericsson.\r\nPer Unckel sade att erfarenhet är den bästa kun-\r\nskapen. Men ni tycks ha glömt allt och ingenting lärt.\r\nDet finns också ett antal frågor som ni inte redovi-\r\nsar. Det handlar då om pengar till kommunerna, och\r\ndär har ni helt olika uppfattning. Det handlar om\r\nkommunalskatterna, och där har ni helt olika uppfatt-\r\nning. Det handlar om a-kassan - om 75 % eller 80 %,\r\nom 300 dagar eller ingen parentes. Också där finns\r\ndet olika uppfattningar. Det handlar om arbetsrätten\r\noch en total avreglering, som Moderaterna vill. Det\r\nhandlar om mera flexibilitet, som Kristdemokraterna\r\nvill. Vad menas med det? Och Elver Jonsson, vad\r\nmenas med en anpassning till de mindre företagen?\r\nVad tycker ni tillsammans? Svara ni tre som har varit\r\nmed om det här programmet!\r\nJag tror att det blir så som det blev sist, nämligen\r\natt i en regering skall alla partier ha något. Alla skall\r\nkunna visa upp något resultat. Samtidigt skall skatter-\r\nna sänkas. Det här går inte ihop. Erfarenhet är den\r\nbästa kunskapen, Per Unckel! Använd erfarenheten -\r\nbyt politik!</pre><pre>Anf.  175  PER UNCKEL (m) replik:\r\nFru talman! Arbetsmarknadsministern gjorde ett\r\nförsök att vara visionär men vi har ju facit. Resultatet\r\nav vad den visionära arbetsmarknadsministern har\r\nbidragit med under de två senaste åren känner vi till.\r\nIngenting när det gäller hennes egna ambitioner har\r\nens varit i närheten av att uppfyllas. Den typen av\r\nvisioner tror jag att Sverige klarar sig utan.\r\nArbetsmarknadsministern citerar mig alldeles rätt:\r\nErfarenhet är en god kunskap när man stampar vidare.\r\nHon glömmer emellertid att redovisa erfarenheterna\r\nav vart den borgerliga politiken faktiskt ledde när det\r\ngäller antalet jobb. Socialdemokraterna ärvde inte en\r\narbetsmarknad där arbetslösheten ökade. Man ärvde\r\ninte en arbetsmarknad där sysselsättningen minskade.\r\nArbetslösheten gick tvärtom ned och sysselsättningen\r\nupp när vi skiftade regering 1994. Men ett och ett\r\nhalvt år senare lyckades Socialdemokraterna efter\r\nomläggningen av skatte-, arbetsmarknads- och arbets-\r\nrättspolitiken knäcka den goda sysselsättningsutveck-\r\nlingen så att det återigen gick ned. Inte heller nu, efter\r\nytterligare två år vid regeringsmakten, har ni lyckats\r\nkomma upp ens till den sysselsättningsnivå som ni för\r\nfyra år sedan ärvde av oss. Mycket tydligare kan väl\r\ninte misslyckandet skrivas i eldskrift.\r\nVi säger att vi gärna vill dra erfarenheter av det\r\nsom fick Sverige att växa under den tiden. Vi såg att\r\nSverige växte när skatterna sänktes. Vi såg att Sverige\r\nväxte när det blev lättare att starta företag. Vi såg att\r\nföretagen anställde fler när det blev lättare att anställa.\r\nMen vi såg också hur Sverige började krympa igen\r\nnär denna politik efter regeringsskiftet vändes i sin\r\nmotsats. Ja, Margareta Winberg, vi skall lära av erfa-\r\nrenheterna och bygga Sverige på fast grund.\r\nVi skall inte göra som ni har gjort och tro att bud-\r\ngetsanering är oförenligt med att skapa fler jobb.\r\nTvärtom kan en riktig budgetsanering bara göras\r\ngenom att arbetena blir fler. Det finns ingenting som\r\när så socialt otillständigt och som är så ekonomiskt\r\ndumdristigt som att upprätthålla en hög arbetslöshet.\r\nMargareta Winberg sade i sitt anförande att det\r\ngår så bra - nu sjunker den öppna arbetslösheten och\r\nantalet människor som är föremål för åtgärder mins-\r\nkar. Men hon glömmer de 100 000 människor som\r\nskulle ha varit arbetslösa om inte kunskapslyftet hade\r\ninförts. Jag diskuterar inte nu kunskapslyftet i sak, fru\r\ntalman, men om vi skall redovisa huruvida Sverige\r\ngår bra eller dåligt måste arbetsmarknadsministern\r\nåtminstone lära sig att få statistiken rätt. Hur skall hon\r\nannars kunna orientera sig i de politiska slutsatserna?</pre><pre>Anf.  176  Arbetsmarknadsminister\r\nMARGARETA WINBERG (s):\r\nFru talman! Om vi skall försöka oss på en analys\r\nav vad som hände när det blev en uppgång i antalet\r\njobb, Per Unckel, så handlade det om att devalvering-\r\nen gjorde exportindustrin mycket lönsam. Den deval-\r\nveringen försökte ni i det längsta hålla emot.\r\nSaneringen skall bygga på fast grund. Ja, men ni\r\nförsökte inte ens. Vad ni gjorde under er tid var att ni,\r\npå grund av att ni var fyra partier och alla skulle ha\r\nnågot - alla skulle kunna gå ut till sina väljare och\r\ntala om vad de hade fått, och samtidigt skulle ni sänka\r\nskatterna - tvingades låna till de reformer som ni hade\r\nlovat väljarna och som ni var tvungna att visa upp\r\ninför valet 1994. Det är sanningen. Men det går inte\r\natt bedriva saneringspolitik om man samtidigt skall\r\nlåna pengar till reformer.\r\nSkatterna sänktes och därmed gick det bättre. Nej,\r\ndet blev inte bättre. Skatterna sänktes men ni lånade\r\ntill det. Det var ju det som var problemet. 240 miljar-\r\nder kronor i budgetunderskott och en statsskuld som\r\ngick rakt upp var ju arvet, Per Unckel! Ni orkade inte\r\ngöra det som vi sedan tvingades till, nämligen genom-\r\nföra den budgetsanering som i och för sig var nöd-\r\nvändig.\r\nSedan säger Per Unckel återigen att jag glömmer\r\nkunskapslyftet.\r\nJag tycker att det är ett väldigt märkligt resone-\r\nmang. Varför tar inte Per Unckel med de andra ock-\r\nså? Varför tar han inte med de 300 000 studenterna\r\noch säger: Ni glömmer studenterna? De är inte heller i\r\njobb eller står till arbetsmarknadens förfogande i\r\nstatistiken. Men det är medvetet som han glömmer\r\nstudenterna. Det är fint att gå på universitet och hög-\r\nskolor. Men när de som har den sämsta utbildningen,\r\nde som är arbetslösa och längst ned på klasstrappan\r\nskall få ett år för att möjligen få en treårig gymnasie-\r\nkompetens handlar det om att gömma, glömma eller\r\nfiffla med statistiken. Vi tycker inte att det är fult med\r\nkunskapslyftet. Därför tycker vi att de skall ha den här\r\nandra chansen i livet, vilket ni inte vill. Det vet Per\r\nUnckel. Per Unckel vet hur ni har röstat i de omgång-\r\narna. Men ta gärna med studenterna också, för i så fall\r\nblir siffrorna ännu sämre. Det vill inte ni moderater\r\ngöra, för det passar inte er ideologi.</pre><pre>Anf.  177  PER UNCKEL (m) replik:\r\nFru talman! Vi tar inte med studenterna av det\r\nenkla skälet att det inte är något krav att vara arbets-\r\nlös för att få läsa på universitetet. Poängen med kun-\r\nskapslyftet var att dessa människor annars hade varit\r\narbetslösa. Jag säger ingenting om kunskapslyftet i\r\nsig, men en arbetsmarknadsminister som inte ens kan\r\nräkna rätt på statistiken riskerar att gå alldeles vill när\r\ndet gäller slutsatserna om vad arbetsmarknadsminis-\r\ntern borde göra åt det nuvarande tillståndet.\r\nDet är detta, fru talman, som är det bekymmer-\r\nsamma i regeringens syn på arbetslösheten. Hurra-\r\nvad-vi-är-duktiga-attityden leder till slutsatsen att den\r\nsom är så vanvettigt duktig naturligtvis inte behöver\r\ngöra någonting mera. Om det visar sig att den samla-\r\nde arbetslösheten på toppen av en högkonjunktur\r\nlikväl kommer att överstiga 10 % är det varje rege-\r\nrings förbaskade skyldighet att göra någonting åt det.\r\nDet man borde göra är först och främst att säkerställa\r\natt de företag som ni talar om i retoriken men glöm-\r\nmer i praktiken får chansen att växa.\r\nNi måste sluta med det som Anders Sundström\r\ngjorde så fort som Småföretagardelegationens förslag\r\npresenterades i dag, nämligen hugga huvudet av för-\r\nslaget. Hur tror ni att hundratusentals småföretagare\r\nsom tillfrågats om sin syn på småföretagsamhetens\r\nframtid tycker och tänker när den ansvariga ministern\r\nsekunderna efter det att han har mottagit förslaget\r\nsäger: Det där kan jag inte acceptera? Begriper ni inte\r\natt de småföretagare som vi vill skall växa tappar\r\nsugen, tappar lusten, orken och entusiasmen och där-\r\nmed tappar hela Sverige sysselsättning.\r\nDet är denna brist på insikt hos den nuvarande re-\r\ngeringen om företagsamhetens villkor, om tillväxtens\r\nförutsättningar och trygghetens allra yttersta villkor\r\nsom är den allvarligaste bristen när socialdemokratin\r\nmöter väljarna. Det är därför ni faktiskt inte förtjänar\r\nväljarnas förtroende. Det är därför ni skall gå och\r\nersättas med en regering som begriper vad tillväxten\r\negentligen handlar om.</pre><pre>Anf.  178  Arbetsmarknadsminister\r\nMARGARETA WINBERG (s):\r\nFru talman! Jag hör aldrig Per Unckel kommente-\r\nra detta faktum att det aldrig har funnits så många i\r\nåtgärder. Volymtalet har aldrig varit så högt som när\r\nCarl Bildt var statsminister, 270 000 i april 1994. Vi\r\nkritiserade det inte då, därför att vi förstod att det var\r\nnödvändigt i en situation när det stod still. Men ni\r\nkommenterade aldrig heller att det var 77 000 fler i\r\nåtgärder, som ni tycker förhatliga åtgärder, under er\r\ntid än i dag. Vi tar ned åtgärdsvolymen när det går\r\nbättre för Sverige därför att vi då inte behöver ha\r\nmassåtgärder, då behöver vi inte ha kvantiteter utan\r\nkan satsa på kvalitet. Det är precis det som vi gör.\r\nFår jag fråga en sak, Per Unckel: Är det inte bra\r\natt räntan i dag har halverats? Är det inte någonting\r\nviktigt och bra för företagandet? Jag inbillade mig att\r\nom man är företagare och skall låna pengar då är det\r\nav visst intresse om räntan är 6 eller 11 % eller kan-\r\nske litet högre. Per Unckel har tyvärr ingen mer re-\r\nplik, men det finns en massa obesvarade frågor. t.ex.\r\nden om a-kassan, 75 %, 300 dagar och 200 dagar som\r\nnågot slags grundersättning. Det är någonting som de\r\narbetslösa är oerhört intresserade av att veta. De vill\r\nha besked innan valet.</pre><pre>Anf.  179  ELVER JONSSON (fp) replik:\r\nFru talman! Jag fick inget svar av arbetsmark-\r\nnadsministern vad som gjorde att nedrustningen av\r\noffentlig sektor har fortsatt och slagit särskilt hårt mot\r\nvården och detta i en god konjunktur. Jag fick heller\r\ninte något svar på varför ungdomsgarantin och som-\r\nmarjobben hade slagit så fel.\r\nNu efterlyser arbetsmarknadsministern ömsom\r\nmästrande, ömsom vädjande kommentar till att arbets-\r\nlösheten går ned. Visst är det mycket bra, men vi har\r\nsagt att det inte räcker att vi med åtgärder pressar ned\r\nden i en god konjunktur. Det stora problemet är att\r\ndet saknas nya riktiga jobb. Så säger Margareta Win-\r\nberg att det måste finnas litet självkritik, detta riktat\r\ntill företrädare för oppositionspartierna som om vi\r\nstod här som 1994. Det är ändå den regeringspolitik\r\nsom Margareta Winberg medverkat till som nu står\r\nunder prövning. Margareta Winberg kan självfallet\r\nerinra sig när det osade svavel här för fyra år sedan\r\nnär socialdemokrater från Skåne och Jämtland faktiskt\r\nhade hårda ord att säga om vår centerpartistiska ar-\r\nbetsmarknadsminister, trots att han gjorde en jättein-\r\nsats i den svåra arbetslöshet som vi då hade. I april\r\n1994 hade vi den högsta åtgärdssiffran. Det var riktigt\r\ni en svår konjunktur. Men att det görs en stor åt-\r\ngärdsinsats i en bra konjunktur är mera bekymmer-\r\nsamt.\r\nSedan säger Margareta Winberg: Något muntrare\r\nkan vi väl ändå säga. Låt mig säga: Visst behövs det\r\nuppmuntran när det ser ut så det gör. Jag tror att en\r\ndel av uppmuntran kan vara att socialdemokraterna\r\nhåller på att tänka om. Men jag tror att vi behöver\r\npassera ett val innan detta politiska mod infinner sig,\r\nt.ex. med en större öppenhet mot en vidgad tjänste-\r\nsektor eller mot sänkt skatt på arbete.</pre><pre>Anf.  180  Arbetsmarknadsminister\r\nMARGARETA WINBERG (s):\r\nFru talman! Jag trodde att jag på ett klargörande\r\nsätt sade varför vi tvingades göra det vi gjorde under\r\nde första år vi regerade. Det berodde på saneringen.\r\nDet går inte att bedriva en expansiv politik och sam-\r\ntidigt ha en restriktiv ekonomisk politik. Det går inte\r\nihop. Därmed kan man inte heller fullt ut bekämpa\r\narbetslösheten. Vad vi nu ser är mer pengar till vår-\r\nden, omsorgen och skolan -\r\n4 + 8 + 4 + 4 + 4 miljarder. Det här tycks vara nå-\r\ngonting som Folkpartiet tycker är bra särskilt med\r\ntanke på engagemanget för de här sektorerna och\r\nkvinnornas sysselsättning. Men ni skall ju regera med\r\nmoderaterna, och de är inte riktigt med på noterna.\r\nKänns inte det besvärande, Elver Jonsson? Storleks-\r\nmässigt är ni inte störst.\r\nUngdomsgarantin: Vi vet att över 200 kommuner\r\nhar tecknat sig för ungdomsgarantin. Vi vet också att\r\nnär vi tog över fanns det nästan 40 000 långtidsarbets-\r\nlösa unga under 25 år. I dag är siffran 6 000, och det\r\när 6 000 för mycket. Jag hoppas att de kommuner som\r\nnu går in i ungdomsgarantin skall se till att också\r\ndessa 6 000 försvinner.\r\nDet är intressant att höra olika företrädare be-\r\nskärma sig över sommarjobben. Vad gjorde ni åt\r\nsommarjobben? Gjorde ni någonting under er rege-\r\nringstid åt det? Nej, det gjorde ni inte. Vi började i\r\nfjol. Då blev det med liten informationsinsats 12 000\r\nfler sommarjobb. I år säger åtta av tio kommuner att\r\nde har fler sommarjobb än i fjol. Så med de insatser\r\nsom vi har gjort blev det fler i fjol än 1996, och i år\r\nblir det fler jämfört med 1997.</pre><pre>Anf.  181  ELVER JONSSON (fp) replik:\r\nFru talman! Fortfarande görs det jämförelser av\r\nden förra perioden, då vi hade den svåraste långkon-\r\njunkturen i modern tid, med den här perioden då det\r\nvarit en hygglig, för att inte säga, bra konjunktur.\r\nNu säger Margareta Winberg att det är bra med\r\nmer pengar till vården. Det säger vi från Folkpartiets\r\nsida, men vi beklagar att det inte kom på en mer re-\r\nguljär väg, nämligen genom en starkare tillväxt. Då vi\r\nhade fått ett inflöde av skattepengar genom att skatte-\r\nbasen hade vidgats.\r\nDet är vårt stora bekymmer att skattebasen smal-\r\nnar av och att alltfler skall försörjas av allt färre.\r\nSedan frågade arbetsmarknadsministern: Är det\r\ninte besvärande att regera tillsammans med andra\r\npartier som har andra meningar? Tja, det är inte så\r\nmärkvärdigt. Det kommer vi att få dras med allihop.\r\nInget parti lär väl få någon egen majoritet.\r\nMargareta Winberg talade om den 75-procentiga\r\na-kassenivån. Då vill jag bara litet diskret erinra om\r\natt det var en uppgörelse mellan socialdemokrater och\r\nmoderater. Så vi är inte främmande någon för att\r\numgås med andra partier.\r\nMargareta Winberg talade också om storleken.\r\nDen saknar väl egentligen betydelse. Det rör sig inte i\r\nförsta hand om mandattalen utan det är den politiska\r\ntyngdpunkten som räknas, och den kommer att ligga -\r\noavsett vilken regering vi får - i det politiska mittfäl-\r\ntet. Där befinner sig Folkpartiet, och det gör att vi har\r\nett politiskt hyggligt manöverutrymme. Vi hävdar\r\nbåde tillväxtens betydelse och det sociala ansvaret. I\r\nden meningen är vi inte ängsliga för att se i backspe-\r\ngeln. Vi är inte heller ängsliga att jobba utifrån det\r\nprogram som vi nu har lagt fast.</pre><pre>Anf.  182  Arbetsmarknadsminister\r\nMARGARETA WINBERG (s):\r\nFru talman! Jag hävdar fortfarande att det måste\r\nkännas besvärande. Moderaterna vill ju inte fullt ut gå\r\nmed på att satsa de pengar till vård, skola och omsorg\r\nsom Folkpartiet uppenbarligen är med på, även om ni\r\nvill öronmärka dem.\r\nModeraterna vill också kraftigt sänka kommunal-\r\nskatten, en sänkning med 18 miljarder och det mot-\r\nsvarar 60 000 jobb. Min fråga till Elver Jonsson blir:\r\nTror Elver Jonsson att det blir bättre vård, skola och\r\nomsorg med 60 000 färre anställda i dessa sektorer?\r\nFöljdfrågan blir då: Vem tror Elver Jonsson att det är\r\nsom då får gå? Är det kvinnorna, som ni omhuldar så\r\nmycket, eller är det männen? Svaret är för mig ganska\r\ngivet, att det är kvinnorna som tvingas gå.\r\nDet är detta som gör det så intressant. Jag tror att\r\nmånga offentliganställda är väldigt intresserade av att\r\nfå veta vad Folkpartiet anser. Är det inte en konflikt\r\natt gå ut så hårt tillsammans med ett parti som egent-\r\nligen vill ha ett annat system? Det är ju det som är\r\nmotivet för moderaterna. De vill inte ha någon gene-\r\nrell välfärd. I det fallet är Folkpartiet och socialdemo-\r\nkraterna mycket närmare varandra när det gäller en\r\noffentligt finansierad generell välfärdspolitik som är\r\nsolidariskt fördelad.\r\nMen så är det ju inte för moderaterna. De vill ha\r\nett annat system. De vill ha ett system där man skall\r\nefterfråga och där de som har mest pengar skall kunna\r\nbetala för litet bättre och litet finare vård. För att\r\nkunna genomföra det måste skatterna sänkas kraftigt\r\nså att det blir mer i plånboken för den enskilde. Där-\r\nmed kan den enskilde bestämma mer bland privatise-\r\nrade verksamheter - precis som man diskuterade på\r\n80-talet. Men den tiden är över nu. Det är bara mode-\r\nraterna i Sverige och de eventuella partier som tänker\r\nregera tillsammans med moderaterna som tror på\r\ndetta.\r\nÖver hela Europa sveper det en annan vind. Det\r\nmåste kännas besvärande att tvingas att ta ställning i\r\ndenna konflikt, för det är väl ändå en konflikt?</pre><pre>Anf.  183  HANS ANDERSSON (v) replik:\r\nFru talman! Jag uppfattade att Margareta Winberg\r\ntyckte att jag borde kunna vara muntrare. Jag sade i\r\nmitt anförande att det fanns skäl att inte vara så mun-\r\nter i de politiska församlingarna med tanke på den\r\nmassarbetslöshet som råder.\r\nNär man ser på arbetskraftsstatistiken - syssel-\r\nsättningsstatistiken - blir man inte munter. Särskilt\r\nmunter blir man inte när man tittar på kvinnornas\r\nsituation. Förvärvsfrekvensen för kvinnorna är nere\r\npå 71 ½ %. I en kommentar till AKU säger regering-\r\nens egen tjänsteman: Minskningen av antalet personer\r\ni arbetskraften under april - vilket är de senaste siffror\r\nom jag har här - berör enbart kvinnorna. De fasta\r\nanställningarna minskar medan de tillfälliga ökar. För\r\nmännen ökade tillsvidareanställningarna. För kvin-\r\nnorna innebär det en drastisk minskning, och det är en\r\nminskning som vi har sett under hela våren. Så här är\r\ndet på område efter område. Jag tog upp den korta\r\narbetsmarknaden. 25 % av LO-kvinnorna har korta\r\nanställningar. Det är framför allt kvinnorna som drab-\r\nbas av den bortre parantesen som ni införde när det\r\ngällde deltids-a-kassa.\r\nJag tycker faktiskt att Margareta Winberg skall\r\ntänka sig för väldigt noga innan hon är alltför munter\r\nnär vi talar om arbetslöshet, sysselsättning och arbets-\r\nkraft.\r\nDet faktum att det inte går bättre när det gäller\r\nsysselsättningen talar väl för att man får göra drastis-\r\nka ingrepp i fråga om övertidsuttaget. Inget händer.\r\nVar har vi planen för arbetstidsförkortningen? Den\r\nborde väl komma är man ser att trots att produktionen\r\ni näringslivet ökar så mycket, ökar inte sysselsättning-\r\nen som den skall.\r\nFör att inte tala om hur man ser på budgetöver-\r\nskottet! Skall det användas till sänkning av fastighets-\r\nskatten för folk som har det verkligt bra? Eller skall\r\ndet användas för att höja a-kassan till 85 % och för att\r\nsätta in sysselsättningsåtgärder i näringslivet och i den\r\noffentliga sektorn?</pre><pre>Anf.  184  Arbetsmarknadsminister\r\nMARGARETA WINBERG (s):\r\nFru talman! Jag blir något häpen när Hans An-\r\ndersson tar upp fastighetsskatten och skattesänkningar\r\növer huvud taget. Om jag har förstått saken rätt var\r\nockså Vänsterpartiet pådrivande när det gällde att\r\ngöra någonting åt fastighetsskatten. Om jag läste\r\nDagens Nyheter rätt försökte Vänsterpartiets repre-\r\nsentant i skatteutskottet - men han misslyckades tack\r\nvare Centerpartiet - få till en majoritet mot regering-\r\nen. Han uttalade att skattesänkningar skulle vara vid\r\nhanden. Det är inte riktigt det som vi ser står för dör-\r\nren nu.\r\nOm vi ser på den senaste AKU:n ökade arbets-\r\nkraftsdeltagandet för första gången på länge. Ökning-\r\nen uppgår till 39 000, och det är kvinnorna som står\r\nför den ökningen - 47 000. Men för männen går det\r\nned. Sysselsättningen ökar totalt, och det handlar om\r\nbåde män och kvinnor. För första gången på länge är\r\ndet nu en statistiskt säkerställd uppgång i den offent-\r\nliga sektorn, inom vård och omsorg. Man förhindrar\r\ninte bara uppsägningar, utan nu nyanställer man.\r\nDet är också intressant att se på hur kvinnor och\r\nmän beter sig när de blir arbetslösa. De beter sig helt\r\nolika. Kvinnor skapar nätverk, bildar kooperativ eller\r\nutbildar sig - en kraftig majoritet av kunskapslyftet\r\nutgörs av kvinnor. Männen, särskilt på landsbygd och\r\ni glesbygd, väntar på att det skall hända någonting.\r\nTrots att jag ser att det är fråga om korta jobb och\r\ntillfälliga påhugg för kvinnor är jag inte lika orolig för\r\nkvinnorna som jag är för männen. Männen har inte\r\nkraft att ta sig ur arbetslösheten på samma sätt som\r\nkvinnorna har.</pre><pre>Anf.  185  HANS ANDERSSON (v) replik:\r\nFru talman! Jag kan hålla med om att det finns ett\r\nstort problem i det manliga mönstret på arbetsmark-\r\nnaden. Men jag vidhåller att vi under en lång tid har\r\nhaft en mycket besvärande situation för kvinnor. Det\r\nkan vi avläsa på kvinnors förvärvsfrekvens och sysse-\r\nsättningsgrad.\r\nJag ställde tidigare ett antal frågor, bl.a. om\r\nSmedjebacken - för att ta ett konkret exempel. Ar-\r\nbetsmarknadsdepartementet skickar ut glada depe-\r\nscher om att det nu går uppåt, därför att arbetslöshe-\r\nten i sig minskar. Men i Smedjebacken kan man se att\r\ndet i första hand handlar om att människor flyttar, och\r\ndet gäller i en mycket stor del av glesbygden. Jag\r\nskulle vilja höra hur Margareta Winberg ser på det\r\nförhållandet, att läget är dramatiskt i en stor del av\r\nglesbygden.\r\nDen stora fråga som jag försökte att resa i mitt an-\r\nförande var arbetslivssfrågorna. Är det inte dags att\r\nkoppla ihop arbetsmarknadspolitiken med arbetslivs-\r\nfrågorna? Är det inte så att regeringen måste ur den\r\npassivitet som den har befunnit sig i under hela man-\r\ndatperioden? Det är inte en enda fråga som är löst.\r\nNär det gäller frågan om arbetsrätten säger regeringen\r\natt det inte finns något att göra. Det låter helt vansin-\r\nnigt med tanke på den nya arbetsmarknad som vi nu\r\nlever i.\r\nHur är det med arbetstidslagstiftningen och infly-\r\ntandet över arbetstiderna? Det händer ingenting. Hur\r\ngår det med kompetensutvecklingen? Kommer rege-\r\nringen att ställa krav och att avisera förslag som inne-\r\nbär att man faktiskt garanteras en betydande del kom-\r\npetensutveckling inom ramen för sitt reguljära arbete\r\noch att arbetsgivarna skall stå för en hel del av fioler-\r\nna när det gäller finansieringen?\r\nDet är en typ av fråga som jag åtminstone skulle\r\nvilja ha en hint om innan vi bryter för sommaren. Jag\r\nlovar att vi från Vänsterpartiet kommer tillbaka i\r\nsamtliga dessa frågor med konkreta förslag och med\r\nmycket nerv i diskussionen.</pre><pre>Anf.  186  Arbetsmarknadsminister\r\nMARGARETA WINBERG (s):\r\nFru talman! I en situation med mycket hög arbets-\r\nlöshet tenderar debatten att fokuseras nästan enbart på\r\ndet. Det må vara rätt eller fel, men så är fallet.\r\nNär vi nu ser att det ändå sker någonting, att ar-\r\nbetslösheten minskar och jobben kommer, om än i\r\nalltför långsam takt - om det kan vi nog vara överens\r\n- kan vi också fokusera på andra områden. Arbets-\r\nlivsfrågorna är ett sådant område. Det kan t.ex. handla\r\nom arbetsorganisation, tystnad på jobbet, mobbning\r\npå jobbet. Men det kan också handla om de konstiga\r\ntjänsterna framför allt inom den offentliga sektorn,\r\nsom inte kommer att attrahera eller kunna locka per-\r\nsoner en bit in på 2000-talet, då det kommer att behö-\r\nvas så många nyrekryteringar. Människor kommer\r\ninte att vilja arbeta där, därför att det är ingen som\r\nkan försörja sig på 58,72 %, dessutom med dålig lön\r\npå heltid redan från början.\r\nNär det gäller det sistnämnda vill jag säga att\r\nMargot Wallström och jag har fått ett uppdrag att\r\njobba med under ett år. Vi skall försöka skapa en\r\nstruktur där heltid blir norm. Det blir ett spännande\r\narbete, som jag ser mycket fram emot. Vi skall börja\r\narbetet redan i sommar. Vi förbereder också en ar-\r\nbetslivsproposition, som skall komma i höst, med\r\ninnehåll av det slag som jag har nämnt här.\r\nNär det gäller kompetensutveckling för de perso-\r\nner som har arbete är, som Hans Andersson vet, grup-\r\npen i gång. Jag hoppas, tror och förutser att gruppen\r\nskall kunna lämna ett förslag i sommar. Det är tre\r\nparter som skall bli överens. Därför kan jag inte uttala\r\nmig mer bestämt än så. Det är naturligtvis ett ansvar\r\nframför allt för arbetsgivarna att se till att människor\r\nunder deras anställningstid får kontinuerlig utbild-\r\nning. Men det behövs litet smörjmedel både från\r\narbetstagarnas sida och från statens sida, och det är\r\ndet som vi nu diskuterar.</pre><pre>Anf.  187  BARBRO JOHANSSON (mp) re-\r\nplik:\r\nFru talman! Jag hör nu att arbetsmarknadsminis-\r\ntern tar upp detta med tystnad på jobbet, som jag\r\nägnade en del av mitt anförande åt, och att det skall\r\nkomma en arbetslivsproposition som vi kan vänta till\r\nhösten. Det är bra.\r\nMargareta Winberg tog upp att det behöver skapas\r\nnya gröna jobb i kretsloppssamhället. Jag undrar då\r\nhur arbetsmarknadsministern vill göra. Varför inte\r\nöppna sig för en skatteväxling som vi i Miljöpartiet\r\nföreslår? Vi vill finansiera en skatteväxling genom\r\nhöjda energiskatter och höjda skatter på miljöstörande\r\nutsläpp och därmed en sänkning av skatten på arbete.\r\nVi vill sänka arbetsgivareavgiften de närmaste tre\r\nåren med 7-8 miljarder. Det ger nya gröna jobb, och\r\ndet styr samhället i en ekologisk inriktning, som ar-\r\nbetsmarknadsministern också var inne på. När även\r\nEU föreslog en liknande skatteväxling sade den\r\nsvenska regeringen nej, vilket var att gå emot ett\r\nekologiskt arbete för ett hållbart samhälle.\r\nJag vill också ta upp frågan om arbetstidsförkort-\r\nning, som även Hans Andersson nämnde. Det är nå-\r\ngonting som vi har tjatat om i fyra år här. Margareta\r\nWinberg är öppen för det ibland och ibland inte. Jag\r\nundrar om det kommer något förslag om en arbets-\r\ntidsförkortning. Jag ser arbetstidsförkortningen i fö-\r\nrening med en skatteväxling, som vi i Miljöpartiet\r\nföreslår, som det absolut viktigaste för att få fram nya\r\njobb.\r\nSedan har jag en liten fråga. Jag har sett avigsi-\r\ndorna med resursarbete, hur människor faktiskt utnytt-\r\njas för att utföra vanliga jobb med mindre betalt.\r\nMänniskor blir först avskedade men får sedan komma\r\ntillbaka som resursarbetare. Skall detta verkligen\r\nfortsätta? Miljöpartiet är med på en reservation till-\r\nsammans med tre andra partier om att detta skall\r\navskaffas.</pre><pre>Anf.  188  Arbetsmarknadsminister\r\nMARGARETA WINBERG (s):\r\nFru talman! När det gäller skatteväxlingen har vi\r\nfaktiskt tagit en del steg i den riktningen. Det som är\r\nproblemet med alla miljöskatter är bara att de inte\r\nbygger på att vi skall få in pengar, utan de bygger på\r\natt det miljöfarliga skall avskaffas, och i takt med att\r\nde avskaffas så minskar ju skattebasen. Det gör att det\r\när en något osäker skattebas. Men det betyder inte att\r\nvi inte skall använda oss av den. Självfallet är de\r\nekonomiska styrmedlen viktiga. Vi får också tänka på\r\natt vi inte kan gå i en alldeles egen takt här, därför att\r\nvi har en konkurrenssituation att ta hänsyn till. Det\r\nkan ibland vara en ganska knepig balansgång att be-\r\nskatta på ett sådant sätt att verksamheten ändå blir\r\nkvar i Sverige och inte flyttar till något annat land\r\nsom har en lägre sådan skattesats.\r\nNär det sedan gäller resursarbeten känner jag inte\r\nigen det som Barbro Johansson beskriver. Om man\r\ntittar på de olika typer av åtgärder som finns, vill jag\r\nhävda att resursarbetena hör till dem som är de bästa\r\nkvalitativt. Det är de fackliga företrädarnas uppgift att\r\nse till att man inte skall kunna bli avskedad en dag\r\noch nästa dag komma tillbaka som resursarbetare. Det\r\när naturligtvis helt fel. Men resursarbeten är, som jag\r\nser det, en bra metod att använda i avvaktan på att de\r\nnya och många miljarder som vi nu har anslagit och\r\nkommer att anslå till vården, skolan och omsorgen får\r\nfull kraft, dvs. tills man kan anställa på vanligt sätt\r\nfullt ut. Under den tiden kan resursarbetare vara en\r\nbra avlastning för personalen och kan höja kvaliteten\r\nför de sjuka, för de gamla och för barnen.</pre><pre>Anf.  189  BARBRO JOHANSSON (mp) re-\r\nplik:\r\nFru talman! Jag vill påminna om att jag också frå-\r\ngade hur arbetet med arbetstidsförkortning fortsätter\r\noch om vi så småningom kommer att närma oss en\r\narbetstidsförkortning. Som jag sagt tidigare är det ju\r\nvarannan damernas som skall gälla, vilket även Soci-\r\naldemokratiska kvinnoförbundet har drivit så länge.\r\nDet kanske kan få genomslag någon gång, speciellt\r\nnär vi har en kvinnlig arbetsmarknadsminister.\r\nJag tackar för svaret på frågan om skatteväxling.\r\nDet kanske kommer att bli en öppning för en skatte-\r\nväxling så småningom, hoppas jag.\r\nVad som inte har tagits upp i dag är detta med fri-\r\nåret, som  Margareta Winberg har varit inne på och\r\näven Sture Nordh litet grand. Man kanske kan hoppas\r\npå att det kommer att bli någonting av detta i framti-\r\nden.\r\nI dagarna sjunger flera ungdomar en strof i en\r\nkänd studentsång: Den ljusnande framtid är vår. Jag\r\nhoppas för våra ungdomars skull att framtiden blir\r\nljus, Margareta Winberg, och undrar vad man skall\r\ngöra för att den verkligen skall bli så ljus? Jag hoppas\r\natt den blir bättre.\r\nDärmed vill jag från utskottets sida tacka Marga-\r\nreta Winberg för den här tiden och för debatterna. Jag\r\nhar verkligen uppskattat att arbetsmarknadsministern\r\nställer upp på våra debatter. Det tycker jag är väldigt\r\nfint.\r\nJag skall läsa boken Jobbigt, som vi fick.</pre><pre>Anf.  190  Arbetsmarknadsminister\r\nMARGARETA WINBERG (s):\r\nFru talman! Jag vill också tacka Barbro Johansson\r\nför den här tiden.\r\nVi har ju diskuterat arbetstiden många gånger, och\r\ndet finns inget nytt att säga i frågan. Vi har ett beslut\r\nfrån vår kongress om att arbetstiderna skall minskas. I\r\nförsta hand skall det ske genom överläggningar mel-\r\nlan parterna. Om det inte leder till något bra resultat,\r\när vi inte främmande för lagstiftning. Så har det ut-\r\ntryckts.\r\nÖvertiden kommer det sannolikt att hända någon-\r\nting med senare i höst om vi får fortsätta, naturligtvis\r\nberoende på valet.\r\nFriåret är fortfarande en lockande tanke för\r\nmånga. Men i nuvarande konjunktur med svårigheter\r\ninom många branscher att hitta kvalificerat folk är ju\r\ninte friåret det som ligger först. Det handlar alltså om\r\natt undandra arbetskraft. Det kan man syssla med när\r\narbetslösheten är väldigt hög och det inte finns så\r\nmånga nya jobb. Men i en situation när arbetslösheten\r\nsjunker och de nya jobben blir fler och fler är friår-\r\nstanken inte helt konjunkturpolitiskt riktig.\r\nSlutligen strofen den ljusnande framtid är vår: Jag\r\när ganska övertygad om att de studenter som nu går ut\r\noch som utbildar sig under några år kommer en bit in\r\npå 2000-talet att ha en ganska stor arbetsmarknad att\r\nvälja på. Så i den bemärkelsen tror jag att det som de\r\nsjunger faktiskt kommer att slå in.</pre><pre>Anf.  191  DAN ERICSSON (kd) replik:\r\nFru talman! I ett sammanhang i sitt anförande sade\r\nMargareta Winberg: om inte klyftorna skall öka. Men,\r\nfru talman, klyftorna finns ju redan.\r\nJag hänvisade i mitt anförande till Ilmar Reepalu,\r\nkommunstyrelsens ordförande i Malmö och socialde-\r\nmokrat. Han sade att det ligger en fruktansvärd dra-\r\nmatik i det ras Malmö har sett. Där är alltså bara 60 %\r\nav befolkningen sysselsatt.\r\nSer inte Margareta Winberg det här enorma be-\r\nkymret? Ligger det någonting i vad Hans Andersson\r\nsade om att vi håller på att vänja oss vid en sådan här\r\noacceptabel situation?\r\nI sin förlängning kommer detta att skada tilltron\r\ntill det parlamentariska demokratiska systemet på ett\r\nallvarligt sätt. Detta är en verklig utmaning att konsta-\r\ntera att klyftorna redan finns här. Frågan är vad Mar-\r\ngareta Winberg har för kommentar till det.\r\nSedan ett par ytterligare kommentarer. Kunskaps-\r\nlyftet tycker vi är bra. Men vi tycker inte att man skall\r\nförsöka dölja att många har varit arbetslösa. I interna-\r\ntionell statistik redovisas det som arbetslösa.\r\nDet är alldeles utmärkt om man får ett kompetens-\r\nlyft. Problemet är om man inte får jobb när man har\r\ngenomfört detta lyft. Det är det vi pekar på. Vi måste\r\nju också se till att vi får fram jobben, så att man får ett\r\narbete när man har gått igenom kompetenslyftet.\r\nMinistern sade också att vi för en arbetsmark-\r\nnadspolitik som skulle bli mer otrygg. Men hur kan\r\nden bli det om den leder till att fler får fotfäste på\r\narbetsmarknaden? Det mest otrygga i dag är väl om\r\nman inte har ett jobb. Vi syftar till att få fler i arbete\r\noch till att reformera arbetsmarknadspolitiken.\r\nSedan hade jag också en fråga om a-kassan och de\r\nsom nu står där frågande inför sommaren. Det skulle\r\nvara intressant om ministern kunde ha ett besked på\r\nden punkten. Jag tror att det är väldigt många som\r\nskulle uppskatta det.</pre><pre>Anf.  192  Arbetsmarknadsminister\r\nMARGARETA WINBERG (s):\r\nFru talman! Ja, jag ser de ökande klyftorna i t.ex.\r\nMalmö. Det bekymrar mig oerhört. Där handlar det\r\nom personer som har varit långtidsarbetslösa. Det är\r\npersoner som, när nu jobben kommer, inte kan ta dem\r\ndärför att de har dåligt självförtroende, de har fel\r\nutbildning om de ens har någon och de kan dålig\r\nsvenska. För de personerna är den traditionella aktiva\r\narbetsmarknadspolitiken viktig och bra. Det är på den\r\nvägen man måste fortsätta.\r\nJag skulle vilja fråga tillbaka: Tror Dan Ericsson\r\natt klyftorna blir mindre om man sänker skatterna?\r\nTror inte Dan Ericsson ändå att den offentliga sek-\r\ntorn, som är skattefinansierad och kräver rätt så höga\r\nskatter, har en jämlik och utjämnande effekt? Hur blir\r\ndet då om man skall regera ihop med ett parti som så\r\nkraftigt vill sänka skatterna just inom kommuner och\r\nlandsting, med motsvarande 60 000 jobb? Det kan väl\r\ninte minska klyftorna i samhället?\r\nInte heller minskar väl klyftorna om arbetsrätten\r\nblir mer flexibel, dvs. om det blir otryggare att gå till\r\njobbet, om man blir otryggare i sin anställning. Mins-\r\nkar det klyftorna, Dan Ericsson? Jag tror inte det. Jag\r\ntycker att ni skulle ta er en ordentlig funderare på\r\nvilket sällskap ni är i. Sällskapet vill inte ha minskade\r\nklyftor, utan sällskapet har en politik som leder till\r\nökade klyftor.\r\nJag vill också gärna svara på frågan. De studenter\r\ndet rör sig om är mellan 500 och700 stycken. Det är\r\nalltså inte fler än så. Men för de personerna har det\r\nhär i många fall varit mycket olyckligt. Därför kom-\r\nmer regeringen på torsdag att fatta ett beslut som\r\ninnebär att de som nu har ramlat mellan stolarna\r\nkommer att kunna få en praktik av något slag med\r\nmotsvarande utbildningsbidrag för att inte vara utan\r\npengar i sommar.</pre><pre>Anf.  193  DAN ERICSSON (kd) replik:\r\nFru talman! Det var ju i alla fall ett besked. Om\r\njag hörde rätt handlar det fortfarande om utbild-\r\nningsbidrag, 103 kr om dagen. Är det ett annat ut-\r\nbildningsbidrag kan ministern ta upp det i sin nästa\r\nreplik. Men jag tycker att det är utmärkt om man nu\r\ngör någonting åt dem som i dag känner bekymmer.\r\nDet är väl ändå så, fru talman, att klyftorna blir\r\nmindre om fler kommer i arbete. Det är det som är\r\nden stora klyftan i dag. Vår politik syftar till att fler\r\nskall få arbete. Därför har vi ett batteri med förslag\r\nsom vi vill genomföra snarast möjligt. På det sättet\r\nminskar vi klyftorna i samhället.\r\nMinistern sade i sitt anförande att hon tyckte att\r\njag stod för ytterligare ett högerparti. Sedan försökte\r\nhon utmåla alla skillnader mellan oss och moderater-\r\nna. Ministern får bestämma sig.\r\nOch vad gäller det här med högerparti: Vem var\r\ndet som sänkte ersättningen från a-kassan till 75 %\r\ntillsammans med moderaterna? Jo, det var faktiskt\r\narbetsmarknadsministern. Tillhör hon därmed ett\r\nhögerparti? Det var faktiskt ministern som inför valet\r\n1994 sade att ersättningen från a-kassan skulle höjas.\r\nSedan, i regeringsställning, sänkte man den tillsam-\r\nmans med högerpartiet.\r\nDen typen av schabloner, vad som är högerparti\r\neller inte, kan vi resonera mycket om. Vi står för en\r\nmittfältspolitik, för en kristdemokratisk politik. Det är\r\nvåra förslag som gäller.\r\nAvslutningsvis, fru talman, vill jag önska minis-\r\ntern, debattdeltagare och utskottets ordförande Johnny\r\nAhlqvist en god sommar. Han gladde säkert många\r\ngenom att inte uppta tid för kammaren.</pre><pre>Anf.  194  Arbetsmarknadsminister\r\nMARGARETA WINBERG (s):\r\nFru talman! Jag skulle också vilja svara på några\r\nandra kommentarer som Dan Ericsson gjorde i sitt\r\ninlägg. Dan Ericsson påstod några saker, t.ex. att\r\nsysselsättningen minskar. Det är inte riktigt. Jag har\r\nden senaste AKU:n här. Som jag sade tidigare ökar\r\nbåde arbetskraftsdeltagandet och sysselsättningen för\r\nbåde kvinnor och män i både offentlig och privat\r\ntjänst.\r\nJag vill också svara på frågan om utbildningsbi-\r\ndragen. Vi förbereder alltså ett förslag som ger ett\r\nutbildningsbidrag motsvarande a-kassa. Om man har\r\nuppfyllt villkoren får man motsvarande sin a-\r\nkasseersättning. Men det krävs en motprestation för\r\natt få det. Allra helst skall ju studenter naturligtvis\r\narbeta på sommaren. Det är ju det naturliga. Men vi\r\nvet att alla inte kan få ett arbete, och då är det här en\r\nlösning det här året.\r\nVi sänkte inte a-kasseersättningen till 75 % för att\r\nvi tyckte att det var en lämplig nivå. Vi gjorde det\r\ndärför att det var ett led i saneringsarbetet. Så fort\r\nsaneringen var nästan färdig återställde vi den till\r\n80 % därför att vi tyckte att det var rimligt att ha den\r\ndär. Ibland får man faktiskt se till det mer långsiktiga\r\nsyftet med en åtgärd.\r\nVad ni nu är i färd med är ju att vilja regera i hop\r\nmed ett parti som har som ideologi en låg a-\r\nkasseersättning, som har som ideologi att det skall\r\nsvida litet i skinnet när man är arbetslös därför att\r\nman då hellre tar ett jobb.\r\nDet är en ideologi som jag inte delar. Därför står\r\njag inte heller bakom sådana tankar på att a-\r\nkasseersättningen skall vara 75 % eller på att man\r\nbara skall kunna få ersättning i 300 dagar och sedan\r\nnågot slags grundbelopp. Men det är väl någonting\r\nsom ni och moderaterna får klara ut.\r\nÅterigen: Betänk sällskapet!</pre><pre>Anf.  195  LENNART HEDQUIST (m):\r\nFru talman! Den här debatten handlar ju också om\r\ntilläggsbudgeten. Jag står självfallet bakom samtliga\r\nmoderata reservationer i tilläggsbudgeten, men för\r\ntids vinnande yrkar jag bifall endast till reservationer-\r\nna 18, 20 och 28.\r\nI tilläggsbudgeten föreslår regeringen att kommu-\r\nner och landsting skall erhålla ett extra statsbidrag för\r\ninnevarande år, 1998, på 4 miljarder kronor. Försla-\r\ngets innebörd är alltså att man i kommunernas redan\r\nbeslutade och löpande budget tillför medel till en\r\nverksamhet vars omfattning och inriktning redan är\r\nfastställd.\r\nNär vi talar om kommuner och landsting skall vi\r\nvara medvetna om att det är organisationer som i\r\nhuvudsak - jag tror att det är 210 av de 284 kommu-\r\nnerna - är socialdemokratiskt styrda. De är alltså\r\nhuvudsakligen styrda av socialdemokraterna som har\r\nansvaret för att servicen till medborgarna försämrats\r\nunder innevarande mandatperiod.\r\nOm syftet med pengarna vore att förbättra syssel-\r\nsättningen inom tjänstesektorn vet vi att åtgärden är\r\ntämligen verkningslös. Men här är syftet uppenbarli-\r\ngen ett annat. Man vill hålla den egna organisationens\r\nförtroendevalda på gott humör samtidigt som man vill\r\nfå det att låta trovärdigt att problemen i offentlig\r\nsektor är en fråga om ett litet extra statsbidrag.\r\nAlla som insiktsfullt studerat detta närmare vet att\r\nproblemen i huvudsak handlar om strukturfel. Varför\r\nskulle annars medborgarna i det land som betalar mest\r\nför offentlig service få uppleva just de här bristerna?\r\nVad nu dessa extra skattepengar närmast kommer\r\natt göra är att konservera en felaktigt bedriven verk-\r\nsamhet i offentliga monopol och därmed fördröja det\r\nnödvändiga och viktiga förändringsarbetet i kommu-\r\nner och landsting. Eller också kommer pengarna att\r\ngå rakt ned i de svarta hål som finns i inte minst\r\nmånga av de socialdemokratiskt styrda kommunerna.\r\nVanliga medborgare känner dessutom i regel till\r\nalltför många exempel på misshushållning för att de\r\nskall tycka att det är rätt, om man nu har 4 miljarder\r\nextra att spendera i tilläggsbudgeten, att låta de peng-\r\narna gå in i de kommunala budgetarna i stället för att\r\nge en skattereduktion till hushållen.\r\nLåt oss göra tankeexperimentet att dessa 4 miljar-\r\nder direkt under det löpande budgetåret i stället an-\r\nvändes just för skattereduktion för hushållstjänster i\r\nenlighet med det förslag som de borgerliga partierna\r\nhar lagt fram. Då hade vi fått en omedelbar stimulans\r\ninom denna viktiga del av tjänstesektorn. Hushållen\r\nkan dessutom fatta betydligt snabbare beslut än kom-\r\nmuner och landsting. Då hade fler riktiga jobb till-\r\nkommit, och arbetslösheten sjunkit.\r\nDet är den typen av åtgärder som dessutom skulle\r\nkunna minska utgifterna i kommunerna och samtidigt\r\nöka kommunernas skatteintäkter i och med att jobb\r\ntillkommer. Höga skatter minskar däremot i praktiken\r\nskattebasen genom att höga skatter förhindrar att nya\r\njobb tillkommer. Det är viktigt att komma ihåg att\r\nkommunernas ekonomiska ställning den här mandat-\r\nperioden påverkats främst av den mycket svaga ut-\r\nvecklingen av kommunernas skatteintäkter.\r\nRegeringens s.k. tillförsel av extra statsbidrag är\r\nnaturligtvis i första hand ett bevis för att man på något\r\nsätt vill kompensera kommunsektorn för det dåliga\r\nresultatet av regeringens ekonomiska politik. Det är\r\nvad de socialdemokratiska kommunalråden ute i lan-\r\ndet fått erfara i sitt budgetarbete. Det var en positiv\r\nekonomisk utveckling i kommunerna när landet hade\r\nen bra ekonomisk tillväxt år 1994 och 1995. Men den\r\nutvecklingen kom snabbt av sig när socialdemokra-\r\nterna genomförde sin skattechock på statssidan på ca\r\n70 miljarder kronor, och därutöver skedde kommu-\r\nnalskattehöjningar.\r\nFru talman! Det är dessutom intressant att notera\r\natt socialdemokraterna i finansutskottet uppenbarligen\r\nanser att skattehöjningar i storleksordningen 70 mil-\r\njarder kronor är att anse som synnerligen stora. Man\r\nrubricerar nämligen skattesänkningar som vi modera-\r\nter förslagit och som ligger på en betydligt lägre nivå\r\nsåsom mycket stora. Det står på s. 64 i utskottsbetän-\r\nkandet. Om man säger att vår summa är mycket stor\r\när den skattechock som socialdemokraterna har ge-\r\nnomfört under den här mandatperioden synnerligen\r\nstor.\r\nJag tror att det var ett oavsiktligt men senkommet\r\nerkännande av vad den här mandatperioden och den\r\ns.k. budgetsaneringen har kännetecknats av, nämligen\r\nen skattechock som i praktiken har minskat inte minst\r\nkommunernas skatteintäkter genom de följder den har\r\nhaft på olika områden i samhället.</pre><pre>Anf.  196  LISBET CALNER (s):\r\nFru talman! Jag tycker att det har varit riktigt ro-\r\nligt att förbereda sig inför att tala om tilläggsbudgeten\r\nför 1998. Det har hänt en hel del positivt på den eko-\r\nnomisk-politiska arenan hittills detta budgetår trots\r\natt man i den allmänna debatten lätt kan få en annan\r\nuppfattning. För att inte tala om alla dysterkvistar vi\r\nhar lyssnat till här i dag under den ekonomiska debat-\r\nten om budgeten för kommande år.\r\nPolitiken är som livet i övrigt. Framgångar, mot-\r\ngångar och medgångar blandas. Politikernas uppgift\r\när naturligtvis att göra bedömningar av skeenden\r\nutifrån sin ideologiska och politiska uppfattning och\r\ntro. En talare började sitt anförande i morse med att\r\nsäga: Svensk ekonomi har gått i stå. Det kan varken\r\nvara ideologi, politisk uppfattning eller tro. Jag upp-\r\nfattar det mer som okunnighet eller illvilja.\r\nFru talman! Jag ämnar göra några reflexioner\r\nkring det som hittills under detta år har varit positivt.\r\nDet känns angeläget med tanke på de eländesbe-\r\nskrivningar som har serverats här i kammaren i dag.\r\nEfter att ha hört Lennart Hedquist förstår jag att ton-\r\ngångarna inte kommer att bli så väldigt mycket annor-\r\nlunda under den fortsatta debatten.\r\nHäromveckan fanns det de som hävdade att det\r\ngår så bra för Sverige att det inte behövs någon ränte-\r\nsänkning för att öka tillväxten. En SE-bankens tales-\r\nman säger i en av förra veckans tidningar: Det finns\r\ninget behov av att Riksbanken sänker reporäntan i det\r\nhär ekonomiska läget. Utvecklingen för Sverige ser\r\nmycket ljus ut, och räntesänkningar riskerar att för-\r\nsvaga kronan.\r\nRiksbanken sänkte styrräntan med en kvarts pro-\r\ncent i torsdags, och enligt Ekot på kvällen hade kro-\r\nnan stärkts gentemot dollarn. Sänkningen beror främst\r\npå att inflationen förväntas bli rekordlåg de närmaste\r\nåren. När Lennart Hedquist hörde till regeringspartiet\r\nvar det ingen som talade om rekordlåg inflation. Ett\r\nav skälen var också att banken räknar med att löne-\r\nökningarna kommer att ligga kring 3-4 %.\r\nI förra veckan höjde värderingsinstitutet Moody s\r\nSveriges kreditvärdighet. Det betyder att trovärdighe-\r\nten för den politik som den socialdemokratiska rege-\r\nringen för har ökat. I mars i år kunde vi läsa i OECD:s\r\nSverigerapport att de ekonomiska förhållandena i\r\nSverige har förbättrats remarkabelt i ett internationellt\r\nperspektiv. Det är ett styrkebesked för svensk eko-\r\nnomi att Riksbanken sänker reporäntan i en pågående\r\nkonjunkturuppgång. Det skrev Dagens Industri i fre-\r\ndags.\r\nSverige är billigast i Europa för företagare. Det\r\nläste jag i en oberoende utredning som KPMG\r\nBohlins i Kanada har gjort. Jag är överraskad, sade\r\nden kanadensiske fiskeriministern på besök i Stock-\r\nholm. Det är inte den bild som brukar förmedlas i\r\ninternationell press om Sverige. Frågan inställer sig\r\nnaturligtvis: Vem eller vilka är det som ger den felak-\r\ntiga Sverigebilden i utlandet?\r\nVi vet alla att vi inte har lyckats lika bra när det\r\ngäller jobben. Jag tycker att man kan erkänna det.\r\nMen AMS spår en ljusning. Arbetslösheten sjunker\r\noch sysselsättningen ökar, säger man i sin vårprognos.\r\nEnligt den ökar sysselsättningen med 113 000 perso-\r\nner i år och nästa år. Det skulle innebära att över 4\r\nmiljoner personer kommer att ha ett jobb i slutet av\r\nnästa år.\r\nArbetslösheten minskar således, och antalet jobb\r\när rekordstort. Jag upptäckte just, fru talman, att jag\r\ndet är andra gången jag använder ordet rekord. Vi\r\nsocialdemokrater, i många delar i samarbete med\r\nCentern, har inte anträtt den enda vägen, som modera-\r\nterna talade om under sin regeringsperiod 1991-1994.\r\nMen jag tycker ändå att det verkar som att vi har\r\nsvängt in på rätt väg.\r\nKan vi inte tillsammans glädjas åt att alltfler\r\nmänniskor som vill ha ett jobb också har fått ett jobb\r\neller också kommer att få ett jobb? På förmiddagen\r\nhar det talats om sysselsättning, arbetslösa som grupp,\r\nprocentsatser, och det har gjorts beskyllningar om\r\nointresse för de arbetslösa.\r\nBakom dessa ord döljer sig människor av kött och\r\nblod. Skall det vara så omöjligt att vi tillsammans\r\ngläds med dem som fått ett jobb och med alla dem\r\nsom kommer att få ett jobb?\r\nSammanfattningsvis vill jag konstatera att ränte-\r\nsänkningen var bra. Vi har fortfarande en något hög\r\nrealränta med tanke på den rekordlåga inflationen.\r\nMånga kurvor pekar åt rätt håll. Vi har låg inflation\r\nsom väntas hålla i sig till sommaren 2000, löneavtalen\r\nsträcker sig över tre år, bytesbalansen förstärks, till-\r\nväxten är god, kronan stärks och optimismen hos\r\nmedborgarna växer.\r\nDetta skapar möjligheter till fler jobb. Tillgången\r\npå kapital är god. Produktiviteten i industrin är fort-\r\nsatt hög. Det finns arbetskraft, och det behövs inves-\r\nteringar i Sverige som ger fler jobb. Riksbanken har\r\nnu med penningpolitiken gett sitt bidrag till en ökad\r\ntillväxt.\r\nSCB:s undersökning om hushållen gjordes i maj\r\noch den visar en ljusnande framtid - ett uttryck vi\r\ngärna använder så här i studenttider - för hushållen.\r\nOptimisterna blir fler och pessimisterna färre i de\r\nsvenska hushållen. Fler tror på förbättringar för såväl\r\nlandet som den egna ekonomin, och även på ökad\r\nsysselsättning.\r\nDen offentliga sektorns finanser har tillfrisknat.\r\nFrån i år kommer Sverige att ha balans i sin budget.\r\nDe allt starkare offentliga finanserna och den stigande\r\ntillväxten innebär att vi nu har möjlighet att skapa\r\nutrymme för förbättringar inom kärnverksamheterna i\r\nden gemensamma sektorn - skolan, vården och om-\r\nsorgen.\r\nFör att värna kvaliteten, Lennart Hedquist, inom\r\nde här områdena tillförs kommunerna ytterligare\r\n4 000 miljoner kronor per år t.o.m. 2001. Redan un-\r\nder detta budgetår sker den första utbetalningen -\r\neller tillskottet om man vill uttrycka det på det viset.\r\nDet är ju inte bara 4 miljarder kronor som vi har be-\r\nslutat om. Vi har tidigare beslutat om 8 miljarder, så\r\ntillskottet blir faktiskt 12 miljarder i år.\r\nDet är många, Lennart Hedquist, som frågar efter\r\nen bättre kommunal service och fler händer i vården.\r\nVi tänker på de enskilda människorna och inte på att\r\nberika kommunsektorn. Vi vill berika servicen till de\r\nenskilda människorna. Det innebär att de kommunala\r\nstatsbidragen tillsammans ökat med 72 miljarder\r\nkronor sedan 1996 fram till 2001.\r\nDet i sin tur innebär att budgeten för 1999, ut-\r\ngiftsområde 25 för kommunerna, nu innehåller en\r\nstörre summa än räntekostnaden för statsskulden som\r\nhittills under alltför många år varit den största posten.\r\nJag tycker att detta är glädjande. Det visar också\r\natt vi socialdemokrater har lyckats i vårt uppsåt att\r\nminska underskott, lån och räntebetalningar och i\r\nstället använda pengarna till att bygga ut välfärden.\r\nVägen dit har varit besvärlig och bekymmersam för\r\nmånga människor. Men nu är vi inne på den rätta\r\nvägen, som jag sade. För mig är den rätta vägen att\r\nföra en politik som skapar möjligheter för alla männi-\r\nskor att färdas väl genom livet.\r\nI går fattade riksdagen beslut om nationella mål\r\nför äldrepolitiken. I tilläggsbudgeten föreslår rege-\r\nringen att 250 miljoner kronor skall anvisas för att\r\nöka förutsättningarna för kommunerna att uppfylla\r\ndessa mål. Av någon som jag tycker underlig anled-\r\nning motsätter sig Centern, Folkpartiet och Modera-\r\nterna detta förslag. Jag tycker att det är bra om äldre\r\nvid behov snabbt kan flytta till ett annat boende.\r\nFör att Samhall inte skall behöva minska syssel-\r\nsättningen i jämförelse med 1997 tillför vi Samhall\r\n100 miljoner kronor i tilläggsbudgeten.\r\nSjöfarten tillförs ytterligare 110 miljoner kronor\r\ndels beroende på periodiseringseffekter, dels höjs\r\nbidraget till kostnader för sociala avgifter från 29 000\r\ntill 45 000 kronor per kalenderår och årsarbetskraft\r\nfr.o.m. den 1 juli i år.\r\nJag ser fram emot resultatet av den interdeparte-\r\nmentala arbetsgrupp som skall tillsättas för att komma\r\nmed ett samlat förslag vad gäller sjöfarten och dess\r\nmöjligheter att konkurrera på den internationella\r\nmarknaden.\r\nRiksdagen har tidigare fattat beslut om att be-\r\nmyndiga regeringen att under 1998 fatta beslut om\r\n500 miljoner kronor under åren 1999, 2000 och 2001\r\ntill regionalpolitiska åtgärder. I tilläggsbudgeten för i\r\når begärde regeringen ytterligare 500 miljoner kronor\r\nför detta ändamål.\r\nArbetsmarknadsutskottet anför i sitt yttrande till\r\nfinansutskottet att det är mycket angeläget att ta till\r\nvara nuvarande högkonjunktur för att få till stånd\r\nsysselsättningsskapande och tillväxtbefrämjande in-\r\nvesteringar i främst regionalpolitiskt utsatta områden.\r\nMedel för regionalpolitiska åtgärder används hu-\r\nvudsakligen för att direkt stödja investeringar i småfö-\r\nretag - det som vi ju alla säger att vi värnar - samt för\r\nmedfinansiering i projekt inom ramen för EU:s\r\nstrukturfonder. Nu när strukturfondsarbetet kan börja\r\nge utväxling i form av intressanta projekt för regio-\r\nnerna är det viktigt att vi tar till vara den här möjlig-\r\nheten. Det blir då ett återflöde på den avgift som\r\nSverige betalar till EU - allt enligt arbetsmarknadsut-\r\nskottets yttrande.\r\nFinansutskottets majoritet ansluter sig till förslaget\r\natt bemyndiga regeringen att under 1998 fatta beslut\r\nsom innebär sammanlagda utgifter om högst 1 miljard\r\nkronor under åren 1999, 2000 och 2001. Utskottet\r\nförutsätter att bemyndigandet fördelas till länen enligt\r\ngängse fördelningsprincip.\r\nTrafikutskottets majoritet anser att byggandet av\r\nBotniabanan är ett viktigt trafikpolitiskt järnvägspro-\r\njekt som bör genomföras. Vidare säger utskottet att\r\nväl fungerande järnvägskommunikationer i Norrland\r\när en förutsättning för att näringslivet i norra Sverige\r\nskall kunna konkurrera på den internationella mark-\r\nnaden. Finansutskottet tillstyrker den föreslagna fi-\r\nnansieringen.\r\nI dagens beslut är det bara Moderaterna som inte\r\ntycker att Botniabanan skall börja byggas i år.\r\nNär det tidigare i dag talades om arbetsmarknaden\r\nhörde jag någon talare säga att alltför många bara har\r\ntillfälliga anställningar. Jag vill ställa en fråga till\r\nLennart Hedquist. Moderaterna vill ju ha en uppluck-\r\nring av arbetsrätten. De tre partiledarna lovar 300 000\r\nnya jobb om de får regeringsmakten. De skrev i DN i\r\ngår att en politik för nya jobb är en politik som skapar\r\nradikalt förbättrade villkor för företag och företagan-\r\nde. Jag undrar om löntagarnas möjligheter att få en\r\nbra lön, bra arbetsmiljö och en fast anställning är\r\nnågot som en borgerlig regering över huvud taget\r\nkommer att bry sig om - om nu olyckan skulle vara\r\nframme. Själv anser jag att vi skall ha ett bra klimat\r\nför företagsamma människor - oavsett om man är\r\nlöntagare eller företagare. Vad tycker Lennart Hed-\r\nquist?\r\nÄr Socialdemokraterna redo att pressa tillbaka\r\nskatten? Det var en fråga som ställdes här på förmid-\r\ndagen. Jag vill erinra om att Socialdemokraterna i\r\nsamarbete med först Vänsterpartiet och sedan Center-\r\npartiet pressat tillbaka de offentliga utgifterna med\r\nmer än 250 miljarder kronor - det underskott som\r\nregeringen 1991-1994 lämnade efter sig.\r\nÅr 1993 var den offentliga sektorns utgifter i Sve-\r\nrige 71 % av bruttonationalprodukten. År 1997 var\r\nden offentliga sektorns utgifter 63,9 % av bruttonatio-\r\nnalprodukten. Det var alltså en utgiftsminskning på\r\n7 %. Jag har tagit siffrorna från Ekonomifakta.\r\nVarför är det ingen som talar om detta? Man kan\r\nju inte börja med att sänka inkomsterna och sedan ta\r\nutgifterna. Facit av en sådan politik har vi. Det var\r\nden som fördes 1991-1994, och det vet ju alla hur det\r\ngick - även om en del har väldigt svårt att minnas och\r\ndra sig detta till minnes. Men det är också många som\r\nhar gott minne. Jag tänker så här: Visst är det bra med\r\nett gott minne, men jag tycker att det är väl så bra att\r\nlämna ett efter sig.\r\nFyrpartiregeringens representanter har inte lyckats\r\nmed vare sig det ena eller det andra. Det måste vara\r\nnågon ordning på den ekonomiska politiken. Det är\r\nbättre att göra rätt från början. Se till att vi har in-\r\nkomster! Sedan kan vi ta itu med utgifterna och hur\r\nde skall fördelas.\r\nFru talman! Tillsammans med den ordinarie bud-\r\ngeten och den tilläggsbudget vi nu har att fatta beslut\r\nom skapas goda möjligheter för en förbättrad vård,\r\nskola och omsorg liksom förbättrade möjligheter till\r\nfler jobb.\r\nDärför, fru talman, yrkar jag bifall till finansut-\r\nskottets hemställan i betänkande nr 27 och avslag på\r\nsamtliga reservationer.</pre><pre>Anf.  197  LENNART HEDQUIST (m) re-\r\nplik:\r\nFru talman! Det är självfallet så, Lisbet Calner, att\r\nnär ekonomiska indikatorer för vårt land är gynn-\r\nsamma finns det anledning att vara glad. Det är natur-\r\nligtvis väldigt bra att vi under de här åren, när den\r\ninternationella konjunkturen och den svenska kon-\r\njunkturen har varit bättre, har fått se ett utslag på de\r\nekonomiska indikatorerna. Det är ett mycket känt\r\nfaktum hur oerhört konjunkturberoende Sverige, och\r\ninte minst de svenska statsfinanserna, är.\r\nDärför kan man möjligen vara litet förvånad över\r\natt internationella bedömare tycks bli förvånade och\r\nsäga att det har varit en remarkabel förbättring. I en\r\nuppåtgående konjunktur kommer nämligen denna s.k.\r\nremarkabla förbättring. Det är bara det att risken är\r\npåtaglig att det blir en remarkabel försämring för\r\nSverige om man inte rättar till de strukturfel i eko-\r\nnomin som vi fortfarande har, och som socialdemo-\r\nkraterna inte har tagit tillfället i akt att rätta till under\r\ndenna period.\r\nDet är det som debatten om den ekonomiska poli-\r\ntiken egentligen handlar om. Då får vi en situation\r\nmed en permanentning av en låg sysselsättning efter-\r\nsom vi inte har förmåga att skapa nya jobb. För dem\r\nsom skall vara ute på arbetsmarknaden är det allra\r\nviktigaste att det hela tiden tillkommer nya riktiga\r\njobb, Lisbet Calner.\r\nOm vi inte rättar till strukturfelen i ekonomin får\r\nvi vidare en permanentning av låg tillväxt i förhållan-\r\nde till de länder som vi har i vår europeiska omvärld.\r\nUnder den här perioden har vi haft en lägre ekono-\r\nmisk tillväxt än de länder vi vill jämföra oss med i\r\nOECD.\r\nVi får en permanentning av ett högt skattetryck.\r\nVi tror hela tiden att vi skall lösa problem inom servi-\r\ncenäringarna i offentliga monopol genom att bibehålla\r\ndetta höga skattetryck. Detta är en felaktig väg. Det är\r\ndärför det är felaktigt att ösa ytterligare 4 miljarder\r\nkronor över kommunerna.</pre><pre>Anf.  198  LISBET CALNER (s) replik:\r\nFru talman! Jag skall inte förneka att vi har haft\r\ngoda förutsättningar, Lennart Hedquist. Med det gäl-\r\nler ju också att ta vara på de förutsättningarna med\r\nden politik man för. Det tycker jag att den socialde-\r\nmokratiska regeringen har gjort.\r\nVi var några stycken från finansutskottet som be-\r\nsökte OECD i Paris. Vi upplevde ingen förvåning\r\növer att vi hade uppnått den här remarkabla förbätt-\r\nringen i internationellt hänseende. Vad de menade var\r\nnaturligtvis det som Lennart Hedquist och alla andra\r\nsom deltog i fyrpartiregeringen har velat glömma,\r\nnämligen att vi inte har ökat statsskulden i förhållande\r\ntill bruttonationalprodukten, att vi har klarat av bud-\r\ngetunderskottet, att vi har en låg inflation och att vi\r\nhar en väsentligt mycket lägre ränta. Det är det som är\r\nden remarkabla återhämtningen med en socialdemo-\r\nkratisk politik till skillnad från den moderata politiken\r\nsom fördes 1991-1994.\r\nI dag har jag hört uttrycket riktiga jobb många\r\ngånger, Lennart Hedquist. Vad är riktiga jobb? Jag\r\ntänkte så här för mig själv: De riktiga jobb som finns,\r\när det de som utförs av kvinns?</pre><pre>Anf.  199  LENNART HEDQUIST (m) re-\r\nplik:\r\nFru talman! Riktiga jobb tillkommer på en ar-\r\nbetsmarknad och inte genom arbetsmarknadspolitiska\r\nåtgärder. Det är därför som det är så viktigt att vidta\r\nsådana åtgärder att arbetsmarknaden kan bringas att\r\nfungera och att vi får fram nya riktiga jobb, Lisbet\r\nCalner.\r\nI det avseendet tycker jag att det är symtomatiskt\r\natt man nu tror att man kan förbättra situationen ge-\r\nnom att ställa dessa 4 miljarder till kommuners och\r\nlandstings förfogande i stället för att se till att de kan\r\ngå till en skattereduktion för hushållen så att hushål-\r\nlen kan se till att det skapas riktiga jobb genom t.ex.\r\ndet föreslagna systemet med hushållstjänster.\r\nJag tycker att tilläggsbudgeten i det hänseendet är\r\nett exempel på att Socialdemokraterna inte har förmå-\r\nga att rätta till felaktiga strukturer i vår ekonomi.</pre><pre>Anf.  200  LISBET CALNER (s) replik:\r\nFru talman! Jag tror inte att vi blir ense om vad\r\nsom är riktiga jobb, Lennart Hedquist. Jag skulle\r\nmöjligen kunna tänka mig att man pratar om reguljära\r\njobb. Men både riktiga och reguljära jobb kommer nu\r\nnär kommunerna börjar anställa människor i vården,\r\nskolan och omsorgen för att de enskilda människorna\r\nskall få ett bättre liv.</pre><pre>Anf.  201  MIKAEL ODENBERG (m):\r\nFru talman! Under den här mandatperioden har av\r\nolika skäl energifrågan och energipolitiken varit alle-\r\nstädes närvarande i riksdagens arbete. Det finns na-\r\nturligtvis inget skäl att göra ett undantag på denna\r\nmandatperiods näst sista riksmötesdag. Nu är det ju\r\ninte så konstigt att energipolitiken har stått i fokus för\r\nmycket av den politiska debatten under den här man-\r\ndatperioden.\r\nLisbet Calner berömde sig nyss av att det var så\r\nväldigt många som fått jobb. I själva verket är det ju,\r\nsom har redovisats tidigare under debatten i arbets-\r\nmarknadsrundan, så att fler människor än någonsin\r\nstår utanför den reguljära arbetsmarknaden. I en si-\r\ntuation när fler människor än någonsin går utan ett\r\nriktigt jobb skulle man ju kunna tycka att landets\r\npolitiska ledning skulle försöka att koncentrera alla\r\nresurser på att skapa så goda förutsättningar som\r\nmöjligt för investeringar, företagande och sysselsätt-\r\nning.\r\nParadoxalt nog är det precis i det läget som lan-\r\ndets politiska ledning, Socialdemokraterna, Centern\r\noch Vänstern, väljer att inleda den största kapitalför-\r\nstöringen i modern tid. Till priset av enorma sam-\r\nhällsekonomiska kostnader skall vi förtidsavveckla\r\nkärnkraftverk i Sverige. Vi skall avyttra eller låta bli\r\natt utnyttja produktionsresurser som står till det\r\nsvenska folkhushållets förfogande.\r\nAv partitaktiska och maktpolitiska skäl väljer so-\r\ncialdemokratin och Göran Persson att utmana inte\r\nbara förnuftet och folkviljan, senast i dag manifeste-\r\nrad med en ny opinionsundersökning, utan också den\r\nborgerliga oppositionen i riksdagen, hela det svenska\r\nnäringslivet och en samlad fackföreningsrörelse med\r\nLandsorganisationen, Metall och Pappers i spetsen.\r\nDetta är anmärkningsvärt i sig. Jag tycker att det\r\när än mer anmärkningsvärt - och det har bäring på\r\ndagens ärende tilläggsbudgeten - att den här nya\r\npolitiska vägen, denna destruktiva och extrema ener-\r\ngipolitiska väg, har anträtts genom en serie beslut av\r\nriksdagen totalt i blindo.\r\nDet började i juni 1997 när riksdagen fattade sitt\r\nenergipolitiska principbeslut. Då beslutade riksdagen\r\ni princip att förtidsavveckla svenska kärnkraftsreakto-\r\nrer med början i Barsebäck med stöd av en avveck-\r\nlingslag som vid den tidpunkten inte ens existerade i\r\nsinnevärlden. Samtidigt införde vi statsbidrag till\r\noljeeldning och andra konstigheter.\r\nRiksdagens energipolitiska beslut våren 1997 fat-\r\ntades utan att regeringen för riksdagen hade redovisat\r\nnågra som helst konsekvenser av den föreslagna poli-\r\ntiken för energiförsörjningen, för samhällsekonomin,\r\nför statsfinanserna och för miljön. Vi vet ju att man\r\nfår elda tre ton stenkol i minuten bara för att ersätta en\r\nreaktor i Barsebäck. Man antydde inte några som\r\nhelst konsekvenser för utvecklingsmöjligheterna för\r\nvåra industribygder. Man talade inte om hur detta\r\nskulle komma att påverka hushållens ekonomi. Man\r\nantydde inte ens på något sätt konsekvenserna för det\r\nkanske allra viktigaste, nämligen industriinvesteringar\r\noch industrisysselsättning.\r\nHösten 1997 beslutade vi om en statsbudget. Trots\r\natt ambitionen då var att vi redan under innevarande\r\nbudgetår skulle avveckla en reaktor i Barsebäck an-\r\ntydde regeringen inte vad detta skulle komma att\r\nkosta.\r\nI december 1997 fattade vi ett riksdagsbeslut om\r\nen avvecklingslag. Den avvecklingslagen tvingade\r\nregeringen igenom riksdagen mot en mycket hård\r\nkritik och opposition från Moderaterna, Folkpartiet\r\noch Kristdemokraterna. Det är exempellöst i parla-\r\nmentarisk historia. Vi ansåg att regeringens beredning\r\nvar så knapphändig och så bristfällig att propositionen\r\növer huvud taget inte dög till att ligga till grund för ett\r\nriksdagsbeslut. Men det struntade riksdagsmajoriteten\r\ni. Man körde igenom avvecklingslagen.\r\nSedan har man på ett kraftfullt sätt desavouerats\r\nav Regeringsrätten som i sitt inhibitionsbeslut har\r\nifrågasatt om det här landets regering är kompetent att\r\nstyra landet i enlighet med grundlagarna. Hur det\r\närendet hanteras i slutändan vet vi inte. Hur den slut-\r\nliga domen blir vet vi inte. Men inhibitionsbeslutet\r\nfrån Regeringsrätten gav den borgerliga oppositionen\r\ni riksdagen rätt. Detta beslut var inte berett på ett\r\ntillfredsställande sätt. Det var inte klarlagt att denna\r\nlagstiftning och regeringens efterföljande beslut står i\r\növerensstämmelse med Europarätt, med EG-rätt och\r\nmed svensk grundlag. Inte heller vid denna tidpunkt\r\nantydde man vad kostnaderna för den nya energipoli-\r\ntiken skulle komma att bli.\r\nNu skriver vi juni 1998, och regeringen har fortfa-\r\nrande inte mäktat med att tala om vad detta kommer\r\natt innebära för samhällsekonomin, än mindre vad det\r\nkommer att innebära för statsfinanserna. Man har\r\nmage att komma till Sveriges riksdag och begära ett\r\nanslag på 1 miljon kronor för avveckling av Barse-\r\nbäck och därtill ett fullständigt obegränsat bemyndi-\r\ngande att överskrida detta anslag med hur mycket som\r\nhelst och träffa vilken uppgörelse som helst med Syd-\r\nkraft.\r\nDå kan man naturligtvis som regeringen, liksom\r\nen inställsam, lismande majoritet i finansutskottet,\r\nsäga att förhandlingstaktiska och förhandlingstekniska\r\nmotiv gör att man naturligtvis inte i statsbudgeten och\r\ntilläggsbudgeten kan avslöja vad man tror att en förti-\r\nda kärnkraftsavveckling i Barsebäck kostar. Jag beja-\r\nkar det förhandlingstekniska alternativet, men slutsat-\r\nsen av det är inte uppenbart att regeringen skall ha ett\r\nobegränsat bemyndigande att ingå vilken överens-\r\nkommelse som helst och att först i efterhand informe-\r\nra Sveriges folkvalda riksdag. Den logiska slutsatsen\r\när i stället att regeringen gör som vid varje annan stor\r\nförhandling, att man träffar en uppgörelse villkorad av\r\nriksdagens godkännande. Detta borde den socialde-\r\nmokratiska majoriteten i finansutskottet haft ryggrad\r\natt säga, även om regeringen råkar ha samma par-\r\ntifärg. Det handlar nämligen om att försvara riksda-\r\ngens intressen och riksdagens ställning gentemot\r\nregeringen.\r\nNär regeringen begär det här obegränsade be-\r\nmyndigandet är det en begäran som står i uppenbar\r\nstrid med intentionerna bakom den nya budgetlagen.\r\nBudgetlagen utgår från föreställningen att ramanslag\r\nskall hållas och i nödfall kunna överskridas med\r\n10 %. Större överskridanden förbehålls situationer\r\nsom med Erik Åsbrinks ord i propositionen om bud-\r\ngetlagen karakteriseras som nödsituationer, när en\r\nsnabb händelseutveckling tvingar regeringen att agera\r\nutan att inhämta riksdagens godkännande. Man talar\r\nom utgifter med anledning av katastrofer. Jag är i och\r\nför sig fullt beredd att rubricera regeringens energi-\r\npolitik som katastrofal, men det var ju inte detta Erik\r\nÅsbrink syftade på i förarbetena till budgetlagen.\r\nMin uppfattning är att alla riksdagsledamöter oav-\r\nsett partitillhörighet borde uppfatta den begäran om\r\nbemyndigande som regeringen har riktat till riksdagen\r\nsom en utmaning mot folkstyret. Det är beklagligt att\r\nden socialdemokratiska riksdagsmajoriteten uppen-\r\nbart mot bättre vetande - det står mellan raderna i\r\nbetänkandet - är beredd att acceptera en sådan hante-\r\nringsordning.\r\nDetta ställs, fru talman, i närmast brutal kontrast\r\ngentemot hur det privata bolaget Sydkraft hanterar\r\nfrågan. Den verkställande ledningen och styrelsen i\r\nSydkraft tvekade inte en sekund att säga till aktie-\r\nägarna: Träffar vi en uppgörelse med staten kommer\r\nvi självfallet att inkalla en bolagsstämma som får\r\ngodkänna detta. Vi förhandlar med staten, vi träffar en\r\nvillkorad uppgörelse, och sedan får en extra bolags-\r\nstämma godkänna.\r\nSveriges regering gör tvärtom. Man vill ha en in\r\nblanko-fullmakt från riksdagen, som över huvud taget\r\ninte vidare skall befatta sig med denna fråga utan först\r\ni efterhand, nästa riksmöte, någon gång i höst, infor-\r\nmeras om det ekonomiska utfallet av regeringens\r\ngöranden och låtanden och expeditionsvis anvisa de\r\ntilläggsanslag som behövs.\r\nOm man uttrycker detta med en liturgi som känns\r\nhemtam i alla fall för en liten del av kammarens le-\r\ndamöter kan man formulera det så, att det internatio-\r\nnella storkapitalet har visat prov på ett betydligt mer\r\ndemokratiskt sinnelag än vad Sveriges regering har\r\nuppvisat gentemot folkets valda företrädare i denna\r\nriksdag.\r\nJag tycker att det är beklagligt. Det är, fru talman,\r\nsärskilt beklagligt mot bakgrund av de uttryckliga\r\nlöften som näringsministern har gett till riksdagen.\r\nHan sade vid ett KU-förhör den 6 november förra\r\nåret: Riksdagen kommer så småningom att få ta ställ-\r\nning till ersättningsbeloppet. Det visar sig nu att detta\r\ninte är sant. Jag vet inte, fru talman, vilka uppförande-\r\nregler som gäller i Sveriges riksdag. I Underhuset får\r\nman aldrig säga att en minister eller en annan under-\r\nhusledamot ljuger, utan man får formulera det så att\r\n\"den ärade ledamoten från Leicester slarvade litet\r\nmed sanningen\". Överför vi detta till svenska förhål-\r\nlanden nödgas jag mot bakgrund av vad näringsminis-\r\ntern sade i konstitutionsutskottet konstatera att nä-\r\nringsministern beklagligtvis har slarvat litet grand\r\nmed sanningen. Det är tragiskt, och socialdemokra-\r\nterna borde betänka den praxis man sätter när man\r\nutnyttjar bemyndigandemakten i budgetlagen på det\r\nsätt som här föreslås i finansutskottets betänkande.\r\nMot den här bakgrunden ber jag att få yrka bifall\r\ntill den av Moderaterna, Folkpartiet liberalerna och\r\nKristdemokraterna i betänkandet om tilläggsbudgeten\r\navgivna reservationen nr 20 under mom. 22. Bifall till\r\nden reservationen innebär alltså att riksdagen avvisar\r\nregeringens krav på ett bemyndigande att utan be-\r\ngränsningar stänga Barsebäck.</pre><pre>Anf.  202  LISBET CALNER (s) replik:\r\nFru talman! Tonen i debatten i dag har varit litet\r\naggressiv, men jag måste erkänna att Mikael Oden-\r\nbergs anförande tar dagens pris. Jag beklagar att Mi-\r\nkael Odenberg uppenbarligen inte fick prata av sig på\r\nden särskilt anordnade debatten den 26 maj. Mikael\r\nOdenberg höll då ungefär samma anförande. Anders\r\nSundström betecknade det som att Mikael Odenberg\r\nalltid använder starka ord. Jag tycker inte att det var\r\nett tillräckligt starkt betyg över Mikael Odenbergs sätt\r\natt uppträda. Det var starka ord blandade med invek-\r\ntiv, skulle jag närmast vilja säga. Partitaktiska,\r\nmakttaktiska, lismande, ingen ryggrad bland social-\r\ndemokraterna i finansutskottet - det är inte så ofta vi\r\nhör sådana beskyllningar här i kammaren. Jag förstår\r\natt Mikael Odenberg är besviken över att han inte har\r\nnått längre med sina idéer, eftersom han här håller\r\nsamma tal som han höll vid debatten den 26 maj.\r\nAnders Sundström svarade på utfallet den 26 maj\r\nmed att säga:\r\nVi har nu en produktionsapparat som tål att vi\r\nstänger av den första reaktorn. Det är faktiskt så att\r\nSverige över en klimat- och konjunkturcykel har ett\r\növerskott av el som motsvarar den första Barsebäcks-\r\nreaktorn. Det är därför vi nu kan börja. Det är inte\r\nmärkvärdigare än så.\r\nJag vill själv tillägga att vi faktiskt gör vårt energi-\r\nsystem mindre sårbart genom att ställa om energisys-\r\ntemet för framtiden.\r\nVad gäller det bemyndigande som finansutskottets\r\nmajoritet vill ge regeringen ligger det naturligtvis i\r\nriksdagens intresse att regeringen kan träffa en över-\r\nenskommelse som är så fördelaktig som möjligt för\r\nstaten. Om priset vore satt i anslaget, som är offent-\r\nligt, hur skulle då förhandlingarna bli? Vilken är ut-\r\ngångspunkten när man skall förhandla, Mikael Oden-\r\nberg, om den ena parten redan är låst vid en summa?</pre><pre>Anf.  203  MIKAEL ODENBERG (m) re-\r\nplik:\r\nFru talman! Jag får först tacka Lisbet Calner för\r\npriset. Jag har aldrig förut fått något pris av Lisbet\r\nCalner.\r\nDet är möjligt att omdömena är hårda, men de är\r\ntyvärr motiverade. Ni får det omdöme ni förtjänar.\r\nDet framgick av Lisbet Calners replik att hon inte har\r\nförstått det, men detta handlar inte om energipolitik\r\nutan om riksdagens ställning. Det handlar inte om att\r\nvi förordar att regeringen skall begära ett specificerat\r\nanslag och avslöja sin förhandlingsposition i förtid.\r\nJag bejakade ju i talarstolen att jag kan förstå det\r\nförhandlingstekniska motivet.\r\nDet handlar inte om sårbara energisystem, utan det\r\nhandlar om att regeringen skall visa respekt för de\r\nvalda företrädarna för Sveriges folk och göra som\r\nman gör i alla andra sammanhang: Förhandla med\r\nmotparten, villkora avtalet av riksdagens godkännan-\r\nde och ge sedan de valda företrädarna för Sveriges\r\nfolk en möjlighet att diskutera och fatta beslut om den\r\nuppgörelse som regeringen har träffat och om finansi-\r\neringen av den uppgörelsen.\r\nVad regeringen vill nu är att få ett carte blanche,\r\nsom gör att riksdagen över huvud taget inte kommer\r\natt befatta sig med frågan, inte kommer att ha möjlig-\r\nhet att ta ställning till någonting, eftersom allting\r\nredan är fullbordat och verkställt. Detta, menar jag, är\r\nuttryck för en ringaktning för riksdagen, som dess-\r\nutom är helt onödig, Lisbet Calner. Det är därför jag\r\ntycker att ni borde ha haft ryggrad att protestera i\r\nfinansutskottet. Det hade inte varit några som helst\r\nproblem för regeringen att förhandla med Sydkraft\r\noch träffa en uppgörelse som i sådana fall är villkorad\r\nav riksdagens godkännande. Varför har ni inte gjort\r\ndet? Varför, Lisbet Calner?</pre><pre>Anf.  204  LISBET CALNER (s) replik:\r\nFru talman! Men, Mikael Odenberg, visst handlar\r\ndet om energipolitiken också. Det kan man väl inte\r\nkomma ifrån - även om Mikael Odenberg nu tar upp\r\ndet speciella bemyndigandet som regeringen skall få.\r\nVi säger så här i betänkandet: Näringsutskottet har\r\nyttrat sig i frågan och anser det logiskt att med tanke\r\npå tidigare beslut om bl.a. lag om kärnkraftens av-\r\nveckling ge regeringen det föreslagna bemyndigandet.\r\nFinansutskottets majoritet framhåller dock att\r\ngrundregeln alltid bör vara att behov av extra medel\r\nsom överstiger kreditgränsen i första hand skall begä-\r\nras på tilläggsbudget. Det gäller också i det nu aktuel-\r\nla fallet, och det skulle vara önskvärt att riksdagen ges\r\nmöjlighet att fatta beslut om en sådan anslagsföränd-\r\nring aktualiseras. Utskottet har vid flera tillfällen\r\npåpekat att det är viktigt med transparens i regering-\r\nens budgetförslag så att riksdagen kan fatta beslut på\r\nett fullgott beslutsunderlag.\r\nI det aktuella fallet kan dock utskottets majoritet\r\nha viss förståelse för att det inte går att precisera an-\r\nslaget. Finansutskottets majoritet anser att regeringens\r\nbegäran ligger inom ramen för såväl budgetlagens\r\nbokstav som dess intentioner. Men man vill erinra om\r\natt bemyndigandet att överskrida anslaget om ett\r\nriksdagsbeslut inte hinner inväntas gäller budgetåret\r\n1998. Därefter upphör beslutet att gälla.\r\nDet är således inte så som motionärerna - eller i\r\ndet här fallet Mikael Odenberg - säger; att innebörden\r\nav regeringens förslag är att riksdagen inte över hu-\r\nvud taget kommer att beröras av ärendets vidare han-\r\ntering. Det betraktar jag mer som konspirationsteorier\r\nsom Mikael Odenberg för till torgs.</pre><pre>Anf.  205  MIKAEL ODENBERG (m) re-\r\nplik:\r\nFru talman! Men det är ju ingen konspirationsteo-\r\nri. Det framgår väldigt tydligt av förarbetena till bud-\r\ngetlagen. Där skriver man: Ett bemyndigande är såle-\r\ndes liktydigt med att anslag så småningom måste\r\nanvisas. Därför är det naturligt att beslut om omfatt-\r\nningen av och ändamålet med ett bemyndigande prö-\r\nvas lika noga som ett anslagsbeslut.\r\nSå skriver Erik Åsbrink och Göran Persson i pro-\r\npositionen om budgetlagen. Man konstaterar också\r\ndär att det naturligtvis är meningslöst att riksdagen i\r\nefterhand expeditionsartat tvingas att anvisa tilläggs-\r\nanslag för redan beslutade och verkställda utgifter.\r\nNu står Lisbet Calner och läser högt ur betänkan-\r\ndet. Det är med förlov sagt ganska meningslöst. Jag\r\nhar det framför mig, och jag kan läsa det själv. Men\r\nvarför drar inte Lisbet Calner slutsatsen av det hon\r\nläser upp? Hon säger ju själv att det naturliga vore att\r\ninte göra på det här sättet. Det är ju en kristidsbe-\r\nstämmelse i budgetlagen som man utnyttjar här. Var-\r\nför drar då inte Lisbet Calner slutsatsen av det som\r\nstår i betänkandet och avvisar det här bemyndigandet\r\nså att regeringen tvingas komma till riksdagen med ett\r\nvillkorat avtal?\r\nMin poäng, och orsaken till att jag gör åtskillnad\r\nmellan formfrågan och energipolitiken, är att litet\r\ntuffare tag mot regeringen, ett krav på regeringen att\r\nkomma till riksdagen, inte skulle förhindra er från att\r\nverkställa er destruktiva och extrema energipolitik.\r\nDet skulle gå alldeles utmärkt. Men ni skulle kunna\r\ngöra det under iakttagande av respekt för riksdagen i\r\nstället för att på det sätt som nu sker begära fullstän-\r\ndigt obegränsade in blanko-fullmakter som i realiteten\r\ninnebär att riksdagen först i efterhand informeras om\r\nredan verkställda beslut.\r\nDärvidlag tycker jag att den socialdemokratiska\r\nriksdagsmajoriteten, kanske mån om en situation då\r\nman själv en gång är i opposition, borde ha visat mer\r\nryggrad i förhållande till regeringsmakten.</pre><pre>Anf.  206  BEATRICE ASK (m):\r\nFru talman! När riksdagen i dag debatterar riktlin-\r\njerna för den ekonomiska politiken och tilläggsbudge-\r\nten sker det i gränslandet mellan de sista dagarna på\r\nvårterminen och de första sommarlovsdagarna för\r\ntusentals barn och ungdomar. En del har fått betyg för\r\nförsta gången. Andra lämnar skolan med avslutnings-\r\nbetyg. Men många - alltför många - får inget full-\r\nständigt betyg. De har inte nått sådana kunskaper som\r\nkrävs för nivån godkänt. Det heter inte Icke godkänd.\r\nDet har socialdemokraterna tagit bort. Det heter ing-\r\nenting. Men i sak är det oavsett benämning en olycka\r\natt tusentals elever når otillräckliga resultat i skolan.\r\nUtbildning är en investering för framtiden - både\r\nnär det gäller den enskilde och för Sverige. Det är de\r\nkunskapsintensiva branscherna som växer, och det är\r\nmed kunskaper och kompetens som vi slåss i den\r\ninternationella konkurrensen. Tillkortakommanden\r\nnär det gäller skola och utbildning är därför väldigt\r\nallvarliga.\r\nSvensk skola och utbildning har många förtjänster,\r\nmen vi är inte världsbäst. Det borde vi vara. Orsaker-\r\nna till våra tillkortakommanden är flera. Men ett pro-\r\nblem är att flit och goda resultat inte värderas särskilt\r\nhögt. Att vara duktig är snarast ett problem på många\r\nhåll i utbildningssystemet. Enhetligheten och kollekti-\r\nvets sammanhållning präglar fortfarande svensk skola.\r\nOECD tog i sin Sverigerapport om den ekonomis-\r\nka utvecklingen upp just behovet av förändringar\r\ninom utbildningspolitiken. Man påpekade bl.a. att de\r\nsvenska eleverna får färre antal undervisningstimmar\r\nän elever i andra OECD-länder. Svenska elever når\r\ngoda resultat avseende läsförståelse, sade man. Men\r\nman var förvånad över att många elever inte når upp\r\ntill godkänd förmåga.\r\nMan konstaterade att svenska elever är genom-\r\nsnittliga när det gäller matematik och naturkunskap.\r\nMan sade att genomsnittsåldern vid antagning till\r\nhögre utbildning är 24 år. Man konstaterade också att\r\ndet tar väldigt lång tid för svenska studenter inom den\r\nhögre utbildningen.\r\nKanske skall vi vara tacksamma för att OECD inte\r\ntog upp antalet elever med ofullständiga betyg och att\r\nman inte gjorde någon analys av det växande bekym-\r\nret med att rekrytera och behålla duktiga lärare. Jag\r\nvågar påstå att socialdemokraterna givit skolan och\r\nutbildningen nya problem i stället för att reda ut\r\ngamla under den här mandatperioden. Man har kon-\r\nsekvent rivit ned incitament för elever, lärare och\r\nforskare att göra sitt allra bästa. Det står i strid med de\r\nambitioner som vi måste ha när det gäller Sveriges\r\nutveckling.\r\nDessutom visar man alldeles för ofta ett direkt\r\nförakt för kunskap och kompetens. Därmed under-\r\ngrävs förutsättningarna för den sociala rörlighet som\r\när viktig för varje människa oavsett bakgrund om man\r\nskall kunna få en chans som är likvärdig alla andras i\r\nlivet.\r\nLåt mig lista några exempel på vad som har hänt\r\nunder den här perioden. Majoriteten har försämrat\r\nvillkoren för att starta och driva fristående skolor.\r\nEnvetet hävdade man att det inte var syftet med beslu-\r\nten. Men man kan kväva en positiv utveckling genom\r\natt göra det krångligt och orättvist och genom att\r\nersätta kvalitetskrav med politiskt tyckande. Social-\r\ndemokratiska kommunpolitiker tycker inte om\r\nfriskolor, och det märks.\r\nI grundskolan har socialdemokraterna tagit bort\r\nkravet på skolan att genomföra nationella prov och ge\r\nskriftliga omdömen om elevernas kunskaper från\r\nårskurs fem. Antalet betygssteg har minskats, och det\r\nförsta betygstillfället har senarelagts. Utrymmet för\r\nelevens val har minskats. På försök ger man i stället\r\nchansen till elever att överta rektorernas jobb. Men att\r\nsjälv bestämma mer över vad man vill studera och var\r\nfår man inte. Kan det bli mer bakvänt?\r\nSocialdemokraterna har avskaffat möjligheten för\r\nflertalet elever att tentera upp betygen under gymna-\r\nsietiden. Den som vill ha ett bättre betyg uppmuntras\r\ninte att skaffa sig kunskaper på fritiden, utan hänvisas\r\ntill komvux efter tre år. I stället för att uppmuntra flit\r\noch studier tvingar man eleverna att taktisera. Det\r\nkanske enda sättet att komma in på en önskad högsko-\r\nleutbildning blir att maska - rejält.\r\nDessutom vidhåller man att alla oavsett förkun-\r\nskaper och studieförmåga skall läsa många gemen-\r\nsamma kurser utformade för vidare studier på högsko-\r\nlan - trots alla rapporter om att många hoppar av eller\r\nmisslyckas redan från början i gymnasiet. Principen\r\nom att alla skall kunna läsa på högskolan direkt har\r\nblivit viktigare än eleverna.\r\nMan har ändrat reglerna för antagningen till hög-\r\nskolan. Också dessa förändringar stimulerar taktise-\r\nrande i stället för verkligt kunskapsinhämtande. Det\r\ngäller att koncentrera sig på kurser som ger många\r\npoäng, och de svåraste bör man undvika.\r\nMen nu skall ju inte sjungande studenter inbilla\r\nsig att det är särskilt enkelt att få en plats i alla fall.\r\nDe socialdemokratiska antagningsreglerna missgynnar\r\n19-åringar alldeles särskilt mycket.\r\nReglerna för studiemedel lägger hinder för stude-\r\nrande när det gäller feriearbeten, samtidigt som t.ex.\r\ngymnasieskolans löften om arbetsplatsförlagd utbild-\r\nning sviks för 40 % av eleverna.\r\nVi har en skolminister som tycker att det är riktigt\r\natt polisanmäla en 7-åring, men fel att diskutera betyg\r\ni ordning och uppförande.\r\nAtt med detta i ryggsäcken påstå att utbildningens\r\nväl och ve handlar om extra statsbidrag till kommu-\r\nnerna, vilket vi fick höra i debatten tidigare i dag,\r\nimponerar inte. Det är hur pengar används som är det\r\nviktigaste, inte en och annan krona till i kommunernas\r\noch i bästa fall skolornas budget. Jag är rätt stolt över\r\natt med Skolverkets statistik som stöd kunna konstate-\r\nra att moderatstyrda kommuner satsar mer på lärare\r\noch mindre undervisningsgrupper än socialdemokra-\r\ntiskt styrda kommuner i mitt eget län. Socialdemokra-\r\nterna har ibland en vidlyftigare budget, men då är det\r\nadministrationen som man har lagt mer pengar på,\r\ninte undervisningen.\r\nTill sist: finansminister Erik Åsbrink sade tidigare\r\ni dag i debatten att vi, med anledning av alla ambitio-\r\nner om utveckling på det ekonomiska området, måste\r\nfråga oss hur vi skall få en bättre utbildad befolkning.\r\nJag förstår att många socialdemokrater undrar, därför\r\natt den förda utbildningspolitiken inte leder utveck-\r\nlingen framåt. Nu menade Erik Åsbrink i första hand\r\nförmodligen utbildning riktad till vuxna. Kunskapslyf-\r\ntet är ett omfattande projekt, inte minst i budgeten.\r\nOch det låter sig sägas att fler platser i högre utbild-\r\nning har tillkommit. Och det är bra. Men vuxnas ut-\r\nbildning kommer aldrig att lösa våra problem om\r\ngrunden i utbildningssystemet eroderas.\r\nFru talman! Den socialdemokratiska utbildnings-\r\npolitiken duger inte om vi med kunskap och kompe-\r\ntens skall bygga framtiden. Betyget på den förda\r\nutbildningspolitiken måste bli Icke godkänd.\r\nVi moderater förordar en politik som sätter kun-\r\nskaper och kompetens i centrum. Vi bejakar utveck-\r\nling och nytänkande, och vi respekterar individernas\r\nolika önskemål och idéer. När det gäller vår politik\r\noch våra förslag ber jag med hänsyn till kammarens\r\ntid att få hänvisa till våra mer än 30 motioner och\r\nhundratals hemställanspunkter på utbildningens om-\r\nråde som vi lagt under de senaste åren samt de mode-\r\nrata reservationerna också i detta ärende.</pre><pre>Anf.  207  JAN BJÖRKMAN (s):\r\nFru talman! Det är ingen överdrift att påstå att\r\nutbildningsfrågorna under senare år har stått högt, för\r\natt inte säga högst, på den politiska dagordningen.\r\nDetta är både naturligt och bra.\r\nFör det första har det sin grund i det faktum att\r\nnästan alla är överens om att det samhälls- och ar-\r\nbetsliv som vi nu har framför oss kommer att ställa\r\nhögre krav på kunskap och kompetens än det som vi\r\nlämnar.\r\nDet som hittills har känts tryggt och säkert för att\r\nta sig in på arbetsmarknaden räcker inte längre.\r\nFör det andra beror det naturligtvis på den stora\r\nomställning som har gjorts av skolan under senare år,\r\nalltifrån decentraliseringen till det reformarbete som\r\nhar pågått och som alltjämt pågår.\r\nHär finns läroplan för förskola och förskoleklass,\r\nimplementering av ny läroplan och nytt betygssystem\r\nför grundskolan och en ambitionshöjning för gymna-\r\nsieskolan.\r\nKunskapslyftet som en satsning på vuxenutbild-\r\nning kommer att ha stor betydelse för Sverige som\r\nnation och för de enskilda människorna långt in i\r\nnästa sekel.\r\nVi har också påbörjat utbyggnaden av den kvalifi-\r\ncerade eftergymnasiala utbildningen, den s.k. KY-\r\nutbildningen och genomfört den kraftigaste expansio-\r\nnen av högskolans grundutbildning någonsin.\r\nLärarutbildningen ses just nu över och förnyas,\r\noch i dagarna har ett kompletterande uppdrag getts för\r\natt även skolledarutbildningen skall ses över.\r\nTill detta kommer att regeringen har aviserat ett\r\nnytt studiestödssystem som är både nödvändigt och\r\nefterlängtat.\r\nFör det tredje har skolan stått i fokus för de pro-\r\nblem och de brister som kan konstateras och som\r\nkräver en både seriös och en konstruktiv diskussion.\r\nRiksdagen har ju också under våren anordnat en sär-\r\nskild debatt om situationen i våra skolor.\r\nVi har i kammaren kunnat diskutera dessa svårig-\r\nheter också utifrån t.ex. regeringens utvecklingsplan\r\nför förskola, skola och vuxenutbildning. Debatten\r\ngenomfördes vid ungefär den här tiden under det förra\r\nriksmötet.\r\nRegeringen har dessutom följt upp den skrivelsen\r\nmed en proposition under våren som handlar om hur\r\ngymnasieskolan kan stärkas ytterligare. Och denna får\r\nriksdagen anledning att återkomma till under kom-\r\nmande riksmöte.\r\nI årets vårproposition har skolministern också pre-\r\nsenterat ett tiopunktsprogram för likvärdighet och\r\nkvalitet i skolan. I programmet pekas på hur angeläget\r\ndet är att kommunerna redovisar hur de tänker uppnå\r\nde nationella målen för skolan. Varje förälder skall\r\nvid utvecklingssamtalen få redovisat hur eleven för-\r\nhåller sig till målen.\r\nVidare skall en Skolverkets inspektionsnämnd in-\r\nrättas. Nämnden skall granska skolan på regeringens\r\nuppdrag. Läraryrket skall utvecklas, och regeringen\r\nhar också under våren fördelat 75 miljoner kronor till\r\nolika utvecklingsprojekt.\r\nEtt IT-program för skolan har också presenterats\r\nsom ett led i detta tiopunktsprogram. Programmets\r\navsikt är att stärka IT som ett pedagogiskt verktyg,\r\nvilket innebär att 1,5 miljarder kronor satsas på detta\r\nändamål under en treårsperiod. Inte mindre än 60 000\r\nlärare kommer att erbjudas utbildning i att använda\r\ndatorn som ett professionellt och pedagogiskt verktyg.\r\nVarje elev och lärare skall få en egen e-postadress,\r\noch IT-stöd till elever med funktionshinder skall ut-\r\nvecklas, för att bara nämna några av punkterna i tio-\r\npunktsprogrammet.\r\nTill dessa satsningar kommer som en viktig förut-\r\nsättning en ökad satsning på kommunernas verksam-\r\nhet. Utöver tidigare gjorda insatser kommer nu beslut\r\nom ytterligare statsbidrag till vård, omsorg och skola.\r\nMed dessa beslut har sammanlagt 72 miljarder till-\r\nförts skolan, vården och omsorgen under perioden\r\n1997-2001.\r\nDet är intressant att i detta sammanhang notera att\r\nModeraterna vid varje beslutstillfälle har sagt nej till\r\nde ökade satsningarna på vård, omsorg och skola. Så\r\ngör man också i det betänkande som vi nu behandlar.\r\nDet är intressant att höra hur Beatrice Ask och\r\nandra moderater kritiserar skolan för dess brister\r\nsamtidigt som de avvisar alla förslag till resursför-\r\nstärkningar. För mig och för många andra i olika\r\npartier i denna kammare är det naturligt att bejaka\r\nytterligare satsningar på skolan, men så är det inte för\r\nModeraterna.\r\nHur har Beatrice Ask tänkt sig att klara av denna\r\nekvation? Eller det kanske helt enkelt är så att det är\r\nskattesänkarfolket inom Moderata samlingspartiet\r\nsom har dragit det längsta strået och skolföreträdarna\r\nsom har kommit till korta.\r\nFör mig och socialdemokratin är det klart att det\r\nbehövs nya resurser för att säkra kvaliteten i skolan\r\noch se till att ytterligare prioriteringar görs för elever\r\nmed behov av särskilt stöd.\r\nFru talman! Vi har ju tidigare i denna kammare\r\nkunnat se hur Moderaterna konsekvent har motsatt sig\r\nsatsningar på de mindre och medelstora högskolorna.\r\nOrd som bygdehögskolor har nämnts från moderat\r\nhåll.\r\nHur viktiga högskolesatsningarna är kan jag tyd-\r\nligt se i mitt eget län där högskolan Karlskro-\r\nna/Ronneby har bidragit positivt till utveckling och ny\r\nsysselsättning. Det moderata motståndet har här varit\r\nkompakt. Hade den moderata högskolepolitiken fått\r\ngälla i mitt län, hade vi haft en betydligt sämre ut-\r\nveckling än vi nu har, där sysselsättningen ökar och\r\narbetslösheten minskar.\r\nUttrycket bygdehögskolor fick för någon vecka\r\nsedan följe med ytterligare ett omdöme av detta slag.\r\nBeatrice Ask kallade i en debatt nyligen gymnasiesko-\r\nlorna för dagis. Jag menar att denna typ av förklenan-\r\nde omdömen inte gynnar verksamheten och definitivt\r\ninte ger lärare och elever det stöd som de så väl behö-\r\nver i sitt tunga arbete.\r\nEn gymnasieskola som har genomgått större för-\r\nändringar på kort tid än någon annan skolform under\r\ndetta sekel förtjänar att få ett annat omdöme än att\r\nkallas dagis. Det vore klädsamt om Beatrice Ask i dag\r\ntog tillfället i akt att ta tillbaka denna liknelse mellan\r\ngymnasieskolan och dagis.\r\nFru talman! Satsningar på utbildning är viktiga in-\r\nvesteringar inför framtiden. Om Sverige skall hävda\r\nsig internationellt är det väsentligt att man har en\r\nutbildning av bra kvalitet. Därför är det viktigt att\r\ninriktningen även framöver har denna prägel. Förelig-\r\ngande vårproposition ser jag som ett tydligt led i\r\ndenna strävan.\r\nMed det anförda yrkar jag bifall till hemställan i\r\nbetänkandet och avslag på reservationerna.</pre><pre>Anf.  208  BEATRICE ASK (m) replik:\r\nFru talman! Först gäller det tiopunktsprogrammet\r\nom kvalitetsinsatser. Det var väldigt spännande att\r\nläsa om detta i propositionen. Tyvärr var den DN-\r\nartikel som föregick propositionen mera innehållsrik.\r\nDet som återstod av programmet var en del upprep-\r\nningar av krav som vi moderater har drivit men också\r\nen och annan ny sak. Det handlade om en ny nämnd i\r\nstället för att ha ett kvalitetsinstitut men det var inte\r\nsärskilt mycket att hänga i julgranen.\r\nDetta med satsningar på högskolan tycker jag är\r\nväldigt intressant. Socialdemokraterna envisas ju med\r\natt påstå att vi skulle vara emot den här utbyggnaden\r\nmen det är inte sant. Skillnaden är att vi tycker att det\r\ni stället för politiskt taktiserande mellan socialdemo-\r\nkrater och centerpartister som grund för fördelningen\r\nav platser skall vara fasta kvalitetskriterier. Dessutom\r\nskall man lyssna till studenternas val.\r\nJag har stor tilltro också till många av de mindre\r\nhögskolornas kvaliteter. Därför är jag inte rädd för en\r\nsådan fördelning. Jag tror inte att man behöver Carl\r\nTham som beskyddare för att de här skolorna skall\r\nväxa. Där är jag helt övertygad. Men när det gäller\r\nvolymen och utbyggnadstakten skiljer vi oss inte åt.\r\nDär är vi alltså överens.\r\nEftersom Jan Björkman har varit ansvarig för\r\nGymnasieutredningen måste jag helt kort få återkom-\r\nma till den. Jag har undrat en hel del över vad det är\r\nför poäng, om vi nu vill att alla skall få en bättre ut-\r\nbildning - och där tror jag att vi är överens - att sätta\r\nribban så högt att antalet avhopp och misslyckanden\r\nökar. Inte ens den mest elitistiske politiker skulle\r\nkomma på ett mer omänskligt utslagningssystem än\r\ndet som just nu är i farten. Varför vill inte ni social-\r\ndemokrater göra något åt problemet? Varför skall så\r\nmånga slås ut och få sitt självförtroende knäckt redan\r\ninledningsvis? Vi vet ju att ett livslångt lärande är\r\nnödvändigt.</pre><pre>Anf.  209  JAN BJÖRKMAN (s) replik:\r\nFru talman! Jag tycker att Beatrice Asks argumen-\r\ntation haltar litet grand. Å ena sidan kallar hon gym-\r\nnasieskolan för dagis och uttalar sig förklenande om\r\nden verksamheten. I nästa andetag säger Beatrice\r\nAsk: Det är förskräckligt vad högt ni har satt ribban.\r\nNi har satt upp alldeles för höga kvalitetsmål för\r\ngymnasieskolan.\r\nJag tycker att det vore bra om Beatrice Ask kunde\r\nbestämma sig för vad som är hållningen här. Ännu\r\nbättre vore det om hon tog tillbaka sitt uttalande om\r\ngymnasieskolan som dagis.\r\nI Beatrice Asks tidigare inlägg tyckte jag att hon\r\ntalade om kunskap och kompetens liksom om de nya\r\nkrav som ställs. Det är intressant att se hur det hänger\r\nihop med resonemanget om att sänka kunskapskraven\r\ni gymnasieskolan och att göra ett slags light gymnasi-\r\num, liksom vilka jobb den gymnasieskolan leder till.\r\nVi är inte överens när det gäller högskolan och de\r\nmindre högskolorna, Beatrice Ask! Jag var med i\r\ndenna kammare när vi röstade om utbyggnaden av\r\nhögskolan. När det gäller rätten att få inrätta egna\r\nprofessurer vid de mindre högskolorna konstaterar jag\r\natt Beatrice Ask, precis som hennes partivänner i\r\növrigt, har röstat nej. När det gäller utbyggnaden av\r\ngrundutbildningen har Beatrice Ask varnat för den\r\nstora kvalitetsrisken med att bygga ut högskolans\r\ngrundutbildning på det sättet. När det gäller forsk-\r\nningen har ni aktivt motarbetat utbyggnaden av\r\nforskningsverksamheten och detta med fasta forsk-\r\nningsresurser till de mindre högskolorna. När det\r\ngäller högskolan i min valkrets har ni, som jag tidiga-\r\nre nämnt, sagt nej till forskarskolan i teleinformatik.\r\nJag tycker att det finns alla skäl i världen att kon-\r\nstatera att vi inte är överens. Ni har ju aktivt motarbe-\r\ntat varje steg i utbyggnaden av de mindre och medel-\r\nstora högskolorna.</pre><pre>Anf.  210  BEATRICE ASK (m) replik:\r\nFru talman! Vi kan träta hur länge som helst om vi\r\när överens eller inte när det gäller högskolan. Det är\r\nklart att vi inte är överens i alla delar. Poängen är att\r\nvi har samma utbyggnadstakt. Vi är överens om att\r\nden högre utbildningen måste byggas ut. Men förut-\r\nsättningen för att det skall vara en lyckad satsning,\r\noavsett vilken konstruktion som väljs på utbyggnaden,\r\när en solid grund - att fler får bra kunskaper att bygga\r\nvidare på. Det är i det avseendet som jag inte begriper\r\nhur Jan Björkman och andra socialdemokrater kan\r\nförsvara en grundskola som misslyckas i den ut-\r\nsträckning som i dag är fallet, och framför allt en\r\ngymnasieskola som har blivit så fyrkantig att elever\r\nslås ut redan från början.\r\nHur skall man kunna reparera skadorna vad gäller\r\nde här eleverna? Vad kommer någonsin att få dem att\r\nkänna tilltro till den egna förmågan att lära vidare? Är\r\ndet meningen att gymnasieskolan skall skicka ungdo-\r\nmar direkt till komvux?\r\nJag menar att det är betydligt vettigare att lägga en\r\nsolid grund och att kanske kunna gå litet saktare fram\r\noch göra det litet enklare från början för att sedan\r\nkunna bygga på; detta i stället för att omedelbart slå ut\r\nmånga elever.\r\nVad gäller det citat som Jan Björkman nämnde\r\nskall jag i ärlighetens namn säga att jag inte har en\r\naning om när uttalandet i fråga kan ha gjorts. Därför\r\nkan jag inte förklara andemeningen med det men det\r\nverkar våldsamt lösryckt ur sitt sammanhang. Dock\r\nfinns det anledning att fundera över om vi inte med de\r\nbesparingar som har skett i socialdemokratisk regi\r\ninom skolan, med bl.a. lärarlösa lektioner och mycket\r\nannat elände som vi dagligen kan läsa om som följd, i\r\nmånga stycken har fått en skola som mera är förvaring\r\noch inte den aktiva utbildningsverksamhet som jag\r\ntror att vi båda vill se. Om detta kan betecknas som\r\nnågot vet jag inte. Det är i alla fall något som man\r\nbehöver fundera över, eller hur, Jan Björkman?</pre><pre>Anf.  211  JAN BJÖRKMAN (s) replik:\r\nFru talman! När det gäller uttalandet om dagis och\r\ngymnasieskolan kan jag hjälpa Beatrice Ask på tra-\r\nven. I riksdagsprotokollet från den 29 maj står det:\r\n\"Vi kan inte ha eleverna i något slags dagis upp till\r\n16-, 17- eller 18-årsåldern för att sedan skicka dem\r\ntill komvux - - -.\"\r\nDet är intressant att höra Beatrice Ask så målande\r\nbeskriva bristerna i både grundskolan och gymnasie-\r\nskolan och tala om besparingar och lärarlösa lektio-\r\nner. Ändå funderar hon inte ett ögonblick över kopp-\r\nlingen till resurserna. När vi i riksdagsmajoriteten har\r\nutökat resurserna till kommunerna har ju Moderaterna\r\nsagt nej. Så var det 1997. Man sade nej 1998. Och i\r\ndet betänkande som vi nu hanterar säger man nej\r\nbeträffande år 1999 och år 2000.\r\nOm Beatrice Ask på allvar vill ta itu med de här\r\nbristerna och göra något åt dem skulle väl Beatrice\r\nAsk säga: Vad bra att vi kan tillföra litet nya resurser.\r\nDet gör hon dock inte. I stället väljer hon att stå hand-\r\nfallen inför de brister som skolan i dag tampas med\r\noch som vi nu, dessbättre, genom riksdagsmajorite-\r\ntens beslut kan tillföra nya resurser så att man kan\r\njobba ytterligare med kvalitetsutvecklingen.\r\nOm de här bristerna är så tydliga, varför vill man\r\ndå i kommun efter kommun sänka skatten? Det skulle\r\nju ytterligare rycka undan grunden för möjligheterna\r\natt få en bra kvalitet i skolan i dag. Jag tycker att\r\nmoderaterna är svaret skyldiga på den fråga som jag\r\nhär har ställt. Man bör använda sommaruppehållet till\r\natt hemma fundera över om man inte skall skaffa sig\r\nett alternativ till det tiopunktsprogram och de sats-\r\nningar som den socialdemokratiska regeringen nu\r\nkommer med för att stärka skolan och utbildningen i\r\nframtiden. Då kanske man inte kommer tillbaka lika\r\ntomhänt till hösten som man i dag är i den här debat-\r\nten.</pre><pre>Anf.  212  PER WESTERBERG (m):\r\nFru talman! Debatten kring finansutskottets betän-\r\nkanden 27 och 20 handlar ytterst om förutsättningarna\r\nför att skapa fler arbetstillfällen och ökad tillväxt i\r\nekonomin. Tyvärr måste jag säga att kommunika-\r\ntionspolitiken under mandatperioden inte i något\r\navseende har bidragit till att skapa de förutsättningar-\r\nna.\r\nKommunikationspolitiken har lett till att man\r\nfrångått 1988 års kommunikationspolitiska beslut. Det\r\nhandlar inte längre om att varje trafikslag skall bära\r\nsina kostnader. Det handlar inte längre om att de\r\nlönsammaste investeringsprojekten skall genomföras\r\nförst. I stället har man överdrivit principerna för en\r\nform av politisk kohandel, vad som skall byggas och\r\nvad som skall investeras i, något som knappast är\r\nekonomiskt rationellt.\r\nVidare har man infört ett miljökrav i transportpo-\r\nlitiken som innebär att man skall försöka minska\r\ntransporterna för att förbättra miljön; detta samtidigt\r\nsom man skall avveckla Barsebäck.\r\nJag noterar att bara avvecklingen av Barsebäck\r\nmotsvarar nästan lika stora koldioxidutsläpp som hela\r\nbilismen. Att då försöka minska transporterna för att\r\nklara miljön är fel metod, detta i synnerhet som vi vet\r\natt globaliseringen av näringslivets utveckling och\r\nindustrins försörjning innebär ökade transporter för\r\natt ge arbetstillfällen i Sverige och därmed ökade\r\nskatteintäkter och ökat välstånd i landet. I stället\r\nmåste vi möta miljöproblemen i transportnäringen\r\nmed ökad teknisk utveckling och kravställning. Det är\r\ninte minskade transporter som är målet utan i stället\r\ngod miljö, ökad tillväxt och ökad sysselsättning.\r\nDen metod som man dessutom vill använda för att\r\nminska transporterna är höjda skatter på diesel och\r\nbensin. För att använda miljöminister Anna Lindhs\r\nuttalande skall man inte höja skatten i år före valet.\r\nDärför är det lagt på utredning så att resultatet skall\r\nkomma någon gång i oktober. De tilltänkta koali-\r\ntionsparterna kapptävlar dessutom om ännu högre\r\nkrav på höjda skatter på diesel och bensin och därmed\r\nen orättfärdig fördelningspolitik i och med att vi vet,\r\nprecis som en lång rad internationella undersökningar\r\nvisat, att höjd skatt på diesel och bensin i praktiken\r\ninnebär att man träffar glesbygden, barnfamiljerna\r\noch de grupper i samhället som har minst möjlighet\r\natt möta ökade kostnader.\r\nOvanpå detta får vi den 1 juli i år ett s.k. fritt ca-\r\nbotage i Europa, något som vi står tämligen handfall-\r\nna inför i Sverige i och med att fritt cabotage innebär\r\natt utländska åkare kan konkurrera med svenska åkare\r\ni Sverige med utländsk personal och utländska for-\r\ndonsskatter och utländska fordonspriser. Det innebär\r\nredan betydande risker och även genomförande av\r\nutflaggning, inte nu längre bara av sjöfartyg, utan\r\näven av lastbils- och bussflottor till angränsande län-\r\nder med lägre fordonsskatter, lägre bränsleskatter och\r\nibland även lägre personalskatter. Det innebär att vi\r\nförlorar arbetstillfällen. Vi förlorar kompetens i trans-\r\nportnäringen, som också gör att vi försämrar vårt\r\nnäringslivs konkurrenskraft. Vi förlorar skatteintäkter\r\nutan att egentligen uppnå någonting annat än att\r\nmånga gånger sämre renade bilar med värre avgasut-\r\nsläpp skall transportera svenska varor i svensk inri-\r\nkestrafik.\r\nHöjd skatt är ingen lösning. Det är snarast bara\r\nfrågan när den kommer, i vilken storleksordning den\r\när och vad det kommer att kosta i sysselsättning och\r\nvälfärd för stora och breda grupper i det svenska\r\nsamhället.\r\nVi talar om utflaggning av lastbilar och bussar till\r\nutlandet, inte hela företagsgrupper som Stora och\r\nliknande, och vi börjar se det även i sjöfartsnäringen,\r\ndär man försöker möta det med skattesubventioner i\r\nstället för att ändra arbetslagar, införa internationella\r\nregister och ge samma möjlighet till likvärdig konkur-\r\nrens som övrigt näringsliv har i Sverige. Det blir en\r\nnågot bisarr transportpolitik när varje näring skall ha\r\nsina subventioner om man har tillräckligt starkt fack.\r\nNär man däremot skulle flagga ut hela Ericssons till-\r\nverkning från Norrköping till Skottland gick man inte\r\nin med några om helst subventioner för att klara den\r\nsysselsättningen. Uppenbarligen var facket inte till-\r\nräckligt starkt.\r\nTransportpolitiken och kommunikationspolitiken\r\nhar heller inte drivit på konkurrensutsättningen och\r\navregleringen tillräckligt. Det har gått långsamt med\r\navregleringarna för långväga busstrafik. Vi har note-\r\nrat att bussar från Sundsvall som åker till Stockholm\r\nförst måste åka norrut till Timrå för att ta upp passa-\r\ngerare för att sedan kunna åka vidare. Man har tving-\r\nats öka skatterna på buss för att kunna släppa regle-\r\nringarna på busstrafiken. Fullkomligt självklart är att\r\nde som har lägre inkomster och sämre möjligheter har\r\nstörre nytta av bussar. Det är samma sak med tåg och\r\nflyg. Där finns det starka skäl för konkurrensfrämjan-\r\nde inslag för att försöka få mer av folktåg och folkflyg\r\noch inte bara affärståg och affärsflyg. Men det har\r\ngått långsamt, och man har släpat fötterna efter sig.\r\nVi ser inga ingripanden mot posten, som slår\r\nsvenskt rekord i antalet olika brott mot konkurrensla-\r\ngen. Närmare 100 ärenden ligger för avgörande i\r\nkonflikt med konkurrenslagstiftning. Det är skanda-\r\nlöst att statens egna företag är de som bryter mot\r\nlagen mest när det gäller konkurrenslagstiftning.\r\nVi ser också hur Telia, en av de mest kvalificerade\r\noperatörerna, inte kan få komma ut på marknaden och\r\nkonkurrera fullt ut, som fack och företagsledningen\r\nkräver. Precis som de flesta säger tappar man både i\r\nvärde och i konkurrenskraft i och med att man inte får\r\nkomma ut och konkurrera på lika villkor. Då behöver\r\nman ställa krav på att få nyttja den öppna riskkapital-\r\nmarknaden.\r\nFacit av fyra år av socialdemokratisk kommunika-\r\ntionspolitik, som borde ha varit att stödja sysselsätt-\r\nningen och tillväxten i ekonomin, är att den har blivit\r\ntransportfientlig. Politiseringen av beslutsfattande har\r\nökat. Det har gått trögt, och man har släpat benen\r\nefter sig när det gäller avreglering och konkurrensut-\r\nsättning och därmed effektivisering. Man har förlorat\r\nmöjligheter att utveckla Telia och ge ny sysselsättning\r\noch att skapa ytterligare ett kompetenscentrum på\r\nteleområdet i Sverige. Man har svikit sina vallöften\r\nom kraftigt ökade satsningar på infrasstrukturen och i\r\nstället gjort kraftiga nedskärningar av densamma.\r\nFru talman! Jag vill inte med detta säga att allt har\r\ngått fel, men det mesta har inte blivit gjort. Svenska\r\nfolket får plikta för detta med färre jobb, sämre väl-\r\nfärd och därmed sämre utveckling, samtidigt som man\r\ndöljer fortsatta skattehöjningar som träffar svaga\r\ngrupper när det gäller diesel, bensin och fordon.\r\nFru talman! Med det anförda ber jag att få in-\r\nstämma med de moderata reservationerna i finansut-\r\nskottets betänkande.</pre><pre>Anf.  213  KARIN FALKMER (m):\r\nFru talman! Statsminister Göran Persson föresprå-\r\nkade i en Ekointervju den 22 februari i år en s.k. sol-\r\nnedgångsparagraf. Göran Persson menade i intervjun\r\natt regler för företagen som inte använts skall upphöra\r\natt gälla efter en viss tid.\r\nI samband med behandlingen av näringsutskottets\r\nbetänkande nr 10 den 25 mars röstade de socialdemo-\r\nkratiska ledamöterna i kammaren mot införandet av\r\nen solnedgångsparagraf, samma förslag som statsmi-\r\nnister Göran Persson själv offentligt uttalat sig för.\r\nGöran Persson blev för ovanlighetens skull överkörd\r\nav sina egna.\r\nFru talman! Under hela denna mandatperiod, i fy-\r\nra år, har regeringen hindrat och bromsat förslag till\r\nbättre och enklare regler för företagen. Samtidigt har\r\nolika företrädare för regeringen, likt vår statsminister,\r\nvid upprepade tillfällen talat vackert om småföreta-\r\ngens betydelse och vackert om vikten av att lätta på\r\nden särskilt för de mindre företagen så betungande\r\nregelbördan.\r\nDet har under fyra år vuxit en djup avgrund mel-\r\nlan de fagra orden och det som regeringen gjort i\r\nhandling. Regeringens trovärdighet har minskat i\r\nsamma takt som regelförenklingar ersatts med nya\r\nbetungande försämringar för företagen. Jag behöver\r\nbara nämna momseländet och förlängningen av sjuk-\r\nvårdsperioden för att alla skall förstå vad jag menar.</pre><pre>Fru talman! När vi nu om en stund voterar här i\r\nkväll kommer det att handla om regeringens och so-\r\ncialdemokraternas trovärdighet.\r\nI en TV-intervju den 28 maj återupprepade stats-\r\nminister Göran Persson sin önskan om en solned-\r\ngångsregel.\r\nI reservation nr 42 i betänkandet FiU20 föreslår\r\nModerata samlingspartiet, Folkpartiet och Kristdemo-\r\nkraterna återigen åtgärder som syftar till att göra det\r\nenklare att starta och driva företag, något som rege-\r\nringsföreträdare ofta har talat sig varma för. Bl.a.\r\nföreslår vi återigen att en s.k. solnedgångsprincip\r\ninförs, en princip som innebär att regler som inte\r\nanvänts på fem år skall ses över och avvecklas.\r\nDetta är samma förslag om en solnedgångspara-\r\ngraf som statsminister Göran Persson så sent som för\r\nen drygt vecka sedan upprepade i en TV-intervju.\r\nFru talman! Jag yrkar bifall till reservation nr 42 i\r\nFiU:s betänkande nr 20, den reservation som innehål-\r\nler det solnedgångsförslag som Göran Persson själv\r\npresenterat i massmedierna. Riksdagens ledamöter har\r\nnu chansen att med kraft ställa sig bakom statsminis-\r\nter Göran Perssons vid flera tillfällen uttalade önske-\r\nmål om en solnedgångsparagraf.</pre><pre>Anf.  214  LISBET CALNER (s) replik:\r\nFru talman! Solnedgångsparagraf låter väldigt\r\ntrevligt. I dagligt tal kallas det för krångel. Det har\r\nsagts från flera av statsråden och från flera av de\r\nsocialdemokratiska representanterna i dag att det skall\r\nvi naturligtvis försöka att undvika. Småföretagardele-\r\ngationen har lagt fram sitt betänkande i dag, och re-\r\ngeringen kommer naturligtvis att ta detta under över-\r\nvägande.\r\nJag vet inte om det är riktigt som Karin Falkmer\r\nsäger, att statsministern presenterade förslaget. Jag\r\nsåg själv inte inslaget, men jag vill minnas att det var\r\nsom svar på en fråga som han sade att han inte hade\r\nnågonting emot att införa någon form av solned-\r\ngångsparagraf under förutsättning att det inte blir\r\nproblem med rättssäkerheten, brottsbekämpningen\r\noch sådana saker. Vi har ingenting emot intentionen\r\noch andemeningen i det som Karin Falkmer säger,\r\nmen därtill att rösta på den moderata reservationen i\r\ndag, tror jag inte att vi socialdemokrater kommer att\r\ngöra.</pre><pre>Anf.  215  KARIN FALKMER (m) replik:\r\nFru talman! Det som gör mig så upprörd är just\r\nskillnaden mellan vad socialdemokratiska företrädare\r\nsäger här i kammaren och vad regeringsföreträdare\r\nsäger när de är ute och talar i intervjuer eller på gator\r\noch torg när det gäller de mindre företagen.\r\nNu säger Lisbet Calner att flera företrädare i dag\r\nhar framhållit viken av att göra det enklare för företa-\r\ngen. Småföretagardelegationen lade fram 26 förslag i\r\ndecember 1997. Företrädare i denna kammare har\r\nförespeglat att det skulle komma många förslag i\r\nsamband med vårpropositionen. Besvikelsen hos\r\nlandets småföretagare blev mycket stor när det visade\r\nsig att det i vårpropositionen saknades 22 av Småföre-\r\ntagardelegationens förslag. Observera att det rör sig\r\nom förslag som inte innebär några kostnader utan som\r\ntämligen enkelt skulle kunna realiseras!\r\nSolnedgångsparagrafen har statsminister Göran\r\nPersson vid två tillfällen i massmedierna framhållit\r\nsom önskvärd. Vid ett tillfälle har den socialdemo-\r\nkratiska riksdagsgruppen i denna kammare röstat\r\nemot statsministerns önskemål. I kväll har ni möjlig-\r\nhet att stödja er egen partiledare och också att visa\r\nsvenska folket att det ligger någonting bakom alla de\r\nfagra ord som socialdemokratiska företrädare använ-\r\nder ute i samhällsdebatten.\r\nVisa att ni menar någonting med det som ni säger!\r\nRösta med reservation nr 42!</pre><pre>Anf.  216  MAGNUS JOHANSSON (s):\r\nFru talman! Då vi i dag skall ta ställning till fi-\r\nnansutskottets betänkande FiU20 gör vi det utifrån ett\r\nmycket ljust perspektiv i allmänhet. Det var mycket\r\nlänge sedan framtidens såg så ljus ut som den gör just\r\nnu. Man kan med tillförsikt se fram emot ett nytt\r\nårtusende.\r\nDock finns det en liten del som jag skulle vilja\r\nuppta kammarens sena timme med. Det handlar om\r\nregeringens förslag om sänkt skatt på cigaretter. Skä-\r\nlet till detta anges vara att man på det viset vill försö-\r\nka att stoppa den ökade illegala införseln och försälj-\r\nningen samt därigenom säkerställa den skattebas som\r\ntobaksskatten utgör. Frågan är dock om detta är rätt\r\nsätt och om vi är beredda att betala det pris som en\r\nsänkt skatt har genom ökad rökning och sämre folk-\r\nhälsa.\r\nDet förvånar mig vidare att regeringen i proposi-\r\ntionen anför att vårt EU-medlemskap har inneburit\r\nförsämrade möjligheter att upprätthålla en effektiv\r\nkontroll vid gränserna. Vi har under våren fattat en\r\nrad beslut som har givit oss större möjligheter att\r\nbekämpa gränsöverskridande brottslighet inom ramen\r\nför just den europeiska unionen. Dessutom är det väl\r\ninte främst från annat EU-land som smugglingen äger\r\nrum. Jag vill nog hävda att EU-medlemskapet snarare\r\nutökat våra möjligheter att bekämpa denna typ av\r\nbrottslighet.\r\nVad gäller huvudfrågan om man genom att sänka\r\npriset kan minska den illegala införseln och försälj-\r\nningen visar väl andra exempel att det sambandet inte\r\när särskilt starkt.\r\nSom exempel på detta kan anföras att i södra Eu-\r\nropa där priserna på tobak är de lägsta inom EU är ca\r\n15 % smugglade cigaretter. Vidare har även Dan-\r\nmark, som har ett tobakspris som anges som ett mål\r\nav regeringen, lika stora problem med smugglingen\r\nsom Sverige har. Dessutom märkte tullen av en ökad\r\nillegal införsel av bl.a. tobak redan innan höjningen\r\nav tobaksskatten. Sammantaget leder detta mig till att\r\nvi måste ha andra metoder att bekämpa ciga-\r\nrettsmugglingen på än att sänka skatten.\r\nDet är därför välkommet att tullen får ytterligare\r\nresurser och ökade möjligheter till kontroll av bl.a.\r\npunktskatter på tobak. Det är bra. Det är också bra att\r\nregeringen har beslutat att tilldela Folkhälsoinstitutet\r\n10 miljoner kronor till alkohol- och drogförebyggan-\r\nde insatser bland barn och ungdom. Jag utgår självfal-\r\nlet ifrån att tobak i detta sammanhang betraktas som\r\nen drog.\r\nFru talman! Men vi riskerar ju att sända dubbla\r\nbudskap, främst till ungdomar, när vi ena gången\r\ninför en åldersgräns för inköp av tobak och anslår\r\nmedel till information om dess skadeverkningar bara\r\nför att nästa gång tala om att det nu blir billigare att\r\nröka. En grov uppskattning ger vid handen att den\r\nsänkning av priset som regeringen föreslår leder till\r\natt ytterligare 5 000, främst unga personer, börjar att\r\nröka. Nu börjar 25 000 personer röka varje år, och det\r\ntycker jag räcker gott.\r\nVi har i Sverige länge haft en hög beskattning på\r\nbl.a. tobak - detta för att markera vår höga ambition\r\npå folkhälsoområdet. Att priset har en stor betydelse\r\nvisar den undersökning som Folkhälsoinstitutet låtit\r\nutföra. Den visar att efter höjningen av skatten förra\r\nåret har andelen rökare i Sverige minskat från 19 %\r\n1996 till 16 % 1998. Man ser också att priset varit\r\nden avgörande faktorn för att drygt 200 000 färre\r\nröker dagligen.\r\nFru talman! Jag ser ingen anledning att uppta\r\nkammarens tid med att yrka bifall till den motion som\r\njag och Karin Olsson har skrivit, utan vi nöjer oss\r\nmed att uttrycka vår tveksamhet till åtgärden av de\r\nskäl som jag har anfört, och därför kommer vi att\r\navstå i omröstningen om sänkningen av tobaksskatten.</pre><pre>Anf.  217  ANDERS JOHNSON (fp):\r\nFru talman! Sveriges ekonomiska problem är inte\r\ntillfälliga utan strukturella.\r\nEn viktig orsak till att vi under 30 år har halkat\r\nefter i den ekonomiska utvecklingen heter Landsor-\r\nganisationen i Sverige. Bertil Jonsson formulerade\r\nden 9 september 1996 uppgiften för Sveriges mäkti-\r\ngaste intresseorganisation på följande sätt: \"Vi säger\r\nnej till allt tal om flexibilitet. Vi står i vägen. Vi står\r\nkvar.\"\r\nDagens debatt har ju mycket handlat om skillna-\r\nden mellan olika politiska partier. Jag tänker i mitt\r\nanförande tala om den institution som mycket sätter\r\nramarna för regeringens politik och som till stora\r\ndelar finansierar regeringspartiets valrörelse.\r\nI årets valrörelse bidrar LO med över 100 miljoner\r\nkronor till Socialdemokraterna. Därtill kommer insat-\r\nser av hundratusentals funktionärer. LO:s valinsatser\r\när större än de resurser som alla andra partier förfogar\r\növer tillsammans.\r\nSocialdemokraternas beroende av LO:s ekono-\r\nmiska stöd sätter gränser för partiets politik. Under\r\nden mandatperiod som nu går mot sitt slut har vi sett\r\nrader av exempel på hur LO ställt sig i vägen för\r\nangelägna ekonomiska reformer. Låt mig ge några\r\nexempel:\r\nDet första exemplet är arbetslöshetsförsäkringen,\r\nsom är mandatperiodens verkliga rysare med beslut,\r\nuppskjutanden och upphävanden. I januari 1997 blir\r\ndet till slut som LO vill och Margareta Winberg sä-\r\nger: \"Vi har fattat en överenskommelse mellan social-\r\ndemokraterna och LO som stärker den facklig-\r\npolitiska samverkan. Det är vi väldigt glada över.\"\r\nOch Bertil Jonsson förklarar att regeringen med den\r\növerenskommelsen köpte LO:s stöd i kärnkraftsfrå-\r\ngan. Han säger: \"Det är viktigare att skapa en a-kassa\r\nenligt LO:s önskemål än att fortsätta bråka om kärn-\r\nkraften. Folk vet ju ändå att LO egentligen vill ha den\r\nkvar.\"\r\nDet andra exemplet är arbetsrätten, som startar\r\nmed en återställare. Så vill LO nämligen ha det. Se-\r\ndan kommer en utredning som LO saboterar. Sedan\r\nkommer en medling som LO inte accepterar. Sedan\r\nkommer några mycket blygsamma justeringar, som på\r\nviktiga punkter ändå ger det centrala facket vetorätt.\r\nDen 1 april - av alla dagar - i år säger Margareta\r\nWinberg: \"Med tanke på s-regeringens ideologiska\r\nbindning till LO har jag mycket svårt se att vi skulle\r\nkunna göra några nya förändringar av arbetsrätten.\"\r\nDet tredje exemplet är arbetstiderna, där några\r\nförslag aldrig läggs fram därför att LO inte accepterar\r\ndet. LO-tidningen skriver den 12 december 1997:\r\n\"LO har uppenbarligen fått ett slags vetorätt. LO och\r\nsocialdemokratiska partiet är överens om ett fackligt-\r\npolitiskt samarbete i valrörelsen. Det får inte störas av\r\nen proposition om ny arbetstidslag som retar upp LO-\r\nmedlemmarna.\"\r\nDet fjärde exemplet är lönebildningen, där utred-\r\nningsdirektiven helt utformas efter LO:s önskan, trots\r\nprotester från alla andra parter på arbetsmarknaden.\r\nDet femte exemplet är skatterna, där mandatperio-\r\nden startar med en återställare i LO:s anda.\r\nDet sjätte exemplet är hushållstjänsterna, där nå-\r\ngot förslag aldrig läggs fram därför att LO inte accep-\r\nterar det.\r\nFru talman! Det är så det viktigaste maktblocket i\r\nsvensk politik arbetar. Pengar, privilegier och perso-\r\nner flödar mellan partiets och LO:s ledningar. Sveri-\r\nges mäktigaste politiska parti är i händerna på den\r\nmäktigaste intresseorganisationen, vars credo är att\r\nsäga nej till allt tal om flexibilitet, att stå i vägen, att\r\nstå kvar.\r\nDärmed står också svensk ekonomi kvar och\r\nstampar. Den höga arbetslösheten finns kvar, därför\r\natt LO står i vägen. Vi halkar ned i välståndsligan,\r\ndärför att LO vill att Sverige skall stå kvar.\r\nI sina beryktade memoarer säger Göran Persson\r\natt en socialdemokratisk politiker blir oerhört svag om\r\nhan kommer i konflikt med LO. Därför har Persson\r\nsom statsminister strömlinjeformat partiets politik\r\nefter LO:s krav.\r\nEn som vet vad det handlar om är uppenbarligen\r\nSocialdemokraternas informationschef och valstrateg\r\nKarl-Petter Thorwaldson, som häromåret i LO-\r\ntidningen sade att LO:s makt beror på Socialdemokra-\r\nterna och Socialdemokraternas makt beror på LO.\r\nHan sade vidare: \"Låt oss se sanningen i vitögat.\r\nFacklig-politisk samverkan är, när högtidstalen har\r\ntystnat, ytterst en fråga om makt och maktutövning.\"\r\nFru talman! Om det åter skall bli fart på Sverige\r\nmåste väljarna i höst lyfta ut Socialdemokraterna ur\r\nkanslihuset. Vi måste få en regering som vågar ge sig\r\npå det hårda arbetet att systematiskt bryta ned det\r\nstora maktblocket. LO skall inte längre få stå i vägen.\r\nTill sist, fru talman, får inte en sådan här kväll ba-\r\nra vara en kväll med klagomål och kritik. Det måste\r\nockså vara en kväll för glädje. Jag vill därför uttrycka\r\nmin glädje över att ha fått vara med i denna kammare\r\nunder några månader.\r\nJag vill särskilt uttrycka ett tack till fru talman för\r\nden fina slipsen, som jag i vederbörlig ordning har\r\nutkvitterat i kammarfoajén.</pre><pre>Anf.  218  LISBET CALNER (s):\r\nFru talman! Jag fick just höra att Anders Johnson\r\nhar skrivit en bok om ämnet fackligt-politiskt samar-\r\nbete.\r\nJag fann anförandet osakligt, osannolikt och\r\nosmakligt.</pre><pre>Anf.  219  ANDERS JOHNSON (fp):\r\nFru talman! Jag skall bjuda Lisbet Calner på ett\r\nexemplar av boken.\r\nVartenda påstående är naturligtvis belagt med\r\nkälla, därför att ett så här kontroversiellt ämne kan\r\nicke behandlas utan att man kan belägga det med\r\nkälla. Ta bara ett av mina påståenden, att LO ger ett\r\nstörre ekonomiskt stöd till Socialdemokraterna i årets\r\nvalrörelse, som är mer omfattande än vad alla andra\r\npartier här i kammaren förfogar över tillsammans. Det\r\nbygger ytterst på en uppgift från Socialdemokratiska\r\npartistyrelsen, levererad till riksdagens utred-\r\nningstjänst. På punkt efter punkt kan jag belägga alla\r\ncitat. Jag tycker också att de är osmakliga.</pre><pre>Överläggningen var härmed avslutad.\r\n(Beslut fattades efter 4 §.)</pre><pre>4 §  Följdlagstiftning till det nya pensionssyste-\r\nmet</pre><pre>Föredrogs\r\nSocialförsäkringsutskottets betänkande\r\n1997/98:SfU14\r\nFöljdlagstiftning till det nya pensionssystemet</pre><pre>Talmannen konstaterade att ingen talare var an-\r\nmäld.\r\nBeslut</pre><pre>FiU27 Tilläggsbudget 1 för budgetåret 1998\r\nMom. 17 (bemyndigande om regionalpolitiska åtgär-\r\nder)\r\n1. utskottet\r\n2. res. 18 (m, fp, v, mp, kd)\r\nVotering:\r\n170 för utskottet\r\n112 för res. 18\r\n3 avstod\r\n64 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 2 m, 22 c, 8 v, 1 mp\r\nFör res. 18:    61 m, 21 fp, 7 v, 14 mp, 9 kd\r\nAvstod: 2 s, 1 v\r\nFrånvarande:    22 s, 17 m, 5 c, 5 fp, 6 v, 3 mp, 6 kd</pre><pre>Mom. 22 (bemyndiganden om ersättning för avveck-\r\nling av en reaktor i Barsebäcksverket)\r\n1. utskottet\r\n2. res. 20 (m, fp, kd)\r\nVotering:\r\n201 för utskottet\r\n105 för res. 20\r\n1 avstod\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 22 c, 1 fp, 19 v, 15 mp\r\nFör res. 20:    73 m, 21 fp, 11 kd\r\nAvstod: 1 v\r\nFrånvarande:    17 s, 7 m, 5 c, 4 fp, 2 v, 3 mp, 4 kd</pre><pre>Mom. 39 (sammanställning av anslag och utgiftsramar\r\npå tilläggsbudget till statsbudgeten för budgetåret\r\n1998)\r\n1. utskottet\r\n2. res. 28 (m)\r\n3. res. 29 (c)\r\nFörberedande votering:\r\n74 för res. 28\r\n23 för res. 29\r\n209 avstod\r\n43 frånvarande\r\nKammaren biträdde res. 28.\r\nHuvudvotering:\r\n141 för utskottet\r\n73 för res. 28\r\n92 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s\r\nFör res. 28:    73 m\r\nAvstod: 2 s, 22 c, 22 fp, 20 v, 15 mp, 11 kd\r\nFrånvarande:    18 s, 7 m, 5 c, 4 fp, 2 v, 3 mp, 4 kd</pre><pre>Övriga moment\r\nKammaren biföll utskottets hemställan.</pre><pre>FiU20 Riktlinjer för den ekonomiska politiken,\r\nutgiftstak, m.m.\r\nMom. 1 (allmänna riktlinjer för den ekonomiska poli-\r\ntiken)\r\n1. utskottet\r\n2. res. 1 (m, fp, kd)\r\n3. res. 2 (c)\r\n4. res. 3 (v)\r\n5. res. 4 (mp)\r\nFörberedande votering:\r\nKammaren biträdde res. 1 med acklamation.\r\nHuvudvotering:\r\n141 för utskottet\r\n106 för res. 1\r\n58 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s\r\nFör res. 1:     73 m, 22 fp, 11 kd\r\nAvstod: 2 s, 21 c, 20 v, 15 mp\r\nFrånvarande:    18 s, 7 m, 6 c, 4 fp, 2 v, 3 mp, 4 kd\r\nLisbet Calner (s) anmälde att hon avsett att rösta ja\r\nmen markerats ha avstått från att rösta.</pre><pre>Mom. 9, 10 och 11 (utgiftstak för staten m.m.)\r\n1. utskottet\r\n2. res. 26 (m)\r\n3. res. 27 (c)\r\n4. res. 28 (fp)\r\n5. res. 29 (v)\r\n6. res. 30 (mp)\r\n7. res. 31 (kd)\r\nFörberedande votering 1\r\n15 för res. 30\r\n13 för res. 31\r\n278 avstod\r\n43 frånvarande\r\nKammaren biträdde res. 30.\r\nFörberedande votering 2:\r\n21 för res. 29\r\n16 för res. 30\r\n268 avstod\r\n44 frånvarande\r\nKammaren biträdde res. 29.\r\nFörberedande votering 3:\r\n23 för res. 28\r\n21 för res. 29\r\n262 avstod\r\n43 frånvarande\r\nKammaren biträdde res. 28.\r\nFörberedande votering 4:\r\n24 för res. 27\r\n23 för res. 28\r\n259 avstod\r\n43 frånvarande\r\nKammaren biträdde res. 27.\r\nFörberedande votering 5:\r\n76 för res. 26\r\n22 för res. 27\r\n206 avstod\r\n45 frånvarande\r\nKammaren biträdde res. 26.\r\nHuvudvotering:\r\n143 för utskottet\r\n73 för res. 26\r\n90 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s\r\nFör res. 26:    73 m\r\nAvstod: 22 c, 22 fp, 20 v, 15 mp, 11 kd\r\nFrånvarande:    18 s, 7 m, 5 c, 4 fp, 2 v, 3 mp, 4 kd</pre><pre>Mom. 13 (skattepolitikens allmänna inriktning)\r\n1. utskottet\r\n2. res. 32 (m)\r\n3. res. 33 (c)\r\n4. res. 34 (fp)\r\n5. res. 36 (mp)\r\n6. res. 37 (kd)\r\nFörberedande votering 1:\r\n16 för res. 36\r\n17 för res. 37\r\n272 avstod\r\n44 frånvarande\r\nKammaren biträdde res. 37.\r\nFörberedande votering 2:\r\n24 för res. 34\r\n13 för res. 37\r\n268 avstod\r\n44 frånvarande\r\nKammaren biträdde res. 34.\r\nFörberedande votering 3:\r\n24 för res. 33\r\n24 för res. 34\r\n255 avstod\r\n46 frånvarande\r\nTalmannen konstaterade att lika röstetal uppkommit.\r\nUtgången skulle avgöras genom lottning.\r\nTalmannen anmodade Åke Gustavsson (s) och Patrik\r\nNorinder (m) att fungera som kontrollanter vid lott-\r\nningen samt Margitta Edgren (fp) att förrätta lottning-\r\nen.\r\nDen upptagna lottsedeln visade ett ja och kammaren\r\nhade således antagit res. 33.\r\nFörberedande votering 4:\r\n75 för res. 32\r\n22 för res. 33\r\n209 avstod\r\n43 frånvarande\r\nKammaren biträdde res. 32.\r\nHuvudvotering:\r\n142 för utskottet\r\n73 för res. 32\r\n91 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s\r\nFör res. 32:    73 m\r\nAvstod: 1 s, 22 c, 22 fp, 20 v, 15 mp, 11 kd\r\nFrånvarande:    18 s, 7 m, 5 c, 4 fp, 2 v, 3 mp, 4 kd</pre><pre>Mom. 16 (särskilda småföretagaråtgärder)\r\n1. utskottet\r\n2. res. 42 (m, fp, kd)\r\nVotering:\r\n180 för utskottet\r\n123 för res. 42\r\n2 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 4 c, 19 v, 15 mp\r\nFör res. 42:    73 m, 18 c, 22 fp, 10 kd\r\nAvstod: 1 s, 1 kd\r\nFrånvarande:    18 s, 7 m, 5 c, 4 fp, 3 v, 3 mp, 4 kd\r\nRigmor Ahlstedt och Birgitta Carlsson (båda c) an-\r\nmälde att de avsett att rösta nej men markerats ha\r\nröstat ja.</pre><pre>Övriga moment\r\nKammaren biföll utskottets hemställan.</pre><pre>SfU14 Följdlagstiftning till det nya pensionssyste-\r\nmet\r\nKammaren biföll utskottets hemställan.</pre><pre>5 §  Bordläggning</pre><pre>Anmäldes och bordlades\r\nPropositioner\r\n1997/98:168 Godtrosförvärv\r\n1997/98:179 Lag om förbud mot diskriminering i\r\narbetslivet av personer med funktionshinder\r\n1997/98:180 Lag om förbud mot diskriminering i\r\narbetslivet på grund av sexuell läggning\r\n1997/98:181 Ökade möjligheter att ingripa mot vissa\r\nmc-klubbar, m.m.</pre><pre>Skrivelser\r\n1997/98:161 Utvärdering av icke-finansiella ägare till\r\nbanker\r\n1997/98:172 En narkotikapolitisk redogörelse</pre><pre>Motioner\r\nmed anledning av prop. 1997/98:165 Utveckling och\r\nrättvisa - en politik för storstaden på 2000-talet\r\n1997/98:A63 av Bertil Persson (m)\r\n1997/98:A64 av Elver Jonsson m.fl. (fp)\r\n1997/98:A65 av Barbro Johansson m.fl. (mp)\r\n1997/98:A66 av Michael Stjernström m.fl. (kd)</pre><pre>med anledning av prop. 1997/98:167 Ändringar i\r\nlagen (1993:599) om radiokommunikation, m.m.\r\n1997/98:T59 av Per Westerberg m.fl. (m)</pre><pre>6 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 9 juni</pre><pre>1997/98:861 av Rolf Gunnarsson (m) till statsrådet\r\nThomas Östros\r\nNamnfrågan för skattemyndigheten Gävle\r\n1997/98:862 av Andreas Carlgren (c) till statsrådet\r\nYlva Johansson\r\nÅtgärdsprogram för grundskolan\r\n1997/98:863 av Andreas Carlgren (c) till statsrådet\r\nYlva Johansson\r\nIndividuella studieplaner</pre><pre>Frågorna redovisas i bilaga som fogas till riksda-\r\ngens snabbprotokoll måndagen den 5 oktober.</pre><pre>7 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 9 juni</pre><pre>1997/98:796 av Per Bill (m) till statsrådet Leif Pag-\r\nrotsky\r\nExport av programvara som innehåller stöd för kryp-\r\ntering\r\n1997/98:797 av Roy Ottosson (mp) till jordbruksmi-\r\nnistern\r\nUtfiskning i Bottenhavet\r\n1997/98:798 av Carina Hägg (s) till statsrådet Pierre\r\nSchori\r\nBarnarbete\r\n1997/98:809 av Gudrun Lindvall (mp) till jord-\r\nbruksministern\r\nHönsburar</pre><pre>Svaren redovisas i bilaga som fogas till riksdagens\r\nsnabbprotokoll den 5 oktober.</pre><pre>8 §  Kammaren åtskildes kl. 21.52.</pre><pre>\r\nFörhandlingarna leddes\r\nav tredje vice talmannen från sammanträdets början\r\nt.o.m. 3 § anf. 23 (delvis),\r\nav talmannen därefter t.o.m. anf. 60 (delvis),\r\nav förste vice talmannen därefter t.o.m. 102 (delvis),\r\nav andre vice talmannen därefter t.o.m. 152 (delvis),\r\nav talmannen därefter t.o.m. anf. 177 (delvis),\r\nav andre vice talmannen därefter t.o.m. anf. 213\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}