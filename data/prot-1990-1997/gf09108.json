{"dokumentstatus":{"dokument":{"hangar_id":"2387803","dok_id":"GF09108","rm":"1991/92","beteckning":"108","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"108","slutnummer":"0","datum":"1992-05-08 00:00:00","systemdatum":"2005-10-27 14:01:14","publicerad":"1992-05-08 00:00:00","titel":"Riksdagens snabbprotokoll 1991/92:108 Fredagen den 8 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{EE931CB1-37B9-4736-A79B-3F34B796A8AB}","dokument_url_text":"http://data.riksdagen.se/dokument/GF09108/text","dokument_url_html":"http://data.riksdagen.se/dokument/GF09108","dokumentstatus_url_xml":"http://data.riksdagen.se/dokumentstatus/GF09108","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:108</div>\r\n<div class=\"sidhuvud_datum\">Fredagen den 8 maj</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 §  Hänvisning av ärende till utskott</pre><pre>Föredrogs och hänvisades</pre><pre>Motion</pre><pre>1991/92:So30 till socialutskottet</pre><pre>2 §  Svar på interpellation 1991/92:175 om\r\nomförhandling av den s.k. Dennisuppgörelsen</pre><pre>Anf. 1  Kommunikationsminister MATS ODELL\r\n(kds):</pre><pre>Fru talman! Pär Granstedt har frågat mig om jag är\r\nberedd att medverka till en skyndsam\r\nomförhandling av den s.k. Dennisuppgörelsen så\r\natt kollektivtrafiksatsningarna kan genomföras\r\nmed förtur, medan Österleden och Västerleden tills\r\nvidare får anstå.</pre><pre>Först vill jag klargöra för Pär Granstedt att syftet\r\nmed de s.k. storstadsförhandlingarna var att\r\nutarbeta överenskommelser som syftade till att\r\ngenom åtgärder i det samlade trafiksystemet\r\nförbättra regionernas miljösituation, öka\r\ntillgängligheten samt skapa bättre förutsättningar\r\nför regionernas utveckling. Förhandlarnas uppgift\r\nvar att medverka till att långsiktiga\r\növerenskommelser om åtgärder och finansiering\r\nkunde träffas.</pre><pre>Vad gäller den s.k. Dennisöverenskommelsen för\r\nStockholmsregionen har förhandlaren lyckats få\r\nparterna att sluta en långsiktig överenskommelse\r\nsom omfattar åtgärder och finansiering. Väl\r\nmedveten om att vissa delar av innehållet i\r\nuppgörelsen var kontroversiella sköt man fram\r\ntidpunkten för ett slutligt ställningstagande till\r\nÖsterleden och Västerleden till 1992.</pre><pre>På den regionala och lokala nivån förbereder man\r\nför närvarande ett slutgiltigt ställningstagande till\r\ndessa två trafikleder. Jag anser därför att ansvaret\r\nför att en slutlig uppgörelse om trafik och miljö i\r\nStockholmsregionen kommer till stånd för\r\nnärvarande helt ligger i händerna på de partier i\r\nStockholms stad och län som slutit\r\nprincipöverenskommelsen. Jag står för den del av\r\növerenskommelsen som faller på staten och är\r\nberedd att slutföra avtalet. Eventuella förslag till\r\nförändringar av principöverenskommelsen bör\r\nenligt min uppfattning komma på initiativ från\r\nparterna i regionen.</pre><pre>Jag är således inte beredd att ta initiativ till en\r\nomförhandling av Dennisuppgörelsen så att\r\nkollektivtrafikinvesteringarna kan genomföras\r\nmed förtur, medan Österleden och Västerleden tills\r\nvidare får anstå. Däremot är jag beredd att\r\nmedverka i kompletterande diskussioner under den\r\nfortsatta förhandlingsprocessen om en\r\nprincipuppgörelse som innefattar förslag till\r\navgiftssystem för finansiering av de nya\r\ntrafiklederna och för minskning av biltrafiken i\r\ninnerstaden.</pre><pre>Jag vill dock påminna om att det enligt riksdagens\r\nbeslut är ett villkor för att statens bidrag till de tre\r\nstorstadsregionerna skall utbetalas att syftet med\r\nuppgörelserna kan uppnås i sina huvuddrag. Någon\r\nutbetalning av bidraget till Stockholmsregionen\r\nkan inte ske förrän regeringen fått tillräckliga\r\ngarantier för att uppgörelsens mål kan uppnås i sina\r\nhuvuddrag.</pre><pre>Ur arbetsmarknadssynpunkt är det viktigt att\r\nsnabbt få i gång utbyggnaden av de olika delarna av\r\nDennispaketet. Det är min förhoppning att\r\nförhandlingarna i Stockholm snart kan slutföras.\r\nEnligt vad jag erfarit kan en slutgiltig uppgörelse\r\nkanske stå klar redan denna månad.</pre><pre>Då Pär Granstedt, som framställt interpellationen,\r\nanmält att han var förhindrad att närvara vid\r\nsammanträdet, medgav talmannen att Christina\r\nLinderholm fick delta i överläggningen i stället för\r\ninterpellanten.</pre><pre>Anf.2  CHRISTINA LINDERHOLM (c):</pre><pre>Fru talman! Jag ber att få tacka för svaret på Pär\r\nGranstedts interpellation, som jag tar emot i hans\r\nfrånvaro. Svaret är klart och tydligt, om än inte\r\ntillfredsställande. Inget initiativ till omförhandling\r\nkommer att tas från kommunikationsministerns\r\nsida. Jag anser att statsrådets ställningstagande är\r\nav flera skäl djupt olyckligt för Stockholm och\r\nstockholmarna. Jag skall motivera varför.</pre><pre>För det första är miljön den största förloraren och\r\ndärmed Stockholmsregionens invånare som är\r\nberoende av denna miljö. Jag kan inte förstå annat\r\nän att förslaget bygger på en kraftig ökning av\r\nbiltrafiken, för annars går den tänkta\r\nfinansieringen av Öster-  och Västerleden inte ihop.\r\nVisserligen säger Stockholmsleder AB att det i\r\nhuvudsak handlar om en omfördelning, från\r\ninnerstaden till ringen. Men samtidigt finns planer\r\npå kraftiga utbyggnader av arbetsplatser framför\r\nallt i sydostregionen.</pre><pre>Trafikökningen är en negativ miljöfaktor för en\r\nredan utsatt region. I stället skulle en totalt kraftig\r\nminskning behövas.</pre><pre>Om det extrema tunnelalternativet vad gäller\r\nÖsterleden skulle bli verklighet, måste avgaserna\r\nfrån tunnlarna ta vägen någonstans. Tunnel under\r\nSaltsjön är en annan allvarlig miljöfara, eftersom\r\nbottensedimentet är mycket förorenat och\r\nknappast tål att röras i. Ett alternativ som\r\nföreslagits är ett betongrör genom vattnet, något\r\nsom dessutom kraftigt skulle försämra\r\ngenomströmningen mellan Mälaren och Saltsjön.</pre><pre>Västerledens hot mot Mälaröarnas miljö är väl\r\nkänt. Där finns dessutom ett enigt kommunalt nej\r\ntill trafikled. Hur tänker regeringen behandla det?\r\nMiljön hotas även längre norrut, vid Täby Kyrkby,\r\ndär en arkeologiskt värdefull kulturmiljö skulle\r\nförstöras.</pre><pre>Med anledning av de här beskrivna förödande\r\ningreppen i miljön -- det finns förvisso fler exempel\r\nän dessa -- vill jag fråga statsrådet om den\r\nmiljökonsekvensanalys som enligt lag skall göras på\r\nnågot sätt är på gång. Hur ser statsrådet på ledernas\r\ntillkomst ur den synpunkten?</pre><pre>För resten kan man fråga hur det går att göra en\r\nmiljökonsekvensbeskrivning av Österleden, för det\r\nprojektet är ju unikt. Det finns inget liknande att\r\njämföra med. Aldrig har det byggts en så lång\r\ntunnel i den sortens miljö, med trafikplatser under\r\njord och med transporter av farligt gods. Visst låter\r\ndet som om det skulle vara bäst att avstå, eller hur,\r\nstatsrådet? Det tycker flera av de politiska\r\npartierna i Stockholm och Stockholmsregionen,\r\ndäribland Centern. Och ännu viktigare: det finns en\r\nbred opinion för ett nej hos dem som bor i de\r\nberörda områdena.</pre><pre>Vi har redan ett exempel på en nymodighet i\r\nÖsterledsområdet, kolkraftverket vid Värtan. Det\r\nblev ju inte så lyckat från miljösynpunkt och dess\r\nvärre inte heller från ekonomisk synpunkt.</pre><pre>För det andra kan man fråga sig om det faktiskt inte\r\nfinns möjlighet för regeringen, om viljan finns, att\r\nta ett eget initiativ i en fråga som ärvts från en\r\ntidigare regering. De partier som undertecknat\r\nprincipöverenskommelsen -- m, fp och s -- tycks\r\nendast delvis vara överens, däribland om de delar\r\nsom berör satsning på kollektivtrafiken.</pre><pre>Moderaterna säger nej till avgifter på redan\r\nbefintliga vägar, vilket skulle omöjliggöra avgifter i\r\ninnerstaden och därmed minskning av biltrafiken.\r\nDet är en av de två frågor där statsrådet enligt\r\nsvaret är beredd att medverka till en lösning. Hur\r\nskall det gå till?</pre><pre>Folkpartiet liberalerna säger nej till Västerleden\r\noch har därmed backat ett steg från\r\növerenskommelsen, där man bara ville avvakta.</pre><pre>Inom socialdemokratin finns oenighet om\r\nÖsterleden.</pre><pre>Vad finns då kvar av paketet? Jo, just det som Pär\r\nGranstedt har tagit upp i interpellationen,\r\nnämligen kollektivtrafikdelen.</pre><pre>För det tredje verkar det något obetänkt att ta\r\nansvar för garantier i mångmiljardklassen utan\r\nnågra indikationer på att lederna verkligen\r\nkommer att finansiera sig själva på det sätt som jag\r\nuppfattade var ett av villkoren för att staten skulle\r\nmedverka i projektet. Kostnaderna har ju stigit\r\navsevärt, med minst 50 %, kanske upp mot 100 %,\r\nsedan principöverenskommelsen undertecknades.\r\nDet kan inte vara god ekonomi att binda upp sig för\r\nnya garantiåtaganden i den storleksordningen i ett\r\nläge där statens finanser är minst sagt otillräckliga\r\nför betydligt nödvändigare insatser och där ökning\r\nav kostnader på andra områden måste motsvaras av\r\nbesparingar i minst samma omfattning.</pre><pre>Däremot är satsning på kollektivtrafikdelen inte ett\r\nnytt åtagande. Där finns medel reserverade.\r\nDessutom har regionen själv levererat in en del\r\ngenom den tillfälliga investeringsavgift på\r\nkontorsbyggande som infördes och som gällde\r\nunder några år. Riksdagen har beslutat att dessa\r\nmedel skall tillföras Dennispaketet.</pre><pre>Fru talman! Det finns möjlighet för regeringen att\r\nåterkomma till riksdagen med ett positivt besked\r\ntill stockholmarna. Låt de partier som vill diskutera\r\nÖster-  och Västerleden att fortsätta därmed och\r\nsätt i gång med resten. Satsningen på\r\nkollektivtrafiken, där det finns enighet, skulle\r\nkunna påbörjas snart. Det skulle vara en viktig\r\nmiljöinsats, en förnämlig insats för de många som\r\när beroende av god kollektivtrafik och innebära\r\ngod ekonomi. Dessutom skulle det innebära fler\r\njobb nu.</pre><pre>Anf. 3  INES UUSMANN (s):</pre><pre>Fru talman! Det sägs att man aldrig behövde göra\r\nom dagordningen i regionplanenämnden från 60-\r\ntalet och fram till slutet av 80-talet, därför att det\r\nvar samma ärenden som var uppe. Det handlade\r\nom en trafikled över Mälaröarna, om Roslagsbana\r\neller tunnelbana till Täby.</pre><pre>Det här var exempel på låsningar i\r\ntrafikplaneringen som under många år förstört\r\nmöjligheterna för Stockholmsregionen att få en\r\nvettig trafikförsörjning. Detta har drabbat\r\nStockholmsregionens invånare både miljömässigt\r\noch när det gäller möjligheterna att ta sig fram såväl\r\nkollektivt som med egen bil. Men när centralt\r\nplacerade rikspolitiker och framför allt politiker i\r\nlandstinget och regionplanenämnden har pratat och\r\npratat har bilarna fortsatt att köra. Detta har\r\ninneburit försämringar för miljön liksom\r\nigenkorkningar i infarterna. Nyttotrafiken har inte\r\nkunnat ta sig fram.</pre><pre>Det var meningen att Dennisförhandlingarna skulle\r\nlösa upp det här. Vi tyckte att det innebar en\r\nmöjlighet att bryta upp de cementerade åsikter som\r\nvarit så förödande under många år. Alla fick ge med\r\nsig litet grand, men helheten var viktig. Det var inte\r\nheller oväsentligt att vi i fråga om regionen också\r\nfick en garanti att vi skulle få statliga medel för att\r\nförbättra både kollektivtrafiken och\r\nvägtrafiklederna. Därför tycker jag att det är\r\nmycket bra att kommunikationsministern klargör\r\natt det är helheten som är viktig. Jag är mycket nöjd\r\nmed att det uttrycks så klart i interpellationssvaret.</pre><pre>Men staten har också ett ansvar för att\r\nDennisuppgörelsen skall bli verklighet. Därför\r\ntycker jag att det är litet synd att\r\nkommunikationsdepartementet säger att man inte\r\ntänker ta några initiativ för att trycka på. Jag är\r\nmedveten om att förhandlingarna just nu är inne i\r\nett mycket känsligt läge. Det är bara några veckor\r\nkvar till deadline, tidsgränsen, och det vore\r\nförödande om hela projektet skulle skjutas i sank.</pre><pre>När det gäller Mälarbaneprojektet tog\r\nkommunikationsministern ett initiativ och\r\nstoppade klockan. Jag menar att även det här\r\nprojektet är ett riksintresse, så att staten måste ta\r\nsitt ansvar och verkligen trycka på. Varför inte\r\nstoppa klockan, så att förhandlingarna kan\r\nslutföras?</pre><pre>Jag tycker att borgerligheten i kanslihuset nu får ta\r\nborgerligheten i landstinget i handen och leda in\r\nden på det rätta spåret och också ta ansvar för\r\nbompengar eller vad det nu kommer att bli fråga\r\nom för avgifter. Trots det som Christina\r\nLinderholm sade tål inte Stockholmsregionens\r\ninvånare som helhet mer förhalning av\r\ntrafiklösningarna. Detta får inte bli något slags nytt\r\nuppskjutande som när det gällde Kungshatt och\r\nRoslagsbanan. Vi behöver hela Dennispaketet, och\r\njag tycker att det vore oerhört tragiskt om de olika\r\npartiernas egetintresse skulle få styra.</pre><pre>Från arbetsmarknadssynpunkt är det ju också\r\nviktigt att arbetet kommer i gång nu när vi har en\r\nlågkonjunktur -- i rimlig tid innan högkonjunkturen\r\nkommer tillbaka och de högre priserna gör att det\r\nblir dyrare. Vi vet att tunnelkostnaderna kommer\r\natt skjuta i höjden. Det fattas fortfarande mycket\r\npengar, men låt oss inte förvärra situationen ännu\r\nmer. Jag vädjar till kommunikationsministern:\r\nStoppa klockan och stöt på förhandlarna, så att det\r\nverkligen blir en slutgiltig uppgörelse.</pre><pre>Anf. 4  EVA ZETTERBERG (v):</pre><pre>Fru talman! Först vill jag anlägga några formella\r\nsynpunkter. Det är med förvåning som jag har sett\r\natt våra interpellationer har delats upp, så att de tas\r\nvar för sig. Den interpellation som jag har ställt till\r\nkommunikationsministern handlar i stort sett om\r\nsamma saker som de andra interpellationerna, om\r\ntrafiksatsningarna i Storstockholm och om\r\nDennisförhandlingarna och möjligheterna till\r\nomförhandling. Jag tycker därför att det är litet\r\nmärkligt att spara mina synpunkter till slutet, när\r\nallt annat är färdigdiskuterat.</pre><pre>Till kommunikationsministern vill jag apropå det\r\nsvar som Pär Granstedt har fått säga att jag\r\nbeklagar att man från regeringens sida inte ser\r\nallvarligare på möjligheterna att snabbt komma i\r\ngång med kollektivtrafiksatsningar. Jag delar helt\r\nkommunikationsministerns uppfattning att det är\r\nviktigt med den bredare samlingen. Syftet med\r\nDennisförhandlingarna kan inte, såvitt jag förstår,\r\nvara annat än gott. Det är nämligen oerhört viktigt\r\natt man finner breda lösningar över partigränserna,\r\noch inget parti har väl någon annan uppfattning.\r\nMen man kan naturligtvis ifrågasätta resultatet.\r\nDet har ju visat sig att man ännu inte har kommit i\r\ngång och att satsningen på kollektivtrafiken blir\r\nalltför liten. Det är inte heller satsningen på\r\nkollektivtrafiken som har varit särskilt\r\nkontroversiell, utan det är de andra trafiklederna\r\nsom ifrågasätts av flera partier.</pre><pre>Jag skall inte föregripa svar på de speciella frågor\r\nom trafikmiljön som jag har ställt och som vi alltså\r\nfår återkomma till. Men jag vill än en gång\r\nunderstryka vad som kommer fram i den här\r\ninterpellationen och i diskussionerna med de andra\r\ndebattörerna: att kollektivtrafiken ju berör en\r\nmycket stor grupp människor i vårt län, de\r\nmänniskor som inte har bil och de som har bil men\r\nsom ändå föredrar att åka kollektivt.</pre><pre>Det finns alltså all anledning att satsa snabbt på det\r\nhär området och att bygga ut för att kvinnor och\r\nandra som inte åker bil i samma utsträckning som\r\nmän skall kunna göra det.</pre><pre>I Vänsterpartiet är vi mycket intresserade av de här\r\nkollektivtrafiksatsningarna, och vi har i motioner\r\nlagt fram mycket konkreta förslag såväl i riksdagen\r\noch landstinget som tillsammans med Stockholms\r\nstad. Det fattas inte objekt, och det finns all\r\nanledning att sätta i gång med dem nu. Varför\r\ntycker kommunikationsministern att regeringen\r\nskall ha en så låg profil? Varför kan inte regeringen\r\naktivt gå in och tillsammans med dem som\r\nförhandlar ta sitt ansvar och se till att det hela\r\nkommer i gång i stället för att låta det bli en\r\nytterligare förhalning med de kollektiva\r\nsatsningarna, eftersom det finns problem\r\nbeträffande trafiklederna i vårt län och det finns\r\nanledning att diskutera dem?</pre><pre>Anf. 5  JOHAN LÖNNROTH (v):</pre><pre>Fru talman! Jag får som Eva Zetterberg säga att\r\nprincipdiskussionen i anslutning till den här\r\ninterpellationen är exakt densamma som för\r\nGöteborgs del. Det svar som jag har fått på min\r\ninterpellation innehåller egentligen ingenting\r\nutöver det som Mats Odell redan har sagt i svaret\r\npå centerinterpellationen.</pre><pre>Jag är i detta hus ganska van vid att lyssna på\r\ndiskussioner om Stockholmsproblem. Oftast har\r\nman mycket svårt att få stockholmare att ta del av\r\ndiskussioner som rör Göteborgs problem. Även av\r\ndet skälet väljer jag att redan nu gå in i debatten.</pre><pre>Överenskommelsen om trafik och miljö i\r\nGöteborgsregionen innehöll dels ett antal\r\nkollektivtrafikprojekt, som alla var överens om,\r\ndels en ny sträckning av E 6 öster om Göteborg som\r\nvar kontroversiell. På det sättet liknar situationen i\r\nGöteborg mycket den i Stockholm. Så småningom\r\nhar alla parter enats om att E 6:ans nya sträckning\r\nvar förkastlig. Det gäller de inblandade\r\nkommunerna och också staten genom vägverket.\r\nVi göteborgare trodde då att allt var gott och väl\r\noch att vi skulle kunna dra i gång\r\nkollektivtrafikinvesteringarna. I januari fick vi\r\nvisserligen 25 milj.kr. till byggandet av den s.k.\r\nLisebergsstationen, vars totalkostnad uppgår till\r\n75 milj.kr. Men sedan var det stopp. I februari sade\r\nGöteborgsregionens kommunalförbund att det när\r\ndet gällde trafikinvesteringar fanns beredskap för\r\natt investera 282 milj.kr. i vår och 420 milj.kr. nästa\r\nbudgetår. Men departementet reste hinder. Man\r\nsade att alla delar av överenskommelsen måste vara\r\nfinansierade, även en ny E 6-dragning, trots att\r\nstatens vägverk självt tagit avstånd från det tidigare\r\nförslaget till dragning.</pre><pre>Göteborgsregionens kommunalförbund har sedan\r\ndess arbetat för glatta livet för att klarlägga vad som\r\nbehöver göras och uppfylla sin del av\r\növerenskommelsen. Ändå säger nu Mats Odell att\r\nman måste säkerställa att syftet med\r\növerenskommelsen uppnås i sina huvuddrag, vilket\r\ntycks kräva att man dels löser frågan om ny\r\nsträckning av E 6 genom Göteborg, dels formerna\r\nför att införa ett nytt avgiftssystem för vägtrafiken.</pre><pre>Men hur i Jesu namn, om jag nu får använda det\r\nuttrycket, skall man kunna ge definitiva garantier\r\nför detta när lagstiftningsläget är oklart och staten\r\njust övergivit sitt tidigare vägprojekt? Om\r\nkommunerna och vägverket nu exempelvis skulle\r\nkunna enas om att vi faktiskt klarar oss med\r\nnuvarande sträckning av E 6, kanske med några\r\nsmå kompletteringar, kan man fråga sig om det\r\nräcker. Eller är det ett självändamål att vi måste dra\r\nen ny motorled genom landskapet?</pre><pre>Det finns inget vettigt skäl att hålla inne med\r\npengarna till de nödvändiga\r\nkollektivtrafikinvesteringarna i Göteborg, vilka\r\ndessutom ger välbehövliga jobb i ett kärvt\r\nkonjunkturläge.</pre><pre>Jag vill alltså fråga Mats Odell varför vi inte kan få\r\nde här pengarna nu. Jag trodde att besluten i\r\nstorstadsfrågorna -- det gäller alltså alla de tre\r\nstorstäderna -- innebar att man reserverade pengar.\r\nHar kommunikationsministern över huvud taget\r\nnågra pengar till detta? Ibland får man en känsla av\r\natt Mats Odell har en viss förmåga att återanvända\r\nredan förbrukade pengar.</pre><pre>Jag vet att det under de kommande månaderna av\r\nunga miljöaktivister i Göteborg planeras\r\ncykeldemonstrationer och trafikblockader. Många\r\nkristna ungdomar kommer att delta i aktiviteterna.\r\nDet är en katastrofal miljösituation i det centrala\r\nGöteborg. Jag tror att alla göteborgare förväntar\r\nsig att staten, som faktiskt är medansvarig för att\r\ndet har kört ihop sig i diskussionerna, nu satsar\r\npengar.</pre><pre>Anf. 6  Kommunikationsminister MATS ODELL\r\n(kds):</pre><pre>Fru talman! Först skall jag nämna något om de\r\ntekniska frågorna när det gäller varför\r\ninterpellationerna inte behandlas i ett\r\nsammanhang. Till Eva Zetterberg vill jag säga att\r\nPär Granstedts interpellation lämnades in någon\r\ngång i början av april. Jag tror att det var den 6\r\napril. Eva Zetterbergs interpellation var oss till\r\nhanda den 5 maj. Beredningen av dessa\r\ninterpellationer har alltså skett vid helt olika\r\ntidpunkter. Johan Lönnroths fråga väljer jag att\r\nbesvara i anslutning till att jag besvarar Eva\r\nZetterbergs interpellation, annars tror jag att vi får\r\nen märklig debatt här.</pre><pre>Christina Linderholm är inte nöjd med mitt svar att\r\njag inte är beredd att medverka till att omförhandla\r\noch att i förtid betala ut. Problemet, Christina\r\nLinderholm, är inte mitt, problemet är riksdagens.\r\nDet är riksdagen själv som har ålagt regeringen\r\ndessa restriktioner i beslutet. Jag har själva texten,\r\nom det råder någon oklarhet på denna punkt. Jag\r\ntror att vi inte skall ägna mer tid åt\r\nkompetensförhållandena. Jag har bl.a. på grund av\r\nen anmälan från Ines Uusmann varit i\r\nkonstitutionsutskottet och diskuterat denna typ av\r\nfrågor. Jag vet därför ungefär vad jag talar om i\r\ndetta sammanhang, även om detta inte var en\r\ndirekt parallell till detta fall. Men var statsrådens\r\ngränser går när det gäller att överskrida de\r\nbefogenheter som vi är tilldelade av riksdagen är\r\nfaktiskt svaret på denna fråga.</pre><pre>Vi kanske skall uppehålla oss en liten stund vid\r\nsjälva Dennisöverenskommelsen, eftersom mina\r\nmeddebattörer här i stor utsträckning representerar\r\npartier som har valt att ställa sig utanför\r\növerenskommelsen och som har ett starkt politiskt\r\nintresse av att nedvärdera de miljömässiga\r\neffekterna av denna överenskommelse. Den bygger\r\nfaktiskt på ett mycket stort antal utredningar som\r\nrör effekterna av olika åtgärder som ingår i\r\növerenskommelsen. Dessa utredningar är ganska\r\nomfattande.</pre><pre>En utredning heter Trafikanalyser av förslag inom\r\nstorstadsförhandlingen i Stockholm. Den är\r\nutarbetad inom landstingets regionplane-  och\r\ntrafikkontor. I den utredningen redovisar man\r\nfaktiskt effekterna av utbyggnaden av\r\nkollektivtrafiken, av bannäten och av trafiklederna\r\noch effekterna av bilavgifterna. Detta jämförs med\r\nett referensalternativ som innebär en utbyggnad\r\nenligt nu gällande planer, och därutöver\r\nområdesavgifter i innerstaden utom nord-  och\r\nsydstråken.</pre><pre>I korthet innebär dessa jämförelser att andelen\r\nkollektivtrafikresor väntas öka med 5\r\nprocentenheter fram till sekelskiftet.\r\nUtbyggnadsalternativet beräknas medföra\r\nförbättringar i medelrestid på cirka tre minuter till\r\når 2020, när det gäller både bil-  och\r\nkollektivtrafiksystemet, jämfört med\r\nreferensalternativet. Det innebär\r\nrestidsbesparingar i ett nuvärde på 9--17 miljarder\r\nkronor. Jag går inte i detalj in på hur detta är\r\nberäknat. Men på grund av mindre trafikarbete\r\nberäknas utbyggnadsalternativet leda till\r\nförbättringar av miljön och trafiksäkerheten till ett\r\nvärde av ca 5 miljarder kronor och lägre\r\nfordonskostnader med ca 6 miljarder kronor.</pre><pre>Effekterna på miljön och trafiksäkerheten blir\r\nalltså positiva om huvuddragen i\r\nDennisöverenskommelsen genomförs. De vägs upp\r\nav högre driftskostnader för kollektivtrafiken. Den\r\nsamhällsekonomiska kalkylen pekar alltså totalt\r\nsett på att kostnader och intäkter balanserar\r\nvarandra i detta sammanhang.</pre><pre>Jag tycker att detta är viktigt att poängtera när mina\r\nmeddebattörer ger sig på den här\r\növerenskommelsen som något som i huvudsak\r\nhotar miljön i Storstockholmsområdet. Sanningen\r\när alltså att det är precis tvärtom. Även av den\r\nanledningen vill jag konstatera att de\r\nmiljökonsekvensbeskrivningar som Christina\r\nLinderholm efterlyste tas fram, enligt\r\nnaturresurslagen, i samband med\r\ndetaljprojekteringen. I propositionen framgår det\r\nganska klart att sträckningar och utformningar inte\r\nhar studerats i detalj, utan det förutsätts att dessa\r\nfrågor närmare bereds på sedvanligt sätt inom\r\nramen för den lokala och regionala planeringen.</pre><pre>Ines Uusmann frågade varför man inte kan stoppa\r\nklockan, så att förhandlingarna kan slutföras. Jag\r\ntror för min del att det bästa i en\r\nförhandlingssituation trots allt är att det finns ett\r\ntryck tidsmässigt. Jag tyckte att även Ines Uusmann\r\nsjälv nästan lutade åt det hållet när hon sade att\r\nStockholmsregionen inte tål mer av förhalning. Just\r\ndet, därför tror jag inte att man skall stoppa\r\nklockan och åstadkomma en sådan förhalning.</pre><pre>Anf. 7  EVA ZETTERBERG (v):</pre><pre>Fru talman! Jag är väl medveten om att våra\r\ninterpellationer lämnades in vid olika tidpunkter,\r\nmen att man inte kan behandla dem samtidigt när\r\nman har fått interpellationerna och när svaren är\r\nskrivna, tycker jag borde vara en fråga som lätt kan\r\nlösas av ett presidium. Men vi kanske skall lämna\r\ndenna fråga därhän, eftersom vi nu har denna\r\ndiskussion.</pre><pre>Jag vill återvända till frågan om det politiska\r\nunderlaget för Dennisöverkommelsen. Christina\r\nLinderholm har redan varit inne på hur svagt detta\r\nunderlag tycks vara i dag, därför att man från olika\r\npartier har olika uppfattning och delvis gått ifrån\r\nden. Jag behöver bara peka på Folkpartiet och\r\nVästerleden. Det finns även andra motsättningar\r\nt.ex. när det gäller biltullar, som Moderaterna ännu\r\ninte har accepterat. Det finns alltså en rad olika\r\npolitiska frågetecken kring detta. Därmed inte sagt\r\natt jag skulle anse att regeringen skulle frångå sina\r\nbefogenheter och inte låta riksdagen fatta beslut.\r\nMen jag anser att det ändå finns stora möjligheter\r\nför regeringen att, som den part som ger en stor del\r\nav medlen, gå in i förhandlingarna och kunna\r\npåpeka att man anser att underlaget för\r\növerenskommelsen sviktar. Syftet med en sådan\r\növerenskommelse måste ju vara att den har så bred\r\npolitisk uppbackning som möjligt. Mats Odell\r\nmåste tillstå att den uppbackningen i dag saknas.</pre><pre>Den andra aspekten som Christina Linderholm var\r\ninne på och som även återkommer i min\r\ninterpellation är miljöaspekten. Jag har svårt att\r\nförstå att kommunikationsministern inte ser att\r\nökad utbyggnad av trafikleder leder till ökad\r\nmiljöförstöring. Det finns en rad undersökningar i\r\nStockholms län som visar att försurningen tilltar, att\r\ndet finns en hel del tecken när det gäller\r\nskärgården, t.ex. att bottnarna är övergödda, osv.\r\nDet finns alltså en rad olika mycket klara\r\nmiljöindikatorer på hur trafiken har bidragit till en\r\nsämre miljö i Stockholm. I detta sammanhang kan\r\nvi inte vänta. Man måste inse hur bråttom det är att\r\nsnabbt få till stånd en omförhandling och snabbt få\r\nett nytt resultat. Någon ytterligare förhalning är vi\r\ninte intresserade av. Dessa investeringar i\r\nkollektivtrafiken behövs nämligen i allra högsta\r\ngrad.</pre><pre>Jag kan tillstå att det kan behövas vissa satsningar\r\näven på trafikleder för att undanröja klara problem\r\ndär sådana finns, där trafiken stockar sig, och där vi\r\nhar varit intresserade av att medverka till lösningar.\r\nJag tänker på t.ex. Norra länken. Det är helt klart\r\natt detta kan behövas, men inte i den\r\nstorleksordning som Dennisöverenskommelsen\r\ninnebär och där kollektivtrafiken borde vara den\r\nstora och grundläggande satsningen.</pre><pre>Anf. 8  TALMANNEN:</pre><pre>När det gäller Eva Zetterbergs synpunkter på att en\r\nsamordning av interpellationer skulle kunna ordnas\r\nav presidiet, vill jag bara erinra om att det är\r\nregeringen som avgör hur interpellationer\r\nbesvaras.</pre><pre>Anf. 9  CHRISTINA LINDERHOLM (c):</pre><pre>Fru talman! Först vill jag vända mig till Johan\r\nLönnroth. Jag delar inte uppfattningen att\r\nStockholmsproblemen diskuteras så överdrivet\r\nmycket i denna kammare. Däremot skulle man\r\nkunna se hur mycket Stockholm diskuteras jämfört\r\nmed landsorten i förhållande till invånarantal på\r\nolika ställen. Men detta hör inte till denna debatt.</pre><pre>Ines Uusmann sade att lederna är av riksintresse.\r\nJag vill hävda att Stockholmsregionens miljö,\r\nkulturarv och kulturskatter också är av riksintresse.\r\nDet är därför som jag tycker att det är så angeläget\r\natt man just diskuterar mijöfaktorerna. Min och\r\nCenterns uppfattning överensstämmer inte med\r\nden redovisning som har gjorts av dem som är\r\nförespråkare för lederna, att miljöeffekterna blir\r\npositiva. Det finns även andra utredningar, och det\r\nborde finnas skäl att ta del även av de övriga\r\nutredningar som har gjorts framför allt om Öster-\r\noch Västerlederna för att man skall få en objektiv\r\nbedömning, så att man kan väga samman alla\r\nåsikter och inte bara åsikterna från dem som har\r\nvarit förespråkare för lederna.</pre><pre>Statsrådet säger att ökningen av kollektivtrafiken\r\nskulle bli ungefär 5 procentenheter i och med detta\r\ntotala utbyggnadsalterntiv med både leder och\r\nkollektivtrafik. Men det finns även beräkningar\r\nsom visar att biltrafiken kommer att öka med 15\r\nprocentenheter i och med de utbyggnader av\r\nbiltrafikleder som skall göras. Ingenstans i världen\r\nhar man kunnat redovisa en minskning totalt sett av\r\nbiltrafiken genom att bygga nya trafikleder.\r\nTrafikmängden ökar regelmässigt. Det finns ingen\r\nanledning att tro att det skulle bli på något annat\r\nsätt just här i Stockholmsregionen. Miljön tål inte\r\nen ökning. Jag delar helt Eva Zetterbergs\r\nuppfattning att miljön inte tål mer biltrafik, oavsett\r\nom den går under eller över jord.</pre><pre>Slutligen vill jag säga något om bilavgifterna. Hur\r\ni all sin dar skall man lösa denna fråga, när ett av\r\npartierna som har varit med om uppgörelsen envist\r\nhävdar att det inte får bli några avgifter på\r\nbefintliga vägar. Såvitt jag förstår är Stockholms\r\ninnerstad full av befintliga vägar där man alltså inte\r\nskulle ta ut någon bilavgift. Hur tänker\r\nkommunikationsministern lösa det problemet?</pre><pre>Anf. 10  INES UUSMANN (s):</pre><pre>Fru talman! Jag delar kommunikationsministerns\r\nuppfattning att förhandlingar skall ske under en viss\r\npress. Det brukar bli bättre resultat då. Men\r\npressen får inte bli så stor att andra aspekter,\r\ninnebärande att vi struntar i alltihopa därför att det\r\nblir alltför besvärligt, tar överhand. Jag tror därför\r\natt det vore bra om kommunikationsministern\r\nkunde förklara sin avsikt genom att tala om att det\r\när oerhört viktigt att vi får till stånd den här\r\nuppgörelsen. Jag menar inte att\r\nkommunikationsministern i dag skall säga att vi nu\r\nstoppar klockan. Vad jag efterlyser är en\r\naviktsförklaring med beskedet att det här även från\r\nstatens synpunkt är viktigt.</pre><pre>Dessa saker är viktiga för hela landet. Naturligtvis\r\nhandlar det också väldigt mycket om miljön. Hela\r\nStockholmsområdet är faktiskt av riksintresse,\r\neftersom det är en huvudstadsregion. Dessutom\r\nhandlar det om gammal kulturbygd.</pre><pre>När det gäller miljöaspekterna är det ett faktum att\r\nett av partierna, Moderata samlingspartiet, säger\r\natt det inte skall vara bilavgifter på befintliga vägar.\r\nPå något vis är det allmänt accepterat som det\r\nslutgiltiga avgörandet. Men såvitt jag förstår har\r\ndet sagts att man får återkomma till Länsförbundet\r\nom det skulle bli andra förhandlingsresultat. Det\r\nbetyder att inte ens Moderaterna har absolut slutna\r\nmandat. Men det är naturligtvis något som de får\r\nsvara för.</pre><pre>Vad som behövs här är en helhetssyn. Jag tror\r\nfaktiskt att samtliga partier som ingår i den här\r\nuppgörelsen -- dvs. Folkpartiet, Moderaterna och\r\nSocialdemokraterna -- är helt medvetna om det.</pre><pre>Centerpartiet har mält sig ur den här diskussionen.\r\nBl.a. har man sagt att det över huvud taget inte\r\nskall vara någon tillväxt vad gäller arbetsplatser på\r\nSödertörn och i den delen av Storstockholm. Jag\r\ntycker att det är märkligt, med tanke på att man i\r\nandra sammanhang hävdar inomregionala\r\naspekter -- dvs. att vi skall ha en regional fördelning\r\ninom Stockholms län, en rättvis fördelning mellan\r\nt.ex. sydvästra och nordöstra delarna. Inte minst\r\nvarutransporterna behöver vi också ta hänsyn till.\r\nDet är ju inte bara människor som åker, utan det\r\när också oerhört många varor som forslas i den här\r\nregionen.</pre><pre>Anf. 11  Kommunikationsminister MATS ODELL\r\n(kds):</pre><pre>Fru talman! Eva Zetterberg tycker att underlaget\r\nför uppgörelsen är svagt. Hon hänvisar till olika\r\nuttalanden som olika politiker har gjort.</pre><pre>Jag vill bara ännu en gång konstatera att här pågår\r\nfaktiskt en förhandling. Om de olika uttalandena\r\nkan man ha olika uppfattning. Slutsatsen är att det\r\npågår en förhandling. Mörkret är alltid som djupast\r\nstrax före gryningen. Jag tror alltså att det finns\r\nanledning att ha gott hopp om att vi skall kunna\r\nåstadkomma en positiv lösning, innebärande att\r\nsåväl regionen som staten kan komma i gång med\r\nsina åtaganden så fort som det någonsin är möjligt.</pre><pre>Miljöeffekterna tar Eva Zetterberg upp igen. Hon\r\ntror inte på det som sägs här. Jag vill upprepa att jag\r\nhar redovisat hur just helheten så att säga slår och\r\nvilken positiv miljöeffekt detta får för situationen i\r\ndet aktuella området.</pre><pre>Christina Linderholm säger att\r\nStockholmsregionens miljö är av riksintresse, och\r\ndet är alldeles rätt. Det är ju därför som det krävs\r\nen samlad lösning. Det är också därför som vi måste\r\nslå vakt om helheten. Vi får inte börja bryta ner det\r\nhela, så att parterna gräver ner sig i de gamla\r\nskyttegravarna. Ines Uusmann beskrev den saken i\r\nsitt första inlägg. Partitaktiskt kan den situationen\r\nvara intressant för vissa partier -- det inser jag --\r\nmen som motiv är det inte tillräckligt för att man\r\nskall ansluta sig. Det krävs alltså att vi står raka och\r\nutnyttjar den majoritet som faktiskt finns och att vi\r\nmed kraft genomför det här projektet. Detta är helt\r\nnödvändigt.</pre><pre>Vidare säger Christina Linderholm att det inte finns\r\nnågot exempel på att trafiken inte expanderar i takt\r\nmed utbyggnaden av vägsystemet. Det är mycket\r\nmöjligt att det är så. Men\r\nDennisöverenskommelsen är ganska unik. Om\r\nman bryter ner siffrorna när det gäller de totala\r\ninvesteringarna, finner man för det första att det\r\nmera gäller kollektivtrafiken än vägarna. För det\r\nandra sker vägutbyggnaden inte helt utan villkor.\r\nEnligt den här överenskommelsen skall det ju vara\r\navgifter på de aktuella vägarna för att begränsa\r\ntrafiken.</pre><pre>Jag tror att Christina Linderholm har all anledning\r\natt försöka lämna de perspektiv som hon är inne på\r\noch i stället se till helheten. Det gäller verkligen att\r\nförsöka komma in i den här gemenskapen av parter\r\nsom försöker få en kraftfull satsning på helheten för\r\natt åstadkomma en bättre miljö i\r\nStockholmsområdet.</pre><pre>Ines Uusmann säger att jag borde tala om att det\r\nhär är viktigt också för staten, och det gör jag\r\nmycket gärna återigen. Jag har nämligen gjort det\r\nflera gånger förut. Det här manifesteras genom att\r\nstaten, riksdagen, har anslagit 5,5 miljarder kronor\r\ntill de tre storstadsuppgörelserna, och då på de\r\nvillkor som flera av interpellanterna här i dag vill\r\nbryta ner till ett moras av nya\r\nförhandlingssituationer som ingen av oss kan\r\növerblicka.</pre><pre>Talmannen anmälde att Eva Zetterberg anhållit att\r\ntill protokollet få antecknat att hon inte ägde rätt\r\ntill ytterligare inlägg.</pre><pre>Anf. 12  CHRISTINA LINDERHOLM (c):</pre><pre>Fru talman! Till att börja med vill jag säga att jag\r\ntycker att Ines Uusmann har cementerat den syn på\r\nsocialdemokratin som finns på många håll -- dvs.\r\nåsikten att Socialdemokraterna är ett betongparti\r\noch dessutom ett parti som ser utvecklingen i ett,\r\nskulle jag vilja säga, bakåtperspektiv i stället för att\r\nvara framsynt.</pre><pre>Centern har inte mält sig ur diskussionen, och\r\nCentern har inte avstått från att delta i\r\nförhandlingarna. För att inte ta till överord säger\r\njag att vi i Centern blev uppmanade att avstå från\r\natt vara med, eftersom vi inte var intresserade av\r\nvissa av trafiklederna. Vi har alltså icke sagt nej till\r\nalla trafiklederna. Vi har diskuterat Värtalänken på\r\nett positivt sätt. Vi har diskuterat Norra länken. Vi\r\nhar diskuterat Södra länken.</pre><pre>Vi anser att det kan vara nödvändigt att bygga en\r\nhästskoformad led runt Stockholm för att få en\r\nsammanhållning av lederna, med koppling till\r\nEssingeleden. Men vi i Centern har, utifrån det\r\nunderlag som finns både från förespråkare och från\r\ndem som har en annan syn på nya trafikleder,\r\nkommit fram till att det finns mycket starka skäl för\r\nmiljön och mot Österleden och Västerleden.\r\nDärför har vi inte ansett oss ha anledning att vara\r\ntillskyndare när det gäller den här sortens leder.</pre><pre>Jag får inte svar på några av frågorna.\r\nFörhandlingar pågår, säger\r\nkommunikationsministern. Men det finns ett antal\r\nfrågor där regeringen faktiskt har ett ansvar. En\r\nfråga som fortfarande gäller är: Vad är det för\r\ndiskussion som förs med Ekerö kommun, där man\r\nhar sagt definitivt nej till Västerleden?</pre><pre>Hur tänker regeringen hantera den saken?</pre><pre>I övrigt kan jag inte säga att jag delar\r\nkommunikationsministerns uppfattning om detta\r\nmed att regeringen inte har möjlighet att ta initiativ.\r\nFörmånen med att vara i regeringsställning är ju\r\njust att man kan återkomma till riksdagen med nya\r\nförslag. Även gamla frågor kan tas upp på nytt.\r\nDen möjligheten finns alltså. Det är helt klart.</pre><pre>Satsningen på kollektivtrafiken är större än\r\nsatsningen på lederna, säger\r\nkommunikationsministern. Jag skulle vilja be\r\nkommunikationsministern att ge ett exempel.</pre><pre>Kostnadsökningen vad gäller trafikledsdelarna blir\r\nju allt större. Det framgår varje gång man får i sin\r\nhand en publikation om lederna. Jag förstår inte\r\nhur det är möjligt att från den aspekten göra en\r\nbedömning av kostnaderna för lederna.</pre><pre>Se till helheten, säger kommunikationsministern.\r\nJa, det är det vi gör. Vi ser miljön som en del av den\r\nhelhet som är så viktig för Stockholms invånare och\r\nför landet i övrigt. Det är alltså viktigt att miljön i\r\nStockholmsregionen är god. Vi anser att ny teknik\r\noch nya kommunikationssätt är mycket bättre än\r\ngammalmodiga trafikledssystem som man börjar gå\r\nifrån -- man börjar nämligen diskutera att avstå från\r\nsådana system -- i andra delar av världen. Varför\r\nskall vi gå bakåt när andra går framåt?</pre><pre>Anf. 13  INES UUSMANN (s):</pre><pre>Fru talman! Ordet helhet har blivit det viktiga ordet\r\ni den här debatten. Jag tycker att det är väsentligt\r\natt hålla fast vid detta med helheten och\r\nhelhetssynen, som ju står i motsats till bytänkandet\r\noch det som brukar kallas min by-effekten -- dvs.\r\ngärna en bra trafikmiljö och gärna en bra lösning\r\nvad gäller hela infrastrukturen i Stockholms län,\r\nmen ''not in my backyard''. Det får alltså inte\r\nberöra den egna lilla byn.</pre><pre>Detta är ett politiskt dilemma i väldigt många\r\nfrågor som vi folkvalda måste lära oss att hantera.\r\nJag beklagar att Centern inte har förmåga att höja\r\nsig något över bytänkandet. Om Centerns förslag\r\nförverkligades, skulle hela regionen drabbas vad\r\ngäller arbetsmöjligheter, utveckling och en god\r\nmiljö både i innerstaden och i kommunerna runt\r\nomkring.</pre><pre>3 §  Svar på interpellation 1991/92:194 om\r\ninfrastrukturinvesteringar i Malmöregionen</pre><pre>Anf. 14  Kommunikationsminister MATS ODELL\r\n(kds):</pre><pre>Fru talman! Rolf L. Nilson har frågat mig hur\r\nSverige skall klara de beslutade miljö- och\r\nenergimålen om ett ekologiskt anpassat samhälle\r\nmed lägre utsläpp, ökad energieffektivitet etc. om\r\ndet samtidigt planeras och byggs för en kraftigt\r\nutökad vägtrafik samt vilka besked jag i dag kan\r\nlämna om statliga medel till\r\ninfrastrukturinvesteringar i Malmöregionen.</pre><pre>Riksdagen antog våren 1991 en särskild strategi för\r\nhur arbetet inom trafiken skall inriktas för att klara\r\nde beslutade målen. Strategin bygger på att\r\nregeringen och riksdagen successivt fattar beslut\r\nom nya åtgärder. Regeringen har i\r\nregeringsdeklarationen, budgetpropositionen och\r\nnyligen i årets kompletteringsproposition framlagt\r\nsin syn på hur detta arbete bör bedrivas. Ett\r\nintensivt beredningsarbete pågår nu inom\r\nregeringen och i flera statliga verk. Arbetet syftar\r\ntill att ta fram konkreta förslag till åtgärder.</pre><pre>Regeringen kommer i september 1992 att få\r\ntrafikverkens nya miljörapporter med förslag till\r\nåtgärder. Statens naturvårdsverk kommer i oktober\r\n1992 att lämna sina förslag till åtgärder för att\r\nbegränsa utsläppen av växthusgaser. Trafiken\r\nberörs eftersom transportsektorn svarar för\r\nbetydande utsläpp av koldioxid. Flera statliga\r\nutredningar kommer under året att lämna förslag\r\ntill åtgärder om hur ekonomiska styrmedel på ett\r\nbredare och mer effektivt sätt skall utnyttjas bl.a.\r\ninom trafiken.</pre><pre>Av min framställning framgår att regeringen inte\r\nanser att hittills fattade beslut är tillräckliga.\r\nYtterligare åtgärder kommer att krävas. Det är --\r\nsom jag redan anfört i årets budgetproposition -- en\r\nfördel om miljöarbetet på transportområdet kan\r\nbaseras på en bred politisk enighet i Sverige och jag\r\navser att verka för att denna kan skapas.</pre><pre>Jag vill erinra om att riksdagen beslutat om att det\r\nytterst måste ske en avvägning mellan olika\r\nsamhällsmål. Utmaningen består i att tillgodose\r\nangelägna miljökrav samtidigt som lika angelägna\r\ntrafikpolitiska krav realiseras.</pre><pre>När det gäller statliga medel till\r\ninfrastrukturinvesteringar i Malmöregionen har\r\nden frågan inte prövats nu. Skälet till detta är att de\r\nrefererade Hulterströmförhandlingarna ännu inte\r\när slutförda. Han kommer att presentera sitt\r\nförhandlingsresultat den 1 juni 1992.</pre><pre>Då Rolf L. Nilson, som framställt interpellationen,\r\nanmält att han var förhindrad att närvara vid\r\nsammanträdet, medgav talmannen att Eva\r\nZetterberg fick delta i överläggningen i stället för\r\ninterpellanten.</pre><pre>Anf. 15  EVA ZETTERBERG (v):</pre><pre>Fru talman! Jag vill först, i likhet med vad\r\nregeringsrepresentanter ofta brukar ange, säga att\r\narbetet är så fördelat inom partiet att det är jag som\r\nmottar Rolf L. Nilsons svar. Jag vill tacka för det\r\nsvaret.</pre><pre>När jag vänder mig till kommunikationsministern\r\nvill jag börja med den punkt i svaret som jag tycker\r\när mycket positiv, nämligen att regeringen inte\r\nanser att hittills fattade beslut är tillräckliga och att\r\nregeringen är mycket angelägen om att få fram en\r\nbred politisk enighet. Jag tycker att det är mycket\r\npositivt att man för Malmöregionen, till skillnad\r\nfrån Stockholmsregionen, faktiskt eftersträvar en\r\nbred politisk enighet.</pre><pre>Därmed inte sagt att jag är särskilt nöjd med svaret.\r\nJag tycker att regeringen kommer litet lindrigt\r\nundan. Mats Odell hänvisar till förhandlingar med\r\nSven Hulterström om Malmöregionen och att de\r\ninte är slutförda. Nej, de skall redovisas den 1 juni.\r\nMen redan nu är jag övertygad om att\r\nkommunikationsministern har klart för sig vilka\r\nförslag som föreligger.</pre><pre>Fru talman! Jag vill också hänvisa till att det i brev\r\noch olika skrivelser från länsstyrelsen i\r\nMalmöområdet finns klara och konkreta önskemål\r\nom vilka satsningar man vill göra i området. Skulle\r\ndet inte vara möjligt för regeringen att i dag uttala\r\nsig något om vad man ser som viktiga satsningar.\r\nJag tycker att svaret är litet väl till intet\r\nförpliktigande i den delen.</pre><pre>Jag vill också uttrycka min oro över det beslut som\r\ni går fattades i fråga om Öresundsbron. Jag ser inte\r\ndet som ett steg framåt för den kollektiva trafiken i\r\nMalmöområdet, utan jag ser det som ännu en bit på\r\nväg mot ytterligare trafikleder och ytterligare\r\nprivatbilism. Det får klara miljökonsekvenser.</pre><pre>Det kan inte vara okänt för\r\nkommunikationsministern att just Skåne och\r\nMalmöområdet är ett av de områden i vårt land\r\nsom är värst drabbade av miljöförstöring, där\r\ntrafikutsläpp m.m. skapar stora miljöproblem. Det\r\nborde därför vara än mer angeläget att titta på just\r\nde problemen.</pre><pre>Jag förväntar mig ingen synpunkt om\r\nÖresundsbron, eftersom beslutet är fattat, och jag\r\nhar förstått att kommunikationsministern har ställt\r\nsig positiv till det. Men jag vill deklarera att jag ser\r\ndet som ett klart steg tillbaka för utvecklingen av\r\nkollektivtrafiken i Malmöområdet.</pre><pre>Anf. 16  Kommunikationsminister MATS ODELL\r\n(kds):</pre><pre>Fru talman! Det var roligt att Eva Zetterberg i alla\r\nfall delvis var nöjd med svaret. Det gläder mig.</pre><pre>När det gäller Öresundsbron genomförs redan\r\nnästa vecka den stora miljöhearing som bl.a. ingår\r\ni det mycket omfattande arbetet med att pröva\r\nmiljökonsekvenserna av bygget. Det är en mycket\r\nviktig del av beslutet.</pre><pre>Om vi ändå skulle ägna oss litet grand åt vad som\r\ngörs i Malmöregionen. Jag har svarat på frågor om\r\ndetta i kammaren vid ett par tillfällen tidigare, men\r\njag skall gärna upprepa det jag sade om det\r\nkonkreta innehållet i de satsningar som görs.</pre><pre>Det har i olika sammanhang avsatts pengar, bl.a.\r\nhar 900 milj.kr. anslagits till en tunnel för\r\njärnvägstrafik under Hallandsåsen. 80 milj.kr. har\r\nanslagits till snabbtågsanpassning av södra\r\nstambanan. På vägområdet har totalt 353 milj.kr.\r\nanvisats till bl.a. E 4, sträckan Hyllinge--Åstorp,\r\nväg 12 i Veberöd och väg 21 förbi Hässleholm.\r\nTotalt har Skåneregionen hittills fått anslag på drygt\r\n1,3 miljarder kronor. När byggandet av\r\nÖresundsbron startar, alltså i slutet av nästa år, får\r\nregionen dessutom ett mycket stort och långvarigt\r\nprojekt, som kommer att generera sysselsättning i\r\nregionen.</pre><pre>Anf. 17  EVA ZETTERBERG (v):</pre><pre>Fru talman! Visst är det bra att man kommer att ha\r\ndenna miljöhearing om Öresundsbron. Men\r\nmiljökonsekvenserna av ett brobygge är inte\r\nokända. Det har hållits ett antal sådana hearingar i\r\nolika former. En hel del av det materialet finns\r\nredan. Sedan är det fråga om ifall man väljer att ta\r\ndet till sig eller inte.</pre><pre>Jag vill tacka för de kompletterande uppgifterna\r\nom de satsningar som görs i Malmöregionen på\r\ntrafikområdet. Visst kan det låta som stora\r\nsummor. Men hela summan på 1,3 miljarder går\r\ninte till kollektivtrafiken. Det är där jag anser att de\r\nstora satsningarna borde ske.</pre><pre>Överläggningen var härmed avslutad.</pre><pre>4 §  Svar på interpellation 1991/92:195 om\r\nkollektivtrafikinvesteringar i\r\nGöteborgsregionen</pre><pre>Anf. 18  Kommunikationsminister MATS ODELL\r\n(kds):</pre><pre>Fru talman! Johan Lönnroth har frågat mig om när\r\noch hur erforderliga medel skall bli tillgängliga för\r\nde investeringar som är nödvändiga i\r\nGöteborgsregionens kollektivtrafiksystem för de\r\nnärmaste åren. Vidare frågar han om statliga medel\r\nkan betalas ut omedelbart. Slutligen frågar han om\r\nandra initiativ är aktuella för att undanröja sanitära\r\nolägenheter från biltrafiken i Göteborgs kommun.</pre><pre>Överläggningar pågår om genomförandet av\r\nstorstadsöverenskommelsen för Göteborgs del.\r\nDessa syftar till att säkerställa att syftet med\r\növerenskommelsen uppnås i sina huvuddrag.\r\nDelfrågor i överläggningarna handlar dels om en ny\r\nsträckning av E 6 genom Göteborg, dels om att\r\nklarlägga förutsättningarna och formerna för att\r\ninföra ett modernt avgiftssystem för vägtrafiken.</pre><pre>Beträffande fråga två kan jag säga att det i\r\ndagsläget inte är klart när medlen kan utbetalas.\r\nDetta beror på de överläggningar som jag nyss\r\nnämnde. Ett genomförande av överenskommelsen\r\nskulle innebära väsentliga förbättringar av\r\ntrafikmiljön i Göteborg. Mot denna bakgrund är\r\ndet angeläget att överenskommelsen genomförs.</pre><pre>I den tredje frågan efterlyses ytterligare initiativ\r\nfrån min sida. Förutom de nu pågående\r\növerläggningarna är det inte aktuellt för mig att ta\r\nandra initiativ beträffande trafikmiljön i Göteborgs\r\nkommun.</pre><pre>Anf. 19  JOHAN LÖNNROTH (v):</pre><pre>Fru talman! Jag skall inte upprepa mitt tidigare\r\ninlägg, utan välja en variant av det som består av ett\r\nbrev som skickades från Göteborg den 15 april. Det\r\när ställt till statsrådet Mats Odell och undertecknat\r\nav Lars Åke Skager, styrelseordförande i\r\nkommunalförbundet för samordning och\r\nutveckling över kommungränserna i\r\nGöteborgsregionen, och Göran Johansson,\r\nordförande i förbundets ledningsgrupp för trafik.</pre><pre>''Vid våra överläggningar den 20 december förra\r\nåret utlovades att departementet, strax efter\r\njulhelgen, skulle ge svar på vår framställan om att\r\nstaten skall börja genomföra sin del av\r\növerenskommelsen. Sedan dess har 25 mkr av det\r\nstatliga extra anslaget, som ingår i\r\növerenskommelsen, betalats ut till den s.k.\r\nLisebergsstationen, vars totalkostnad uppgår till\r\n75 mkr. I övrigt har inga besked lämnats.</pre><pre>Av det material som översändes inför\r\növerläggningarna framgick att regionen, i enlighet\r\nmed överenskommelsen, båbörjat alla åtaganden\r\nsom berör kollektivtrafik och regionaltåg.</pre><pre>Sedan dess har Vägverket, efter regeringens\r\nuppdrag, utarbetat alternativa förslag till\r\n`vägstruktur i östra regionen`. Regionens\r\nkommuner arbetar nu med att bedöma de av\r\nkommunikationsdepartementet önskade\r\nalternativen till ny vägstruktur.</pre><pre>Frågan om E 6 har nu klarnat så mycket att\r\nutredningsarbetet om bilavgifter kan bedrivas med\r\nfull kraft. Det sker i GöteborgsRegionens regi, helt\r\nefter de villkor som anges i\r\ntrafiköverenskommelsen. I samband med\r\nutredningsarbetet har GöteborgsRegionen\r\netablerat kontakter med bl.a. utredningsmannen\r\nför motsvarande utredning i Stockholmsregionen.</pre><pre></pre><pre>Vi i göteborgsregionen har nu gjort allt som hittills\r\nankommit på oss för att uppfylla innehållet i\r\ntrafiköverenskommelsen. Vi förväntar oss nu svar\r\npå de frågor som framställdes den 20 december\r\nförra året.''</pre><pre>Mats Odell säger att man måste lägga fram förslag\r\nsom uppfyller syftet med den ursprungliga\r\növerenskommelsen. Jag vill komplettera dessa\r\nfrågor med denna fråga: Kan man inte säga att man\r\nnu har kommit så långt att det är klart att syftet\r\nuppfylls, och att vi därmed skall kunna få loss\r\npengarna?</pre><pre>Till sist vill jag säga till Eva Zetterberg och Mats\r\nOdell, som väl inte bor så långt från Stockholm, att\r\nmed det jag sade tidigare om att stockholmare inte\r\nså gärna lyssnar på göteborgare menar jag inte att\r\nproblemen här i Stockholm är oviktiga. Jag förstår\r\nmycket väl att ni tycker att ni har oersättliga\r\nriksintressen och andra saker här. Men jag vill tala\r\nom för er att det har vi faktiskt också i Göteborg.\r\nVi har t.ex. ett naturområde av riksintresse som\r\nligger just där man ursprungligen planerade den\r\nnya E 6-dragningen. Vi har också kulturminnen\r\noch byggnader i centrala Göteborg som hotas. De\r\nvittrar sönder på grund av luftföroreningarna från\r\nbiltrafiken.</pre><pre>Historiskt har tunnelbanan här i Stockholm till\r\nmycket stor del finansierats med statliga medel.\r\nInvesteringar i Öresundsbron kommer nu att ske i\r\nMalmö. Det är i och för sig en bro som jag inte vill\r\nha, men det är något som majoriteten där nere\r\ntyvärr tycks vilja ha. Jag frågar Mats Odell: Vad får\r\nvi göteborgare?</pre><pre>Anf. 20  Kommunikationsminister MATS ODELL\r\n(kds):</pre><pre>Fru talman! Johan Lönnroth läste upp ett brev från\r\nGöteborgsRegionen. Det kommer att få sitt svar.\r\nJag kan redan nu säga att det handlar om E 6-\r\ndragningen. Arbetet kring den skall avrapporteras\r\nfrån vägverket om någon månad, om jag minns rätt.\r\nSamtidigt skall man lägga fram ett förslag till hur ett\r\nmodernt avgiftssystem skall kunna utformas. Det\r\när vad som gäller. Därefter hoppas vi att detta skall\r\nkunna gå i lås.</pre><pre>Johan Lönnroth tar upp Göteborgssituationen, att\r\ndet även där finns riksintressen och att detta är\r\nangeläget. Jag var i Göteborg så sent som i går. Jag\r\när mycket väl medveten om detta. Regeringen har\r\nett minst lika stort intresse av att\r\nGöteborgsförhandlingarna skall resultera i en bra\r\nuppgörelse för den regionen. Det är en\r\nsjälvklarhet. Samma sak gäller givetvis för\r\nMalmöregionen.</pre><pre>Eftersom Johan Lönnroth säger att E 6:ans\r\ndragning är ett riksintresse, är det väl viktigt att den\r\nfår en så noggrann prövning som nu sker.</pre><pre>Anf. 21  JOHAN LÖNNROTH (v):</pre><pre>Fru talman! Då vill jag först ha detta preciserat.\r\nOm rapporten kommer inom en månad, kommer\r\npengarna till kollektivtrafikprojekten att utbetalas\r\ndå? Kan jag uppfatta det som ett löfte från\r\nkommunikationsministern?</pre><pre>Oavsett hur hårt man arbetar i Göteborgsregionen\r\nför att precisera E 6-projektet är detta en långsiktig\r\nhistoria. Det gäller också trafikavgifterna. Det\r\nfinns också vissa oklarheter när det gäller\r\nlagstiftningen beträffande detta med trafikavgifter.\r\nDet kommer säkerligen att kräva vissa\r\nklarlägganden. Den rapport som kommer, kan inte\r\ninnehålla så oerhört mycket mer preciseringar än\r\nvad som redan har inrapporterats.</pre><pre>Det är som jag nyss läste upp. Lars Åke Skager och\r\nGöran Johansson, moderat resp. socialdemokrat,\r\nskriver: ''Vi i göteborgsregionen har nu gjort allt\r\nsom hittills ankommit på oss för att uppfylla\r\ninnehållet i trafiköverenskommelsen. Vi förväntar\r\noss nu svar på de frågor som framställdes den 20\r\ndecember förra året.'' På den punkten tror jag att\r\nvi är fullständigt eniga i Göteborg. Vi brukar för\r\növrigt vara betydligt mer eniga på alla möjliga plan\r\nän vad ni brukar vara här i Stockholm.\r\nNyckelfrågan är: Får vi pengarna när rapporten\r\nkommer inom en månad?</pre><pre>Anf. 22  Kommunikationsminister MATS ODELL\r\n(kds):</pre><pre>Fru talman! I det här jobbet lär man sig så\r\nsmåningom att det är farligt att ge tidspreciseringar.\r\nDet är många intressen som är inblandade innan\r\nman kommer till ett beslut som också rymmer\r\nrättssäkerhet för den enskilde. Det gäller inte minst\r\nnär man projekterar vägar, järnvägar och sådant.\r\nDessa intressen står mot varandra.</pre><pre>I det här fallet kan jag avslöja att planeringen går\r\nut på att avrapporteringen skall ske omkring den 1\r\njuli.</pre><pre>Johan Lönnroth frågar när en utbetalning kan ske.\r\nPrinciperna för detta är att utbetalningar sker när\r\nuppgörelsen är klar och totalfinansierad. Det som\r\nåterstår att totalfinasiera finns på vägsidan. Jag har\r\ngoda förhoppningar om att en sådan uppgörelse\r\nskall kunna vara i sikte.</pre><pre>Anf. 23  JOHAN LÖNNROTH (v):</pre><pre>Fru talman! När det gäller finansieringen kan det ju\r\ninte vara annat än en principlösning som man i\r\nbästa fall presenterar den 1 juli. Något annat är inte\r\nmöjligt. Det är nu vi är inne i en lågkonjunktur. Det\r\när nu jobben behövs. Det är nu\r\ninvesteringspengarna behövs. Vad begär Mats\r\nOdell mer exakt när det gäller detta med\r\ntrafikavgifterna? Hur långt i precisering skall vi\r\ntvingas gå?</pre><pre>Anf. 24  Kommunikationsminister MATS ODELL\r\n(kds):</pre><pre>Fru talman! Min uppfattning är att man skall\r\npresentera ett avgiftssystem som kan täcka\r\nkostnaderna för de aktuella vägprojekten.</pre><pre>Överläggningen var härmed avslutad.</pre><pre>5 §  Svar på interpellation 1991/92:196 om\r\nStorstockholms trafikinvesteringar</pre><pre>Anf. 25  Kommunikationsminister MATS ODELL\r\n(kds):</pre><pre>Fru talman! Eva Zetterberg har frågat mig om jag\r\nkommer att begära omförhandlingar för\r\nStockholmsregionens infrastrukturinvesteringar.\r\nVidare frågar hon vilka motiv jag har för satsningar\r\npå vägtrafik som endast kommer vissa resenärer till\r\ngodo. Slutligen frågar hon hur olyckstalen kommer\r\natt förändras vid en ökad vägtrafik.</pre><pre>På den första frågan kan jag svara att det inte är\r\naktuellt med några omförhandlingar. Det innebär\r\natt riksdagens ställningstagande till\r\növerenskommelsen för Stockholmsregionen om\r\ntrafik och miljö ligger fast. Ett villkor för att de\r\nstatliga medlen skall kunna få disponeras av de tre\r\nstorstadsregionerna är enligt riksdagsbeslutet att\r\nsyftet med uppgörelserna kan uppnås i sina\r\nhuvuddrag. Riksdagen har uttalat att det får\r\nankomma på regeringen att pröva att så sker.</pre><pre>De båda andra frågorna grundas på påståenden\r\nsom inte stämmer överens med inriktningen av\r\növerenskommelsen om trafik och miljö för\r\nStockholmsregionen. De trafikprojekt som\r\nomfattas av överenskommelsen innebär\r\ninvesteringar i kollektivtrafiken om ca 14 340\r\nmilj.kr. och i trafikleder om ca 13 900 milj.kr.,\r\nsåledes något mer till kollektivtrafiken än till\r\nvägtrafiken. Den helt avgörande delen av\r\ninvesteringar i trafikleder förutsätts finansieras\r\nmed avgifter från trafikanterna. En del av\r\navgiftsmedlen skall också användas för\r\nkollektivtrafikinvesteringar.</pre><pre>Dessa satsningar på kollektivtrafiken kommer att, i\r\nmotsats till vad Eva Zetterberg påstår, leda till ökad\r\ntrafiksäkerhet och förbättrad miljö. Enligt\r\növerenskommelsen skall förbättringar av\r\ngatumiljön i inner- och ytterstaden genomföras.\r\nDetta kan ses i samband med att biltrafiken kan\r\nminskas i innerstaden i takt med att Ringens olika\r\ndelar slutförs och det därtill kopplade\r\navgiftssystemet sätts i kraft samt genom att\r\nsnabbspårvägen och stomnätet för kollektivtrafik\r\npå innerstadens gatunät byggs ut.</pre><pre>Vidare sägs att i inner- och ytterstadens centrum-\r\noch bostadsområden skall genomfartstrafiken\r\nminska. Trafiken koncentreras till huvudgator där\r\nmiljö- och trafiksäkerhetsförbättrande åtgärder\r\ngenomförs. Särskilt vid lokala centra, stora\r\nbusshållplatser och vid tunnelbanestationer höjs\r\nutemiljöns kvalitet.</pre><pre>För förbättrad gatumiljö inkl. åtgärder som\r\nminskar trafikens bullerstörningar avsätts\r\nsammanlagt 850 milj.kr.</pre><pre>Anf. 26  EVA ZETTERBERG (v):</pre><pre>Fru talman! Jag skall inte vid detta\r\ninterpellationssvar upprepa de synpunkter jag\r\nframförde i den tidigare debatten. Jag tackar\r\nkommunikationsministern även för detta svar.</pre><pre>Vad jag har att kommentera ytterligare, förutom\r\ndet vi diskuterade tidigare, är att jag inte tycker att\r\nkommunikationsministern tar miljöfrågorna på\r\nallvar. Det är självklart att satsningarna på\r\nkollektivtrafik leder till bättre miljö och ökad\r\ntrafiksäkerhet. Men skillnaden i satsning, med en\r\nmindre summa för trafikleder än för\r\nkollektivtrafik, är inte mycket att tala om. Det är\r\nfråga om i stort sett jämförbara siffror. Satsningen\r\när så pass marginellt större för kollektivtrafiken att\r\nman ändå måste säga att det sker en gigantisk\r\nsatsning på trafikleder.</pre><pre>Jag tycker att kommunikationsministern tar lätt på\r\nmiljöriskerna och den försämring av miljön som\r\nföljer av ett ökat antal trafikleder. Jag blir oroad av\r\ndet svar Mats Odell har lämnat på min\r\ninterpellation, eftersom den här oron inte alls tycks\r\nfinnas hos regeringen.</pre><pre>Mats Odell talade i den tidigare\r\ninterpellationsdebatten om Storstockholm och sade\r\natt före gryningen befinner man sig i mörkret i en\r\ntunnel och att mörkret är som djupast då. Det är\r\nbra att Mats Odell har klara förhoppningar om att\r\nkomma ut ur den mörka tunneln och träda fram i\r\nljuset. Med tanke på att det är fråga om en så pass\r\nenorm satsning på trafikleder i stället för\r\nkollektivtrafik kan man undra hur det går att\r\nkomma ut ur denna mörka tunnel i\r\nförhandlingarna. Beskrivningen av mörkret och\r\ntunneln är rätt träffande för dessa diskussioner.</pre><pre>Fru talman! Jag vill tacka för de kompletterande\r\nsynpunkter kommunikationsministern har lämnat i\r\nsitt svar. Men jag känner mig långtifrån nöjd, och\r\nmin oro för miljön i Stockholm har snarast\r\nbekräftats av svaret. Jag vill gärna höra\r\nkommunikationsministerns synpunkter och vilka\r\nandra ågärder han är beredd att vidta. Man är väl\r\nsom kommunikationsminister inte bara intresserad\r\nav att se hur omfattningen av trafiken ökar? Som en\r\nmedlem i regeringen måste väl även en\r\nkommunikationsminister ha synpunkter på att\r\ntrafiken byggs ut på ett så miljövänligt sätt som\r\nmöjligt? Eller har jag missuppfattat det hela, Mats\r\nOdell?</pre><pre>Anf. 27  Kommunikationsminister MATS ODELL\r\n(kds):</pre><pre>Fru talman! Nej, Eva Zetterberg har inte\r\nmissupfattat det hela. Hon har nog alldeles rätt i att\r\njag som trafikansvarig i regeringen vill gå vidare\r\nmed andra saker.</pre><pre>Jag kan nämna några av de punkter som finns med i\r\nregeringens åtgärdsprogram och där åtgärder redan\r\nhar vidtagits. Enligt avtalet för Stockholm och\r\nGöteborg ankommer det på staten att genomföra\r\nåtgärderna.</pre><pre>Bl.a. har riksdagen, på förslag av regeringen,\r\nbeslutat om en lag som möjliggör för kommunerna\r\natt förbjuda tung lastbilstrafik enligt systemet för\r\nmiljöklassning. Regeringen har också gett\r\nvägverket i uppgift att lämna förslag till hur ett\r\nsystem med vägavgifter kan utformas generellt sett.\r\nVägverket utarbetar för närvarande i nära\r\nsamverkan med förhandlingsdelegationerna i\r\nStockholms- och Göteborgsregionerna förslag till\r\nutformning av avgiftssystem för de regionerna.\r\nRegeringen kommer att återkomma till riksdagen\r\nmed förslag till lagstiftning på området.</pre><pre>Eva Zetterberg tycker att jag tar för lätt på\r\ntrafikmiljöfrågorna och att jag bör träda fram i\r\nljuset. Jag redovisade i ett tidigare inlägg att det\r\nutbyggnadsalternativ som finns för\r\nStockholmsområdet enligt\r\nDennisöverenskommelsen beräknas medföra en\r\nhel del förbättringar för miljön. Jag kan nämna en\r\nav de sakerna, nämligen att ett referensalternativ\r\nhar utformats -- om man bara följer de planer som\r\nfinns i vägverkets och regionens ordinarie\r\nplanering.</pre><pre>Men om Eva Zetterberg studerar dessa frågar\r\nfinner hon en helhet med en större investering i\r\nkollektivtrafiken än för trafiklederna och att\r\nvägsystemet kommer att beläggas med någon avgift\r\nför att bromsa utvecklingen av trafikvolymen,\r\nvilken samtidigt är med och finansierar en bättre\r\nframkomlighet.</pre><pre>Anf. 28  EVA ZETTERBERG (v):</pre><pre>Fru talman! Kommunikationsministern sade i sitt\r\nsenaste inlägg att utbyggnaden av motorvägar och\r\ntrafikleder skulle bromsa upp miljöförstöringen\r\noch ytterligare försämringar på grund av trafikens\r\nskadeverkningar. Jag har mycket svårt att förstå\r\ndetta. Det finns entydiga studier som visar att\r\nutbyggnaden av trafikleder och motorvägar leder\r\ntill en ökad trafik och därmed också till större\r\nmiljöförstöring.</pre><pre>Jag kan hålla med om att det går att minska andelen\r\nolyckor där det finns speciella problem, som vid\r\nvägproppar, med hjälp av en utbyggnad av\r\nmotorleder. Men det är inte detta som utgör den\r\nstora satsningen i paketet.</pre><pre>Jag upprepar min fråga. Varför kan inte regeringen\r\ngå före där alla är helt överens och satsa på den\r\nkollektiva trafiken? Det är det som de allra flesta\r\ninvånarna i vårt län får störst glädje av. Det tycks\r\nsom om Mats Odell inte har tagit del av de olika\r\nstudier som finns över just trafikens\r\nskadeverkningar.</pre><pre>Anf. 29  JOHAN LÖNNROTH (v):</pre><pre>Fru talman! Jag har gått upp i debatten igen\r\neftersom Mats Odell sade att det krävs lagstiftning\r\nnär vägverket har fullgjort sin uppgift att utarbeta\r\nnya avgiftssystem. Det sker i samarbete med\r\nföreträdare för både Stockholm och Göteborg.</pre><pre>Om dessa nya avgiftssystem förutsätter ny\r\nlagstiftning, ankommer det på denna riksdag att\r\nfatta beslut om en sådan. Det betyder väl rimligtvis\r\natt det inte går att begära att förslag skall\r\npresenteras för definitiva finansierings- och\r\navgiftssystem innan ett sådant beslut har fattats.</pre><pre>Jag återkommer till min fråga, som jag denna gång\r\nkan formulera litet mer allmänt så att den inte bara\r\ngäller Göteborg utan också Stockholm och Malmö.\r\nVad krävs av de inblandade kommunerna, när det\r\nnu ankommer på såväl vägverket som riksdagen,\r\ndvs. statsmaktens olika institutioner, att först\r\nklarlägga vissa saker?</pre><pre>Anf. 30  Kommunikationsminister MATS ODELL\r\n(kds):</pre><pre>Fru talman! Det vill till att man uttrycker sig klart.\r\nBåda de senaste inläggen bygger på klara\r\nmissförstånd av vad jag sade.</pre><pre>Jag sade inte, Eva Zetterberg, att en utbyggnad av\r\ntrafiklederna ger positiva miljökonsekvenser. Jag\r\nsade att kombinationen av satsning på\r\nkollektivtrafik, trafikleder och avgifter leder till de\r\nkonsekvenser jag har redovisat.</pre><pre>Johan Lönnroth missförstod också det jag sade. Jag\r\nsade, med anledning av en fråga från Eva\r\nZetterberg, vad som görs utöver\r\nstorstadsöverenskommelserna för att minska\r\ntrafikens miljöbelastning. Det pågår en del\r\nverksamheter. En del är beslutat, och annat är på\r\ngång. Jag sade vad som generellt kan tas ut i form\r\nav vägavgifter på befintligt vägnät utöver i\r\nStockholm och Göteborg, och som redan finns med\r\ni det tidigare riksdagsbeslutet. Stockholm och\r\nGöteborg är alltså undantagna. Där kan avgifter tas\r\nut i samband med överenskommelserna. Det finns\r\nett arbete på gång för att se om det går att använda\r\nett generellt avgiftssystem i olika sammanhang\r\nutöver i de regionerna.</pre><pre>Anf. 31  JOHAN LÖNNROTH (v):</pre><pre>Fru talman! Jag vill ställa en fråga så att det hela blir\r\nfullständigt klart.</pre><pre>Det finns vissa diskussioner i Göteborg om att det\r\ninte behövs någon ny dragning av E 6 utan kanske\r\nbara vissa kompletteringar på befintlig sträckning.\r\nOm ett avgiftssystem införs i anslutning till detta --\r\nsom blir en ombyggnad i liten skala -- räcker det för\r\natt överenskommelsen skall ha fullgjorts?</pre><pre>Anf. 32  Kommunikationsminister MATS ODELL\r\n(kds):</pre><pre>Fru talman! Jag kan inte ta ställning till denna\r\nfråga. Då skulle jag därmed gå in och delta i\r\nförhandlingarna om Göteborgsuppgörelsen, och\r\ndet är inte min avsikt.</pre><pre>Överläggningen var härmed avslutad.</pre><pre>6 §  Bordläggning</pre><pre>Anmäldes och bordlades</pre><pre>Proposition</pre><pre>1991/92:153 Rekonstruktion av Nordbanken</pre><pre>Konstitutionsutskottets betänkande</pre><pre>1991/92:KU33 Uppskov till 1992/93 års riksmöte\r\nmed behandlingen av vissa ärenden</pre><pre>Finansutskottets betänkanden</pre><pre>1991/92:FiU17 Offentlig sektor</pre><pre>1991/92:FiU18 Riksbankens förvaltning år 1991</pre><pre>1991/92:FiU19 Konsumentprixindex (KPI)</pre><pre>Skatteutskottet betänkanden</pre><pre>1991/92:SkU26 Ändring i lagen om\r\ndubbelbeskattningsavtal mellan Sverige och\r\nSingapore</pre><pre>1991/92:SkU27 Dubbelbeskattningsavtalet mellan\r\nSverige och Schweiz</pre><pre>1991/92:SkU28 Dubbelbeskattningsavtalet mellan\r\nSverige och Österrike</pre><pre>Justitieutskottets betänkanden</pre><pre>1991/92:JuU24 Samhällstjänst</pre><pre>1991/92:JuU25 Nytt kriminalregister m.m.</pre><pre>Försvarsutskottets betänkande</pre><pre>1991/92:FöU11 Tilläggsbudget II till statsbudgeten\r\nför budetåret 1991/92</pre><pre>Kulturutskottets betänkande</pre><pre>1991/92:KrU27 Högre maximiinsatser i spel</pre><pre>Utbildningsutskottets betänkande</pre><pre>1991/92:UbU25 Tilläggsbudget II</pre><pre>Trafikutskottets betänkande</pre><pre>1991/92:TU17 Vissa normgivningsbemyndiganden\r\npå vägtransportområdet, m.m.</pre><pre>Jordbruksutskottets betänkande</pre><pre>1991/92:JoU15 Vissa jordbrukspolitiska frågor,\r\nm.m.</pre><pre>Arbetsmarknadsutskottets betänkande</pre><pre>1991/92:AU11 Arbetsmarknadspolitiken, m.m.</pre><pre>7 §  Anmälan om frågor</pre><pre></pre><pre>Anmäldes att följande frågor framställts</pre><pre>den 6 maj</pre><pre>1991/92:726 av Inger Hestvik (s) till statsministern\r\nom regeringens politik i frågor som rör kvinnor:</pre><pre>Lördagen den 2 maj marscherade många arga och\r\nbesvikna kullor från Dalarna ner till Stockholm för\r\natt framföra sin besvikelse och vrede över den\r\nborgerliga regeringens kvinnofientliga politik.</pre><pre>Budskapet från kullorna överlämnades nedtecknat\r\npå ett Malungsskinn, som skulle vidarebefordras\r\ntill statsmininstern.</pre><pre>Vad avser statsministern att vidta för åtgärder för\r\natt tillgodose dessa kvinnors olika krav på ett för\r\nalla människor bättre och rättvisare samhälle?</pre><pre>1991/92:727 av Jan Andersson (s) till\r\nsocialministern om alternativ inom barnomsorgen:</pre><pre>Barnomsorgen privatiseras i många kommuner. I\r\nHelsingborg har den borgerliga majoriteten\r\nbeslutat att ingen ny verksamhet får startas i\r\nkommunal regi och att 25 procent av befintlig\r\nverksamhet skall privatiseras. De som är närmast\r\nberörda av dessa beslut, dvs. föräldrar och barn\r\nsom har eller önskar barnomsorg, har inte\r\ntillfrågats om de önskar förändringar av det slag\r\nsom den borgerliga majoriteten nu genomför. För\r\nden borgerliga majoriteten går dogmen om det\r\nprivata alternativets överlägsenhet före friheten för\r\nmedborgarna att välja det alternativ de önskar.</pre><pre>På socialdepartementet pågår arbetet med en lag\r\nom rätt till barnomsorg. På grund av den\r\nbegränsning av valfriheten som nu pågår i\r\nHelsingborg blir min fråga till socialministern:</pre><pre>Kommer det i lagen att ges en rätt för föräldrarna\r\natt välja de alternativ inom barnomsorgen som de\r\nönskar?</pre><pre>1991/92:728 av Birgit Henriksson (m) till\r\njustitieministern om överklaganden av domar:</pre><pre>Angående missnöje med domstolars domar.</pre><pre>Under de sista åren har allt fler domar diskuterats\r\ndär man ifrågasatt de avkunnade domarnas\r\nriktighet.</pre><pre>Nu hävdar kritiker att domskälen blir allt kortare\r\noch sämre. Och det är inte vilka kritiker som helst\r\nsom nu tar till orda. Det är bl.a. cheferna för\r\nhovrätterna i Göteborg, Umeå och Sundsvall som\r\nbl.a. hävdar att kommentarerna är för korta. ''Det\r\när väsentligt med en utförlig redovisning av\r\nbevisupptagningen när en hovrätt skall överpröva\r\nett ärende -- en väl motiverad tingsrättsdom kan\r\nvara skäl att INTE överklaga.''</pre><pre>Detta borde ändras speciellt med tanke på den\r\nstora mängd mål, som på detta sätt går till onödig\r\nprövning i högre instans.</pre><pre>Vilka åtgärder avser justitieministern vidta för att\r\nmedverka till att minska risken för onödiga\r\növerklaganden?</pre><pre>1991/92:729 av Sten Andersson i Malmö (m) till\r\nkommunikationsministern om högsta tillåtna\r\ntotalvikt m.m. för lastbilar:</pre><pre>Vid en frågedebatt i riksdagen med undertecknad\r\nbetonade kommunikationsministern de miljö- och\r\ntrafiksäkerhetsmässiga fördelarna med större\r\nfordon. Därför är det egendomligt att inte\r\nregeringen beslutar tillåta inrikes trafik med 18 tons\r\nboggitryck och 60 tons totalvikt förrän år 1995.</pre><pre>Vägverket har t.ex. påvisat att en sådan åtgärd\r\nskulle vara en mycket lönsam och kostnadseffektiv\r\nåtgärd i syfte att förbättra industrins\r\nkonkurrenskraft. Därför borde den införas redan\r\nnästa år.</pre><pre>Är statsrådet beredd medverka till förändringar i\r\nlagstiftningen så att det redan år 1993 blir tillåtet\r\nmed fordon med 18 tons boggitryck och 60 tons\r\ntotalvikt i inrikes trafik?</pre><pre>1991/92:730 av Pär Granstedt (c) till\r\nutbildningsministern om statlig tillsyn över\r\npostgymnasial utbildning i icke statlig regi:</pre><pre>Den postgymnasiala utbildning i biodynamiskt\r\njordbruk som bedrivs vid Rudolf Steinerseminariet\r\ni Järna har, utan rimlig motivering, förvägrats\r\nstatlig tillsyn och möjlighet till studiemedel av den\r\ntidigare regeringen. Den nuvarande regeringen har\r\nsagt sig vilja främja icke-statlig högskoleutbildning.</pre><pre>Är statsrådet beredd att underlätta för\r\npostgymnasial utbildning i icke-statlig regi att\r\nställas under statlig tillsyn som möjliggör\r\nstudiemedel för de studerande?</pre><pre>den 7 maj</pre><pre>1991/92:731 av Rune Evensson (s) till\r\nnäringsministern om skyddsanordningar på tak:</pre><pre>Riksdagen gav hösten 1989 på förslag av\r\nbostadsutskottet regeringen till känna att åtgärder\r\nborde vidtas för att informera fastighetsägarna om\r\nderas skyldighet att se till att de regler som gäller\r\nför skyddsanordningar på tak efterlevs. Regeringen\r\nhar därefter givit boverket i uppdrag att bl.a.\r\nföreslå åtgärder för bättre information om\r\nfastighetsägarnas skyldighet samt undersöka\r\nförutsättningarna för förbättringar avseende\r\nskyddsanordningar på tak. Boverket redovisade\r\nefter vissa kompletteringar sitt uppdrag i januari i\r\når. Boverkets förslag har remissbehandlats.</pre><pre>Det kan noteras att i en propositionsförteckning\r\nsom lämnades till riksdagen i februari i år anmäldes\r\natt en proposition om skyddsanordningar på tak\r\neventuellt skulle överlämnas till riksdagen. Något\r\nregeringsförslag i frågan har emellertid ännu inte\r\növerlämnats till riksdagen.</pre><pre>Med anledning av det ovan anförda vill jag till\r\nnäringsministern ställa följande frågor:</pre><pre>Vilka åtgärder ämnar regeringen vidta för att\r\nefterkomma riksdagens begäran om en bättre\r\nordning för efterlevnaden av reglerna om\r\nskyddsanordningar på tak och när avser regeringen\r\ntillställa riksdagen en proposition i frågan?</pre><pre>1991/92:732 av Sten Söderberg (-) till\r\nkommunikationsministern om övningskörning\r\ninom gymnasieskolans körkortsutbildning:</pre><pre>Enligt 71 § körkortsförordningen KKF gäller\r\nsärskilda bestämmelser för gymnasieskola. Enligt\r\n75 § behöver inte den som har uppsikt över\r\növningskörning i gymnasieskolan medfölja i bilen.\r\nDetta innebär att bussar och tunga lastbilar med\r\nsläp får framföras av elever utan sådan behörighet,\r\nja t.o.m. tung lastbil utan vanligt körkort och utan\r\nstöd och hjälp av någon lärare. Inte ens om sådan\r\nlärare medföljer i bilen har läraren enligt 81 § KKF\r\nnågot ansvar om en olycka inträffar.</pre><pre>AMU går på samma premisser trots att det inte är\r\nnågon gymansieskola. Man undrar hur dessa regler\r\nvarit möjliga.</pre><pre>Min fråga är:</pre><pre>Avser kommunikationsministern att rätta till\r\nlagstiftningen för att nå större trafiksäkerhet?</pre><pre>1991/92:733 av Stina Eliasson (c) till\r\njustitieministern om åtgärder för att bevara de små\r\ntingsrätterna:</pre><pre>Enligt en aktuell departementspromemoria\r\nföreslås att ett tjugofemtal små tingsrätter runt om\r\ni landet skall läggas ned. Förslaget skulle om det\r\ngenomfördes leda till en försämrad service och en\r\nökad centralisering av makt och beslut.\r\nTingsrätterna har en värdefull person- och\r\nlokalkännedom som bör tas till vara.</pre><pre>Min fråga till justitieministern är följande.</pre><pre>Vilka åtgärder ämnar regeringen vidta för att\r\nbevara de små tingsrätterna?</pre><pre>1991/92:734 av Sten Söderberg (-) till\r\njustitieministern om en demokratikommission:</pre><pre>Under valet 1991 försigkom det i Borås kommun\r\noegentligheter i vallokalerna. Partiaktivister från\r\nolika partier stod inne i vallokalerna och\r\nblockerade valsedlar. Partiaktivisterna kunde också\r\nse och registrera vilka valsedlar människor tog trots\r\natt vallagen är entydig och inte kan missförstås.</pre><pre>Det finns ju kontrollinstanser som skall se till att\r\nvallagen följs. Trots dessa kontrollinstanser brast\r\ntillsynen i Borås kommun, vilket ju är ett\r\nunderbetyg åt dagens kontrollsystem, dvs.\r\nkontrollen är släpphänt, vilket ju skall vara\r\nomöjligt.</pre><pre>Demokratin är ju helig i vårt land och skall inte\r\nkunna gå att manipulera.</pre><pre>Min fråga är: Kommer regeringen att tillsätta en\r\ndemokratikommission, med deltagare från alla\r\nriksdagspartier med uppgift att komma med förslag\r\npå hur demokratin omöjligen skall gå att\r\nmanipulera i framtiden?</pre><pre>1991/92:735 av Sten Söderberg (-) till\r\nnäringsministern om selektiv marknadsföring:</pre><pre>Selektiv marknadsföring, dvs. att leverantören\r\nbestämmer vilka som skall få sälja leverantörens\r\nvaror och vilka som inte skall få det. Tyvärr har det\r\ni dag blivit så att selektiv marknadsföring används\r\nför att förhindra konkurrens och för att höja\r\npriserna. Det har blivit ett slags bruttoprissättning i\r\npraktiken. Skall selektiv marknadsföring få\r\nmissbrukas som det är i dag även i fortsättningen.</pre><pre>Min fråga är: Kommer regeringen att skriva in i den\r\nnya konkurrenslagen att selektiv marknadsföring\r\nendast får användas när leverantören kan bevisa för\r\nKonkurrensverket att denna selektiva\r\nmarknadsföring är till konsumentens fördel?</pre><pre>1991/92:736 av Lena Öhrsvik (s) till statsrådet\r\nBeatrice Ask om glasskolan i Nybro:</pre><pre>För nordiska elever vid glasskolan i Nybro har\r\ntidigare utgått ersättning från resp. hemland med\r\nbelopp motsvarande den interkommunala\r\nersättningen. Nu har beräkningssättet för\r\ninterkommunala ersättningar radikalt förändrats.\r\nEnligt uppgift kan endast ca 18 000 kr. per termin\r\nutbetalas från skolverket när den verkliga\r\nkostnaden är drygt 47 000 kr. Eftersom skolverkets\r\nbeslut inte kan överklagas är det viktigt att\r\nersättningen får rätt nivå från början.</pre><pre>Vilka åtgärder ämnar regeringen vidta för att\r\nglasskolan skall erhålla ersättning för de verkliga\r\nkostnaderna för nordiska elever?</pre><pre>1991/92:737 av Kristina Svensson (s) till\r\nutrikesministern om de f.d. sovjetiska trupperna i\r\nBaltikum:</pre><pre>Enligt bilaterala överenskommelser i januari skulle\r\ntillbakadragandet av de f.d. sovjetiska trupperna i\r\nEstland, Lettland och Litauen inledas i mars i år.\r\nFörhandlingarna har emellertid dragit ut på tiden\r\noch fortfarande finns i Baltikum ca 120 000\r\nfrämmande soldater. En tidsplan för\r\ntillbakadragandet saknas. Det finns heller ingen\r\növerenskommelse om ersättningskrav för militär\r\nutrustning och militära byggnader. Estland,\r\nLettland och Litauen kräver ett omedelbart\r\ntillbakadragande och ser sin nationella suveränitet\r\nkränkt så länge som ryska trupper finns kvar inom\r\nresp. lands gränser. Den ryska regeringen å andra\r\nsidan bromsar förhandlingsprocessen bl.a.\r\nberoende på att bostäder och arbeten saknas i\r\nRyssland för återvändande militär personal.\r\nGeopolitiska skäl liksom de ryska minoriteternas\r\nställning i Estland och Lettland har bidragit till att\r\nde bilaterala förhandlingarna stannat upp.</pre><pre>Eftersom säkerheten och stabiliteten i regionen\r\ninte endast är av nationellt intresse för Estland,\r\nLettland och Litauen bör frågan om\r\ntrupptillbakadragandet internationaliseras och\r\nföras upp på den internationella dagordningen.</pre><pre>Avser utrikesministern ta ett svenskt initiativ i ESK\r\neller FN för att finna lösningar på frågan om\r\ntillbakadragandet av de f.d. sovjetiska trupperna i\r\nBaltikum?</pre><pre>1991/92:738 av Lena Öhrsvik (s) till statsrådet Bo\r\nKönberg om sjuklön när anställd är på läkarbesök:</pre><pre>Jag har fått flera rapporter om att arbetsgivare\r\nvägrat betala ut sjuklön när en anställd är på\r\nläkarbesök. Försäkringskassan betalar då ut\r\nsjukpenning enligt tidigare regler och praxis.</pre><pre>Om detta fortsätter kan vi se fram emot en mängd\r\ntvister i både tingsrätt och arbetsdomstol med\r\nåtföljande kostnader både för samhället och för den\r\nenskilde arbetsgivaren.</pre><pre>Vilka åtgärder ämnar regeringen vidta för att\r\nsnabbt klargöra vad som gäller?</pre><pre>1991/92:739 av Olle Schmidt (fp) till\r\nkulturministern om reglerna för bevarande av\r\nskrifter m.m.:</pre><pre>Det tryckta ordet har en särställning i vårt land.\r\nPliktexemplar från svenska tryckerier alternativt.\r\nförlag i den mån det trycks utomlands går till\r\nsamtliga universitetsbibliotek och Kungliga\r\nBiblioteket i Stockholm. UB i Lund och KB i\r\nStockholm är skyldiga att spara allt. Enbart dessa\r\nbåda får dessutom vissa kategorier av tryck, främst\r\noförändrade nytryck och dagstidningar. KB är\r\nnationalbibliotek medan Lunds UB har det s.k.\r\nnationella reservexemplaret. KB:s exemplar får\r\nenbart användas inom KB:s murar, medan Lunds\r\nUB har ansvaret för fjärrlån till andra bibliotek --\r\nbåde inom och utom landet.</pre><pre>Situationen inom mediaområdet har dramatiskt\r\nförändrats -- både vad gäller det mer traditionellt\r\ntryckta ordet i form av datateknik samt eventuellt\r\nsparande av radio- och TV-program. En statlig\r\nutredning ser över reglerna för bevarande av\r\nskrifter och ljud- och bildupptagningar m.m.\r\nDirektiven säger bl.a. att åtgärderna inte får leda\r\ntill ökade kostnader.</pre><pre>Det finns en oro inom forskarsamhället för att\r\ndenna ekonomiska begränsning kommer att leda\r\ntill en försämring av den svenska traditionen att väl\r\ndokumentera det tryckta ordet.</pre><pre>Mot bakgrund härav vill jag fråga kulturministern\r\nföljande: Skall det finnas ett nationellt\r\nreservexemplar?</pre><pre>1991/92:740 av Lars Andersson (-) till\r\nkulturministern om utlänningslagen:</pre><pre>Utlänningsnämnden tar i dag 150--300 beslut i\r\nveckan! Samtidigt sitter det personer i våra\r\nförläggningar som har väntat i två-tre år på beslut.</pre><pre>Min fråga är: Vad kommer statsrådet göra för att\r\nutlänningsnämnden skall fungera\r\ntillfredsställande?</pre><pre>1991/92:741 av Ines Uusman (s) till kulturministern\r\nom utjämning av löneskillnaderna mellan män och\r\nkvinnor:</pre><pre>Den socialdemokratiska regeringen tillkallade 1991\r\nen särskild utredare, vars uppgift var att på ett\r\ndjupare plan belysa orsakerna till kvinnors och\r\nmäns löneskillnader. Utredaren skulle också\r\nanalysera möjligheterna att använda\r\narbetsvärdering som ett instrument för jämförelser\r\nav arbeten som är olika, men som ändå kan\r\nbetraktas som likvärdiga.</pre><pre>Bakgrunden var att vi vet att, oavsett utbildning\r\neller yrkesområde, tjänar kvinnor mindre än män\r\npå sitt lönearbete.</pre><pre>Dessutom är det fortfarande så, att många kvinnor\r\n''väljer'' deltidsarbete för att få familjens vardag att\r\ngå ihop (det s.k. osynliga familjekontraktet). Ett\r\nval som straffar sig flera gånger under livet genom\r\natt kvinnan då har kortare tid på sig att utvecklas i\r\narbetet och därigenom har svårare att komma upp\r\ni en högre inkomst, vilket i sin tur leder till lägre\r\npension.</pre><pre>Med anledning av det ovanstående vill jag fråga\r\nkulturministern följande:</pre><pre>Vilka initiativ har eller avser statsrådet att ta för att\r\nlöneskillnaderna mellan män och kvinnor skall\r\nutjämnas?</pre><pre>1991/92:742 Hans Karlsson (s) till\r\narbetsmarknadsministern om\r\nungdomsarbetslösheten:</pre><pre>I regeringens proposition 1991/92:124 föreslås att\r\nungdomspraktik inrättas för att motverka\r\nungdomsarbetslösheten. Utbildningsbidrag skall\r\nutgå till den som deltar i åtgärden i fråga. Denna\r\nungdomspraktik är inte förknippad med någon\r\nkostnad för arbetsplatsen/företaget.</pre><pre>En av farhågorna från oss socialdemokrater har\r\nvarit att vissa företag kan komma att använda dessa\r\nungdomar som gratis arbetskraft. Dessa farhågor\r\nhar redan besannats, långt innan åtgärden träder i\r\nkraft. Vid ett besök hos arbetslösa ungdomar i\r\nDegerfors säger arbetsförmedlingen att det nu inte\r\ngår att få några av de arbetslösa placerade eftersom\r\nföretagen inväntar den gratis arbetskraft man\r\nkommer att kunna få efter halvårsskiftet i form av\r\nungdomspraktik.</pre><pre>Jag vill nu fråga arbetsmarknadsministern vilka\r\nåtgärder han tänker vidta för att se till att\r\narbetsförmedlarna kan använda de åtgärder som nu\r\nfinns för att placera arbetslösa ute hos företagen.</pre><pre>1991/92:743 av Sten Söderberg (-) till\r\nkulturministern om extra insatser beträffande\r\nkulturhistoriskt värdefulla byggnader:</pre><pre>Kulturminneslagen skyddar det kulturhistoriskt\r\nmest värdefulla byggnadsbeståndet i vårt land. I\r\nStockholm, liksom i många andra städer, har vi\r\nmånga värdefulla hus, i enskild och kommunal ägo,\r\nsom ej omfattas av denna lag, utan befinner sig i en\r\n''riskzon''. Det ekonomiska läget just nu gör att\r\ndessa byggnader alltför ofta förfaller. Det är\r\nsorgligt att se hur tak och stuprännor läcker,\r\nsmutsig puts spricker upp och rasar, samt att\r\nutsmyckningar av olika slag vittrar och försvinner.\r\nFör att förhindra att autenticiteten hos dessa\r\nbyggnader, ofta från sekelskiftet och framåt, inte\r\ngår förlorad, måste snarast insatser göras. Detta\r\nkan lämpligen ske i form av förmånliga lån och\r\nbidrag.</pre><pre>När plåtarbeten ses över, fasader putsas och målas\r\nom, utsmyckningar restaureras etc. får delar av\r\nbyggbranschen sysselsättning, samtidigt som\r\nkulturmiljön underhålls och bevaras.</pre><pre>Min fråga: Är kulturministern beredd att taga sitt\r\nansvar för denna del av vårt framtida kulturarv och\r\ndär bevilja extra insatser i form av förmånliga lån\r\noch bidrag?</pre><pre>1991/92:744 av Maud Björnemalm (s) till\r\nkulturministern om pressmeddelande med\r\nanledning av socialförsäkringsutskottets beslut om\r\nremiss av viss proposition:</pre><pre>Socialförsäkringsutskottets majoritet har beslutat\r\natt regeringens proposition om förvarstagande av\r\nbarn skall skickas ut på remiss. Med anledning av\r\ndetta gör kulturminister Birgit Friggebo följande\r\nuttalande enligt pressmeddelande från\r\nkulturdepartementet: ''Beslutet är en skandal.\r\nTrots att antalet förvarstagna barn ökat år efter år\r\noch att många barn far illa av behandlingen vill\r\nsocialdemokraterna att detta skall fortgå även i\r\nframtiden. Det finns en majoritet i riksdagen för\r\nregeringens förslag. Socialdemokraterna\r\ntillsammans med nyd försöker på alla sätt att\r\nförhala beslutet. Byråkratiska hänsyn tillåts gå före\r\nbarnens välbefinnande''.</pre><pre>Det är en felaktig beskrivning av den\r\nsocialdemokratiska uppfattningen.</pre><pre>Min fråga till Birgit Friggebo är: Vilka sakliga\r\ngrunder har kulturministern för sitt uttalande?</pre><pre>1991/92:745 av Göte Jonsson (m) till statsrådet\r\nBeatrice Ask om kursplan för religionskunskap i\r\ngymnasieskolan:</pre><pre>Enligt uppgift i massmedia har det under arbetets\r\ngång med framtagandet av förslag till ny kursplan\r\nför gymnasieskolan vad avser religionskunskap\r\nskett en förändring så till vida att markeringen av\r\nkristendomen inom ramen för religionsämnet tagits\r\nbort, eller försvagats. I det ursprungliga förslaget\r\nstod angivet: ''Den (kursen) skall ge ökad insikt i\r\nkristen tro och etik''. Sedan förslaget passerat\r\ndirektionen vid skolverket har ordet ''kristen''\r\ntagits bort.</pre><pre>Skolministern har vid flera tillfällen markerat\r\nbetydelsen av att barnen och ungdomarna i skolan\r\nfår undervisning i kristen etik och kristna\r\nvärderingar. Detta ligger också väl i linje med vad\r\nsom sägs i regeringsdeklarationen.</pre><pre>Jag vill med anledning av detta fråga skolministern:</pre><pre>Vilka åtgärder avser skolministern vidta för att\r\nsäkra att behovet av kunskap i kristen tro och etik\r\nockså markeras i det slutliga förslaget till kursplan\r\nför religionskunskap i gymansieskolan?</pre><pre>1991/92:746 av Karin Starrin (c) till kulturministern\r\nom kvinnorepresentationen vid EG-\r\nförhandlingarna:</pre><pre>En större andel kvinnor än män är osäkra till ett\r\nsvenskt medlemskap i EG. Osäkerheten om\r\nkonsekvenserna gör att framför allt kvinnor tycker\r\natt de måste ställa sig negativa till ett EG-\r\nmedlemskap.</pre><pre>Det är viktigt med en så bred information som\r\nmöjligt om hur kvinnors situation kommer att\r\npåverkas -- rätt till arbete och egen försörjning,\r\nutbildning, social trygghet etc. Först med denna\r\nviktiga information kan kvinnorna göra en samlad\r\nbedömning av EG-medlemskapets för- och\r\nnackdelar, hot och möjligheter.</pre><pre>Förhandlingsarbetet är helt avgörande för hur\r\nkvinnor kommer att ställa sig. Det\r\nfärdigförhandlade avtalet måste arbetas fram med\r\nkvinnoperspektiv. EG-minister Ulf Dinkelspiel har\r\ni en interpellationsdebatt svarat att ''självklart\r\nkommer såväl kvinnor som män att ingå i\r\nförhandlingsdelegationen''.</pre><pre>Min fråga är:</pre><pre>Hur kommer jämställdhetsministern att arbeta så\r\natt kvinnor finns med i de olika\r\nförhandlingsgrupperna?</pre><pre>den 8 maj</pre><pre>1991/92:747 av Eva Johansson (s) till statsministern\r\nom statsbidraget till friskolorna:</pre><pre>Statsministern har, enligt referat i media, vid ett\r\nmöte i Torsby sagt att det är möjligt att regeringens\r\nföreslagna bidrag till friskolor är för högt, men att\r\ndet i så fall skall ses som en startstimulans.</pre><pre>Om detta står ingenting i den proposition som\r\nutbildningsutskottet för närvarande behandlar. Där\r\nanges att bidraget skall täcka kostnader för driften\r\nav fristående skolor.</pre><pre>Med anledning av detta vill jag fråga statsministern\r\nföljande:</pre><pre>Är det föreslagna statsbidraget avsett som en\r\nstartstimulans, och kommer det i så fall att sänkas\r\nefter en tid?</pre><pre>1991/92:748 av Göran Magnusson (s) till\r\nkommunikationsministern om vägprojekt i\r\nVästmanland:</pre><pre>Det starkast prioriterade vägprojektet i\r\nVästmanland är E 18 mellan Köping och Arboga\r\noch vidare mot Örebro. Enligt regeringens\r\ndeklarationer, senast i början av året, skall stora\r\nsatsningar ske på infrastrukturen, bl.a. vägar.\r\nHittills har Västmanlands län inte fått pengar till\r\nnågra större vägprojekt, som kan lindra\r\narbetslösheten i länet. Behovet att motverka den\r\nstigande arbetslösheten i Västmanland är starkt.</pre><pre>När kan ovannämnda E 18-bygge beviljas pengar\r\nenligt nu gällande resursplanering i regeringen?</pre><pre>1991/92:749 av Hans Nyhage (m) till\r\njustitieministern om läkarmedverkan i\r\nfrivårdsarbetet:</pre><pre>De lokala frivårdsmyndigheterna kunde tidigare till\r\nsig knyta läkare på jourtid, som medverkade i\r\nfrivårdsarbetet, när det gällde den dömdes\r\nföreläggande att underkasta sig läkarvård. Av\r\nekonomiska skäl föreligger inte längre denna\r\nmöjlighet, vilket innebär att den allmänna\r\nsjukvården måste anlitas. Detta medför ofta\r\navsevärda fördröjningar och svårigheter i\r\nvårdarbetet, vilket givetvis är till skada för den\r\ndömde.</pre><pre>Vilka åtgärder vill statsrådet genomföra för att\r\nintentionerna i frivårdsarbetet skall kunna\r\nförverkligas mot bakgrund av vad ovan anförts?</pre><pre>1991/92:750 av Elisabeth Persson (v) till statsrådet\r\nReidunn Laurén om kommittén för registrerat\r\npartnerskap:</pre><pre>Kommittén för registrerat partnerskap har begärt\r\noch fått förlängd tid för sitt arbete till december\r\n1992 eftersom kommitténs arbetsuppgifter har visat\r\nsig vara betydligt mer omfattande än vad direktiven\r\nanger.</pre><pre>I kammardebatten om registrerat partnerskap blev\r\ndet tydligt att riksdagen ansåg det angeläget att\r\nslutbetänkandet inte fördröjs.</pre><pre>Jag vill därför fråga statsrådet:</pre><pre>Har statsrådet för avsikt att verka för att kommittén\r\nför registrerat partnerskap skall kunna bli klar med\r\nsitt arbete till december 1992 genom att bevilja\r\nkommittén en extra sekreterare med juridisk\r\nkompetens?</pre><pre>1991/92:751 av Bengt Hurtig (v) till\r\nkommunikationsministern om postens\r\nrationalisering:</pre><pre>Postens rationaliseringar innebär att många\r\npostkontor i glesbygden försvinner. I stället läggs\r\npostens service ut i affärer och till andra\r\nintressenter. Möjligheten att utföra mer\r\nkvalificerade banktjänster försvinner. De måste\r\nskötas i närmaste centralort. Landsbygdsbor utan\r\nbil drabbas särskilt. Sommargästers brevutbärning\r\nkoncentreras, vilket gör att de kan få\r\nkilometerlånga avstånd till sin brevlåda -- även\r\ndetta försämrar för den som har rörelsesvårigheter\r\noch/eller saknar bil.</pre><pre>Inom posten finns också planer att flytta\r\npostterminalen i Luleå till Umeå med längre\r\nutbärningstider i Norrbotten som följd.\r\nRationaliseringarna leder till att postanställda\r\ntvingas ut i arbetslöshet och kommer att belasta\r\nstatskassan utan att utföra något arbete.</pre><pre>Jag vill därför fråga:</pre><pre>Avser kommunikationsministern vidta åtgärder så\r\natt posten uppfyller sina krav på regionalt och\r\nsocialt ansvar?</pre><pre>1991/92:752 av Bengt Hurtig (v) till miljöministern\r\nom miljöproblem på Nordkalotten:</pre><pre>PCB anses vara ett av de besvärligaste miljögifterna\r\noch är sedan 1973 förbjudet i Sverige. I en\r\nundersökning gjord av Lunds universitet\r\nupptäcktes i mitten på 1980-talet mycket höga\r\nhalter av PCB i Abisko där forskarna trodde sig ha\r\nen ren miljö.</pre><pre>Någon utredning om varifrån de höga PCB-\r\nhalterna i Abisko härstammar synes inte ha gjorts.\r\nI Muodoslompolo i Pajala kommun har höga halter\r\ntungmetaller påträffats i sallad. I båda fallen kan\r\ndet misstänkas att föroreningarna kommer från\r\nutsläpp från inudstrier på Kolahalvön. Dessa\r\nutsläpp liksom risken för kärnreaktorhaverier på\r\nKolahalvön utgör ett gemensamt hot mot miljön i\r\nhela Nordkalottområdet -- inkl. Kolahalvön.</pre><pre>Jag vill därför fråga:</pre><pre>Avser miljöministern att ta något initiativ för att\r\nförstärka de resurser som behövs för att kartlägga\r\nmiljöproblemen på Nordkalotten?</pre><pre>1991/92:753 av Bengt Hurtig (v) till miljöministern\r\nom den planerade Vuotosdammen i Kemiälven:</pre><pre>Det finska kraftföretaget Kemijoki Oy planerar ett\r\nstort dammbygge, Vuotosdammen, i Kemiälvens\r\növre lopp. Dammen kommer att täcka ett område\r\npå 230 kvadratkilometer i Lappland. Stora arealer\r\nåker-, ängs- och renbetesmark läggs därmed under\r\nvatten.</pre><pre>Förutom den erosion som dammen kommer att\r\nförorsaka är det sannolikt att tungmetaller som\r\nkvicksilver, nickel, krom, kadmium, m.m. kommer\r\natt frigöras från de myrar som utsatts för nedfall\r\nfrån såväl rysk som finsk industri.</pre><pre>Det föreligger risk för att Bottenviken genom\r\nKemiälvens flöde kommer att utsättas för\r\nmiljöskador.</pre><pre>Jag vill därför fråga:</pre><pre>Avser miljöministern agera för att en fullständig\r\nmiljökonsekvensbeskrivning av det planerade\r\ndammbygget kommer till stånd?</pre><pre>1991/92:754 av Siw Persson (fp) till\r\njordbruksministern om torskfisket i Öresund:</pre><pre>Under de senaste åren har en stor del av det danska\r\ntorskfisket överflyttats till den svenska sidan i\r\nÖresund. Bilaterala överenskommelser möjliggör\r\ndetta.</pre><pre>Något torskfiske verkar för närvarande inte\r\nförekomma på den danska sidan. Omfattningen av\r\nfisket på den svenska sidan är nu så stort att torsk-\r\noch även sillbeståndet kan komma att påverkas,\r\nvilket kan få konsekvenser i hela Östersjön.</pre><pre>Med anledning av det ovan anförda vill jag ställa\r\nföljande fråga: Avser jordbruksministern att\r\nuppmärksamma dessa problem och vidta åtgärder?</pre><pre>1991/92:755 av Eva Zetterberg (v) till\r\nutbildningsministern om sexuella trakasserier vid\r\nuniversitet och högskolor:</pre><pre>Två nyligen redovisade undersökningar vid\r\nStockholms universitet visar att 10 % av de\r\nstuderande och 12 % av de anställda -- varav hela\r\n20 % av de disputerande -- har utsatts för sexuella\r\ntrakasserier. Samtliga av dessa är kvinnor.</pre><pre>Resultaten bekräftar nödvändigheten av ett\r\nutbyggt skydd mot sexuella trakasserier i enlighet\r\nmed det förslag som utredningen ''Tio år med\r\njämställdhetslagen'' fört fram. Ett förslag som\r\ntyvärr kraftigt urholkades i den nya\r\njämställdhetslagen.</pre><pre>Jämställdhetslagen skyddar dessutom i dag enbart\r\nkvinnor inom arbetslivet, varför studerande samt\r\nforskarstuderande utan doktorandtjänst helt\r\nsaknar rättsligt skydd mot sexuella trakasserier.\r\nMot bakgrund av detta måste konkreta åtgärder\r\nmot sexuella trakasserier nu till för att förebygga\r\noch förbättra arbets- och studiesituationen för\r\nkvinnor vid våra universitet och högskolor.</pre><pre>Vad avser utbildningsministern vidta för konkreta\r\nåtgärder mot problemet med sexuella trakasserieer\r\nvid universitet och högskolor?</pre><pre>1991/92:756 av Bertil Måbrink (v) till\r\nutrikesministern om El Salvador:</pre><pre>Den FN-övervakade fredsprocessen i El Salvador\r\nmöter problem. Fredsavtalet som undertecknades\r\nden 16 januari är i fara hävdar FMLN.\r\nOppositionen protesterar mot att skattepolisen och\r\nnationalgardet inte upplöstes den 2 mars som\r\nplanerat. Den dagen mördades en\r\nfackföreningsman, vilket är illavarslande, eftersom\r\ndet var av polisen som han tidigare hade hotats.\r\nEnligt UNTS-ledaren Humberto Centen har\r\nföretagsledare och arméofficerare hemliga planer\r\npå att ett ''smutsigt krig''.</pre><pre>Nu i maj genomför USA och El Salvador en\r\nmarinövning i Fonsecabukten, ett havsområde som\r\nEl Salvador delar med Nicaragua och Honduras.\r\nBåde FMLN och vänsterpartierna har protesterat\r\nmot övningen och säger att den står i strid med\r\nfredsavtalet.</pre><pre>Med anledning av den här utvecklingen vill jag\r\nfråga utrikesministern:</pre><pre>Avser regeringen att ta något initiativ för att få\r\nbättre efterlevnad av fredsavtalet i El Salvador?</pre><pre>1991/92:757 av Gudrun Schyman (v) till\r\nkulturministern om utländsk dom som grund för\r\nutvisningsbeslut:</pre><pre>Nyligen beslöt regeringen att avvisa en barnfamilj\r\nfrån Kamerun. Pappan ansågs inte vara politisk\r\nflykting och ''särskilda skäl'' motiverade\r\navvisningen, trots att barnen varit i Sverige i tre år\r\noch familjen därmed normalt borde fått stanna.</pre><pre>Det ''särskilda skälet'' var att pappan begått ett\r\nbrott i Frankrike. Han dömdes för medhjälp då han\r\nvistats i en lägenhet vars innehavare sysslat med\r\nnarkotikaaffärer.</pre><pre>Denna gärning, som den beskrivs i regeringens\r\nunderlag till avvisningsbeslutet, är inte straffbar i\r\nSverige.</pre><pre>Fallet rymmer alltså den principiella frågan:</pre><pre>Kan en utländsk straffdom, för en i Sverige laglig\r\ngärning, vara grund för att tillämpa regeln om\r\n''särskilda skäl'' för utvisning?</pre><pre>1991/92:758 av Kent Carlsson (s) till\r\nförsvarsministern om statens kostnader för JAS-\r\nprojektet:</pre><pre>Efter beskedet att Finland inte köper JAS sade\r\nförsvarsminister Anders Björk i en skriftlig\r\nkommentar att detta inte ''bör'' påverka det\r\nsvenska försvarets inköp av JAS-flygplanen.</pre><pre>I regeringens proposition om försvarspolitiken talas\r\npå ett ställe om att JAS-projektet förutsätter att\r\nman går vidare utöver delserie 1 och 2, dvs.\r\ntillverkar över 140 flygplan. Hittills har bara 30\r\nflygplan beställts och alla kalkyler på ytterligare 110\r\nplan har baserats på att endast två delserier skall\r\ntillverkas. Några planer på ytterligare flygplan\r\nutöver 140 stycken har riksdagen inte accepterat.</pre><pre>Jag vill därför fråga försvarsministern:</pre><pre>Kan försvarsministern ge garantier för att statens\r\nkostnader för JAS-projektet kommer att hålla, när\r\nFinlandsaffären nu spruckit och ''förutsättningen''\r\natt tillverka fler plan än de planerade 140 till det\r\nsvenska flygvapnet rimligtvis inte föreligger?</pre><pre>1991/92:759 av Gudrun Schyman (v) till\r\nförsvarsministern om den uteblivna exporten av\r\nJAS-plan:</pre><pre>Enligt flera tidigare utsagor har regeringens\r\nbedömning av JAS-projektets framtid varit starkt\r\nkopplad till möjligheten av export. När den främsta\r\nintressenten, Finland, nu valt ett annat plan borde\r\ndärför förutsättningarna för ett vidare engagemang\r\ni projektet förändras radikalt.</pre><pre>Min fråga är därför:</pre><pre>Vad blir de ekonomiska konsekvenserna för de\r\nsvenska skattebetalarna av misslyckandet med att\r\nsälja JAS-plan till Finland?</pre><pre>1991/92:760 av Ian Wachtmeister (nyd) till\r\nkulturministern om asylsökande från\r\nJugoslavienområdet:</pre><pre>Antalet asylsökande ligger nu på en sådan nivå att\r\nnågot måste göras. Under årets första 16 veckor har\r\nomkring 15 000 personer sökt sin tillflykt till\r\nSverige. 85--90 % kommer från Jugoslavien-\r\nområdet. Två tredjedelar av dessa är albaner.\r\nUnder april sökte omkring 5 500 personer asyl. På\r\nvåra förläggningar väntar nu 37 000 asylsökande på\r\nbesked om de får stanna eller ej. Redan nu lär man\r\nplanera för 50 000!</pre><pre>De flesta som kommer till Sverige är ju ej\r\nasylsökande i vanlig mening. Det är människor som\r\nflyr fattigdom och krig och som söker bättre\r\nlevnadsförhållanden än de man har i sitt hemland.\r\nMen något särskilt skyddsbehov har dessa\r\nmänniskor inte. Till våra nordiska grannländer\r\nkommer mycket få från Jugoslavienområdet. Vi\r\noch våra nordiska grannländer sänder tydligen\r\nolika signaler till jugoslaverna i allmänhet och till\r\nkosovoalbanerna i synnerhet.</pre><pre>Avser regeringen göra något åt detta\r\nflyktingproblem?</pre><pre>1991/92:761 av Kristina Svensson (s) till\r\nkulturministern om jämställdhetsperspektiv på\r\nunga flickors arbetslöshet:</pre><pre>Jämställdhet mellan kvinnor och män förutsätter\r\nekonomiskt oberoende dvs. möjligheter till\r\nyrkesarbete.</pre><pre>Utvecklingen på arbetsmarknaden mot högre\r\narbetslöshet visar att särskilt unga kvinnor är på väg\r\natt förlora sitt fäste på arbetsmarknaden.</pre><pre>Vilka initiativ kommer jämställdhetsministern att\r\nta för att belysa arbetslöshetens effekter för unga\r\nflickor ur ett jämställdhetsperspektiv?</pre><pre>1991/92:762 av Ingegerd Sahlström (s) till\r\nkulturministern om ökad kvinnorepresentation i\r\nbeslutande organ:</pre><pre>Kvinnorepresentationen i riksdagen har minskat. I\r\nmånga beslutande organ är kvinnornas antal få.\r\nBåde i direkt och indirekt valda församlingar bör\r\nkvinnorepresentationen öka. När skall det bli en\r\nsjälvklarhet att kvinnor nomineras och väljs i\r\nsamma utsträckning som män?</pre><pre>Det finns nog med program om jämställdhet -- det\r\när dags att börja tillämpa dessa! Många mål har\r\nformulerats på jämställdhetens område -- det är\r\ndags att handlingsplanerna efterlevs!</pre><pre>Både kvinnor och män skall ha ett reellt inflytande\r\ni hela samhället. På vilket sätt ämnar\r\njämställdhetsministern verka för att vi skall nå en\r\nökad kvinnorepresentation?</pre><pre>1991/92:763 av Berit Andnor (s) till kulturministern\r\nom medelsindragningarna från kommunerna och\r\njämställdheten:</pre><pre>Den gemensamma sektorn har stor betydelse för\r\njämställdheten mellan män och kvinnor. Den ger\r\nkvinnor förutsättningar att kunna förvärvsarbeta\r\nsamtidigt som den också inneburit att tidigare\r\noavlönat arbete kunnat göras avlönat.</pre><pre>Regeringen kommer enligt sin\r\nkompletteringsproposition att hålla tillbaka den\r\ngemensamma sektorn och dra in 7,5 miljarder\r\nkronor från kommunerna 1993.</pre><pre>Det är också regeringens målsättning att\r\nindragningarna från kommunerna skall omfatta 5--\r\n10 miljarder kronor även för vart och ett av de\r\nkommande åren.</pre><pre>Mot denna bakgrund skulle jag vilja ställa följande\r\nfråga till jämställdhetsminister Birgit Friggebo:</pre><pre>Vilka åtgärder avser jämställdhetsministern att\r\nvidta så att de för jämställdheten negativa\r\nkonsekvenserna av medelsindragningar undviks i\r\ndenna storleksordning?</pre><pre>1991/92:764 av Karl-Göran Biörsmark (fp) till\r\nkulturministern om rättssäkerheten i\r\nutvisningsärenden:</pre><pre>På eftermiddagen den 30 april anhöll svenska\r\nsäkerhetspolisen den iranska motståndsrörelsen\r\nMujahedins representant Sarvnaz Chitsaz som\r\nmisstänkt för att ha anstiftat attacken mot den\r\niranska ambassaden i Lidingö.</pre><pre>Den 2 maj beslöt statsrådet Birgit Friggebo enligt\r\n§ 8 i lagen om särskild utlänningskontroll\r\n(terroristlagen) att Sarvnaz Chitsaz skulle hållas\r\nkvar i förvar. Vidare beslöt statsrådet att Sarvnaz\r\nChitsaz skulle få göra framställning om prövning av\r\nåtgärdens bestånd.</pre><pre>Torsdagen den 7 maj skulle Sarvnaz Chitsaz få sin\r\nsak prövad i tingsrätten. Hon utvisades dock\r\növerraskande redan onsdagen den 6 maj utan\r\ntingsrättsförfarande. Detta kunde verkställas\r\ngenom att anhållan enligt terroristlagen drogs\r\ntillbaka och utvisningsbeslut togs enligt\r\nutlänningslagen. Sarvnaz Chitsaz fick aldrig tillfälle\r\natt överklaga polismyndighetens beslut om\r\navvisning.</pre><pre>Mot bakgrund av detta ur rättssäkerhetssynpunkt\r\nmycket otillfredsställande förfaringssätt som\r\nSarvnaz Chitsaz utsatts för vill jag fråga statsrådet:</pre><pre>Överväger statsrådet någon översyn av gällande\r\nlagstiftning med syfte att stärka rättssäkerheten så\r\natt ingen kan utvisas ur landet utan att först få sin\r\nsak prövad?</pre><pre>1991/92:765 av Elving Andersson (c) till statsrådet\r\nGörel Thurdin om miljön och biltunnlar:</pre><pre>Forskare vid institutionen för kemisk\r\nmiljövetenskap i Göteborg varnar för planerna på\r\natt lösa storstadens trafikproblem med långa\r\ntrafiksystem. Enligt forskarna ger sådana lösningar\r\nkraftiga ökningar av avgasexponeringen för\r\nbilisterna men en mycket liten avlastning för de\r\nkringboende. Orsaken till detta förhållande är att\r\nde mekaniska ventilationssystem som används i dag\r\nhar en betydligt mindre kapacitet än den som\r\nbilarna själva åstadkommer när de kör in i en\r\ntunnel. I t.ex. Tingstadstunneln i Göteborg betyder\r\ndet att 10 % av avgaserna i utfarten i ena riktningen\r\ndras med in med trafiken i det ingående ''röret''.</pre><pre>Vilka åtgärder avser biträdande miljöministern\r\nvidta för att stadsplaneringen vad gäller trafiken\r\ninte skall utvecklas till att skapa en försämrad\r\nmiljösituation för bilister och kringboende genom\r\nexempelvis biltunnlar?</pre><pre>1991/92:766 av Margareta Winberg (s) till\r\nkulturministern om vårdnadsbidrag och\r\njämställdheten:</pre><pre>Det egna arbetet är grunden för jämställdhet. För\r\natt kunna arbeta och försörja sig själv är en modern\r\nfamiljepolitik nödvändig.</pre><pre>Barnomsorg, föräldraförsäkring och barnbidrag är\r\nviktiga inslag i en sådan familjepolitik.</pre><pre>Sedan lång tid diskuteras i tre av regeringens fyra\r\npartier att införa någon typ av vårdnadsbidrag.\r\nMan har t.o.m. uttalat att ett vårdnadsbidrag skulle\r\nkunna finansieras genom att man tar pengar från\r\nbarnomsorgen eller försämrar\r\nföräldraförsäkringen. Detta vore förödande för\r\njämställdheten.</pre><pre>Hur avser jämställdhetsministern att bevara\r\njämställdheten om ett vårdnadsbidrag införs?</pre><pre>1991/92:767 av Margareta Viklund (kds) till\r\nstatsrådet Bo Könberg om försöksverksamheten\r\nmed rätt för distriktssköterskor att förskriva\r\nläkemedel:</pre><pre>I Jämtlands läns landsting pågår sedan en lång följd\r\nav år en försöksverksamhet som ger ett 40-tal\r\ndistriktssköterskor rätt att förskriva läkemedel.</pre><pre>Är sjukvårdsministern beredd att verka för att\r\nprojektet slutförs?</pre><pre>8 §  Kammaren åtskildes kl. 10.20.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}