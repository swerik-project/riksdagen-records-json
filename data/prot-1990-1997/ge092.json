{"dokumentstatus":{"dokument":{"hangar_id":"2438891","dok_id":"GE092","rm":"1990/91","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1990-10-02 00:00:00","systemdatum":"2010-02-17 00:00:00","publicerad":"1990-10-02 00:00:00","titel":"Riksdagens snabbprotokoll 1990/91:2 Tisdagen den 2 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{2E7BDF6C-49DF-4BED-8D80-BE8A7350AD45}","dokument_url_text":"http://data.riksdagen.se/dokument/GE092/text","dokument_url_html":"http://data.riksdagen.se/dokument/GE092","dokumentstatus_url_xml":"http://data.riksdagen.se/dokumentstatus/GE092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:2</div>\r\n<div class=\"sidhuvud_datum\">Tisdagen den 2 oktober</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>Efter gudstjänst i Storkyrkan, där predikan hölls av\r\nbiskop Jonas Jonsson, öppnades riksmötet i\r\nkammarens plenisal enligt det program som i bilaga\r\nfogats till detta protokoll.</pre><pre>1 § Lyrik</pre><pre>Skådespelarna Margaretha Krook och Max von\r\nSydow läste följande dikter:</pre><pre>Prolog</pre><pre>av Alf Henrikson</pre><pre>Det svenska språket har klingat</pre><pre>i tusen år och mer</pre><pre>och det mesta blev aldrig bevingat</pre><pre>som dess stora poeter skrev ner.</pre><pre>Vad de kvad och vad de månde heta</pre><pre>står dock tryckt på historiens blad.</pre><pre>Och Sveriges riksdag bör veta</pre><pre>vem som gav upphov till vad.</pre><pre>Du går icke ensam</pre><pre>av Carl Jonas Love Almqvist</pre><pre>Om bland tusen stjärnor</pre><pre>någon enda ser på dig,</pre><pre>tro på den stjärnans mening,</pre><pre>tro hennes ögas glans.</pre><pre>Du går icke ensam.</pre><pre>Stjärnan har tusen vänner;</pre><pre>alla på dig de skåda,</pre><pre>skåda för hennes skull.</pre><pre>Lycklig du är och säll.</pre><pre>Himlen dig har i kväll.</pre><pre>I rörelse</pre><pre>av Karin Boye</pre><pre>Den mätta dagen, den är aldrig störst.</pre><pre>Den bästa dagen är en dag av törst.</pre><pre>Nog finns det mål och mening i vår färd --</pre><pre>men det är vägen, som är mödan värd.</pre><pre>Det bästa målet är en nattlång rast,</pre><pre>där elden tänds och brödet bryts i hast.</pre><pre>På ställen, där man sover blott en gång,</pre><pre>blir sömnen trygg och drömmen full av sång.</pre><pre>Bryt upp, bryt upp! Den nya dagen gryr.</pre><pre>Oändligt är vårt stora äventyr.</pre><pre>Pojkarne</pre><pre>av Anna Maria Lenngren</pre><pre>Jag minns den ljuva tiden,</pre><pre>jag minns den som i går,</pre><pre>då oskulden och friden</pre><pre>tätt följde mina spår,</pre><pre>då lasten var en häxa</pre><pre>och sorgen snart försvann</pre><pre>då allt utom min läxa</pre><pre>jag lätt och lustigt fann.</pre><pre>Uppå min mun var löjet</pre><pre>och hälsan i min blod,</pre><pre>i själen bodde nöjet,</pre><pre>var människa var god.</pre><pre>Var pojke, glad och yster,</pre><pre>var strax min hulda bror,</pre><pre>var flicka var min syster,</pre><pre>var gumma var min mor.</pre><pre>Jag minns de fria fälten</pre><pre>jag mätt så mången gång,</pre><pre>där ofta jag var hjälten</pre><pre>i lekar och i språng;</pre><pre>de tusen glada spratten</pre><pre>i sommarns friska vind</pre><pre>med fjärlarne i hatten</pre><pre>och purpurn på min kind.</pre><pre>Av falskheten och sveken</pre><pre>jag visste intet än,</pre><pre>i var kamrat av leken</pre><pre>jag såg en trogen vän.</pre><pre>De långa lömska kiven,</pre><pre>dem kände icke vi;</pre><pre>när örfilen var given,</pre><pre>var vreden ock förbi.</pre><pre>Ej skillnad till personer</pre><pre>jag såg i nöjets dar;</pre><pre>bondpojkar och baroner,</pre><pre>allt för mig lika var.</pre><pre>I glädjen och i yran</pre><pre>den av oss, raska barn,</pre><pre>som gav den längsta lyran,</pre><pre>var den förnämsta karln.</pre><pre>-- -- --</pre><pre>Men, mina ungdomsvänner,</pre><pre>hur tiden ändrat sig!</pre><pre>Jag er ej mera känner,</pre><pre>I kännen icke mig.</pre><pre>De blivit män i staten,</pre><pre>de forna pojkarne,</pre><pre>och kivas nu om maten</pre><pre>och slåss om titlarne.</pre><pre>Med fyrtio år på nacken</pre><pre>de streta i besvär</pre><pre>tungt i den branta backen,</pre><pre>där lyckans tempel är. --</pre><pre>Vad ger då denna tärnan,</pre><pre>så sökt i alla land? --</pre><pre>Kallt hjärta under stjärnan,</pre><pre>gul hy och granna band.</pre><pre>Sång efter skördeanden</pre><pre>av Erik Axel Karlfeldt</pre><pre>Här dansar Fridolin,</pre><pre>han är full av det söta vin,</pre><pre>av sin vetåkers frukt, sina bärmarkers saft,</pre><pre>av den vinande valsmelodin.</pre><pre>Se, med livrockens väldiga skört på sin arm</pre><pre>hur han dansar var flicka på balen varm,</pre><pre>tills hon lutar -- lik vallmon på slokande skaft --</pre><pre>så lycksaligen matt mot hans barm.</pre><pre>Här dansar Fridolin,</pre><pre>han är full av minnenas vin.</pre><pre>Här hugsvalades far och farfar en gång</pre><pre>av den surrande bondviolin.</pre><pre>Men nu soven I, gamle, i högtidens natt,</pre><pre>c1 &gt; och den hand, som gned strängarna då, är nu matt,c0 &gt; </pre><pre>och ert liv samt er tid är en susande sång,</pre><pre>som har toner av sucksamt och glatt.</pre><pre>Men här dansar Fridolin!</pre><pre>Sen er son, han är stark, han är fin,</pre><pre>och han talar med bönder på böndernas sätt</pre><pre>men med lärde män på latin.</pre><pre>Och hans lie går skarp i er nyodlings gull,</pre><pre>och han fröjdas som I, när hans loge står full,</pre><pre>och han lyfter sin mö som en man av er ätt</pre><pre>högt mot höstmånens röda kastrull.</pre><pre>Till tidens formgivare</pre><pre>av Ingrid Sjöstrand</pre><pre>Avskaffa vapnen</pre><pre>Tillåt inte</pre><pre>att de tillverkas</pre><pre>Tillåt inte</pre><pre>att de tillförs</pre><pre>någon</pre><pre>Tillåt dem inte</pre><pre>-- Då kastar de sten!</pre><pre>Avskaffa stenen</pre><pre>-- Då flyger de dig i strupen</pre><pre>av skam</pre><pre>att inte få slåss!</pre><pre>Avskaffa skammen</pre><pre>Avskaffa de förlorade</pre><pre>ansiktena</pre><pre>Hölj barnen med ära</pre><pre>Låt deras stolta</pre><pre>ansikten</pre><pre>växa fast</pre><pre>Låt deras huvuden</pre><pre>bäras</pre><pre>på raka</pre><pre>nackar</pre><pre>Lova och prisa barnen!</pre><pre>Det har vi råd med</pre><pre>Vapnen stenarna</pre><pre>skammen</pre><pre>har ingen råd med</pre><pre>Ta ifrån dem</pre><pre>vapnen</pre><pre>stenarna</pre><pre>skammen</pre><pre>Hölj dem</pre><pre>med ära</pre><pre>Ge dem stolta</pre><pre>ansikten</pre><pre>som inte kan</pre><pre>förloras</pre><pre>En naken främling</pre><pre>av Alf Henrikson</pre><pre>En naken främling träder i världen in.</pre><pre>Någon torkar honom i synen och daskar honom</pre><pre>i baken.</pre><pre>Någon lindar en filt om hans bleka, hårlösa skinn.</pre><pre>Och om femtio år om det vill sig väl är han</pre><pre>varken blek eller naken.</pre><pre>Sverige åt svenskarna! lyder hans bidrag till\r\nvärldsförbättrarbråket.</pre><pre>Han har glömt att han själv var en naken främling\r\nsom inte kunde språket.</pre><pre>Prognos</pre><pre>av Alf Henrikson</pre><pre>Att planera vår framtid är inte lätt</pre><pre>fast lagret av fakta är stort.</pre><pre>Men den ordnar sig säkert på något sätt</pre><pre>för det har den ju alltid gjort.</pre><pre>2 § Öppnande av riksmötet</pre><pre>Anf. 1 TALMANNEN:</pre><pre>Eders Majestät! Jag hemställer nu att Eders\r\nMajestät måtte förklara 1990/91 års riksmöte\r\nöppnat.</pre><pre>Anf. 2 HANS MAJESTÄT KONUNGEN:</pre><pre>Herr talman! Ärade ledamöter! När ni, valda\r\nombud för Sveriges folk, i dag åter samlas här i\r\nStockholm inleds ett nytt arbetsår för riksdagen.</pre><pre>Ni har en ansvarsfull uppgift att fylla. Många frågor\r\nav stor betydelse för vårt land och dess medborgare\r\nkommer att bli föremål för diskussion och beslut\r\nunder kommande riksdagsperiod.</pre><pre>Under det gångna året har fortsatta framsteg gjorts\r\ni fråga om avspänning mellan de två supermakterna\r\nsamt reducering av vapensystem och militära\r\nstyrkor i Europa. Tillsammans med de fortgående\r\nförändringarna i Östeuropa har detta medfört att\r\nde två försvarsalliansernas uppgifter och betydelse\r\nhar blivit föremål för diskussion.</pre><pre>Samtidigt har oroligheterna i Mellersta Östern givit\r\noss en allvarlig påminnelse om att det finns stora\r\nrisker för väpnade konflikter i olika delar av\r\nvärlden.</pre><pre>Förenta nationernas agerande i denna krissituation\r\ninger förhoppningar om en ökad betydelse för FNs\r\nfredsbevarande roll. Förändringarna i Östeuropa\r\nskapar förutsättningar för en ny och positiv politisk\r\noch ekonomisk utveckling. Detta kommer att ha\r\nstor betydelse för oss alla.</pre><pre>I morgon, den 3 oktober, återförenas Väst- och\r\nÖsttyskland till en nation. Det är en historisk\r\nhändelse.</pre><pre>I Sovjetunionen reses ökade krav på\r\nsjälvständighet från ett stort antal delrepubliker,\r\nbl.a. de baltiska. Hur detta kommer att påverka\r\nutvecklingen i vår grannstat är svårt att förutspå.</pre><pre>Ett nytt försvarsbeslut skall fattas av riksdagen\r\nunder nästa år. Det gäller den långsiktiga\r\nutvecklingen av vårt totalförsvar. Vi hoppas och vill\r\ngärna tro att den nuvarande situationen med\r\nreduceringar av de av de militära resurserna i vår\r\nomvärld skall fortsätta, men det är viktigt att vi inte\r\nenbart ser till det aktuella läget. Vi måste agera så\r\natt vi har handlingsfrihet och kan möta de behov\r\nsom kan komma att uppstå i framtiden.</pre><pre>Viktiga frågor rörande vår ekonomi kommer att\r\nkräva Edert ställningstagande. Dit hör bl.a.\r\nSveriges framtida relationer till EG.</pre><pre>I ökad omfattning måste vi sträva efter att vidta\r\nkonkreta åtgärder för vår miljö. Miljöproblemen\r\nhar en stark knytning till vår energiförsörjning.\r\nBåda dessa områden är stora och komplicerade. De\r\nkommer att kräva noggranna överväganden från\r\nEder sida.</pre><pre>Jag har med dessa exempel på viktiga frågor som\r\nkommer att finnas med i Edert arbete önskat\r\nframhålla hur betydelsefullt detta är för landets\r\nframtid. De beslut som ni fattar under detta\r\nriksmöte kommer att beröra oss alla. Vi kommer\r\nmed uppmärksamhet och intresse att följa Edert\r\narbete för vårt lands utveckling.</pre><pre>Jag önskar Eder välgång i detta viktiga värv och\r\nförklarar härmed 1990/91 års riksmöte öppnat.</pre><pre></pre><pre>3 § Regeringsförklaring</pre><pre>Anf. 3 Statsminister INGVAR CARLSSON:</pre><pre>Eders Majestäter, Eders Kungliga Högheter, herr\r\ntalman, ledamöter av Sveriges riksdag!</pre><pre>I morgon, den 3 oktober 1990, förenas de båda\r\ntyska staterna. Därmed försvinner det främsta\r\nuttrycket för Europas delning och det kalla kriget.\r\nSverige hälsar med största tillfredsställelse det\r\nenade, fria och demokratiska Tyskland.</pre><pre>Trots växande samförstånd och avspänning i\r\nvärlden visar Iraks ockupation av Kuwait hur\r\nbräcklig freden är.</pre><pre>Iraks agerande är ett flagrant brott mot folkrätten.\r\nKonflikten måste lösas genom att Irak omgående\r\nuppfyller Förenta nationernas krav och lämnar\r\nKuwait.</pre><pre>Sverige hälsar med tillfredsställelse den aktiva roll\r\nsom Förenta nationerna nu spelar för att\r\nupprätthålla internationell fred och säkerhet. Om\r\nsäkerhetsrådet så begär, är Sverige berett att ställa\r\nfredsbevarande styrkor och militär personal till FNs\r\nförfogande. Sverige ger ett omfattande bistånd till\r\ndem som drabbas av konflikten.</pre><pre>Regeringen kommer att fortsätta de intensiva\r\nansträngningarna för att svenskarna skall få lämna\r\ndet berörda området. Olika kanaler utnyttjas. Alla\r\nutländska medborgare, som så önskar, måste få\r\nlämna Irak och återförenas med sina familjer.</pre><pre>De omvälvande internationella händelserna under\r\ndet senaste året ställer nya krav på Sveriges\r\nutvecklingssamarbete.</pre><pre>Sveriges åtagande att ge ett stöd till u-ländernas\r\nlångsiktiga ekonomiska, miljömässiga och sociala\r\nutveckling står fast.</pre><pre>Barnens överlevnad och utveckling är i dag en av de\r\ncentrala, globala frågorna. Sverige var en av\r\ninitiativtagarna till barntoppmötet i FN. Konkreta\r\nåtaganden krävs för att förverkliga FN-\r\nkonventionen om barns rättigheter.</pre><pre>För att bidra till en ny fredlig världsordning\r\nkommer Sverige att fortsätta att verka för ett\r\nförbud mot kärnvapenprov och ett avtal om\r\ntotalförbud mot kemiska vapen. Regeringen\r\nkommer i FN att lägga fram förslag om\r\nförhandlingar om ett förbud mot kärnvapen till\r\nhavs.</pre><pre>Under 1980-talet stärktes Sveriges ekonomi\r\npåtagligt. Investeringarna ökade kraftigt,\r\nsysselsättningen steg och budgetunderskottet\r\navvecklades tack vare god tillväxt och\r\nåterhållsamhet med nya utgifter.</pre><pre>Framstegen har emellertid lett till ökade anspråk\r\noch ekonomin har överansträngts. Priser och\r\nkostnader ökar snabbt och leder till låg tillväxt och\r\nrisker för stigande arbetslöshet. Ett alltför lågt\r\nsparande återspeglas i ett växande\r\nbytesbalansunderskott. Krisen i Mellanöstern\r\nlägger ytterligare bördor på den svenska ekonomin\r\noch innebär risker för framtiden. Detta ställer krav\r\npå en kraftfull och målmedveten politik.</pre><pre>Vårens uppgörelse kring den ekonomiska politiken\r\nhade positiva effekter på samhällsekonomin.</pre><pre>En fortsatt restriktiv finans- och penningpolitik är\r\nnödvändig. Budgetpolitiken kommer i enlighet\r\nhärmed att vara mycket stram. Förslag till reformer\r\nföreläggs riksdagen endast under förutsättning att\r\nde utan skattehöjningar kan finansieras inom\r\nramen för en fortsatt stram finanspolitik.</pre><pre>För att värna sysselsättning och välfärd måste nu\r\nuppgiften att nedbringa inflationen och att\r\nåterställa balansen i samhällsekonomin överordnas\r\nandra ambitioner och krav.</pre><pre>År 1991 är från den utgångspunkten ett avgörande\r\når. Skall Sveriges konkurrenskraft bibehållas,\r\nmåste jakten mellan löner och priser brytas. I annat\r\nfall kommer arbetslösheten att stiga.</pre><pre>Med skattereformens sista etapp erbjuds dessutom\r\nsärskilt goda förutsättningar för att år 1991 radikalt\r\ndämpa löneökningstakten. Det gäller att växla om\r\nfrån inflationslöner till reallöner.</pre><pre>Den av regeringen utsedda förhandlingsgruppen\r\nskall vara arbetsmarknadens parter behjälplig att\r\nnå ett stabiliseringsavtal för i första hand 1991.\r\nYtterst vilar emellertid ansvaret härför på parterna\r\nsjälva.</pre><pre>En proposition med riktlinjer för den ekonomiska\r\npolitiken de närmaste åren kommer att föreläggas\r\nriksdagen i höst.</pre><pre>Demokratins vitalitet förutsätter att olika åsikter\r\nkan brytas och prövas mot varandra. En livaktig\r\ndebatt mellan partierna är nödvändig. Det är\r\ndemokratins ena sida.</pre><pre>Den andra sidan är att partierna måste kunna\r\nsamverka i för nationen avgörande frågor. Det\r\nkravet ställer medborgarna på oss folkvalda\r\npolitiker.</pre><pre>Så var det i skattepolitiken. Genom den stora\r\nskattereformen får Sverige ett rättvist, enkelt,\r\nlikformigt och effektivt skattesystem som\r\nstimulerar arbete och sparande. En viktig fråga\r\nkunde lösas över partigränesrna i riksdagen.</pre><pre>Vid sidan av den ekonomiska politiken ligger nu tre\r\nsådana frågor framför oss: energipolitiken,\r\nEuropapolitiken och försvarspolitiken.</pre><pre>En långsiktigt hållbar energipolitik är avgörande\r\nför hela vårt lands framtid.</pre><pre>Kärnkraften skall avvecklas till år 2010 och\r\nenergiförsörjningen tryggas. Omställning av\r\nenergisystemet måste förenas med målen om god\r\nmiljö, full sysselsättning, tillväxt och rättvist\r\nfördelad välfärd. De bästa förutsättningarna för\r\ndetta skapas om energipolitiken utformas i bred\r\nenighet mellan partierna.</pre><pre>De aviserade samtalen i energipolitiken har till\r\nsyfte att skapa en bred parlamentarisk bas för en\r\nlångsiktigt hållfast energipolitik.</pre><pre>Riksdagens partier bör söka samstämmighet om\r\nEuropapolitiken.</pre><pre>Europas politiska karta ritas om. Säkerhet,\r\nsamarbete och samförstånd är nyckelord i\r\nförändringen.</pre><pre>Den centrala uppgiften i Europa är nu att skapa ett\r\nsystem för gemensam säkerhet, som omfattar alla\r\nEuropas länder och folk. Inom ramen för den\r\neuropeiska säkerhets- och samarbetskonferensen,\r\nESK, kommer regeringen att aktivt verka för\r\ntillkomsten av ett sådant system. Målet är en\r\nfredsordning som undanröjer alla hot om krig i\r\nEuropa.</pre><pre>I Öst- och Centraleuropa har folkens krav på frihet,\r\ndemokrati och bättre levnadsvillkor segrat. En\r\ngigantisk omställning väntar, inte minst i\r\nSovjetunionen. De västeuropeiska länderna måste\r\nmedverka till att en sådan omställning underlättas.\r\nDet fortsatta samarbetet med länderna i Östeuropa\r\när en viktig del av Sveriges Europapolitik.</pre><pre>Samarbetet med de baltiska grannfolken skall\r\nutvecklas och fördjupas. Sverige ser fram mot den\r\ndag, då de baltiska republikerna, i enlighet med\r\nHelsingforsdokumentets bestämmelser och anda,\r\nuppnår självständighet.</pre><pre>Ett framgångsrikt resultat av de pågående\r\nförhandlingarna mellan EFTA och EG utgör en\r\nvärdefull byggsten i det nya Europa. Samarbetet\r\nmellan de nordiska länderna är ett viktigt bidrag till\r\nden europeiska integrationen.</pre><pre>Sverige eftersträvar ett så omfattande och\r\ndjupgående samarbete med EG som är förenligt\r\nmed vår neutralitetspolitik.</pre><pre>I det nya Europa kan EGs utrikes- och\r\nsäkerhetspolitiska samarbete komma att få en\r\nsådan inriktning och utformning att det utesluter ett\r\nförpliktande utrikespolitiskt samarbete och en\r\ngemensam försvarspolitik. I ett Europa, med en ny\r\nfredsordning och där blockgränserna försvunnit,\r\nskulle det därmed gå att förena ett svenskt\r\nmedlemskap i EG med en fortsatt\r\nneutralitetspolitik.</pre><pre>Genom en generös och samordnad migrations- och\r\nflyktingpolitik måste Europa agera för ett\r\ngemensamt förhållningssätt inför framtida\r\nbefolkningsrörelser. Regeringen kommer att\r\nintensifiera arbetet på detta område, såväl inom\r\nramen för det nordiska samarbetet som i bl.a.\r\nEuroparådet, där Sverige 1991 övertar\r\nordförandeskapet i ministerkommittén.</pre><pre>Riktlinjer för en framtida flykting-, invandrings-\r\noch invandrarpolitik utvecklas.</pre><pre>Också när det gäller det svenska försvarets framtida\r\nutformning är det önskvärt med en bred politisk\r\nenighet.</pre><pre>Grunden för svensk säkerhetspolitik är en fast och\r\nkonsekvent neutralitetspolitik som stöds av ett\r\nstarkt och allsidigt totalförsvar.</pre><pre>Förändringarna i Europa och i förhållandet mellan\r\nstormakterna kommer dock att påverka den\r\nsvenska försvarsplaneringen. Regeringen kommer\r\natt söka ett brett stöd i riksdagen för den\r\nkommande försvarspropositionen.</pre><pre>Näringspolitiken har en strategisk betydelse för att\r\nöka tillväxten i ekonomin. Regeringens politik\r\ninriktas i ökad utsträckning på åtgärder som\r\nförbättrar ekonomins funktionssätt, skapar\r\nfungerande marknader med ökad konkurrens och\r\nstärker näringslivets internationella\r\nkonkurrenskraft.</pre><pre>På grundval av ett livskraftigt jordbruk och\r\nminskad protektionism omdanas\r\nlivsmedelspolitiken i syfte att skapa bättre kvalitet,\r\nen dämpad prisutveckling och ett mer varierat\r\nutbud av livsmedel.</pre><pre>Regionalpolitiken fullföljs i enlighet med\r\nriksdagsbeslutet våren 1990. Detta innebär att\r\ninsatser görs i regionalpolitiskt prioriterade\r\nområden för att stärka infrastrukturen samt för att\r\nstödja tillväxten av industri- och tjänsteföretag.</pre><pre>Utrymme för ökade investeringar i\r\ntransportsektorns infrastruktur skapas genom nya\r\nformer för huvudmannaskap och finansiering.</pre><pre>Förslag om ökade insatser för miljövänliga\r\ntrafiksystem i de tre storstadsområdena föreläggs\r\nriksdagen. Förhandlingar genomförs med\r\nDanmarks regering om fasta förbindelser över\r\nÖresund.</pre><pre>Välfärdspolitiken inriktas på att ge alla människor\r\nmöjlighet att leva ett aktivt och självständigt liv på\r\ngrundval av ekonomisk och social trygghet.</pre><pre>Detta bidrar till en stark ekonomi, både genom att\r\nmänniskors produktiva förmåga ökar och genom\r\nett minskat offentligt utgiftstryck. Förnyelsen av\r\nden offentliga verksamheten skall bidra till tillväxt\r\noch välfärd.</pre><pre>Utrymmet för medborgarnas personliga val och\r\nönskemål skall öka inom utbildning, vård och\r\nomsorg.</pre><pre>Arbetsmarknadspolitiken inriktas ytterligare på\r\nutbildning och arbetsförmedling samt på att stödja\r\nmänniskors återkomst till arbetslivet. Om\r\narbetslösheten stiger har regeringen hög\r\nberedskap. I en sådan situation kan andra\r\nåtaganden få stå tillbaka.</pre><pre>En ny arbetslivspolitik kommer att ta upp kampen\r\nmot dåliga arbetsmiljöer. Utslagningen från\r\narbetslivet skall bekämpas. Till grund för en sådan\r\npolitik ligger arbetsmiljökommissionen och de 15\r\nmiljarder kronor som kommer att finnas i\r\narbetslivsfonden. Vi står inför en bred förnyelse av\r\nvillkoren inom arbetslivet, till förmån främst för\r\ndem som har de tyngsta och farligaste jobben.\r\nDetta blir en av de största och viktigaste\r\nuppgifterna under 90-talet.</pre><pre>Arbetsgivarens rehabiliteringsansvar och ansvar\r\nför att förebygga arbetsskador och ohälsa lagfästs.</pre><pre>Lagfäst sjuklön införs den 1 juni 1991.</pre><pre>Sjuk- och arbetsskadeförsäkringarna reformeras,\r\nså att de bättre medverkar till att ge människor\r\nhjälp att komma tillbaka till ett aktivt liv efter\r\nsjukdom eller förtidspension. Ambitionen är att\r\nohälsotalet minskas med två dagar under ett år och\r\nmed tio dagar på fem år.</pre><pre>Hälso- och sjukvårdens förnyelsearbete skall ge\r\nökad tillgänglighet och öppnare vårdformer.\r\nFörebyggande arbete utvecklas.</pre><pre>Under året kommer regeringen att föreslå att\r\nanvändandet av genteknik på människor skall\r\nlagregleras. Förslaget innebär bl.a. förbud mot\r\nförsök att utveckla metoder för att åstadkomma\r\ngenetiska effekter som kan gå i arv.</pre><pre>Förslag om reformering av äldre- och\r\nhandikappomsorgen föreläggs riksdagen.\r\nPrimärkommunerna föreslås få ett samlat ansvar\r\nför service och vård för dessa grupper. Genom en\r\nstarkare satsning på stöd i hemmet, alternativa\r\nboendeformer och hemsjukvård ökar välfärden.</pre><pre>Det är angeläget att fortsätta utbyggnaden av\r\nföräldraförsäkringen. När reformutrymme\r\nföreligger har denna reform högsta prioritet.</pre><pre>Regeringen kommer att föreslå en skärpning av\r\njämställdhetslagen liksom åtgärder mot\r\nkönsdiskriminerande reklam.</pre><pre>Barnomsorgens utbyggnad fortsätter. Förslag om\r\nstatsbidrag till personalkooperativ föreläggs\r\nriksdagen.</pre><pre>En reformering av skolbarnsomsorgen förbereds.</pre><pre>Förändringar kommer att föreslås när det gäller\r\nstyrningen av och ansvaret för skolan. Skolans\r\nomfattande regelverk förenklas. Kommunernas\r\nansvar för skolan blir tydligare. Statens uppföljning\r\noch utvärdering utvecklas. Den statliga\r\nskoladministrationen halveras. Ett nytt skolverk\r\nbildas.</pre><pre>En parlamentarisk beredning av betygsfrågorna\r\ntillsätts, och arbetet med en ny läroplan för\r\ngrundskolan inleds.</pre><pre>Gymnasieskolan reformeras. De yrkesinriktade\r\nutbildningarna förbättras. Insatserna inom\r\nvuxenutbildningen skall riktas främst till vuxna\r\nmed kort utbildning. Samverkan mellan\r\ngymnasieskolan och vuxenutbildningen underlättas\r\nför att ge fler ungdomar och vuxna tillgång till\r\nkompetenshöjande utbildning.</pre><pre>Treårsprogrammet för forskning, kultur och högre\r\nutbildning fullföljs.</pre><pre>Den nationella mediepolitiken bör utformas i\r\nbredaste möjliga samförstånd mellan de politiska\r\npartierna. Regeringen kommer därför att inbjuda\r\nriksdagens partier till en parlamentarisk beredning\r\nom den framtida mediepolitiken.</pre><pre>Arbetet med att stärka rättsväsendet fortsätter.\r\nRiksdagen föreläggs förslag rörande\r\ndomstolsväsendet.</pre><pre>Möjligheterna att finna nya alternativ till\r\nfrihetsstraff undersöks.</pre><pre>Ytterligare insatser för att stärka brottsoffrens\r\nställning förbereds. Särskilda åtgärder planeras för\r\natt stärka skyddet för hotade och utsatta kvinnor.</pre><pre>Socialtjänstens möjligheter att ta hand om unga\r\nsom begått brott förstärks. Förändringar föreslås i\r\npolislagens regler om frisläppande av unga som\r\ngripits för brott. En parlamentarisk utredning\r\ntillkallas med uppdrag att se över rättsväsendets\r\noch socialtjänstens ingripande när unga begår\r\nbrott.</pre><pre>Bostadsbyggandet hålls uppe. Särskilda\r\nansträngningar görs för att möta ungdomars behov\r\nav egen bostad.</pre><pre>Förslag till nytt bostadsfinansieringssystem\r\nföreläggs riksdagen.</pre><pre>Förslag framläggs som lägger ökat ansvar på\r\nproducenter och materialtillverkare för skador som\r\norsakas av dåligt material och felaktiga\r\nbyggmetoder.</pre><pre>Miljöhänsyn måste genomsyra samhället och finnas\r\nmed från början i all planering.</pre><pre>Arbetet för en god livsmiljö kräver ökat\r\ninternationellt samarbete. Överenskommelsen för\r\natt rädda Östersjön följs upp med konkreta\r\ninsatser. Förberedelser för en andra global\r\nmiljökonferens pågår.</pre><pre>Arbetet i vårt land med att samordna och skärpa\r\nmiljölagarna fortgår. Lagstiftningen skall utgå ifrån\r\nvad som är nödvändigt för hälsa och miljö.\r\nEkonomiska styrmedel skall användas för att\r\ninrikta utvecklingen mot en bättre miljö.</pre><pre>Före sekelskiftet bör industriutsläppen ned till\r\nofarliga nivåer. Gamla miljöskador saneras.</pre><pre>Varor och produkter skall göras rena från början.\r\nFarliga ämnen avvecklas eller begränsas kraftigt.</pre><pre>Jord- och skogsbruket skall anpassas till natur- och\r\nmiljövårdens krav genom det pågående arbetet för\r\natt skapa bättre skydd för hotade arter, fjällnära\r\nskogar och våtmarker. Kulturlandskapet berikas.</pre><pre>Åtgärder sätts in för att göra trafiksystemet\r\nmiljövänligt. Miljökraven för fordon skärps.</pre><pre>Sverige är ett bra land att leva och bo i.</pre><pre>I vårt land är demokratin djupt förankrad.\r\nSysselsättningen är hög, välfärden utbyggd och\r\ntryggheten omfattande. Här är människorna\r\nvälutbildade och industrin väl rustad. Här är\r\nnaturen bättre skyddad än i något annat modernt\r\nindustriland.</pre><pre>Över detta känner vi stolthet. Vi vill värna\r\nuppnådda framgångar, men vi vill också gå vidare,\r\nförnya och förbättra Sverige. För att klara detta\r\nkrävs att många är beredda att ta gemensamt\r\nansvar.</pre><pre>De uppgifter vi står inför i vårt land får emellertid\r\ninte undanskymma att Sverige är en del av en större\r\ngemenskap som kräver också våra insatser.</pre><pre>1990-talets uppgift är att ställa om till en ekologiskt\r\nuthållig livsform. I Sverige finns goda\r\nförutsättningar att visa att god miljö kan förenas\r\nmed välstånd och full sysselsättning.</pre><pre>Vi svenskar kan nu visa att människor kan leva och\r\nutvecklas i frihet och trygghet och samtidigt värna\r\nnaturen till gagn för framtida generationer.</pre><pre>4 § Ceremonin avslutades kl. 15.03.</pre><pre></pre><pre>py1 &gt; c33,1,10,11 &gt; Bilaga till</pre><pre>f1,10 &gt; Riksdagens protokoll</pre><pre>1990/91:2</pre><pre>Program för öppnandet av riksmötet 1990/91 tisdagen den 2 oktober</pre><pre>1990 kl 14.00</pre><pre>f2,10,10 &gt; Musik under samlingen</pre><pre>f3,40 &gt; Ü</pre><pre>f2,12,10 &gt; FANFAR</pre><pre>KUNGSSÅNGEN</pre><pre>HUMORESK</pre><pre>p10,10 &gt; av Tor Aulin</pre><pre>med Kammarorkestern</pre><pre>violinsolo Peter Olofsson</pre><pre>LYRIK</pre><pre>p10,10 &gt; läses av</pre><pre>Margaretha Krook</pre><pre>och Max von Sydow</pre><pre>ANDANTE ur Chitra op 43</pre><pre>av Wilhelm Stenhammar</pre><pre>med Uppsala Kammarsolister</pre><pre>f1,14,12 &gt; TALMANNEN</pre><pre>HANS MAJESTÄT KONUNGEN</pre><pre>f2,12,10 &gt; FANFAR</pre><pre>L'USELLO ESCO 1990</pre><pre>av Lars Ekström</pre><pre>med Talekvartetten</pre><pre>f1,14,12 &gt; STATSMINISTERN</pre><pre>f2,12 &gt; HUMORESQUE nr VI op 89:4</pre><pre>p10,10 &gt; av Jean Sibelius</pre><pre>med Kammarorkestern</pre><pre>violinsolo Peter Olofsson</pre><pre>DU GAMLA, DU FRIA</pre><pre>GIGA ur Suite Barocco op 23</pre><pre>p10,10 &gt; av Kurt Atterberg</pre><pre>med Kammarorkestern</pre><pre>h1,6 &gt;</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}