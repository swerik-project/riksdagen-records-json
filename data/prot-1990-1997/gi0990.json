{"dokumentstatus":{"dokument":{"hangar_id":"2349234","dok_id":"GI0990","rm":"1994/95","beteckning":"90","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"90","slutnummer":"0","datum":"1995-04-19 00:00:00","systemdatum":"2005-10-27 13:41:27","publicerad":"1995-04-19 00:00:00","titel":"Riksdagens snabbprotokoll 1994/95:90 Onsdagen den 19 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{584E6F7A-E56C-4D77-A490-240FBFE65091}","dokument_url_text":"http://data.riksdagen.se/dokument/GI0990/text","dokument_url_html":"http://data.riksdagen.se/dokument/GI0990","dokumentstatus_url_xml":"http://data.riksdagen.se/dokumentstatus/GI0990","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:90</div>\r\n<div class=\"sidhuvud_datum\">Onsdagen den 19 april</div>\r\n<div class=\"sidhuvud_klockslag\">Kl. 9.00 18.01</div>\r\n<hr class=\"sidhuvud_linje\">\r\n<pre>19.00 - 20.02</pre><pre>Det justerade protokollet beräknas utkomma om 3 veckor</pre><pre>______________________________________________________________________</pre><pre>1 §  Hänvisning av ärenden till utskott</pre><pre>Föredrogs och hänvisades\r\nProposition\r\n1994/95:179 till näringsutskottet</pre><pre>Skrivelse\r\n1994/95:198 till skatteutskottet</pre><pre>Motioner\r\n1994/95:Ub52-Ub57 till utbildningsutskottet\r\n1994/95:Kr5-Kr13 till kulturutskottet\r\n1994/95:Ju16 till justitieutskottet</pre><pre>2 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 1994/95:KU33,\r\nKU39 och KU40\r\nFinansutskottets betänkanden 1994/95:FiU9, FiU14,\r\nFiU16 och FiU17\r\nSocialförsäkringsutskottets betänkanden\r\n1994/95:SfU12 och SfU15\r\nKulturutskottets betänkanden 1994/95:KrU17 och\r\nKrU21-KrU25\r\nTrafikutskottets betänkanden 1994/95:TU18 och\r\nTU19\r\nMeddelande om samlad votering</pre><pre>Förste vice talmannen meddelade att Utrikesut-\r\nskottets betänkanden UU21 och UU22samt Justitieut-\r\nskottets betänkanden JuU13 och JuU16 skulle avgö-\r\nras i ett sammanhang efter avslutad debatt.</pre><pre>\r\n3 §  Situationen i f.d. Jugoslavien samt Albani-\r\nen</pre><pre>Föredrogs\r\nUtrikesutskottets betänkande 1994/95:UU21\r\nSituationen i f.d. Jugoslavien samt Albanien</pre><pre>Anf.  1  LENNART ROHDIN (fp)\r\nHerr talman! Folkmordet i Bosnien har gått in på\r\nsitt fjärde år. Det är ett ohyggligt faktum som för\r\nalltid kommer att stå skrivet i Europas historia med\r\nskammens och svekets bokstäver.\r\nDen 14 april 1993 var det ett år sedan folkmordet i\r\nBosnien sattes i gång av den serbiske presidenten\r\nMilosevics hejdukar i den federala jugoslaviska ar-\r\nmén och i de bosnienserbiska terroristbanden. I mångt\r\noch mycket var det redan fullbordat när riksdagen\r\ndebatterade utrikesutskottets första betänkande om\r\n\"situationen i det tidigare Jugoslavien\". Utrikesminis-\r\ntern var förhindrad att delta i riksdagens debatt.\r\nDen 23 februari 1994 - nästan två år efter det att\r\nfolkmordet i Bosnien inleddes och två veckor efter\r\nmassakern på Sarajevos marknadstorg - debatterade\r\nriksdagen utrikesutskottets andra betänkande om\r\n\"situationen i det tidigare Jugoslavien\". Utrikesminis-\r\ntern var förhindrad att delta i riksdagens debatt även\r\ndenna gång.\r\nI dag den 19 april 1995 - mer än tre år efter det att\r\nfolkmordet i Bosnien inleddes med en masslakt på\r\nflera hundra tusen människor, barn, kvinnor och män,\r\nmed en massflykt på flera miljoner civila människor\r\noch med en massförintelse av en månghundraårig\r\nkultur i Europas mitt - debatterar riksdagen utrikesut-\r\nskottets tredje betänkande om \"situationen i f.d. Ju-\r\ngoslavien\". Trots att vi nu också har en biträdande\r\nutrikesminister tycks både han och utrikesministern\r\nvara förhindrade att delta i riksdagens debatt även vid\r\ndetta tillfälle.\r\nHerr talman! Inför det kanske mest fruktansvärda\r\nsom hänt sedan Hitler genomförde förintelsen får\r\nriksdagen föra debatten utan ansvarig företrädare för\r\nregeringen. Förutom vid de tillfällen som vi som\r\nenskilda ledamöter har ställt frågor och interpellatio-\r\nner till regeringen har endast vid den aktuella debat-\r\nten om Bosnien den 29 april 1993 - begärd av Folk-\r\npartiet liberalernas gruppledare Lars Leijonborg -\r\nnågon utrikesminister deltagit i någon av riksdagens\r\ndebatter om kriget i Bosnien.\r\nSom oppositionspolitiker kritiserade Pierre Schori\r\ndåvarande utrikesministern för hennes bristande när-\r\nvaro och för passivitet. Vid debatten i februari förra\r\nåret förklarade Pierre Schori i ett replikskifte med\r\nmig: \"Det är oerhört frustrerande att inte kunna agera\r\ni den tradition som Lennart Rohdin själv belyste, dvs.\r\nkraftfullt, högröstat och med konkreta förslag, aktivt\r\nengagerande och påtryckande. Men det är oppositio-\r\nnens roll.\"\r\nSedan dess har biträdande utrikesministern\r\nkommit ut med en bok med titeln Mellan Maastricht\r\noch Sarajevo. Tyvärr fastnade han tydligen på vägen.\r\nI boken finns trots titeln inte ett ord om folkmordet i\r\nBosnien - lika litet som det nämndes i Ingvar Carls-\r\nsons regeringsdeklaration i oktober förra året.\r\nI den socialdemokratiska regeringens första utri-\r\nkesdeklaration den 22 februari i år ägnades \"kriget i\r\nf.d. Jugoslavien\" två stycken mitt i en lång smör-\r\ngårdsbordsliknande uppräkning av allt världens elän-\r\nde. Det fanns inte ett ord om folkmordet i Bosnien,\r\ninte ens en antydan om den systematiska och väl pla-\r\nnerade etniska rensningen i syfte att för alltid fördriva\r\nett folk och utplåna en kultur, inte ett ord om krigs-\r\nförbrytarna Milosevic, Karadzic och Mladic. Man\r\nsade några vackra ord om försoning och fred, men\r\ninte ett ord om vad som vore en rättvis fred för Bosni-\r\nen-Hercegovina, folkrättsligt erkänt och fullvärdig\r\nmedlem av de förenta nationer som vår statsminister\r\nskall göra ännu starkare.\r\nInternationellt har Sveriges regeringar hukat sig\r\nbakom det för stunden gällande fredsinitiativet, som\r\nalltid framställs som det enda möjliga och realistiska.\r\nMen det har varit möjligt och realistiskt, inte på grund\r\nav folkrätten utan som en följd av angriparens mål-\r\nmedvetenhet och hänsynslöshet och det internationel-\r\nla samfundets handlingsförlamning på grund av djupa\r\nmeningsmotsättningar mellan FN:s säkerhetsråds\r\nständiga medlemmar.\r\nHerr talman! Det här är bakgrunden till den reser-\r\nvation som Folkpartiet liberalerna fogat till utrikesut-\r\nskottets betänkande. Det är vår förhoppning att Sveri-\r\nge skall ta täten i en internationell opinionsbildning\r\nmot kriget och för Bosnien-Hercegovinas rätt att\r\nfortleva som en multietnisk stat inom de 1992 folk-\r\nrättsligt erkända gränserna.\r\nI den nya värld vi lever i måste det finnas en be-\r\nredskap för att med alla tillgängliga medel hindra\r\nextremister av den typ som nu under fyra års tid fört\r\ndet forna Jugoslavien till randen av den definitiva\r\nkatastrofen. Det bör riksdagen ge regeringen till kän-\r\nna.\r\nHerr talman! Redan den 7 april 1992 antog FN:s\r\nsäkerhetsråd den första i en oändligt lång rad resolu-\r\ntioner för att få slut på det ofattbara hatets helvete\r\nsom bröt loss i början av april i den nya republiken\r\nBosnien-Hercegovina - ett land som omedelbart vann\r\ninternationellt folkrättsligt erkännande och som redan\r\nden 22 maj upptogs som fullvärdig medlem av FN.\r\nSedan dess har säkerhetsrådets resolutioner följt\r\nsom på ett radband. Sanktioner infördes mot den\r\nentydigt utpekade skyldige, regimen i Belgrad. FN-\r\ntrupper har utplacerats för att säkerställa humanitärt\r\nbistånd till den drabbade civilbefolkningen. Flygför-\r\nbud har införts över Bosnien. Städer och områden\r\nsom utsatts för månads- eller årslång belägring och\r\nterrorbeskjutning med tungt artilleri har förklarats\r\nsom av FN skyddade zoner. En krigsförbrytartribunal\r\nhar inrättats för att ställa de skyldiga till ansvar för ett\r\nfolkmord som döpts till \"etnisk resning\".\r\nMen vi får inte döma FN och FN-tanken för om-\r\nvärldens uppgivenhet inför den serbiska terrorn. FN-\r\nstadgan ger varje medlemsnation rätten till självför-\r\nsvar inför angrepp och varje annan medlemsstat rätten\r\natt komma till den angripnes försvar. FN-stadgan ger\r\nFN rätten att med de medel som krävs upprätthålla\r\neller återställa internationell fred och säkerhet. FN:s\r\nmisslyckande är inte FN-tankens misslyckande utan\r\ndess medlemsstaters, och då främst de ständiga med-\r\nlemmarna i säkerhetsrådet.\r\nHerr talman! Den etniska rensningen i Bosnien-\r\nHercegovina hade planerats och förberetts i detalj\r\nlångt innan april 1992. Den hade planerats av den\r\nserbiske presidenten Milosevic och den serbdomine-\r\nrade federala jugoslaviska armén. Redan sommaren\r\n1991 - när kriget knappt hade inletts i Slovenien och\r\nKroatien - låg planerna klara. Nio månader innan\r\nSarajevos belägring inleddes hade den federala armén\r\nomgrupperat sig och mobiliserat på strategiska posi-\r\ntioner över hela Bosnien. Resten var bara ett spel i\r\navvaktan på lämpligt tillfälle att sätta planerna i ver-\r\nket.\r\nI senaste numret av den ansedda amerikanska tid-\r\nskriften Foreign Affairs sammanfattar den siste ame-\r\nrikanske ambassadören i Belgrad, Warren Zimmer-\r\nmann, sina upplevelser åren 1989--1992. I ett av sina\r\nsista samtal med Karadzic frågar han denne vad hu-\r\nvudstaden i det etniskt rena serbiska Bosnien skall\r\nvara. Karadzic svarar prompt Sarajevo.\r\nZimmermann frågar hur en stad med 50 % mus-\r\nlimsk befolkning och bara 30 % serber kan vara hu-\r\nvudstad bara för serberna. Karadzic svarar att staden\r\nskall delas. Zimmermann gör i tankarna en jämförelse\r\nmellan Sarajevo, symbolen för en multietnisk harmo-\r\nni, och det av muren delade Berlin och frågar Ka-\r\nradzic om denne menar som i Berlin. Ja, svarar Ka-\r\nradzic, vår vision av Sarajevo är som Berlin när mu-\r\nren ännu stod kvar.\r\nPå bara några månader var de serbiska krigsmålen\r\ni praktiken uppnådda. Sommaren 1992, när London-\r\nkonferensen inkallades, var merparten av folkmordet\r\nredan genomfört. Över 200 000 dödade, flera miljo-\r\nner på flykt från sina hem, med planens avsikt att\r\naldrig tillåtas återvända. Sedan dess har den serbiska\r\nstrategin varit en förödmjukande kattens lek med\r\nråttan med FN:s och världssamfundets valhänta för-\r\nsök att upprätthålla skenet av ett försvar för FN-\r\nstadga och folkrätt.\r\nHerr talman! Redan för tre år sedan, den 1 juni\r\n1992, mindre än två månader efter det att den serbiska\r\nbelägringen av Sarajevo inletts, skrev den serbiske\r\nskriftställaren Stojan Cerovic i Belgradtidningen\r\nVremje:\r\n\"I det bosniska kriget har de som vill förstöra och\r\ndela Bosnien, och till och med Sarajevo, ett enormt\r\nförsprång. De kan kriga fritt, avslappnat och utan\r\nnågra som helst skrupler, eftersom de för varje dag\r\nkommer allt närmare sitt mål. Oskyldiga offer och\r\nolika illgärningar påskyndar bara processen. - - -\r\nmen Karadzic räknar kallt med att man till sist kom-\r\nmer att sätta sig ner vid kartbordet för att dela upp det\r\nhela - så fort man har slutfört delningen i människors\r\nhjärtan.\"\r\nNog har Karadzic blivit bönhörd över hövan.\r\nVarje nytt fredsförslag har tvingat den bosniska rege-\r\nringen till reträtt. Inför omvärldens oförmåga att sätta\r\nstopp för den etniska rensningen tvingas regeringen i\r\nSarajevo acceptera den ena delningsplanen efter den\r\nandra. Varje gång påstår fredsmäklarna att detta är\r\nsista eftergiften och att bosnienserberna måste anta\r\nförslaget. Sedan börjar det om igen.\r\nOmvärlden har passivt åsett det som sker bakom\r\ndimridåer av förledande anspelningar på historisk\r\noförmåga hos folken på Balkan att leva tillsammans i\r\nfred. Det är förklaringar lika historiskt träffande för\r\nresten av Europa, och som därför i grunden skulle\r\nförneka varje tanke på fredlig samlevnad mellan Eu-\r\nropas folk.\r\nLängtan efter en fredlig samlevnad i frihet och\r\ndemokrati är stark också hos folken på Balkan. Ser-\r\nber, kroater och bosnier kan leva tillsammans. De vill\r\nleva tillsammans. Det är vi som i våra eftergifter inför\r\nterrorister och extrema nationalister bekräftar dessas\r\nförvridna hjärnspöken och förråder de många männi-\r\nskornas vilja till fredlig samlevnad.\r\nHerr talman! I grunden handlar det om folkrätten.\r\nBosnien-Hercegovina är en suverän stat, medlem av\r\nFN och OSSE, som hotas av utplåning genom väpnad\r\naggression. De bosniska muslimerna håller på att\r\nutrotas eller fördrivas från sina hemtrakter i etniska\r\nrensningsaktioner. Spridningsriskerna är mycket stora\r\nom inte kriget i Bosnien bringas till ett slut. FN:s\r\nauktoritet kommer att skadas, kanske irreparabelt, om\r\norganisationen misslyckas i Bosnien-Hercegovina,\r\nockså det en del av \"Our Global Neighbourhood\".\r\nDagen före julafton skrev den tidigare folkrätts-\r\nsakkunnige vid UD, Bo J. Theutenberg, i DN: \"Hur\r\nkan fasor som nu i de ex-Jugoslaviska provinserna\r\nhända? Och framför allt varför görs inget för att stop-\r\npa massakrerna. Det är rent ut en skam att varken FN,\r\nNato eller ESK, och vilka bokstavsbeteckningar som\r\nnu än förekommer, förmått att ?sätta respekt bakom\r\nfolkrättens regelsystem och budskap´. Och vad har\r\nSverige, ett land som länge fört ?folkrättens fana´ högt\r\negentligen gjort? Har Sverige några idéer? I så fall\r\nhörs de inte! Var är engagemanget för att ?stadga upp´\r\noch återupprätta respekten för det folkrättsliga regel-\r\nsystemet? Är vad som nu händer inte lika upprörande\r\nsom någonsin det som hände i Vietnam och vid den\r\nsovjetiska inmarschen i dåvarande Tjeckoslovakien,\r\noch då syntes minsann protesterna och engagemanget,\r\noch som ju på sikt också fick in utvecklingen i andra\r\nbanor.\"\r\nHan fortsatte:\"Ett generat mummel hörs nu från\r\nNato, EU (som kapitalt misslyckats med en gemen-\r\nsam europeiska?approach´), och ESK - en kapitula-\r\ntion för vissa kretsars rent brottsliga verksamhet och\r\nen attityd av ´vi tvår våra händer´ som nästan får\r\nChamberlains besök hos Hitler i München att komma\r\ni skymundan. Och dödandet fortsätter, Ja, så illa är\r\ndet.\", slutade Bo J. Theutenberg.\r\nHerr talman! FN-trupperna har systematiskt,\r\nibland i månader, förhindrats att tillse att den humani-\r\ntära hjälpen når fram. De skyddade zonerna utsätts för\r\nsystematisk strypning och artilleribeskjutning utan att\r\nFN ingriper. Flygförbudet över Bosnien skändas. Nu\r\nhäver FN sanktionerna mot Milosevic, bara han för-\r\nklarar sig nöjd med att ha uppnått det som var folk-\r\nmordets ursprungliga syfte.\r\nDet enda FN effektivt förmått uprätthålla är det\r\nmot Bosnien aldrig avsedda vapenembargot. Det\r\nförhindrar ensidigt den angripne att försvara sig mot\r\ndet tunga serbiska artilleri som i tre år bombat Bosni-\r\nens städer och byar till ruiner inför ögonen på ett FN\r\nsom tvingas se på.\r\nHerr talman! I utskottets betänkande finns inte\r\nheller ett ord om folkmordet. Med en eufemism skri-\r\nver man i stället att \"Sedan 1992 har, med tidvis skif-\r\ntande intensitet, väpnade strider pågått i Bosnien-\r\nHercegovina.\" Varför? I vilket syfte? Av vem? Här\r\nlämnar betänkandet lika få svar som regeringen.\r\nFör att undvika dessa frågor kommer företrädarna\r\nför utskottets majoritet i dagens debatt säkert att kon-\r\ncentrera sig på frågan om vapenembargots hävande,\r\nvilket varken motionen eller reservationen kräver.\r\nDäremot konstaterar vi, att när kriget nu gått in på sitt\r\nfjärde år utan att något slut är i sikte, utgör vapenem-\r\nbargot i kombination med FN:s oförmåga att komma\r\ntill Bosniens skydd, i enlighet med föreskrifterna i\r\nFN-stadgans kapitel 7, ett svårt moraliskt dilemma. Ju\r\nlängre folkmordet tillåts fullbordas desto svårare blir\r\ndet att försvara ett vapenembargo som ensidigt slår\r\nmot den angripne.\r\nKanske löser sig den moraliska konflikten genom\r\natt omvärlden ser mellan fingrarna. Som så mången\r\ngång förr firar hyckleri och dubbelmoral stora trium-\r\nfer. Tre års vapenembargo har inte förhindrat ett\r\nfolkmord. Den etniska rensningens resultat har där-\r\nemot befästs. I dagarna har en bättre beväpnad bos-\r\nnisk regeringsarmé satt Karadzic under press. Nu\r\nropar han på förhandlingslösningar. Är paradoxen den\r\natt endast militära bosniska framgångar kan tvinga\r\nbosnienserberna till verkliga fredsförhandlingar? Då\r\nmåste väl omvärlden sätta fredsförhandlingarna under\r\nän större press?\r\nTystnaden inför folkmordet i Bosnien är ett svek\r\nmot alla de människor i Bosnien - serber, kroater och\r\nbosnier - som aldrig velat annat än att leva i fred med\r\nvarandra. Men det är också ett svek mot folkrätten\r\noch mot de grundläggande värden som all mellan-\r\nmänsklig samlevnad förutsätter. Därför får aldrig\r\ntystnaden inför folkmordet i Bosnien bli total.\r\nJag yrkar bifall till reservationen till utrikesutskot-\r\ntets betänkande 21.</pre><pre>Anf.  2  ANNELI HULTHÉN (s)\r\nHerr talman! Denna debatt gäller, som vi redan\r\nhar blivit upplysta om, utrikesutskottets betänkande\r\nangående situationen i f.d. Jugoslavien och Albanien.\r\nI detta betänkande behandlar utskottet motioner och\r\nhar väckts bl.a. under den allmänna motionstiden. Det\r\när motionerna U608 från Vänsterpartiet, U611 från\r\nMiljöpartiet, U623 och U634 från Folkpartiet, U639\r\nfrån Centerpartiet. Jag börjar med att yrka bifall till\r\nutskottets skrivningar.\r\nBakom utskottsbetänkandets formella titel och den\r\nnågot torra inledningen döljer sig en katastrof, ett\r\nöppet sår på vår kontinent. Ingen, inte ens den störste\r\npessimist, skulle någonsin ha kunnat föreställa sig att\r\ndet vi i dag debatterar skulle bli den sanning som vi\r\nkan se framför oss. Men verkligheten överträffar\r\nstundom vår vildaste fantasi. Människans grymhet\r\növerskriver de gränser vi trodde vara möjliga.\r\nI den ofattbara realiteten vänds vapen mot före\r\ndetta goda grannar. Etnisk rensning blir ett ord som\r\ninnefattas i vår begreppsvärld. Systematiska våldtäk-\r\nter och tortyr är bara några av de brott mot de mänsk-\r\nliga rättigheterna som begåtts i det f.d. Jugoslavien.\r\nRättsstatens principer har ett otal gånger brutits.\r\nIngen är oberörd av det som sker i f.d. Jugoslavi-\r\nen. Alla känner vi en upprördhet, ibland också en\r\nuppgivenhet, upprördhet över att det som sker verkli-\r\ngen sker, uppgivenhet över hur långsamt det går att\r\nskapa fred i området. Detta betänkande döljer bakom\r\nsin rubrik också många och svåra tankeställare om hur\r\nvi i framtiden skall kunna skapa fred på ett fredligt\r\nsätt.\r\nOmvärlden har inte betraktat detta inferno med\r\nlikgiltighet. Försök har gjorts för att skapa fred i om-\r\nrådet, en fred grundad på demokrati och samexistens\r\nmellan olika etniska, politiska och religiösa grupper.\r\nÄn så länge har ingen framgång uppnåtts.\r\nHerr talman! Sverige har inte förhållit sig passivt i\r\ndenna konflikt, vilket man lätt kan få uppfattningen av\r\nnär man läser motion U634 av Folkpartiet och hörde\r\nden tidigare talarens inlägg. Sverige har ett stort en-\r\ngagemang i Bosnien-Hercegovina, inte minst genom\r\nvåra FN-trupper. Sverige har visat sitt stöd för Bosni-\r\nen-Hercegovina som självständig stat och mångkultu-\r\nrellt samhälle i sina kontakter med parterna och också\r\ni andra internationella sammanhang. Vi vidhåller\r\ndenna uppfattning. Så måste det förbli: Bosnien-\r\nHercegovina måste förbli den självständiga stat som\r\ndet en gång varit.\r\nMånga fredsförslag har stoppats i papperskorgen,\r\nmen det senaste som varit aktuellt för området är det\r\nfrån den s.k. kontaktgruppens sida. Det innebär en\r\nterritoriell uppdelning av Bosnien-Hercegovina, där\r\nlandet till ytan skulle delas upp i ungefär två lika delar\r\nsom skulle förenas i en union. Detta skulle bevara\r\nBosnien-Hercegovina som en folkrättslig enhet. Man\r\nkan tycka att det är en eftergift för den etniska rens-\r\nningen som förslaget innebär. Men utskottet vill un-\r\nderstryka att fredsförslaget också innehåller viktiga\r\nelement som är avsedda att motverka effekterna av\r\nden etniska rensningen, så att den inte skall bli bestå-\r\nende.\r\nEtt krig, en konflikt är sällan rättvis eller rationell.\r\nDen är inte heller mänsklig och tar inte hänsyn till\r\nnågra humana värderingar. Det kan kännas orättfär-\r\ndigt att sanktionslättnader görs mot Serbien-\r\nMontenegro. Förhoppningen är att detta skall motive-\r\nra regimen i Belgrad att ta steg mot fred och acceptera\r\ndet internationella samfundets vilja. Det är också\r\nutskottsmajoritetens övertygelse att en fredlig och\r\nbestående lösning bara kan komma till stånd genom\r\nförhandlingar. I förhandlingar sker ett givande och ett\r\ntagande. Dessutom skall sanktionslättnaderna ses i ett\r\nhelhetsperspektiv, där en långsiktig strävan är att just\r\nuppnå en stabil fred i området.\r\nDet är av denna anledning, dvs. tron på förhand-\r\nlingslösningar, som utskottsmajoriteten klart tar av-\r\nstånd från ett hävande av vapenembargot, som yrkan-\r\nde 4 i motion U634 ger uttryck för. Det skulle inte\r\nbara riskera förutsättningarna för FN:s närvaro i om-\r\nrådet. Det skulle också innebära stora risker för Bos-\r\nnien-Hercegovinas fortlevnad. Ytterligare vapen i\r\nområdet skulle förmodligen förorsaka ännu mera våld\r\noch ännu mer lidande. Majoriteten avvisar därför\r\ndetta synsätt, som motionärerna ger uttryck för.\r\nTolerans, ömsesidig respekt och en demokratisk\r\nutveckling är det som kan ge området en stabil och\r\nfredlig utveckling. Det är en lösning som är nödvän-\r\ndig, inte bara för f.d. Jugoslavien utan för hela Euro-\r\npa.\r\nHerr talman! Med detta anses yrkandena 1-3 samt\r\nyrkande 5 i motion U634 som besvarade samt yrkan-\r\nde 4 som avstyrkt.\r\nI detta betänkande behandlas inte endast området\r\nBosnien-Hercegovina utan också Kosovo. Det som\r\nsker i Kosovo i dag är en minst lika olycklig och\r\noönskad utveckling som den i Bosnien-Hercegovina,\r\näven det inte sker i det formella krigets namn. Otaliga\r\nrapporter vittnar om övergrepp på det kosovoalbanska\r\nfolket från de serbiska myndigheternas sida. Det tidi-\r\ngare apartheidsystemet i Sydafrika har i andra sam-\r\nmanhang använts som liknelse, och det är knappast\r\nnågon överdrift. I likhet med många motionärer anser\r\nutskottet att en lösning på Kosovoproblematiken är\r\nnödvändig för hela området.\r\nUtskottet förutsätter också att regeringen fortsätter\r\nsina ansträngningar att få till stånd ett serbiskt medgi-\r\nvande till utplacerandet av OSSE-missioner i områ-\r\ndet. Utskottet utgår från att Sverige fortsätter att aktivt\r\nagera för att få läget beträffande de mänskliga rättig-\r\nheterna i Kosovo uppmärksammat internationellt.\r\nUtskottet utgår dessutom från att den svenska upp-\r\nfattningen gällande sanktionerna mot Serbien-\r\nMontenegro också i framtiden skall göras avhängiga\r\nav läget i Kosovo. Detta är ett synsätt som Sverige\r\ntidigare framfört i internationella sammanhang men\r\nsom tyvärr inte har fått gehör.\r\nHerr talman! Med det anförda betraktar utskottet\r\nmotionerna U608 yrkandena 1 och 2, U611 yrkande-\r\nna 1, 2, 3 och 4, U623 yrkandena 2 och 3 samt U639\r\nyrkandena 1, 2 och 3 som besvarade. Utskottet av-\r\nstyrker yrkande 1 i motion U623.\r\nMotion U623 upptar också läget i Makedonien.\r\nMotionens yrkande sammanfaller i allt väsentligt med\r\nden politik som Sverige hittills bedrivit gentemot\r\nMakedonien. Sverige har såväl inom EU som i bilate-\r\nrala kontakter uppmanat Grekland att slå in på en\r\nsamförståndspolitik i förhållande till Makedonien.\r\nGreklands blockad mot Makedonien har också kritise-\r\nrats. Sverige har på olika sätt, inte minst genom våra\r\nFN-trupper och OSSE-missionen i Skopje, givit sitt\r\nstöd till Makedonien.\r\nMed det anförda betraktar utskottet yrkandena 5\r\noch 7 i motion U623 som besvarade.\r\nEn annan del av detta område som behandlas i ut-\r\nskottets betänkande är Slovenien. Utskottet beklagar i\r\nlikhet med motionären till U623 att Sloveniens möj-\r\nligheter att inleda förhandlingar med EU om ett asso-\r\nciationsavtal försenats på grund av den situation som\r\nråder. Utskottet välkomnar desto mer de förhandling-\r\nar mellan EU och Slovenien som har kunnat inledas.\r\nDärför anser också utskottet yrkande 9 i motion U623\r\nsom besvarat.\r\nYtterligare en del i området, eller egentligen utan-\r\nför området men ändå en del som berörs av den ex-\r\nplosionsrisk som finns, är Albanien. Det är ett eget\r\nland, ett av de fattigaste i Europa. Detta område be-\r\nrörs också i utskottets betänkande. Albanien har\r\nlyckats i sina försök att ta steg mot en demokratisk\r\noch ekonomisk utveckling. Sverige har försökt att\r\nbidra genom att ge humanitärt bistånd och betalnings-\r\nbalansstöd. Ett ökat stöd genom EU förväntas också\r\nges under förutsättning att den demokratiska proces-\r\nsen i Albanien fortsätter. Sverige stödjer också OSSE\r\ni det arbete som syftar till att förebygga ytterligare\r\nkonflikter med etniska övertoner i området.\r\nDet är också utskottets förhoppning att det stöd\r\nsom ges kan förebygga ytterligare spridning av kon-\r\nflikterna på Balkan och motivera Albanien till att\r\nfungera som en fortsatt modererande kraft i området.\r\nMed det anförda betraktar utskottet yrkande 8 i\r\nmotion U623 som besvarat.\r\nHerr talman! Konflikten i f.d. Jugoslavien har satt\r\ndet internationella samfundet på hårda prov. Även om\r\ntappra försök har gjorts återstår mycket att önska.\r\nSnabbare reaktioner, effektivare samordning och ett\r\nklarare politiskt ställningstagande är några av de in-\r\nslag som man skulle vilja se mer av. Men det visar\r\nockså på nödvändigheten av ytterligare internationellt\r\nsamarbete och en gemensam internationell dagord-\r\nning. Med mer makt och mer vapentvång löses sällan\r\nkonflikter eller tvistemål. En förfördelad part önskar\r\noftast att återupprätta sin heder. Därför måste alla\r\nansträngningar utmynna i att skapa en fred som inte\r\nbara är en ögonblickets lycka utan en långsiktigt stabil\r\nsituation.\r\nDet bosniska folket har tillsammans med andra\r\ncivila i detta område fått utstå ohyggligheter under de\r\nsenaste tre åren. Vi kan inte glömma, vi skall inte\r\nglömma, men vi måste också försöka tro på en framtid\r\noch en fred och mitt i dysterheten tänka på den dag då\r\ngevären tystnat. Återuppbyggnad och återvändo är\r\nbegrepp som vi måste våga börja använda, även om\r\ndagsläget är det mörkast möjliga.\r\nMed detta, herr talman, yrkar jag bifall till utskot-\r\ntets hemställan.</pre><pre>Anf.  3  LENNART ROHDIN (fp) replik\r\nHerr talman! Anneli Hulthén sade inledningsvis\r\natt ingen kunde tro att det skulle gå så illa. Visst, det\r\ninstämmer vi alla i. Hon sade att ingen är oberörd.\r\nDet tror inte jag heller. Men varför kan man då inte\r\nskriva om det folkmord som faktiskt äger rum? Varför\r\nkan man inte skriva om krigsförbrytarna?\r\nBosnien måste förbli en sammanhållen stat, sade\r\nAnneli Hulthén. Men hur förverkligar man detta vid\r\nen territoriell delning? Det är inte fråga om att det\r\nbara finns en stol i FN:s generalförsamling. Kroatien\r\när ett fruktansvärt exempel på hur frågan kan hante-\r\nras.\r\nI debatten för ett år sedan sade Pierre Schori: Nu\r\ngäller det att gå vidare. FN måste gå vidare och arbeta\r\nför ett snabbt utvidgande av Sarajevomodellen till att\r\nomfatta alla de andra stridszonerna. Här måste både\r\nriksdag och regering ge sin uppfattning klart till känna\r\noch vara pådrivande krafter.\r\nI Bihac före jul kollapsade FN slutgiltigt. Hur\r\nprotesterade den socialdemokratiska regeringen mot\r\nsäkerhetsrådets handlingsförlamning?\r\nAnneli Hulthén sade vidare att det enda möjliga är\r\nen förhandlingslösning. Det är vi alla överens om.\r\nMen förhandlingslösningar kan se väldigt olika ut.\r\nHur skulle gettot i Warszawa ha förhandlat fram en\r\nförhandlingslösning? Vad är en förhandlingslösning?\r\nVad är våra krav på innehållet i en förhandlingslös-\r\nning? Vilket tryck utsätter vi och Sveriges regering\r\nfredsprocessen för för att uppnå den förhandlingslös-\r\nning som vi tycker vore rättvis för Bosnien-\r\nHercegovina?</pre><pre>Anf.  4  ANNELI HULTHÉN (s) replik\r\nHerr talman! Jag tycker att utskottet beskrivit si-\r\ntuationen i f.d. Jugoslavien väldigt tydligt i betänkan-\r\ndet. Däremot kan jag inte ställa upp på sådana skriv-\r\nningar som Lennart Rohdin har gjort i sin motion om\r\nf.d. Jugoslavien. Det är inte bara fråga om att ta he-\r\ndern av FN, OSSE, Sveriges regering och alla andra. I\r\nmotionen tar man också hedern av alla över huvud\r\ntaget som har tänkt en tanke som möjligtvis kan leda\r\ntill en fredlig förhandlingslösning i Bosnien-\r\nHercegovina. I stället lämnar man öppet för lösningar\r\nsom man själv inte beskriver med ord.\r\nJag vidhåller att denna konflikt endast kan lösas\r\nvid förhandlingsbordet. Naturligtvis kan förhandlings-\r\nlösningar ser ut på olika sätt. Men det förutsätter ju att\r\nalla inblandade parter finns med vid förhandlingsbor-\r\ndet. Något annat kan knappast vara möjligt. Det må\r\nvara hänt att det känns både frustrerande och uppgivet\r\natt behöva sätta sig vid förhandlingsbordet med dem\r\nsom en gång startat denna konflikt. Trots allt är det\r\nnödvändigt. Annars kommer det att aldrig kunna bli\r\nen lösning som alla kan ställa upp på och acceptera.\r\nAnnars lägger vi bara lock på en krutdurk och låter\r\nden explodera någon annan gång.</pre><pre>Anf.  5  LENNART ROHDIN (fp) replik\r\nHerr talman! Som jag sade i min första replik sade\r\nden nuvarande biträdande utrikesministern för ett år\r\nsedan att man nu måste gå vidare och utvidga Saraje-\r\nvomodellen till att omfatta alla de andra stridszoner-\r\nna. Riksdag och regering måste vara pådrivande.\r\nDebatten i dag handlar om huruvida riksdagen\r\nskall ge regeringen till känna att vi vill se just detta\r\nsom oppositionspolitikern Pierre Schori sade för ett år\r\nsedan, nämligen att regering och riksdag är mer på-\r\ndrivande i den internationella debatten.\r\nDå handlar det faktiskt om vilken förhandlings-\r\nlösning som skall uppnås, inte om vi skall ha en för-\r\nhandlingslösning. Det handlar om vilken fred vi skall\r\nha, inte om vi skall ha fred. Det handlar om vilken\r\nförsoning som vi vill uppnå, inte om vi skall ha en\r\nförsoning. Där finns det inte några klara besked, inte\r\nheller i utskottets majoritets betänkande.\r\nAnneli Hulthén sade att motionen och reservatio-\r\nnen kritiserar alla och allt som tänkts. Det är inte sant.\r\nDet är dessutom så, vilket bekräftats senast av Warren\r\nZimmermanns inlägg i Foreign Affairs, att allt fler av\r\ndem som haft ansvar för olika ageranden i fredspro-\r\ncesserna fram till nu öppet börjar erkänna att de gjort\r\nfel från början. Man drog fel slutsatser. Man hade inte\r\nklart för sig vad krigsförbrytarna hade i sikte och hur\r\nmålmedvetna och hänsynslösa de var för att uppnå\r\nsina mål.\r\nSom jag sade i mitt anförande är det först när den\r\nbosniska regeringen de senaste dagarna börjar trycka\r\ntillbaka bosnienserberna litet som Karadzic börjar\r\nropa på förhandlingar. Han förstår vad det innebär att\r\nsätta press. Det är det riksdagen bör ge regeringen till\r\nkänna.</pre><pre>Anf.  6  ANNELI HULTHÉN (s) replik\r\nHerr talman! Jag tycker att den beskrivning som\r\nLennart Rohdin gör av sin egen motion är något för-\r\nskönande. Det som jag vänder mig emot är skrivning-\r\nar som \"sittningar med syfte att anpassa föregående\r\nstyckningsplan till de bosnienserbiska fascisternas\r\nsenaste landvinningar\". Ordet sittningar syftar på de\r\nförhandlingsförsök som gjorts tidigare. Hela motionen\r\nutmynnar i en kritik och emellanåt ett språkbruk som\r\nman kanske inte förväntar sig av en riksdagsledamot\r\nom vare sig FN eller några andra internationella or-\r\ngan. Det är en misstänksamhet som är på gränsen till\r\nen mycket pessimistisk bild av det som har hänt. Det\r\nmå vara så att det internationella samfundet har varit\r\nnaivt under denna konflikt i tron att man tidigare\r\nskulle ha kunnat få en lösning och uppnå det man ville\r\nuppnå.\r\nDet är möjligt att man kunde ha gjort på ett annat\r\nsätt. Men nu är det inte så, vare sig i förhandlingar\r\neller konflikter där mer än en är inblandad. Hela tiden\r\nmåste ett resonemang pågå. Hela tiden måste föränd-\r\nringar göras. Hela tiden måste utvecklingen gå framåt.\r\nDet är inte så att Sverige, den svenska regeringen\r\neller utrikesutskottets majoritet sitter med en\r\nfredsplan i fickan som man nekar Lennart Rohdin att\r\nfå se. Jag tror att man är medveten om att detta är en\r\nprocess och att det inte finns en enda lösning, även\r\nom vi i dag, med det vi vet, skulle kunna säga: Detta\r\nhade varit det bästa.</pre><pre>Anf.  7  GÖRAN LENNMARKER (m)\r\nHerr talman! Det har snart gått fyra år sedan de\r\njugoslaviska krigen började och över tre år sedan det\r\nbosniska kriget började. Uppmarschen till krigen\r\nvintern 1990/91 var en period av djupt misslyckande i\r\nden europeiska utrikespolitiken. Det var i bästa fall\r\ndålig analys, ofta direkt felaktig. Det var splittrat och\r\noengagerat. Ursäkten kan naturligtvis vara att man\r\nsatt och tittade på TV vad som hände borta i Kuwait\r\nunder denna tid. Det skymde mycket av den upp-\r\nmarsch som skedde.\r\nSom tidigare påtalats handlade det om en mycket\r\nmålmedveten och nästan i detalj planerad aggression.\r\nMilosevic, det serbiska socialistpartiet, den jugosla-\r\nviska armén och olika former av gäng i Kroatien och\r\nBosnien-Hercegovina var de som utövade aggressio-\r\nnen. Vukovar, Osijek, Dubrovnik och Sarajevo har\r\ninte precis varit resultat av gerillakrig utan av ett\r\nmålmedvetet förstörande av städer med tungt artilleri.\r\nLärdomen av det är att detta inte är en etnisk konflikt\r\nutan en planerad konflikt, en avsiktlig aggression.\r\nDe analyser man ibland ser som hävdar att det\r\nskulle vara något slags inneboende oförmåga att\r\nhandskas med etniska skillnader i Balkan i största\r\nallmänhet och kanske speciellt i Bosnien-Hercegovina\r\neller Kroatien är i grunden fel. Men allt eftersom\r\nkonflikten har vuxit fram har naturligtvis också hatet\r\nkommit att växa fram till följd av konflikten. Men det\r\när en annan sak.\r\nDet är också sant att FN, som enligt artikel 51 sä-\r\nger att ett land har rätt till självförsvar och att gå in i\r\nallianser och försvara sin integritet, inte har förmått\r\ngöra detta. Vi känner till några sådana fall tidigare i\r\nhistorien. Korea och Kuwait är väl de mest kända.\r\nMen bekymret är inte FN:s i grunden. Det är med-\r\nlemsstaternas. Vi får då gå till oss själva. Huvuddelen\r\nav FN:s medlemsstater resonerar som Sverige. Man är\r\ninte beredd att inskrida till ett annat lands försvar.\r\nDenna riksdag, alla partier, har de restriktionerna för\r\nSverige. Många andra länder har precis samma re-\r\nstriktioner.\r\nEG, som det hette på den tiden, hade inget mandat\r\natt över huvud taget syssla med utrikespolitik. NATO\r\nhade heller inget mandat att syssla med annat än för-\r\nsvar av det egna territoriet och fick inte agera utanför\r\ndet. När man inte hade det bästa alternativet, att först\r\nhjälpa Kroatien och sedan Bosnien att försvara sig\r\nsjälva, fick man gå på ett annat alternativ, ett sämre\r\nalternativ. Det kanske var det näst bästa eller möjligen\r\ndet näst sämsta. Det var Jugoslavienkonferensen,\r\nkontaktgruppen, medlarna, humanitära insatser och så\r\nsmåningom skyddsstyrkor. Jag tror faktiskt att detta i\r\nfråga om det bosniska kriget ledde till att Bosnien-\r\nHercegovina finns kvar som en kraftigt beskuren men\r\ndock självständig stat. Det hade sett mycket värre ut\r\nom inte dessa insatser gjorts. Jag tror att Bosnien-\r\nHercegovina hade varit delat mellan Serbien och\r\nKroatien om inte dessa insatser hade kommit till\r\nstånd. Det är inte det bästa alternativet, jag upprepar\r\ndet. Men i detta fall är det ett mindre dåligt alternativ\r\nän den totala utplåningen av Bosnien-Hercegovina,\r\nsom jag tror hade blivit följden om ingenting alls hade\r\ngjorts.\r\nVi skall också komma ihåg att stora delar av Bos-\r\nnien-Hercegovinas försörjning - mat varje dag -\r\nkommer via det internationella samfundet, framför allt\r\nvästvärlden och EU. Det svenska räddningsverket gör\r\nbetydande insatser för att leverera mat till delar av\r\nBosnien-Hercegovina. Den nordiska bataljonen gör\r\nbetydande insatser. Jag minns själv när president\r\nIzetbegovic och premiärminister Siladzic framförde\r\nsitt tack till Sverige och hävdade att Sverige var ett av\r\nde länder som gjort mycket stora, kanske störst insat-\r\nser för Bosnien-Hercegovina i proportion till sin\r\nstorlek och befolkning. Jag tycker att det skall note-\r\nras. Sverige har också varit mycket starkt pådrivande i\r\nfråga om krigsförbrytartribunalen.\r\nNär det gäller att få fram en lösning har det inter-\r\nnationella samfundets linje varit att pressa Serbien\r\nmed sanktioner och sanktionsövervakning, när man\r\ninte kunnat följa den linje som varit bäst, nämligen att\r\nförsvara Bosnien-Hercegovina. Sverige har deltagit\r\näven i denna verksamhet, för att pressa fram en för-\r\nhandlingslösning som skall stärka Bosnien-\r\nHercegovina.\r\nDen springande punkten i diskussionen är nu vad\r\nman skall göra med vapenembargot. Vapenembargot\r\ntillkom som ett embargo mot hela det gamla Jugosla-\r\nvien och har sedan kommit att få effekt också för\r\nBosnien-Hercegovina och naturligtvis också för Ser-\r\nbien och andra.\r\nOm vi funderar en smula på vad som skulle ske\r\nom vapenembargot hävdes, skulle man kunna tänka\r\nsig ett scenario som innebär att FN:s styrkor, Unpro-\r\nfor, dras ut. Ingen, inte ens Sverige, skulle vara be-\r\nredd att behålla sina skyddsstyrkor i Bosnien om\r\nvapenembargot släpptes. Den humanitära hjälpen\r\nskulle sannolikt omöjliggöras. En stor del av Bosniens\r\nbefolkning, några säger 60 %, är beroende av den\r\nhumanitära hjälpen för sitt dagliga bröd. Man kan\r\nkanske också tänka sig att det skulle bli en bred ser-\r\nbisk attack på en gång, innan Bosnien-Hercegovina\r\nhinner beväpna sig, innan vapenleverenser i stor om-\r\nfattning hinner komma. Det vore ganska rationellt,\r\nsett från ett bosniskt perspektiv, att göra så.\r\nVi såg litet grand av detta förra året när president\r\nClinton antydde att man från USA:s sida var beredd\r\natt verka för att vapenembargot skulle upphävas. Det\r\nblev en mycket bekymmersam period. Det blev initialt\r\nen bosnisk framgång, men sedan kom en serbisk rekyl\r\npå detta.\r\nJag tror att erfarenheten av vad som hände förra\r\nåret inte direkt pekar i riktning mot en lösning som\r\ninnebär ett upphävande av vapenembargot. Det ser\r\ninte ut att vara en klok lösning för att få till stånd en\r\nbättre sakernas ordning än i dag. Jag tror att det är\r\nviktigt att ha denna relativa syn, för medvetenheten\r\nom denna ondskefulla aggression är den allvarligaste i\r\nEuropas historia sedan andra världskriget. Denna\r\nmålmedvetna planering, detta systematiska genomfö-\r\nrande av etnisk rensning på ett noggrant planerat och\r\nförutsett sätt måste leda till att vi på bästa  eller minst\r\ndåliga sätt ser till att vi får fram en lösning som stop-\r\npar och i största möjliga mån förhindrar resultatet av\r\ndetta.\r\nNär det gäller Kosovo, som också tas upp i betän-\r\nkandet, är det viktigt att bibehålla pressen på Serbien.\r\nDen svenska linjen har ju varit att sanktionerna mot\r\nSerbien, eller den federala republiken Jugoslavien,\r\ninte skall släppas förrän man har kommit till rätta med\r\nsituationen i Kosovo. Vi måste också fullfölja den\r\nbevakning av läget i Kosovo som inleddes under det\r\nsvenska ordförandeskapet i ESK.\r\nNär det gäller Makedonien tycker jag att det nu,\r\nnär Sverige har blivit medlem av den europeiska\r\nunionen, finns anledning att aktivera vår position.\r\nTidigare var detta inte möjligt, för vi kunde inte agera\r\nvia EU. Men det är ju ingen tvekan om att den nuva-\r\nrande grekiska regeringens attityd till Makedonien har\r\nvarit helt otillständig. Visserligen har det funnits vissa\r\noklarheter vad gäller nationella symboler etc, men\r\nsådana får naturligtvis inte lösas med oproportionerli-\r\nga metoder. Blockeringen av Makedonien har varit\r\nhelt oproportionerlig i förhållande till den ursprungli-\r\nga dispyten som, i alla fall med våra ögon sett, kan ses\r\nsom relativt bagatellartad. Därför är det viktigt att vi\r\nnu agerar. Vi har gjort det tidigare genom att vara\r\nmed och sända förebyggande trupper till Makedonien.\r\nFör övrigt var det, inom parentes sagt, ett av de verk-\r\nligt förutseende besluten i FN:s historia att skicka\r\ntrupp innan en konflikt har brutit ut. Det bör vi fak-\r\ntiskt observera. Ofta har vi annars klagat på att man\r\nhar skickat trupp för sent. Men detta var mycket fram-\r\nsynt av bl.a. dåvarande försvarsministern att stödja\r\ndetta beslut.\r\nMed Albanien gäller samma sak som med Make-\r\ndonien, att vi nu som EU-medlemmar bör verka för\r\natt EU knyter ett närmare samarbete med Albanien\r\noch Makedonien, t.ex. genom att kanske finna olika\r\nformer av associationsavtal med de båda länderna, så\r\natt vi på det sättet stärker deras möjligheter till snabb\r\nutveckling. Albanien har ju ett enormt starkt EU-stöd\r\noch försörjs väl till stora delar via EU.\r\nDet finns några slutsatser som man kan dra av\r\ndessa konflikter inför framtiden. Det är självklart att\r\nvi benhårt måste värna den territoriella integriteten i\r\nbåde Kroatien och Bosnien-Hercegovina. Det får inte\r\nråda någon som helst tvekan om att rätten till deras\r\ngränser är fastslagna av folkrätten. I Sverige måste vi\r\nständigt se till att vi har detta i minnet.\r\nNär man nu t.ex. utövade påtryckningar på Kroati-\r\nen att ha kvar Unprofor var det också viktigt att ha\r\nperspektivet med, att de båda länderna har rätt till sin\r\nterritoriella integritet. Vi skall fullfölja det starka\r\nsvenska engagemanget. Om vi ser på var Sverige har\r\nägnat huvuddelen av sitt engagemang under de senas-\r\nte åren, så är det faktiskt i Bosnien, vilket parallellt\r\nmed Baltikum har varit det kanske främsta området\r\nför svenskt utrikespolitiskt engagemang.\r\nInom EU har vi också anledning att fundera en hel\r\ndel till följd av detta. Vi måste stärka den gemen-\r\nsamma utrikes- och säkerhetspolitiken. Den infördes\r\nju av EU delvis som en reaktion på skammen och på\r\nbristen på agerande under åren 1990-1991. Vi måste\r\ngenom starkare analysenheter se till att det blir en\r\nkraftfull utrikes- och säkerhetspolitik, så att man inte\r\nåterupprepar de bristfälliga och felaktiga analyserna,\r\nsplittringen etc. Jag tror att det behövs en gemensam\r\nanalysenhet inom EU. Jag tror också att man behöver\r\ninföra konsensus-minus-en-principen i beslutsfattan-\r\ndet. Det har man gjort i OSSE, f.d. ESK.\r\nMen vi i Sverige måste också vara öppna för en\r\nutveckling som innebär ett kraftfullare militärt age-\r\nrande. Även som en alliansfri nation kan vi driva på.\r\nVi är ju mycket starkt militärt engagerade i Europas\r\nsäkerhet. Sverige är faktiskt ett av de länder i Europa\r\nsom militärt är starkast engagerat utanför våra grän-\r\nser. Man bör få instrumenten för att stoppa aggressio-\r\nnen. Pudelns kärna är ju egentligen att man skall kun-\r\nna stoppa en aggression innan den växer sig stark\r\neller helst innan den över huvud taget utvecklas.\r\nJag är ibland litet orolig över attityden i den\r\nsvenska säkerhetspolitiska debatten. På något sätt dras\r\nden felaktiga slutsatsen att Sverige skulle bli passivt\r\noch inåtvänt. I stället borde slutsatsen vara att vi\r\nmåste bli ännu mer utåtvända och aktiva för att säkra\r\nden europeiska freden och säkerheten.\r\nHerr talman! Utvecklingen i Jugoslavien är ett\r\nmörkt kapitel i det moderna Europas historia. Samti-\r\ndigt råder det ingen tvekan om att Sverige kraftfullt\r\nhar engagerat sig och förhoppningsvis också i fort-\r\nsättningen kommer att göra så för att se till att vi\r\nfaktiskt blir ett av de länder som står i första linjen när\r\ndet gäller att värna frihet och fred i Europa.</pre><pre>Anf.  8  LENNART ROHDIN (fp) replik\r\nHerr talman! Låt mig först instämma i vad Göran\r\nLennmarker sade om de mycket stora insatser på det\r\nhumanitära området som Sverige har gjort och fortfa-\r\nrande gör under hela konflikten i det forna Jugoslavi-\r\nen. Ibland har man i denna kammare nästan haft en\r\nkänsla av att engagemanget i kriget i Bosnien blir som\r\nstörst när det kommer för många asylsökande till\r\nSverige.\r\nGöran Lennmarker har ett mycket tilltalande låg-\r\nmält sätt att resonera kring dessa frågor, men det får\r\nändå inte tillåtas skyla över de viktiga frågeställning-\r\narna.\r\nHan sade att Sverige har bidragit till att krigsför-\r\nbrytartribunalen i Haag har kommit till stånd. Javisst,\r\nmen vad händer sedan? Jo, en lägervakt kommer att\r\nställas inför rätta. Men vad händer med Milosevic,\r\nKaradzic, Mladic och för den delen Tudjman och\r\nMate Boban? Alla rapporter från Bosnien talar om att\r\nså långt får tribunalens undersökare inte gå för att ta\r\nfram fakta om vad som verkligen ligger bakom det\r\nsom har skett i Bosnien.\r\nVad kommer det sig att de aktiva som bestämmer\r\növer fredsprocessen - Storbritannien och Frankrike -\r\nhelt saboterar krigsförbrytartribunalens möjligheter att\r\narbeta? Möjligheterna är mycket kraftigt kringskurna.\r\nÄr det inte så, Göran Lennmarker, att bakom det som\r\nsker finns också motstridande stormaktsintressen?\r\nBekymret är inte FN utan FN:s medlemsstater. Jo,\r\njust det. Göran Lennmarker sade att EG inte hade\r\nmandat att syssla med utrikespolitik. Men vad som\r\nskedde när Bosnienkonflikten inleddes var ju att EU -\r\nStorbritannien och Frankrike - bestämde sig för att\r\nhålla USA utanför det som skedde för att kunna driva\r\nsina intressen i frågan. Sverige liksom andra stater\r\nsom har restriktioner kan inte ingripa militärt, sade\r\nGöran Lennmarker. Det är inte det som Bosnien har\r\nbegärt. De har begärt att få försvara sig själva.</pre><pre>Anf.  9  GÖRAN LENNMARKER (m) replik\r\nHerr talman! När det gäller krigstribunalen är det\r\nsjälvfallet av intresse att se till att det växer fram ett\r\nsystem som beivrar brott mot folkrätten och folkmor-\r\nden. Att så sker ligger i högsta grad i Sveriges, i de\r\nsmå staternas och, som jag tror, även i de stora län-\r\ndernas intresse. Vad som naturligtvis komplicerar\r\nbilden, vilket ligger i sakens natur, är att det är svårt\r\natt förhandla om den man förhandlar med samtidigt\r\nriskerar att åtalas. Det är dilemmat som ligger i hela\r\ndenna process. Det är inget dolt dilemma utan ett\r\nöppet dilemma för var och en. Vi skall komma ihåg\r\natt vid Nürnbergrättegången var det segrarnas tribu-\r\nnal. Då fanns det inget förhandlingsutrymme. Här\r\nsker förhandlingarna under en pågående konflikt. Att\r\ndetta är ett dilemma inser vi alla, även de som sysslar\r\nmed folkrätt. Jag vet inte hur detta skall lösas, men\r\ndet är ett dilemma som vi måste erkänna.\r\nNär det sedan gäller agerandet mellan de olika\r\nländerna är det ingen tvekan om att det från omvärl-\r\ndens sida var en bristande och felaktig analys som\r\nlänge låg bakom agerandet. Det fanns mycket mot-\r\nstridiga intressen. Vi skall också minnas att USA\r\ngenom president Bush på ett tidigt stadium deklarera-\r\nde att man över huvud taget inte avsåg att lägga sig i\r\nkonflikten, vilket jag tror var mycket olyckligt, men\r\nså skedde.\r\nLikväl måste vi komma ihåg att grunden till detta\r\när att Sverige liksom andra länder inte är berett att\r\nbidra enligt FN-stadgans artikel 51. Därmed blev\r\naggressionen möjlig att fullfölja. I Bosnien-\r\nHercegovina hade man inte möjlighet att försvara sig\r\nsjälva. Därför blev på kort tid aggressionen mycket\r\nframgångsrik, sett med bosniska ögon. Därmed präg-\r\nlades också agerandet av att man utgick ifrån bästa\r\nmöjliga alternativ. Jag tror att vi hela tiden måste ha\r\ndetta klart för oss.</pre><pre>Anf.  10  LENNART ROHDIN (fp) replik\r\nHerr talman! Ja, Göran Lennmarker, visst är det\r\nett dilemma med krigsförbrytartribunalen och för-\r\nhandlingssituationen. Men det är ju därför det är så\r\nsvårt att acceptera att inrättandet av krigsförbrytartri-\r\nbunalen, som bara kommer att straffa några enstaka\r\nfångvaktare vid krigsläger, inte kan framstå som ett\r\nheroiskt och avgörande ingripande mot folkmordet i\r\nBosnien.\r\nI sitt inlägg sade också Göran Lennmarker att va-\r\npenembargot är den springande punkten. Det är ju\r\nnaturligtvis vad det handlar om för Bosnien, för Bos-\r\nnien har aldrig krävt att vare sig USA, EU, Sverige\r\neller något annat land skall sända sina söner eller\r\ndöttrar att dö på Bosniens jord för att hävda Bosniens\r\nrätt att existera. De har krävt att få försvara sig själva,\r\nmen det har FN redan från början på ett tidigt stadium\r\nmedverkat till att försvåra.\r\nVad skulle då ske om FN upphävde vapenembar-\r\ngot, frågade Göran Lennmarker. Jo, det skulle säker-\r\nligen komma repressalier från den serbiska sidan, för\r\nman måste ju leva upp till de hot man har utfäst. Men\r\nredan i dag kringgås vapenembargot i allt högre grad.\r\nDet är en av de avgörande förklaringarna till att rege-\r\nringsstyrkorna på den bosniska sidan nu har haft nå-\r\ngot större framgångar än under de gångna tre åren. Då\r\nkommer en serbisk rekyl, sade Göran Lennmarker.\r\nDet skedde i Bihac när ukrainaserberna från ett annat\r\nland ingrep i Bihac utan att vare sig FN eller OSSE\r\nkunde ingripa. Nu när bosnierna visar att de kan ta för\r\nsig ropar Karadzic på förhandlingar vid förhandlings-\r\nbordet.</pre><pre>Anf.  11  GÖRAN LENNMARKER (m) re-\r\nplik\r\nHerr talman! Jag tror att det är alldeles korrekt att\r\nvare sig Sverige eller andra länder har gjort eller kan\r\ngöra några heroiska insatser när det gäller konflikter-\r\nna i f.d. Jugoslavien, Kroatien eller Bosnien-\r\nHercegovina.\r\nJag vill än en gång upprepa att det handlar om att\r\ngöra det bästa möjliga i en situation som inte är den\r\nbästa men att för den skull inte tappa fattningen utan\r\nagera på det minst dåliga sättet. Jag tror att man skall\r\nformulera sig ungefär så, det minst dåliga sättet.\r\nVi såg ju förra året att när antydningar kom  om\r\natt häva vapenembargot - det togs ju upp också i den\r\namerikanska presidentvalskampanjen - blev för-\r\nhoppningarna stora i Bosnien-Hercegovina. Jag tror\r\nockså att förhoppningar om ett amerikanskt ingripan-\r\nde fanns med i bilden, även om det inte direkt uttala-\r\ndes. Jag är ganska övertygad om att om inte FN-\r\ningripandet hade skett, så hade inte Bosnien-\r\nHercegovina funnits i dag.</pre><pre>Vad vi nu ser - det var ett viktigt påpekande som\r\nLennart Rohdin gjorde - är att just den bosniska re-\r\ngeringssidan har stärkts något. De olika aktionerna,\r\nsom sanktioner och annat, mot den serbiska sidan ger\r\nviss effekt. Det är också ett faktum att det moraliska\r\nfördömandet har effekt. Det finns även goda serber,\r\nsom inser det orimliga i den här politiken. Det har\r\nt.ex. kommit rapporter om mycket omfattande deser-\r\nteringar från den bosniska serbsidan, vilket är ett\r\nhälsotecken. Det finns vissa bosniska serber som flyr,\r\nfrån ett område som de inte vill solidarisera sig med\r\noch vars politik de t.o.m. hatar.\r\nDet finns alltså vissa ljusa tecken i detta ändå,\r\nmen detta sker i en situation med ett bibehållet vape-\r\nnembargo.</pre><pre>Anf.  12  MARIANNE ANDERSSON (c)\r\nHerr talman! Konflikten i f.d. Jugoslavien är som\r\nen stinkande varböld i Europa. De fasansfulla över-\r\ngreppen, krypskyttet, koncentrationslägren, våldtäk-\r\nterna och hela kriget har via TV trängt in i våra var-\r\ndagsrum. Vi har varit passiva åskådare, oförmögna att\r\nhindra det som pågår.\r\nJag tänker ofta på vad människor sade vid andra\r\nvärldskrigets slut, när allt det fasansfulla som då hade\r\nhänt uppenbarades för människorna: Detta får aldrig\r\nhända igen. Och ändå händer det igen.\r\nDet internationella samfundets vanmäktighet när\r\ndet gäller att hindra konflikten är minst sagt tragisk.\r\nDet största misslyckandet är nog de signaler detta ger;\r\netnisk rensning och skurkaktigt beteende lönar sig på\r\nnågot sätt; man kan ägna sig åt folkmord utan att\r\nnågon kan göra något åt det.\r\nDet här måste brytas. Det bör leda vidare till be-\r\nslut om nya regler för folkrätten och för det interna-\r\ntionella samfundets - FN, EU och f.d. ESK, numera\r\nOSSE - handlande. Här måste vi ta initiativ, men den\r\nfrågan behandlas i annat sammanhang.\r\nSituationen i f.d. Jugoslavien har behandlats här i\r\nriksdagen vid många tillfällen. Vi har haft extra debat-\r\nter, interpellations- och frågedebatter med olika inne-\r\nhåll. Utrikesutskottet har naturligtvis behandlat frågan\r\nmånga gånger. Det råder stor samstämmighet när det\r\ngäller Sveriges agerande internationellt och när det\r\ngäller frågor som FN:s närvaro, sanktioner och för-\r\nhandlingar för att få en lösning till stånd osv. Jag vill\r\nbara starkt understryka att vi måste ta ett ansvar för att\r\nkraftfullt agera på alla de sätt som är möjliga för att få\r\nen lösning till stånd.\r\nNu finns det något olika åsikter om kraftfullheten i\r\ndet som görs. Efter den debatt som har ägt rum här i\r\ndag vill jag inte upprepa alla de argument som har\r\nförts fram, utan jag kan bara konstatera att vi delar\r\nmajoritetens uppfattning att vapenembargot inte skall\r\nbrytas och att vi även i övrigt står bakom utskottet när\r\ndet gäller alla de olika delarna i betänkandet om f.d.\r\nJugoslavien och Albanien.\r\nJag vill i stället uppehålla mig något vid Kosovo-\r\nfrågan, inte därför att vi har olika uppfattningar, utan\r\nför att lyfta fram den frågan i debatten. Den riskerar\r\nannars att hamna i skymundan för de andra konflik-\r\ntområdena. Detta innebär inte på något sätt att läget i\r\nområdet är stabilt. I stället har situationen när det\r\ngäller de mänskliga rättigheterna förvärrats mycket\r\nunder senare år, och risken är också stor att kriget\r\nsprider sig.\r\nAv de 2 miljoner invånarna i provinsen Kosovo är\r\n90 % albaner, och de har bott i området sedan lång tid\r\ntillbaka i historien. Trots att området är ett av de ri-\r\nkaste när det gäller naturtillgångar i f.d. Jugoslavien\r\när befolkningen bland de fattigaste.\r\nÅr 1945 tvingades Kosovo in i det kommunistiska\r\nfederala Jugoslavien, för att 1974 få en autonom\r\nställning. Då fick man också representation i alla\r\nfederala forum. Men den här autonomin upphävdes\r\n1989-1990, och Kosovo uteslöts ur den dåvarande\r\nfederationen. Därefter har albanerna försökt bygga\r\nupp en parallell politisk organisation, genom att anta\r\nen deklaration om självständighet och en ny konstitu-\r\ntion. Man hade en folkomröstning 1991 om Kosovo\r\nsom självständig och neutral stat. Ett flerpartival till\r\nparlament och presidentpost organiserades 1992.\r\nInom parentes kan nämnas att presidenten Rugova\r\nhar varit i Sverige tidigare och kommer hit igen nästa\r\nvecka, efter en inbjudan som alla partier har ställt sig\r\nbakom.\r\nAllt det här har mötts med våld, förtryck och ett\r\nslags långsam etnisk rensning från den serbiska regi-\r\nmens sida. Hela det ekonomiska och kulturella syste-\r\nmet samt utbildnings- och sjukvårdssystemet har\r\nförstörts. Den serbiska överhögheten upprätthålls\r\ngenom en omfattande polisiär och militär närvaro.\r\nUtländska observatörer har förhindrats att närvara i\r\nområdet.\r\nSituationen i Kosovo har upprepade gånger be-\r\nhandlats i FN och andra internationella forum. FN har\r\nvid flera tillfällen antagit resolutioner om Kosovo och\r\nde mänskliga rättigheterna där. FN:s särskilde rappor-\r\ntör säger i sin rapport att läget har förvärrats, att fler\r\ndiskriminerande åtgärder har vidtagits och att våldet,\r\nofta med dödlig utgång, har ökat liksom antalet god-\r\ntyckliga arresteringar.\r\nFN fördömer Serbien-Montenegro mycket starkt\r\nför allt det här och kräver naturligtvis bl.a. att för-\r\ntrycket av de mänskliga rättigheterna omedelbart skall\r\nupphöra, att diskrimineringen och det godtyckliga\r\nvåldet också skall upphöra, att de vetenskapliga och\r\nkulturella institutionerna skall återlämnas till albaner-\r\nna och att internationella observatörer måste tillåtas\r\nigen. Vid fredsförhandlingar måste Kosovofrågan\r\nfinnas med. Sanktioner kan inte få upphävas utan att\r\nKosovo också får sina rättigheter.\r\nUtskottet har i svaret på de motioner som har\r\nväckts i den här frågan tydligt beskrivit vad Sverige\r\ngör och hur vi agerar för att hela tiden hålla Kosovo-\r\nfrågan aktuell på alla internationella nivåer, inte minst\r\ni EU, där vi nu har möjlighet att påverka. Det är bra\r\natt Sverige tillsammans med Frankrike, som är ordfö-\r\nrandeland i EU nu, har tagit initiativ till att unionens\r\narbetsgrupp för f.d. Jugoslavien skall ägna större\r\nuppmärksamhet åt situationen i Kosovo.\r\nJag vill bara starkt understryka det som sägs i be-\r\ntänkandet, att utskottet förutsätter att regeringen fort-\r\nsätter att aktivt agera för att situationen i Kosovo\r\nuppmärksammas i alla internationella sammanhang.\r\nDet är oerhört viktigt. Det arbetet får inte avstanna,\r\njämsides med andra ansträngningar för att få en lös-\r\nning till stånd för f.d. Jugoslavien.\r\nHerr talman! Med det yrkar jag bifall till utskottets\r\nhemställan.</pre><pre>Anf.  13  ANNELI HULTHÉN (s) replik\r\nHerr talman! Jag vill bara understryka det som\r\nMarianne Andersson sade om situationen i Kosovo.\r\nVi pratade för en stund sedan om heroiska insatser.\r\nEn heroisk insats är, enligt min mening, det sätt som\r\ndet kosovoalbanska folket har uppträtt på, med tanke\r\npå det förtryck man har fått utstå och utstår från den\r\nserbiska myndighetens sida. Än så länge har man\r\nbemött detta med icke-våld. Det kan verka övermåttan\r\nheroiskt, men jag måste understryka att jag beundrar\r\ndet kosovoalbanska folket för dess handlingssätt i den\r\nsituation som man trots allt befinner sig i.</pre><pre>Anf.  14  MARIANNE ANDERSSON (c) re-\r\nplik\r\nHerr talman! Jag vill också understryka det. Det\r\nfinns fler saker man kan nämna i det sammanhanget.\r\nKosovoalbanernas kulturveckor hölls t.ex. i Kulturhu-\r\nset här i Stockholm för en tid sedan. Kosovoalbaner\r\ngenomförde också demonstrationer på många håll i\r\nEuropa och i världen för några veckor sedan, där\r\nderas fredliga agerande underströks. De arbetar ändå\r\npå ett så konstruktivt sätt som möjligt för att få en\r\nändring till stånd.</pre><pre>Anf.  15  JAN JENNEHAG (v)\r\nHerr talman! Det har talats om upprördheten och\r\nuppgivenheten. Den upprördheten och den uppgiven-\r\nheten infinner sig naturligtvis alltid när man som\r\nbetraktare finner att de maktpolitiska förhållandena\r\ngör att de krafter som skulle kunna agera inte ser sina\r\negna intressen hotade och därmed heller inte agerar.\r\nUpprördheten har också sin grund i att moraliska\r\ndimensioner i den här typen av konflikter uppenbarli-\r\ngen saknar betydelse, annat än som verbala stöd.\r\nVi kan beklaga detta, och vi gör det inte bara i\r\ndag. Vi har gjort det tidigare, och vi kommer förmod-\r\nligen, dess värre, att få göra det ett bra tag till när det\r\ngäller situationen i f.d. Jugoslavien.\r\nMan kan alltså sammanfatta situationen i dag på\r\ndetta sätt: Varför har det inte hänt mer? Varför har\r\ninte det internationella samfundet agerat? Varför har\r\ninte andra krafter agerat?\r\nDetta har sin grund i de materiella förhållandena\r\noch i att dessa krafter inte ser det som ett egenintresse\r\natt agera, till skillnad från i andra konflikter. Det\r\nnämndes tidigare att situationen i Jugoslavien till en\r\ndel skymdes av vad som hände i Kuwait. Där var\r\nsituationen annorlunda, och där agerade både världs-\r\nsamfundet och andra krafter, just på den grundvalen\r\natt man såg att ekonomiska och andra intressen var\r\nhotade.\r\nFN:s närvaro i Bosnien-Hercegovina vilar natur-\r\nligtvis på en ytterst skör tråd. Vi kan önska att det\r\nförhöll sig annorlunda. Det är inte läge för oss att ta\r\nställning till om ökad FN-närvaro är önskvärd eller\r\ninte. Vi kan konstatera att den inte är möjlig. Varken\r\nför vår egen del eller för andra nationer är ett sådant\r\nsteg möjligt.\r\nVi kan också konstatera att FN:s tillkortakom-\r\nmanden har en grund i ledningssystemet och lydnads-\r\nförhållandena. Franska enheter tar order från Paris\r\noch svenska från Stockholm. Detta kan vi också be-\r\nklaga, men vi tvingas konstatera att det i dag fungerar\r\nså, och det är inte möjligt att åstadkomma en annan\r\nordning i det stycket i närtid.\r\nLennart Rohdin sade att spridningsriskerna är\r\nmycket stora om inte kriget i Bosnien bringas till ett\r\nslut. Naturligtvis är det så.\r\nEn förhandlingslösning är det enda möjliga. Den\r\nsituation som uppstår om vapenembargot hävs är\r\nförmodligen - där håller jag med Göran Lennmarker\r\n- att en förhandlingslösning möjligen kan försvåras.\r\nRisken att den försvåras är stor. Enligt min uppfatt-\r\nning kommer en förhandlingslösning i varje fall inte\r\nnärmare om vapenembargot hävs. Även i det stycket\r\nkan vi som iakttagare konstatera att vi skulle önska en\r\nannan situation, men jag tror att det förhåller sig på\r\ndet här viset.\r\nSjälvklart handlar det - som också Lennart\r\nRohdin sade - i grunden om brott mot folkrätten. De\r\nkrafter som vi har att tillgå räcker inte för att försvara\r\nde moraliska dimensionerna. Brottet mot folkrätten\r\nhar redan skett. Vår uppgift nu är att konstatera vilka\r\nmedel vi har att tillgå för att få detta till ett slut inom\r\nen någorlunda överblickbar framtid.\r\nVänsterpartiets uppfattning är att en ytterligare\r\ntidsutdräkt innan man får till stånd en förhandlings-\r\nlösning är att befara om vapenembargot hävs.\r\nI övrigt står Vänsterpartiet i allt väsentligt bakom\r\nbetänkandet. Jag yrkar bifall till utskottets hemställan\r\npå de punkterna.</pre><pre>Anf.  16  LENNART ROHDIN (fp) replik\r\nHerr talman! Vid riksdagens debatt den 23 febru-\r\nari för ett år sedan instämde Vänsterpartiets talesman i\r\ndet anförande som jag höll. Vid voteringen den 2\r\nmars röstade samtliga närvarande vänsterpartiledamö-\r\nter för ett yrkande från mig som var identiskt med\r\nyrkande 1 i motion 623, som jag i reservationen i dag\r\ntillstyrker. Den här gången står Vänsterpartiet bakom\r\nutskottets majoritetsuppfattning, som väl får sägas\r\nvara identisk med den som förelåg för ett år sedan.\r\nJag skulle vilja fråga Jan Jennehag vad som föran-\r\nleder den här positionsförskjutningen. Är det det\r\nfaktum att Vänsterpartiet varit en del av och litet\r\nbesviket fortfarande hoppades kunna ingå i ett rege-\r\nringsunderlag? I så fall tycker jag att Vänsterpartiets\r\nledamöter bör notera att det har hänt en del sedan\r\nutrikesutskottets betänkande justerades för tre veckor\r\nsedan. Det går att ändra sig och rösta för det man\r\nstödde för ett år sedan.</pre><pre>Anf.  17  JAN JENNEHAG (v) replik\r\nHerr talman! Diskussioner om regeringsunderlag\r\nhar inte med detta att göra.\r\nLennart Rohdin har alldeles rätt i den förändring\r\nhan pekar på. Så förhåller det sig. Det är bara att\r\nkonstatera att jag företräder partiets uppfattning i dag\r\ni den här frågan. Grunderna för den har jag försökt att\r\nklargöra i mitt anförande. Jag kan inte annat än citera\r\nJohn Steinbeck: Det som skiljer den envise från den\r\nvise är förmågan att ta hänsyn till ett förändrat läge.</pre><pre>Anf.  18  LENNART ROHDIN (fp) replik\r\nHerr talman! Jag bara konstaterar att det som då\r\nuppenbarligen har förändrats för Vänsterpartiets del\r\när att man inte längre anser att man kan ge regeringen\r\ntill känna vad som anförs i motionen om republiken\r\nBosnien-Hercegovinas rätt att fortbestå som själv-\r\nständig stat av multietnisk karaktär inom de gränser\r\nsom erkändes av FN och världssamfundet våren 1992.\r\nPersonligen tycker jag att Vänsterpartiets riks-\r\ndagsgrupp var visare för ett år sedan.</pre><pre>Anf.  19  JAN JENNEHAG (v) replik\r\nHerr talman! Det handlar om den tveksamhet som\r\nfinns när det gäller effekten av ett hävande av vape-\r\nnembargot - konstigare än så är det inte, Lennart\r\nRohdin. Här befinner vi oss - det erkänner jag villigt\r\n- på en ganska smal egg. Jag tror uppriktigt att den\r\nställning som vi tog för ett år sedan i dag skulle för-\r\nsvåra en förhandlingslösning. Vi kan ha olika upp-\r\nfattningar om det, men så förhåller det sig i dag.</pre><pre>Anf.  20  BODIL FRANCKE\r\nOHLSSON (mp)\r\nHerr talman! Dagligen påminns vi om kriget i Ju-\r\ngoslavien. Nästan varje dag får vi veta något nytt\r\ngenom radio, TV eller press. Ibland tycker man att\r\ninformationen från i går inte stämmer överens med\r\ndagens nyheter - så snabbt förändras den. Mönstret\r\nväxlar ständigt, lojaliteter och allianser skiftar, väp-\r\nnade konflikter har etniska grunder eller nationella,\r\neller båda.\r\nVi får rapporter om etniska rensningar och männi-\r\nskor som körs i väg från sina hem. Det talas om våld\r\noch övergrepp och om systematisk förföljelse. Männi-\r\nskor kastas i fängelse och i koncentrationsläger.\r\nEn utrensningsform som inte märks så mycket och\r\ninte får några stora rubriker är att människor mister\r\nsina arbeten och försörjningsmöjligheter - politiska\r\nbefattningar får plötsligt nya innehavare; den som haft\r\narbetet eller befattningen tillhör fel folkgrupp.\r\nDet handlar om tre krig i Jugoslavien, säger man.\r\nKriget i Slovenien, som började på sommaren 1991,\r\nkriget i Kroatien, som började 1992, och kriget i\r\nBosnien-Hercegovina som startade i april 1992.\r\nKriget i Slovenien varade en vecka - genom EG:s\r\nmedling tog det slut avtalsvägen. Det var helt i FN:s\r\nanda att konflikter löses förhandlingsvägen och ge-\r\nnom överenskommelser länder emellan. I Slovenien\r\nfungerade det. Men gick det för lätt och gav det fel\r\nsignaler? Och hur säker och pålitlig är egentligen en\r\növerenskommelse och hur långsiktigt hållbar, om den\r\nena parten anser sig förfördelad och känner sig som\r\nen förlorare?\r\nFN:s fredsbevarande och konfliktlösande arbete\r\nbygger på icke-våldsprincipen, på det faktum att FN:s\r\nmedlemmar förbundit sig att lösa sina tvister på fred-\r\nlig väg och på det globala ansvar FN och medlems-\r\nländerna har.\r\nMen hur uppträder FN:s medlemmar när de står\r\nutanför en konflikt? Sedan FN-resolutionen antogs i\r\nseptember 1992 har vapen för ungefär 12 miljarder\r\nkronor smugglats in i Jugoslavien. Från Ryssland,\r\nÖsterrike, Schweiz, Italien, Tyskland och Polen har\r\nvapen kommit till samtliga krigförande länder, och då\r\nhar jag bara nämnt de europeiska länderna.\r\nDen internationella tribunalen mot krigsförbrytel-\r\nser i f.d. Jugoslavien borde kanske räkna in även de\r\ninternationella vapenhandlarna bland de krigsförbry-\r\ntare som skall ställas inför rätta.\r\nStark kritik har riktats mot FN:s insatser eller brist\r\npå insatser i de jugoslaviska krigen. Stark kritik kan\r\nmed rätta också riktas mot medlemsländerna, som inte\r\nhar ställt upp i den omfattning FN behövt.\r\nFN har kritiserats för att man inte gjort en politisk\r\nanalys över konflikten i Jugoslavien innan man in-\r\ngrep, för övertro på makthavares överenskommelser,\r\nför att inte ha tagit itu med MR-brott och med det som\r\nkallas för folkmord.\r\nMan har kritiserat FN:s vapenembargo, som gäller\r\nhela det forna Jugoslavien. I Bosnien-Hercegovinas\r\nfall har det inte varit till hjälp; tvärtom - landet var\r\nutan möjligheter att försvara sig när det angreps.\r\nMajoriteten i utskottet menar att det inte är möjligt\r\natt häva vapenembargot i Bosnien-Hercegovina. \"Om\r\nså skedde skulle förutsättningarna för FN:s närvaro -\r\noch därmed också för en viktig del av folkförsörj-\r\nningen - upphöra. Detta skulle innebära stora risker\r\nför Bosnien-Hercegovinas fortlevnad. - - - Ytterliga-\r\nre vapen i området skulle enligt utskottets bedömning\r\nsannolikt förorsaka ännu mera våld och lidande och\r\näven gå stick i stäv mot FN:s strävan mot demilitari-\r\nsering.\"\r\nDet skulle också innebära att man frångår FN:s\r\nfredsprinciper och i stället väljer vapen och våld som\r\nett sätt att lösa konflikter. Det är viktigare att aktivt\r\nsöka nya vägar som motsvarar den nya komplicerade\r\noch tydligen för FN och FN:s medlemsländer helt\r\noväntade riktning som krigshändelserna har tagit och\r\nden lösning som för närvarande finns i fredsarbetet.\r\nJag instämmer i de frågor som Folkpartiet ställer\r\nsig. Har Sverige några idéer, och varför hörs de i så\r\nfall inte? Varför är Sverige inte i täten?\r\nMiljöpartiet har en motion om Kosova. Alla parti-\r\ner som väckt motioner om Jugoslavien tar också upp\r\nförhållandena i Kosova.\r\nSom vi har hört här hade kosovaalbanerna från\r\nbörjan en autonom ställning i Jugoslavien, men den\r\nupphävdes när Milosevic kom till makten. Kosovaal-\r\nbanerna är i majoritet i sitt område - 90 % där är\r\nkosovaalbaner - men de diskrimineras och förtrycks\r\nav Serbien.\r\nTransnationella stiftelsen för freds- och framtids-\r\nforskning, TFF, har i sin guide till stort krig beskrivit\r\nförhållandena på följande sätt: Efter det att Milosevic\r\nupphävt Kosovos regionala självstyre stängdes parla-\r\nment och universitet. Albanskspråkig TV och al-\r\nbanskspråkiga tidningar slogs igen. Albaner utpressa-\r\ndes liksom polis, sjukvård och förvaltning i ett snabbt\r\nhelt segregerat samhälle med ett apartheidliknande\r\nserbiskt nationalistiskt styre.\r\nKosova har förklarat sig självständigt, och man\r\nhar valt en egen president. Kosova driver sina krav på\r\nsjälvständighet konsekvent med ickevåldsmetoder.\r\nDet är kanske i Kosova som nya fredsbevarande\r\ninsatser skall sättas in. Det kanske är där det skulle\r\nlöna sig. Insatserna måste dock sättas in snabbt, så\r\nsnabbt att inte önskningarna om fred och självstyre\r\nförsvagas hos befolkningen till främjande av våldet.\r\nMiljöpartiet kräver i sin motion, vilket vi också\r\nhar hört här, att OSSE-missionerna åter skall sättas in\r\ni Kosova. Utskottet förutsätter i betänkandet att rege-\r\nringen fortsätter sina ansträngningar att få till stånd ett\r\nserbiskt medgivande till missionerna.\r\nTill sist litet siffror hämtade ur TFF: FN:s samlade\r\nårsbudget motsvarar ungefär Malmös årsbudget.\r\nVarje gång FN:s medlemmar satsar tre kronor till FN,\r\nsatsar de 850 kr på vapen och vapenexport. Krig får\r\ntydligen kosta. Men när det gäller fred, då är man\r\nekonomisk för att inte säga snål. Det kanske är så att\r\nsnålheten bedrar visheten.</pre><pre>Anf.  21  LENNART ROHDIN (fp) replik\r\nHerr talman! Jag känner stor sympati för de vär-\r\nderingar som Bodil Francke Ohlsson gav uttryck för i\r\nsitt inlägg. Jag vill gärna säga att efter bortåt 25 års\r\nverksamhet i internationellt freds- och solidaritetsar-\r\nbete är jag den förste att erkänna att det känns mycket\r\nsvårt att över huvud taget börja fundera över när man\r\nmåste sätta hårt mot hårt.\r\nDet är dock inte så att FN enbart talar om fredliga\r\nmedel. I kap. 7 i FN-stadgan, Bodil Francke Ohlsson,\r\ntalas om när FN har rätt att mot folkmord, mot krigs-\r\nförbrytare använda det våld som krävs för att sätta\r\nstopp för det våld som inte kan stoppas på annat sätt.\r\nDet ingår också i FN-stadgan.\r\nMan talar om att värna FN-tanken. Bodil Francke\r\nOhlsson instämmer i utskottsmajoritetens uppfattning\r\nom att vapenembargot inte kan hävas. Det tror inte jag\r\nheller att det kan. Det finns inte förutsättningar för det\r\ni FN:s säkerhetsråd. Snart kanske det inte längre är så\r\nväsentligt om säkerhetsrådet fattar det beslutet eller\r\nej, eftersom det här kringgås i allt större utsträckning.\r\nMen hur går det med tilltron till FN-stadgan och FN-\r\ntanken om man på papperet har ett vapenembargo\r\nsom alla struntar i? Det kringgås för att man inte har\r\nkurage att ta itu med det formella beslutet.</pre><pre>Anf.  22  BODIL FRANCKE OHLSSON (mp)\r\nreplik\r\nHerr talman! Jag vill nämna två saker i det här\r\nsammanhanget. Jag vill hänvisa till vad Johan Galtung\r\nsäger. Han säger att han inte bara vill ha blå hjälmar i\r\nJugoslavien, utan han vill ha blå mattor i de konflikt-\r\ndrabbade områdena. FN:s krav på mer hjälp från\r\nmedlemsländerna har inte fått något gehör. Han me-\r\nnar alltså att fler FN-soldater kan dämpa konflikt- och\r\nkrigsrisken. Galtung säger också att man inte löser\r\nkonflikter genom fler gevär och nya skjutorder. Men\r\ndäremot skapar man ökade spänningar, mer hat och\r\nnya konflikter.\r\nJag sade att jag tror att man kan börja i Kosova.\r\nDär har man verkligen en önskan om fred och om ett\r\nagerande med fredliga medel, med ickevåld. FN har\r\ntittat på hur lokalbefolkningen har lidit i olika krig.\r\nUnder första världskriget drabbades 5 % av lokalbe-\r\nfolkningen, och under andra världskriget drabbades\r\n50 % direkt av kriget. Under det jugoslaviska kriget\r\när vi nu uppe i 90 %. Det är en otroligt hög siffra när\r\nman är van att tänka sig att det är arméerna som drab-\r\nbas mest. Jag tror också att det oerhörda trycket och\r\nde oerhörda svårigheter som lokalbefolkningen lever\r\nunder, skapar en grund för att få fram fred underifrån\r\ni stället för att komma med lösningar uppifrån. Det är\r\ntyvärr så, på grund av att förhållandena är så svåra.</pre><pre>Anf.  23  LENNART ROHDIN (fp) replik\r\nHerr talmin! Bodil Francke Ohlsson, att 90 % av\r\ncivilbefolkningen drabbas i Bosnien är inte bara ett\r\nutslag av krigets effekter. Kriget i Bosnien har syste-\r\nmatiskt som huvudmål just att drabba civilbefolkning-\r\nen, den som inte kan försvara sig. Jag instämmer helt i\r\natt det är viktigt att vara ute i tid.\r\nJag var för några veckor sedan i Makedonien och\r\nbesökte de svenska FN-trupperna där. De är inte så\r\nmånga, knappt 40 stycken. Jag hoppas innerligt att vi\r\nslipper uppleva att de dras hem av ekonomiska bud-\r\ngetskäl här i Sverige. Skulle så ske utgår jag ifrån att\r\njag har Bodil Francke Ohlsson med mig i debatten här\r\ni kammaren.\r\nMed alla dessa förebyggande åtgärder får man än-\r\ndå inte väja inför den slutliga frågan när våldet och\r\nterrorn är i full gång och systematiskt utnyttjar det\r\nfaktum att världen inte sätter hårt mot hårt. Man kan\r\nvänta ut världen tills den inte längre har tid eller lust\r\natt fortsätta att engagera sig. Det är då FN-stadgans\r\nkap. 7 § 42 finns som säger att den här typen av våld\r\noch terror också måste kunna stoppas. Vad skulle vi\r\nha sagt till invånarna i Warszawaghettot?</pre><pre>Anf.  24  BERTIL PERSSON (m)\r\nHerr talman! Vi är alla djupt upprörda över vad\r\nsom händer i det forna Jugoslavien. Jag vill också\r\nhävda att Sverige är starkt engagerat i händelseför-\r\nloppet i f.d. Jugoslavien. Vi ser ingen ljusning i det\r\nfolkmord som pågår där. Vi hjälper också alla till att\r\nskapa en internationell opinionsbildning mot vad som\r\nsker i Jugoslavien.\r\nDet finns stora svårigheter när det gäller att lösa\r\nproblemen i Jugoslavien. För det första gäller det de\r\ngamla kommunistländernas problem med att folk och\r\ngränser inte stämmer överens och att man har haft en\r\nterror som har gjort det möjligt att pressa ned konflik-\r\nter. När trycket släpper riskerar de att blossa upp.\r\nMan har där inte haft en naturlig fredlig lösning av\r\nkonflikterna.\r\nFör det andra är de berg där konflikterna äger rum\r\nutomordentligt svårkontrollerade. Tyskarna hade\r\nunder andra världskriget 20 divisioner stridande sol-\r\ndater där, dvs. en halv miljon man, utan att få kontroll\r\növer dessa områden. Vi vet också att serbernas bergs-\r\nförråd av vapen räcker till tio års krigföring. Vi vet att\r\nman inte följer och inte respekterar några av krigets\r\nregler. Kanoner kan stå på sjukhus och skolor, för att\r\ngöra konflikterna svårare, på ett fullständigt otillåtet\r\nsätt.\r\nVapenembargot har diskuterats här. Man kan inte\r\ngöra det utan att också fundera över vad som händer\r\nom man tar bort vapenembargot. Det är uppenbart att\r\ndet finns risker. Det finns en mycket påtaglig risk med\r\natt Unprofor och vi går ut och att man får en mycket\r\nkraftfull serbisk attack. Det finns också en påtaglig\r\nrisk att man får truppstöd från andra muslimska län-\r\nder. I många sammanhang har en sådan beredskap\r\nantytts. En sådan upptrappning kan göra detta till en\r\nvärldskonflikt.\r\nDet är lätt att kritisera FN. Men jag tror att man\r\nkan konstatera att utan FN skulle vi ha haft ett Stor-\r\nserbien omfattande Bosnien-Hercegovina. Det är\r\nmycket lätt att kritisera FN, men FN är beroende av\r\nbåde betalare och truppförsörjare. Det är naturligtvis\r\nlätt att kritisera dem. Det är mycket lätt att ta poänger\r\npå torgmöten genom att framhäva en högre moral, där\r\nman antyder att någon annan inte gör någonting. Var-\r\nför är FN så förfärligt dåligt? Varför kan inte andra\r\nFN-länder. t.ex. de som sitter i säkerhetsrådet, göra\r\nnågonting? Man kan kräva kraft av andra, och man\r\nkan bli moralisk att det faktiskt blir dubbelmoral.\r\nDet är lätt att säga att man skall vara heroisk och\r\navgörande, som Lennart Rohdin sade här. Om vi tittar\r\npå den reservation som Lennart Rohdin har skrivit\r\nfinner vi att den avslutas med två meningar om hand-\r\nling, för övrigt de enda i denna långa reservation.\r\nDen första meningen är: \"Det är utskottets för-\r\nhoppning att Sverige skall ta täten i en internationell\r\nopinionsbildning mot kriget och för Bosnien-\r\nHercegovinas rätt att fortleva som en multietnisk stat\r\ninom de 1992 folkrättsligt erkända gränserna.\" Detta\r\när vi alla fullständigt överens om.\r\nDen andra satsen kräver emellertid en förklaring:\r\n\"I den nya värld vi lever i, måste det finnas en bered-\r\nskap för att med alla tillgängliga medel hindra extre-\r\nmister av den typ som nu under fyra års tid fört det\r\nforna Jugoslavien till randen av den definitiva kata-\r\nstrofen.\"\r\nJag har vid flera tillfällen frågat Lennart Rohdin\r\nvad han menar med \"alla tillgängliga medel\". Varje\r\ngång har jag fått beskedet att jag ska få svar i kamma-\r\nren. Jag har lyssnat noggrant. Jag har inte fått något\r\nsvar. Jag väntar fortfarande på det. Jag ställer en di-\r\nrekt fråga till Lennart Rohdin: Vad innebär \"med alla\r\ntillgängliga medel\"?\r\nHan kritiserar framför allt de nationer som sitter i\r\nsäkerhetsrådet. De är alla atomstater. Är det atomva-\r\npen, kryssningsmissiler, flygbombningar eller stridan-\r\nde trupper han talar om? I så fall undrar jag vilka\r\nländer som skall ställa upp med stridande trupper.\r\nSkall det vara en svensk trupp? Skall denna trupp vara\r\nfrivillig, eller skall obligatoriskt värnpliktiga delta?\r\nTänker Lennart Rohdin själv åka till Jugoslavien och\r\ndelta i den lösning han talar om?\r\nJag tror att det är viktigt, när det gäller respekten\r\nför oss som politiker, att vi talar klartext, att vi talar\r\nom vad det handlar om. Jag tror att hederligheten\r\nkräver ett besked från Lennart Rohdin på den här\r\npunkten.</pre><pre>Anf.  25  LENNART ROHDIN (fp) replik\r\nHerr talman! Bertil Persson säger att han har frå-\r\ngat mig ett antal gånger och att jag har sagt att jag\r\nskall ge svar i kammaren. Det skall jag göra, men jag\r\nhar också givit svar varje gång Bertil Persson har\r\nfrågat. FN-stadgan föreskriver nämligen en lång rad\r\nolika åtgärder som kan trappas upp till det yttersta\r\ningripandet. Det är dessa som jag och Folkpartiet\r\nanser att man borde utnyttja och pröva.\r\nDetta är ingenting isolerat. Det framförs i många\r\nsammanhang. Exempelvis framförs det i den ameri-\r\nkanska kongressen krav på sådana åtgärder. Detta är\r\nalltså inte någonting märkvärdigt.\r\nBertil Persson faller lätt in i den allmänna sprid-\r\nningen av dimridåer. Han säger att folk och gränser\r\ninte stämmer överens; därför blir det som det blir.\r\nLåt mig hänvisa till en artikel av den förre ameri-\r\nkanske Jugoslavienambassadören Warren Zimmer-\r\nmann. I den beskriver han hur det hela gick till. Han\r\nkonstaterar att Jugoslaviens uppbrott och kriget i\r\nBosnien är ett typexempel på nationalism från toppen.\r\nSkrupulösa ledare i toppen manipulerade och använde\r\nterroråtgärder för att se till att människor försattes i\r\nskräck och rädsla. Det var inte fråga om att gränser\r\noch folk inte stämde och att människor inte kunde\r\nleva tillsammans. De allra flesta ville leva tillsam-\r\nmans, men det ville inte deras ledare, och det är dem\r\nsom vi förhandlar med. Det är de som får hållas.</pre><pre>Anf.  26  BERTIL PERSSON (m) replik\r\nHerr talman! Frågan är fortfarande vad Lennart\r\nRohdin talar om. Talar han om ett fullt krig med alla\r\nde tillgängliga medel som kärnvapenstaterna kan sätta\r\nin? Skall en svensk stridande trupp, obligatoriskt\r\nvärnpliktig eller frivillig, sättas in? Det är viktigt för\r\noss att veta var gränserna går när man talar om alla till\r\nbuds stående medel. Jag vill gärna återigen ställa min\r\nfråga. Jag tycker inte att Lennart Rohdin kan komma\r\nifrån den med ett lösligt tal om upptrappning.</pre><pre>Anf.  27  LENNART ROHDIN (fp) replik\r\nHerr talman! Jag kan inte undgå att bli litet fun-\r\ndersam när jag hör Bertil Persson. Har Bertil Persson\r\nläst FN-stadgan? Har Bertil Persson läst kapitel 7?\r\nHar Bertil Persson läst artikel 42? Där står just att FN\r\nskall använda de militära medel som krävs. Det får\r\nalltid anpassas efter situationen och dess utveckling.\r\nFolkpartiet liberalerna ställer upp på hela FN-\r\nstadgan och dess innehåll. Gör Bertil Persson det?\r\nGör Bertil Perssons parti, Moderaterna, det?\r\nBertil Persson vände sig också mot diskussionen\r\nom vapenembargot och undrade vad som skulle hända\r\nom man tog bort det. Som jag har sagt tidigare förlo-\r\nrar den frågan alltmer sin aktualitet, eftersom vape-\r\nnembargot kringgås inför öppen ridå. Jag skulle vilja\r\nställa två frågor till Bertil Persson. Skulle Bertil Pers-\r\nson, analogt med sitt tidigare resonemang, kräva att\r\ndet infördes ett vapenembargo i dag om det inte fanns\r\nnågot? Jag har inte hört någon annan kräva det. Pro-\r\ntesterar Bertil Persson mot det faktum att vapenem-\r\nbargot nu innebär ett mera jämlikt styrkeförhållande\r\nför de bosniska regeringsstyrkorna, vilket gör att\r\nkrigsförbrytaren Karadzic för första gången ropar på\r\nfredsförhandlingar?</pre><pre>Anf.  28  BERTIL PERSSON (m) replik\r\nHerr talman! Det är uppenbart att man inte kan få\r\nnågot svar från Lennart Rohdin.\r\nDet är bara att konstatera att det tydligen inte finns\r\nnågon gräns för vilka krigiska insatser, från bl.a.\r\nsvenska trupper, som Lennart Rohdin är beredd att\r\nsätta in. Det är ett viktigt besked, inte minst inför de\r\ntorgmöten som vi kan komma att träffas på.\r\nJag tycker faktiskt att det är svagt att inte kunna ge\r\nett klart besked.</pre><pre>Anf.  29  HÅKAN HOLMBERG (fp)\r\nHerr talman! Jag vill inte påstå att olika grundvär-\r\nderingar ligger bakom de olika åsikter som finns i den\r\nhär debatten, inte ens efter Bertil Perssons sista in-\r\nlägg, även om man kan bli fundersam. Snarare hand-\r\nlar det om olika uppfattningar om vad som är viktigt.\r\nKanske handlar det också om en vilja att se det up-\r\npenbara i det som har skett under några år i Bosnien.\r\nDen här frågan handlar i grunden om folkrätten\r\noch tilltron till FN, OSSE och hela det internationella\r\nsamfundets förmåga och vilja att leva upp till sina\r\negna åtaganden, stadgor och principer.\r\nDet finns en parallell, som jag och andra har på-\r\npekat många gånger i den här kammaren. Tilltron till\r\nNationernas förbund under 30-talet undergrävdes\r\nmycket snabbt. Den organisationen misslyckades\r\ntotalt med att gripa in och stoppa den tidens aggres-\r\nsion. Då gällde det Abessinien, spanska inbördeskri-\r\nget och Tjeckoslovakien.\r\nI anslutning till detta tycker jag att det är nödvän-\r\ndigt att kommentera det som Anneli Hulthén sade.\r\nHon menade att FN ändå har försökt verka för en\r\nlösning som skulle bygga på demokrati och samexi-\r\nstens. Det är verkligen en fråga om definitioner i så\r\nfall. De lösningar som man har försökt lansera i olika\r\ntappningar har ju byggt på en etnisk uppdelning. I\r\nstort sett har man följt frontlinjerna, som de råkade\r\nvara och som de nu har varit under en ganska lång tid.\r\nDet finns ett grundläggande problem. Å ena sidan\r\nskall det vara olika enheter för olika etniska grupper.\r\nÅ andra sidan skall människor ha rätt att återvända.\r\nDessa två principer går inte att upprätthålla på samma\r\ngång. Man bygger inte en stabil fred på att försöka\r\ntrolla bort detta problem. Därför skall man kanske\r\nvara litet försiktig med att beskriva FN:s insatser som\r\natt man har verkat för demokrati och samexistens.\r\nVerkligheten är mera komplicerad. Kanske är det\r\nfråga om att man snarast har känt sig pressad att\r\nkomma fram med någonting över huvud taget för att\r\ndölja det grundläggande totala misslyckandet och\r\nsveket.\r\nDebatten handlar naturligtvis också om vår syn på\r\nfolkmord. Man skulle inte behöva debattera en sådan\r\nsak i Sveriges riksdag, men det är ett faktum att ordet\r\nfolkmord inte nämns i majoritetens text. Jag tror ock-\r\nså att alla talesmän som har varit uppe i debatten, med\r\nundantag från Bodil Francke Ohlsson från Miljöpar-\r\ntiet, undvek att använda ordet. Därför är det nödvän-\r\ndigt att fråga er: Är det ett folkmord som vi har be-\r\nvittnat under några år? Vilka slutsatser drar ni i så fall\r\nav det?\r\nDetta handlar också om tilltron till fredsordningen\r\ni Europa - ett mer begränsat perspektiv än det globala\r\n- efter 1989. Om de som har startat och drivit fram\r\nfolkmordet och kriget i Bosnien når den definitiva\r\nframgången, nämligen att Bosnien upphör att existera,\r\nöppnar det naturligtvis dörren för andra makthavare\r\npå andra håll, så att de kan göra ungefär detsamma.\r\nDet som har skett i Tjetjenien under början av\r\ndetta år kan man se som en konsekvens av att världs-\r\nsamfundet inte har orkat ta itu med kriget och folk-\r\nmordet i Bosnien på det sätt som hade varit rimligt.\r\nI dag läser vi i tidningarna om hur den ryske utri-\r\nkesministern hotar att gripa in militärt för att skydda\r\nryssar i grannstaterna mot påstådda - ibland är de\r\nmöjligen verkliga - övergrepp. Här ser vi också ett\r\nmönster med ekon bakåt till 30-talet. Då gällde det\r\nalla tyskar i ett land. Nu har det under några år hand-\r\nlat om alla serber i ett land. Nu kommer en antydan\r\nom att det gäller alla ryssar i ett land. Det är en prin-\r\ncip som bara kan leda till en katastrof.\r\nDärmed handlar den här debatten också om Sveri-\r\nges egna säkerhetsintressen. En del länder kan beröras\r\nav att situationen i Bosnien tillåts bli mönster för ett\r\npolitiskt handlande på andra håll i Europa. Några av\r\nde länderna ligger alldeles intill oss: de baltiska län-\r\nderna.\r\nDet finns gränser i den internationella politiken -\r\ninte fysiska utan moraliska, principiella gränser - som\r\ninte får överskridas om inte den internationella ord-\r\nningen skall riskera att rivas upp, kanske på ett sätt\r\nsom gör att den inte kan återställas. Den gränsen går i\r\nBosnien. Den går precis där. Detta är testfallet. Vi är\r\nsnubblande nära ett totalt misslyckande för det inter-\r\nnationella samfundet.\r\nDet är för mig en gåta att Sverige, som så många\r\ngånger har agerat för de små ländernas rätt gentemot\r\nstormakter av olika slag och hävdat just folkrätten\r\nsom den princip som vi alltid måste hålla på för att\r\nciviliserade former för umgänge mellan världens\r\nländer skall bestå, inte har agerat mer aktivt i denna\r\nfråga. Vi har ingenting att förlora på att agera mer\r\naktivt, men vi skulle, tillsammans med andra små\r\nländer, kunna ha mycket att vinna på att föra en mer\r\naktiv politik.\r\nKonsekvensen av majoritetens hållning i den fråga\r\nsom här är den mest kontroversiella, nämligen den\r\nsom rör vapenembargot, måste logiskt sett vara att\r\nman i majoriteten anser - fast det inte sägs - att Sve-\r\nrige måste engagera sig betydligt mer aktivt för att\r\nden bosniska regeringen, som är internationellt er-\r\nkänd, den bosniska staten, som är internationellt er-\r\nkänd, skall få möjlighet att börja fungera så som den\r\nskall fungera, som en demokratisk, multietnisk stat\r\ninom internationellt erkända gränser. För att åstad-\r\nkomma det måste det sättas press på angriparsidan,\r\nalltså den bosnienserbiska sidan. Får inte bosnierna\r\nsjälva sätta den pressen måste det internationella\r\nsamfundet göra det.\r\nVad gör då den svenska regeringen, vad vill då\r\nden svenska riksdagen uppmana den svenska rege-\r\nringen att göra? Den frågan kvarstår tyvärr också efter\r\nden här debatten.</pre><pre>Anf.  30  ANNELI HULTHÉN (s) replik\r\nHerr talman! Nej, Håkan Holmberg, den frågan\r\nkvarstår inte. Utrikesutskottet har i sitt betänkande\r\nskrivit vad utrikesutskottets majoritet önskar. Där-\r\nemot kvarstår frågan: Vad vill Folkpartiet? Det är\r\nsom ett eko ur det förgångna att här i kammaren höra\r\nHåkan Holmberg bara företräda något slags folkpar-\r\ntistisk referensram om hur världen skall fungera och\r\nvilka medel som skall till för att den skall bli den mest\r\nlyckliga. På samma sätt och i samma höga tonläge\r\ndiskuterade man när det gällde de baltiska staterna\r\noch de möjligheter vi i det sammanhanget hade att\r\nverka för en demokratisk och fri utveckling. Det är\r\nexakt identiskt samma diskussionsteknik. Man säger\r\natt man vill mer, men en analys av Folkpartiets inlägg\r\nvisar att de inte står för något mer eller bättre än de\r\nsynpunkter som har företrätts av andra i denna kam-\r\nmare.\r\nHåkan Holmberg frågar sig vad som är det uppen-\r\nbara som har inträffat i denna konflikt. Det uppenbara\r\nsom har inträffat i denna konflikt är att den civila\r\nbefolkningen som i vilken annan konflikt som helst\r\nhar fått lida. Den har fått lida ohyggligt och oerhört.\r\nDet är också sagt att detta är något som vi inte kan\r\nacceptera.\r\nDet är också sagt att den etniska rensning och de\r\nsystematiska våldtäkter som har ägt rum inte kan\r\naccepteras. Då säger Håkan Holmberg: Det räcker\r\ninte, kalla det folkmord. Men varför är det bara Folk-\r\npartiets egna ord som skall gälla i denna debatt? Var-\r\nför räcker inte de uttrycksmedel vi andra använder för\r\natt tala om vad vi tycker är hemskt i det som har skett\r\ni det forna Jugoslavien?\r\nFortfarande finns tveksamheterna kvar. Vad är det\r\nför medel som Folkpartiet vill använda för att på bästa\r\nsätt lösa konflikten?</pre><pre>Anf.  31  HÅKAN HOLMBERG (fp) replik\r\nHerr talman! Det här var ett säreget inlägg. Vad\r\njag liksom Lennart Rohdin tidigare och många andra\r\nutanför denna kammare och i många andra länder hela\r\ntiden talar om är internationella principer, konventio-\r\nner, FN-stadgan och sådana saker. Detta är inte något\r\nslags folkpartistisk eller liberal partipolitik, något\r\nslags egna definitioner av begrepp, utan det här är\r\ninternationellt erkända, allmänt underskrivna konven-\r\ntioner om hur länder bör bete sig mot varandra.\r\nFrågan hur man etiketterar det som har skett i det\r\nf.d. Jugoslavien är inte bara en fråga om etiketter. Det\r\när en mycket central fråga. Om man använder ordet\r\nfolkmord eller inte har naturligtvis sin betydelse,\r\neftersom det råkar finnas en internationell folkmords-\r\nkonvention, vars signatärer genom att skriva under\r\nhar förbundit sig att förhindra just folkmord. Det som\r\nhar ägt rum i det f.d. Jugoslavien uppfyller vad jag\r\nkan se alla de krav som det internationella samfundet\r\nhittills har varit överens om i definitionen av ett folk-\r\nmord.\r\nIfall man undviker att definiera ett folkmord som\r\nett folkmord och i stället så att säga skriver sig runt på\r\nolika sätt innebär det exakt det som jag och Lennart\r\nRohdin tidigare har påpekat, nämligen att man undvi-\r\nker att säga det som är den uppenbara sanningen, som\r\när öppen för vem som helst att se, därför att man inte\r\nvill titta på det, därför att man inte vill dra konsekven-\r\nsen och slutsatsen att såväl föregående som nuvarande\r\nsvenska regering har varit alltför passiv, alltför\r\nmycket har deltagit i vad man kan kalla för det inter-\r\nnationella hyckleriet i den här frågan.\r\nDet är precis detta det handlar om, och det är tra-\r\ngiskt att partier och politiker som i andra samman-\r\nhang har talat varmt för folkrätten och för små länders\r\nrätt gentemot stormakter är så tysta och försiktiga\r\ndenna gång.</pre><pre>Anf.  32  ANNELI HULTHÉN (s) replik\r\nHerr talman! För mig är det allra viktigaste männi-\r\nskornas rätt att fortsätta leva i en multietnisk kultur i\r\nen självständig nation. Det teoretiserande som Håkan\r\nHolmberg håller på med är för mig lika säreget som\r\nmitt inlägg var för honom.\r\nDet är ett märkligt sätt att skapa debatt. Det har\r\nflera gånger under den här debatten sagts att Sverige\r\när tyst. Jag måste då säga att jag beundrar de ideella\r\norganisationer som med sin hjälp till Bosnien och det\r\nforna Jugoslavien vågar sig in där och gör något kon-\r\nstruktivt i den situation som faktiskt råder, som med\r\nmedel försöker skapa och överbrygga de skillnader\r\nsom har växt fram mellan människor, som försöker ta\r\ntag i kvinnornas situation efter de systematiska våld-\r\ntäkter som har ägt rum, som försöker göra något or-\r\ndentligt. Detta är det verkliga debattinlägget, inte\r\nteoretiserandet på ett torgmöte och inte teoretiseran-\r\ndet i kammaren.\r\nJag uppfattar fortfarande Folkpartiets inlägg som\r\natt man till varje pris vill ha en konflikt kring detta i\r\nden svenska riksdagen. Man vill inte höra på vad\r\nandra säger. Man säger att man själv alltid är bäst.</pre><pre>Anf.  33  HÅKAN HOLMBERG (fp) replik\r\nHerr talman! Om Anneli Hulthén tycker att ett an-\r\nnat parti framstår som bättre än hennes eget i den här\r\nfrågan kan hon mycket lätt undvika det genom att\r\nhålla med om ganska grundläggande saker. Då slipper\r\nvi allt det här. Det här handlar emellertid inte om\r\npartipolitik. Det handlar om folkrätt, om respekt för\r\ninternationella samlevnadsprinciper.\r\nAnneli Hulthén talar om \"teoretiserande\" och\r\n\"abstrakta principer\". Ja, det är precis det som vi i\r\nväldigt många olika sammanhang försöker upprätthål-\r\nla. Vad är FN:s deklaration om de mänskliga rättighe-\r\nterna annat än en samling abstrakta principer? Vad är\r\ndet annat än teoretiserande att föra en diskussion om\r\nhuruvida individer har rättigheter att få leva som de\r\npersoner de råkar vara, oavsett om det finns makt-\r\ngrupper, fascister eller andra, i närheten som tycker\r\natt de skall drivas bort från sina hem? Det är klart att\r\ndet är teoretiserande. Makt är alltid mycket mer på-\r\ntagligt och konkret än vad principer av detta slag är.\r\nDet är på precis den typ av abstrakta principer och\r\nteoretiserande som Anneli Hulthén talar om som hela\r\ndet internationella samfundets rättsordning vilar. Det\r\när ganska gott om regimer och diktatorer och mörk-\r\nmän i den internationella politiken som använder\r\nprecis denna form av retorik när de utsätts för kritik\r\nför sitt handlande i olika avseenden.\r\nJag tycker att man skall tala klarspråk om sådant\r\nsom det måste talas klarspråk om. Det Anneli Hulthén\r\nsade i början håller jag helt med om. Det viktigaste är\r\nde enskilda människornas rätt att få leva i ett mång-\r\netniskt, demokratiskt samhälle. Denna rätt har upp-\r\nhävts i stora delar av Bosnien-Hercegovina, och den\r\nhotas i hela landet av beväpnade fascistiska grupper\r\nmed den serbiska regimen som yttersta stöd i bak-\r\ngrunden.\r\nJag tycker att man skall kalla en katt för en katt\r\noch en fascist för en fascist. Det må sedan anses vara\r\nhur teoretiserande som helst, men det är så det förhål-\r\nler sig.</pre><pre>Anf.  34  GÖRAN LENNMARKER (m) re-\r\nplik\r\nHerr talman! Det är förvisso väldigt viktigt att\r\nfolkrätten kan upprätthållas. FN-stadgan ger tydligt\r\nrätten att bedriva försvarskrig. Den t.o.m. antyder att\r\nman i ett sådant läge skall kunna få hjälp. Det kan\r\nt.o.m. anses att den moraliskt implicit uttrycker att\r\nden som är angripen skall få hjälp och stöd. På den\r\npunkten råder det inget tvivel om att Bosnien-\r\nHercegovina inte har fått den hjälp och det stöd enligt\r\nartikel 51 som t.ex. Kuwait och Korea fick.\r\nFör Sveriges del har det varit något svårt att driva\r\nden linjen, eftersom Sverige självt inte har möjlighet\r\natt ställa upp bakom detta - detta är något som vi har\r\nålagts av alla partier i denna kammare, och jag tror,\r\nnej jag t.o.m. vet, att inget parti har avvikit från den\r\nprincipen. Sverige kan icke ingå i en allians för att\r\nbedriva krigföring i försvar för Bosnien-Hercegovinas\r\nrättigheter. Detta har naturligtvis lagt en restriktion på\r\nSveriges agerande just i den delen, vad gäller våra\r\nmöjligheter att ta initiativ till en sådan koalition. Vill\r\nman göra det har man anledning att själv leva upp till\r\nde krav man ställer.\r\nDäremot har Sverige varit oerhört aktivt vad gäller\r\nandra saker: den humanitära hjälpen, skyddsstyrkorna\r\noch även flyktingmottagningen. Av Bosnien-\r\nHercegovinas regering bedöms Sverige vara ett av de\r\nländer, eller kanske t.o.m. det land som i proportion\r\ntill sin befolkning har gjort mest.\r\nSverige har väl heller aldrig så kraftfullt engagerat\r\nsig för europeisk säkerhet och fred som vi har gjort\r\nnär det gäller Bosnien-Hercegovina, till viss del Ma-\r\nkedonien och kanske i någon mån också Kroatien.\r\nI båda dessa avseenden har Sverige alltså faktiskt\r\ngjort väldigt mycket, inte minst den regering som\r\nockså Folkpartiet ingick i. Förhoppningsvis blir det\r\nockså en fortsättning på detta.\r\nVad gäller den springande punkten, nämligen att\r\nställa upp till försvar för den angripna parten, är detta\r\ndäremot svårt om man själv inte är beredd att delta.\r\nOch detta har faktiskt ingen krävt, ej heller Folkpar-\r\ntiet.</pre><pre>Anf.  35  HÅKAN HOLMBERG (fp) replik\r\nHerr talman! Jag uppskattar att Göran Lennmarker\r\nför denna diskussion på ett sansat sätt och med klart\r\nerkännande av vad saken faktiskt handlar om, nämli-\r\ngen respekten för folkrätten. Det är naturligtvis inte\r\nenkelt att avgöra hur man skall förhålla sig till olika\r\nexakta situationer, utan vi har att göra med lösningar\r\nsom är de näst bästa eller möjligen de näst sämsta,\r\nsom Göran Lennmarker själv tidigare sade i sitt in-\r\nlägg. Inte desto mindre hade Sverige naturligtvis\r\nkunnat agera internationellt på ett helt annat sätt än\r\nvad som har varit fallet. Vi har sagt ungefär detsamma\r\nsom det som har sagts av alla andra länder. Man kun-\r\nde kanske i stället t.ex. ha försökt samla mindre län-\r\nder som själva uppfattar ett hot från de långsiktiga\r\nkonsekvenserna av en fortsättning av utvecklingen i\r\nBosnien, för att försöka påverka det internationella\r\nsamfundet, stormakterna, FN och OSSE, att aktivera\r\nsig mera och framför allt att sluta upp på den bosniska\r\nregeringens sida.\r\nSverige har FN-trupp i Bosnien, och jag kan inte\r\nse något som helst fel i att, om FN får ett sådant man-\r\ndat, också denna får spela den enda roll som är rimlig\r\nför FN:s deltagande, nämligen att se till att den bos-\r\nniska regeringen, som är internationellt erkänd och\r\nsom verkar i en stat, Bosnien-Hercegovina, som är\r\nmedlem av FN, får en möjlighet att överleva. Det är\r\nmöjligt att man bara genom att vara där ändå i någon\r\nutsträckning åstadkommer detta - Göran Lennmarker\r\nvar inne på den tanken - men det räcker inte, utan det\r\ngäller att få slut på kriget på ett sådant sätt att, som\r\nmeningen var, respekten för Bosniens rätt att existera\r\nsom multietnisk demokratisk stat vidmakthålls. Det\r\nbör krävas mer aktiva FN-insatser än de som finns i\r\ndag.</pre><pre>Anf.  36  GÖRAN LENNMARKER (m) re-\r\nplik\r\nHerr talman! Det här är en av den internationella\r\nrättens absolut centrala frågor. Hur skall man se till att\r\nden som angriper bestraffas och inte lyckas i sitt an-\r\ngreppskrig? Hela FN-stadgan utgår från detta. Den\r\nskrevs under andra världskriget, och den bygger också\r\npå att man med militär kraft skall kunna motsätta sig\r\nangrepp. Men FN kan inte göra det på egen hand,\r\nutan det måste vara dess medlemsstater som klarar\r\ndenna uppgift.\r\nDet är faktiskt så, Håkan Holmberg, att om län-\r\nderna inte själva är beredda att göra den uppoffringen,\r\nvilket Sverige icke är - det menar alla partier i Sveri-\r\nge, inklusive mitt eget, och även jag själv, som inte\r\nhar bättre samvete än någon annan i Sverige - har\r\nman icke denna möjlighet. Det är även svårt att samla\r\nen koalition av mindre länder, om man inte själv är\r\nberedd att fullfölja det här. Det är den springande\r\npunkten.\r\nDet finns, Håkan Holmberg, två lärdomar för oss\r\natt dra inför framtiden vilka jag tycker är mycket\r\nviktiga. Den ena är att man skall se till att en europe-\r\nisk fredsordning utarbetas. Vi skall inför regerings-\r\nkonferensen 1996 se till att Sverige inte är passivt och\r\nåterhållsamt därvidlag utan mycket aktivt är med i\r\ndetta arbete. Jag tycker att det är en mycket central\r\nuppgift.\r\nDen andra lärdomen är att vi själva måste fundera\r\npå hur Sverige skall ställa sig till FN-stadgans artikel\r\n51. Den är bjudande också för Sverige, men vi har\r\nunder 50 år valt att avskärma oss från möjligheten att\r\nställa upp bakom FN-stadgans artikel 51.\r\nSå till en sista fråga, som jag glömde att säga nå-\r\ngot om i mitt förra inlägg. Jag har svårt att förstå\r\ndiskussionen om begreppet folkmord. Jag tror inte att\r\ndet någonsin togs upp i utskottet eller påfordrades\r\nfrån Folkpartiets sida att vi skulle ta med den beteck-\r\nningen. I varje fall hade inte jag motsatt mig - och jag\r\ntror att detsamma gäller också för majoriteten - att\r\nden hade tagits in i utskottets betänkande. Vad som\r\nhela tiden diskuterades i samband med reservationen\r\nvar ett behållande eller ett hävande av vapenembar-\r\ngot. Det var den springande punkten. Jag tror inte att\r\nnågon i utskottet uppfattade frågan om folkmord som\r\nen tvistefråga.</pre><pre>Anf.  37  HÅKAN HOLMBERG (fp) replik\r\nHerr talman! Frågan om folkmord är så pass vä-\r\nsentlig att begreppet infördes redan på den tredje\r\nraden i reservationen. Det har naturligtvis sin bak-\r\ngrund. Men jag är glad att Göran Lennmarker - jag\r\nuppfattar honom så - i princip håller med om att det\r\när fråga om ett folkmord. Jag tycker att han bör ha ett\r\nerkännande för det. Men konsekvensen av det medgi-\r\nvandet är att det faktiskt finns en förpliktelse för värl-\r\ndens stater att försöka att med alla upptänkliga medel\r\nförhindra att detta folkmord begås.\r\nDet är dessutom så - för att återgå till det som vi\r\ndebatterade förut - att Bosnien av omvärlden har\r\nbegärt att få försvara sig självt men har förvägrats den\r\nrätten. Konsekvensen av att fortsätta att förvägra\r\nBosnien den rätten måste rimligen vara att det inter-\r\nnationella samfundet i så fall självt bör åta sig det som\r\ndet hittills inte fullt ut har velat åta sig. I detta inbe-\r\ngrips självfallet Sverige - det är inget konstigt i det -\r\nmen Bosnien har velat få rätten att försvara sig på\r\negen hand och har förvägrats detta. Det är en av de\r\ngrundläggande beståndsdelarna i bakgrunden till den\r\nhär debatten.</pre><pre>Anf.  38  RAGNHILD POHANKA (mp)\r\nHerr talman! Jag skall i mitt anförande inte föra\r\nfram några yrkanden, eftersom vår utskottsrepresen-\r\ntant har gjort detta. Mitt anförande skall handla om\r\nmänskliga rättigheter i ett flyktingperspektiv.\r\nVi får inte blir förhärdade. Vi måste reagera nu\r\noch kraftigt, som individer, som politiska partier, som\r\nnation och i internationella sammanhang.\r\nSerberna har 90 kända fångläger, varav minst 20\r\när kvinnoläger där kvinnorna systematiskt våldtas och\r\nförnedras. De registreras, och serberna menar att\r\nbarnen skall tas om hand av Serbien. Från dessa läger\r\nrekryteras också kvinnor till bordeller.\r\nFörutom alla övriga grymheter är detta en särskild\r\nsida av krigen i f.d. Jugoslavien. Det räcker inte läng-\r\nre att dokumentera och informera. Vi vet tillräckligt\r\noch kan alltså inte efteråt säga att vi ingenting visste.\r\nEftervärldens dom kommer att bli hård.\r\nHerr talman! Det pågår ett folkmord, och ett folk-\r\nmord måste drabba civilbefolkningen, dvs. folket.\r\nSituationen är desperat. Tänk om vi alla i Sveriges\r\nriksdag skulle åka dit ned! Vi står här och talar och\r\ntalar, vilket också är vår uppgift, men kanske skall vi\r\nbörja handla.\r\nNär man ser på olika krigshärdar i världen kan\r\nman lätt tappa fotfästet. De allra flesta konflikter är\r\ndessutom inbördeskrig, som i grymhet och övergrepp\r\nkan ha förödande konsekvenser. I det f.d. Jugoslavien\r\nhar det t.o.m. inneburit att vänner och grannar skjutit\r\nvarandra eller utsatt varandra för tortyr och över-\r\ngrepp. En man som häromåret framträdde i TV grep\r\nmig, när han handfallet och utan möjlighet eller vilja\r\natt förstå beskrev sin situation: Mina grannar och\r\nvänner, vi som har byggt hus ihop och uppfostrat våra\r\nbarn tillsammans, går in och skjuter varandra. Hur\r\nkan man förändras så?\r\nKonflikten i Kosova har en lång historia. År 1968\r\nmötte jag en vuxen man som hette Skender och som\r\nvar kosovoalban. Hans far hade skjutits vid köksbor-\r\ndet av en serb för en struntsak. Förtrycket är genera-\r\ntioner gammalt i Kosovo, och den etniska rensningen\r\nskärps.\r\nKosovo upplever nu en av de svåraste perioderna i\r\nsin historia. Från 1989, då Kosovas autonomi krossa-\r\ndes, har den serbiska regimen genomdrivit parlamen-\r\ntets upplösning och stängning av radio, TV och andra\r\nmassmedia. Albanerna har avskedats från sina an-\r\nställningar. År 1990 avskedades 53 000 albaner inom\r\nförvaltningen. På sjukhusen har detsamma skett.\r\nKvinnor har inte vågat föda sina barn på sjukhus.\r\nBarn har förgiftats av mat i skolorna. Jag kan fortsätta\r\nden här uppräkningen länge. Den serbiska regimen\r\nfortsätter att mörda, misshandla och trakassera folk-\r\nmajoriteten liksom att tvångsmobilisera albanerna till\r\nden serbiska armén.\r\nDetta har under den sista tiden intensifierats. Ett\r\nfärskt exempel är stängningen av två institutioner som\r\nförsvarat den albanska kulturen i Kosova: Akademin\r\nför vetenskap och konst samt Albanologiska institutet.\r\nMajoritetsförhållandet, det faktum att albanerna\r\nutgör 90 % av befolkningen, gör att förtrycket varit\r\noch är desto hårdare för att kunna upprätthållas.\r\nStändiga personkontroller och arresteringar har skapat\r\nen stämning av fruktan. Om det ännu går att verka\r\nförebyggande borde världssamfundet inklusive Sveri-\r\nge uppmärksamma Kosova och agera för de mänskli-\r\nga rättigheter där som nu nästan glömts bort. Albanien\r\nhar nästan glömts bort i skuggan av det öppna kriget.\r\nDet gäller här också inställningen till flyktingsi-\r\ntuationen. Om vi läser vår utlänningslag och har en\r\ngenerös praxis, något som jag anser att vi skall ha\r\nmen ännu inte har, skulle det kunna bli ett generellt\r\navvisningsstopp för t.ex. personer från det f.d. Jugo-\r\nslavien. I första hand gäller det förstås Bosnien, och\r\nvi har för bosnier redan infört ett avvisningsstopp,\r\nmen det gäller här även Kroatien, Kosova, Sandjak\r\noch Vojvodina. För övriga delar borde avvisnings-\r\nstopp gälla för krigsvägrare.\r\nJag övergår nu till Bosnien och Kroatien. Miljö-\r\npartiet läser meddelandena från dr Granic i Kroatien\r\nmed utgångspunkt i deras faktiska innehåll. Pressade\r\nav en flyktingkatastrof i Kroatien, med 400 000 flyk-\r\ntingar, motsvarande 10 % av befolkningen, och av de\r\nflyktingmottagande ländernas krav att få sända tillba-\r\nka kroater och bosnier med kroatiska resedokument\r\nlämnar man dubbeltydiga meddelanden. I dr Granics\r\nbrev till den svenske ambassadören i Zagreb står det\r\ninte någonstans att alla kroatiska medborgare kommer\r\natt få skydd i Kroatien. Den 21 mars 1995 bekräftade\r\nKroatiens flyktingminister dr Adelbert Rebic att bos-\r\nnier med kroatiska pass som kommer från de fria\r\nområdena i Bosnien-Hercegovina skall återvända dit.\r\nDär nämns inte att fred i Bosnien-Hercegovina är ett\r\nkrav. Kroatien lovar skydd och flyktingstatus åt bos-\r\nnier som flytt från serbdominerade områden i Bosni-\r\nen-Hercegovina, och de tas om hand i mån av plats.\r\nMan har där stora svårigheter, och det måste vi också\r\nförstå. De andras återvändande sker under administ-\r\nrativt tvång.\r\nI två av tre fall som regeringen fattat beslut om\r\nhade de berörda sin hemvist i de s.k. fria områdena i\r\nBosnien-Hercegovina. Vi anser att vi i praktiken har\r\natt göra med ofrivilligt återvändande till en krigszon.\r\nMånga är dessutom krigsvägrare.\r\nInvandrarministern har bekräftat att svensk praxis\r\när att inte återsända flyktingar till Bosnien-\r\nHercegovina. Kroatisk praxis är att flyktingar med\r\nhemvist i de s.k. fria områdena återsänds. Kroatien\r\nhar därmed en aktiv återvandringspolitik.\r\nI slutet av mars tillkännagav Rebic att under 1995\r\nkommer 50 000 kroater att skickas tillbaka till Bosni-\r\nen-Hercegovina och 40 000 till serbockuperade om-\r\nråden i Kroatien. Eftersom serberna aldrig skulle\r\ntillåta detta kan det innebära att Kroatien har bestämt\r\nsig för att ta kontroll över sitt eget territorium med\r\nvapenmakt.\r\nSamtidigt finns ett avtal om en konfederation\r\nmellan federationen Bosnien-Hercegovina, bestående\r\nav den kroatiska republiken Herceg-Bosna och re-\r\npubliken Bosnien-Hercegovina, samt  Kroatien med\r\ndelvis harmoniserad maktutövning och ansvar även\r\nvad gäller migration, enligt artikel 4 i konfederations-\r\nfördraget.\r\nEtt viktigt toppmöte ägde rum den 27 mars mellan\r\nden kroatiske presidenten Tudjman och hans säker-\r\nhetsexperter. Det har också hänt andra saker. Den 27\r\nmars mobiliserades 17-åringar och äldre i Kroatien.\r\nDagen efter mobiliserades i Bosnien-Hercegovina 18-\r\nåringar och äldre. Detta betyder att även flyktingar\r\nkommer att mobiliseras. Det har också funnits office-\r\nrare i Sverige som har försökt att värva bosnienkroa-\r\nter för att åka hem.\r\nUtrikesminister Granic understryker i ett brev till\r\nFörenta nationerna den 27 mars i år behovet av att\r\nflyktingar och internflyktingar återvänder, vilket är av\r\nhögsta prioritet inte bara för en kvarts miljon fördriv-\r\nna personer utan också för hela det kroatiska samhäl-\r\nlet. Det är ytterligare en sådan här sak.\r\nDet är nu så gott som omöjligt att nu sända tillba-\r\nka flyktingar till f.d. Jugoslavien, med den situation\r\nsom är nu. Vi kan befara krig och ytterligare interna\r\nkrig. Jag håller med föregående talare att det kan\r\nfinnas en chans i Kosova, om vi snabbt ingriper och\r\narbetar på det sätt som flera talare har föreslagit, där\r\ndet finns en vilja till fred.</pre><pre>Anf.  39  LENNART ROHDIN (fp)\r\nHerr talman! I debatten har det påståtts att Folk-\r\npartiet söker konflikt och att Folkpartiet vill framstäl-\r\nla sig som särskilt moraliskt. Jag kan försäkra att vi\r\ninget högre skulle önska än att slippa höra den debat-\r\nten i riksdagens kammare.\r\nI debatten för ett år sedan urskuldade sig Pierre\r\nSchori och sade att han inte kunde agera kraftfullt,\r\nhögröstat, med konkreta förslag, aktivt engagerad och\r\npåtryckande eftersom det inte är oppositionens roll.\r\nDen uppfattningen delar inte vi. Detta är inte någon\r\nny linje från Folkpartiets sida.\r\nFör två år sedan begärde vår gruppledare Lars\r\nLeijonborg en särskild debatt om kriget i Bosnien. I\r\nsitt inledningsanförande sade Lars Leijonborg: \"I den\r\nnya värld som vi lever i, måste det finnas en bered-\r\nskap för att med alla tillgängliga medel hindra extre-\r\nmister av den typ som nu leder det forna Jugoslavien\r\nmot katastrofen.\" Han fortsatte med att diskutera vad\r\nsom måste göras: \"Men jag tror också att det är vik-\r\ntigt att FN nu klargör att om andra insatser inte\r\nmycket snart hjälper, så kan militärt våld komma att\r\nanvändas i enlighet med FN-stadgans regler, för att\r\nskydda civilbefolkningen mot fortsatt dödande och för\r\natt värna Bosnien-Hercegovinas rätt att existera som\r\nstat. --- Jag är medveten om de stora risker och svå-\r\nrigheter som en militär intervention i FN:s namn\r\nrymmer, om den tvingas fram. Men riskerna och svå-\r\nrigheterna med att utesluta det alternativet kan på\r\nlängre sikt mycket väl vara större.\" Han avslutade\r\nmed att säga: \"De insatser som jag nu talat om blir\r\ndyra. Men fortsatt krig blir ännu dyrare. De insatser\r\nsom jag förordar kan komma att binda militära och\r\nandra resurser för många år framåt. Men alternativet,\r\ndet vi nu ser förverkligas varje dag, är outhärdligt.\"\r\nDet var för två år sedan. Utvecklingen har blivit\r\njust outhärdlig.</pre><pre>Överläggningen var härmed avslutad.\r\n(Beslut fattades efter 6 §.)</pre><pre>4 §  Fredsprocessen i Mellanöstern</pre><pre>Föredrogs\r\nUtrikesutskottets betänkande 1994/95:UU22\r\nFredsprocessen i Mellanöstern.</pre><pre>Anf.  40  BERNDT EKHOLM (s)\r\nHerr talman! Nästa ämne på dagordningen denna\r\nförmiddag är ytterligare en krishärd. Världen består\r\ntyvärr av alltför många problemområden. Här har\r\ndock utvecklingen vänt, till skillnad från i det område\r\nsom vi nyligen har debatterat. Vi har fått en fredspro-\r\ncess i Mellanöstern.\r\nVi har framför oss i våra bänkar utrikesutskottets\r\nMellanösternbetänkande, som nästan har blivit en\r\nårlig tradition. Denna gång är det främst med anled-\r\nning av två motioner, en från Miljöpartiet och en från\r\nnågra socialdemokratiska motionärer. Betänkandet\r\nheter UU22.\r\nDebatten är befogad av att det har varit en händel-\r\nserik tid. Vi kan se ett starkt svenskt engagemang, nu\r\nsenast apostroferat av biståndsminister Pierre Schoris\r\nbesök i området tillsammans med förre utrikesminis-\r\ntern Sten Andersson.\r\nMan skulle naturligtvis kunna fråga om vi över\r\nhuvud taget behöver debattera denna fråga. Det är ett\r\nenigt betänkande vi har framför oss, till skillnad från\r\nJugoslavienbetänkandet. Det kan sägas genast att det\r\när en stor styrka att vi har denna enighet i utskott och,\r\nsom jag förmodar, i riksdagsbeslut. Det stärker själv-\r\nfallet det svenska engagemanget och våra möjligheter.\r\nOm vi skall vara ärliga tror jag att fredsprocessen i sig\r\nhar medverkat till att skapa politisk enighet i Sverige\r\nkring insatser i Mellanöstern.\r\nJag tycker att det är angeläget att vi här i dag lyfter\r\nfram några frågor, både från betänkandet och vad som\r\nhänder i Mellanöstern. Jag tänker inte ägna mig åt\r\nnågon historielektion. Det går att läsa årets betänkan-\r\nde och tidigare års betänkanden om man vill hämta\r\nstoff där. Jag vill bara markera några händelser som\r\nhar följt i Madridkonferensens spår. Den öppnade i\r\noktober 1991 för en förhandlingsprocess som vi tidi-\r\ngare inte trodde var möjlig. Det har nu givit freden en\r\nchans.\r\nOsloavtalet har satt ytterligare fart på fredsproces-\r\nsen och öppnat för ett ömsesidigt erkännande mellan\r\nIsrael och PLO genom principdeklarationen i septem-\r\nber 1993 om interimistiskt självstyre. Ett sådant ak-\r\ntualiserades för övrigt redan i Camp David-\r\növerenskommelsen 1978. Det är alltså en gammal idé\r\nsom nu omsätts, som ett första steg i fredsprocessen.\r\nVi har kunnat se hur självstyret från september\r\n1994 har börjat omsättas i Gaza och Jeriko. Vi har\r\nockså kunnat se hur fredsbygget tar sig vidare genom\r\növerenskommelser mellan Israel och grannländerna.\r\nSom ett komplement till fredsöverenskommelsen med\r\nEgypten har också en fredsöverenskommelse mellan\r\nIsrael och Jordanien uppnåtts.\r\nUtskottet slår åter fast en väl känd ståndpunkt i\r\nfråga om den fortsatta fredsprocessen, nämligen att\r\nmålet för fredsprocessen är en rättvis, varaktig och\r\nallomfattande fred som förutsätter Israels rätt till\r\nfortsatt existens inom säkra och erkända gränser och\r\nsom också förutsätter självbestämmande för palestini-\r\nerna.\r\nVi vidhåller i utskottsbetänkandet stödet för FN:s\r\nsäkerhetsråds resolutioner 242 och 338. Vi pekar på\r\natt fredsuppgörelsen innebär att Israel efter förhand-\r\nlingar måste dra sig tillbaka från de år 1967 ockupe-\r\nrade områdena.\r\nVi kan notera att det självstyre som jag tidigare\r\ntalade om har tagit form, samtidigt som vi kan se\r\nmånga uppenbara problem. Det finns problem för den\r\npalestinska myndigheten att omsätta självstyret, allti-\r\nfrån kapacitet för mottagning av stöd till administrativ\r\noch annan uppbyggnad av organisation i samhället,\r\nkunskapstillförsel, ekonomiska möjligheter osv. Pro-\r\nblemen är många. Ett huvudproblem när det gäller att\r\nfå självstyret och fredsprocessen att fortsätta utveck-\r\nlas positivt är onekligen den sociala misär vi kan se i\r\nde ockuperade områdena med betoning på Gaza.\r\nFattigdomen där är enorm och utgör självfallet ett\r\nhinder för det praktiska fredsbygget. Det skapar\r\nmisstro och många svikna förväntningar. I de spåren\r\nfrodas extremismen.\r\nVåldsamma grupper som exempelvis finns inom\r\nHamas får ett utrymme. Vi kan också se hur våldet får\r\nett uttryck inom vissa extrema kretsar bland israeler-\r\nna. Vi ser terrordåd med jämna mellanrum. Självfallet\r\nhotar detta fredsprocessen. Det pågår t.o.m. en med-\r\nveten sabotageverksamhet mot fredsförhandlingarna.\r\nIsrael har krav på hårda åtgärder mot Hamas från\r\npalestiniernas sida. Vi kan i dagarna se hur den pales-\r\ntinska administrationen försöker ingripa genom\r\nskärpningar stegvis. Det har kommit till min känne-\r\ndom att det nu förbereds en lag mot vapeninnehav i\r\nGaza.\r\nSamtidigt måste vi vara medvetna om att vi kan få\r\nen utveckling som den vi har sett i Algeriet, om PLO\r\ngår för hårt fram. Det är naturligtvis inte heller önsk-\r\nvärt. Det blir en form av balansgång.\r\nDen utveckling vi ser måste också ge oss beskedet\r\natt det är bråttom med fredsprocessen. Trögheten i sig\r\när ett hot. Fredsprocessen måste snabbt kunna visa på\r\nkonkreta resultat som syns i vardagen.\r\nI det läget är biståndet naturligtvis av strategisk\r\nbetydelse - ett bistånd som kan komma till rätta med\r\nen svår social utveckling. Det behövs bostäder, ar-\r\nbetsplatser och en fungerande infrastruktur.\r\nFN gör här väsentliga insatser som koordineras av\r\nnorrmannen Terje Larsen. Sverige har också fått en\r\ncentral roll genom förre utrikesministern Sten An-\r\nderssons ansvar för att koordinera framför allt syssel-\r\nsättningsinsatser i Gaza.\r\nSverige har under en lång period arbetat med akti-\r\nva biståndsinsatser oavsett regering, och vi är nu uppe\r\ni nästan 300 miljoner kronor. Senaste påslaget i höstas\r\nrörde sig om 75 miljoner - detta trots den ekonomiska\r\nkris som vårt eget land befinner sig i.\r\nEn hel del av biståndet går till sysselsättningsin-\r\nsatser. Bland dem märks en satsning på 10 miljoner\r\ndollar under två budgetår. Sverige bidrar för att för-\r\nsöka motverka den höga arbetslösheten.\r\nBiståndet består också av många andra delar: de-\r\nmokratibistånd, bistånd för mänskliga rättigheter,\r\nbudgetstöd, stöd till infrastruktur, stöd till palestinska\r\nflyktingbarn, hälsovårdsstöd, stöd till institutionsupp-\r\nbyggnad m.m.\r\nJag skall uppehålla mig något vid stödet till sys-\r\nselsättningsinsatser. De svenska pengarna kan bl.a.\r\nbidra till att skapa i storleksordningen 5 000 jobb. Det\r\nfinns olika siffror kring detta, men den siffra jag har\r\nsett oftast är 5 000. Vi kan nu se att man bara har\r\nkunnat skapa 300 av dessa arbetstillfällen. Vad beror\r\ndet på?\r\nEn väldigt viktig orsak utöver mottagningskapaci-\r\ntetens begränsningar är faktiskt de israeliska avspärr-\r\nningarna av bl.a. Gazaområdet. Det är svårt att få in\r\nbyggmaterial i Gaza på grund av att israelerna spärrar\r\nav Gaza från Israel. Det är svårt för palestinierna att\r\nfå ut trädgårdsprodukter på export och för försäljning\r\ni Israel. Man har inte någon annan väg än att gå över\r\nde gränser som finns. Det finns ingen hamn. Det finns\r\ningen flygplats. Det gör situationen väldigt allvarlig,\r\nför att inte säga ohållbar. Det gynnar extremismen.\r\nDet är svårt att förstå Israels hårda attityd i detta\r\nsammanhang. Det borde finnas möjligheter att klara\r\nde säkerhetskrav som israelerna har, exempelvis ge-\r\nnom omlastningar av varor vid gränsen. Så sker inte,\r\nutan i stället blockeras möjligheterna.\r\nIsrael vädjar om snabba insatser samtidigt som\r\nman förhindrar att insatsen sätts in. Det leder inte bara\r\ntill att handelsflödet förhindras utan också till att\r\narbetspendling omöjliggörs. Det finns tiotusentals\r\npalestinier - det var nästan uppe i 100 000 en gång i\r\ntiden - som arbetar i Israel och som nu inte kan göra\r\ndet. Det förhindrar politiska och ekonomiska aktivite-\r\nter.\r\nEn av de viktigaste insatserna nu blir alltså att hä-\r\nva avspärrningarna så att den ekonomiska aktiviteten\r\nkan komma i gång. 2-4 miljoner dollar förloras per\r\ndag i intäkter på grund av situationen. När bi-\r\nståndsministern nyligen besökte området betonade\r\nYassir Arafat hur viktigt det är att avspärrningarna\r\nhävs. Vi skall inte glömma att avspärrningarna i sig\r\nockså bidrar till att rekrytera fler extremister. Det är\r\nnaturligtvis en olycklig utveckling.\r\nEn annan sak som är väldigt viktig är att få till\r\nstånd valen och att de inte fördröjs ytterligare. De är\r\nredan fördröjda med snart ett år. Det är väldigt viktigt\r\natt denna del av demokratiprocessen kommer i gång\r\nså att man kan skapa stabilitet. Palestinierna måste få\r\nvälja den ledning de vill ha.\r\nHär ges också möjlighet för Sverige att genom EU\r\nmedverka i valövervakningen.\r\nMycket skulle kunna sägas om bosättningspoliti-\r\nken. Tiden rinner i väg, så jag skall inskränka mig till\r\natt peka på hur olyckligt det är att man har kvar israe-\r\nliska bosättningar i Gazaområdet. Vi kan se att det\r\nleder till sprängattentat av och till. Det skedde nyligen\r\ninne i Gazaområdet. Den bosättning som var utsatt för\r\nattentat består av 35 familjer. De kräver 1 500 solda-\r\nter för sitt skydd. Det kan inte hålla på lång sikt. Det\r\när en orimlighet. Vi får verkligen hoppas att fredspro-\r\ncessen leder till att bosättningarna i Gaza kan försvin-\r\nna.\r\nJerusalems ställning tar vi också upp i betänkan-\r\ndet. Det är väldigt viktigt att den frågan inte missas i\r\nde fortsatta fredsförhandlingarna. Det är en stad öp-\r\npen för såväl muslimer, judar som kristna. Sverige har\r\nett viktigt bidrag att komma med.\r\nEftersom tiden har runnit ut skall jag avsluta med\r\natt säga att det bara finns ett enda motionsyrkande där\r\nutskottet direkt föreslår ett avslag. Det gäller PLO:s\r\neventuella medlemskap i FN. PLO är nu observatör.\r\nVi menar att den traditionella svenska hållningen skall\r\nstå kvar, dvs. principen om en statsbildning innan det\r\nkan bli tal om en medlemsansökan.\r\nHerr talman! Jag yrkar med detta inlägg bifall till\r\nhemställan i betänkandet.</pre><pre>Anf.  41  GÖRAN LENNMARKER (m)\r\nHerr talman! I allt väsentlig har vi en glädjande\r\nutveckling att diskutera när det gäller Mellanöstern.\r\nJag tycker att det är väldigt väsentligt att påpeka det-\r\nta. Det sade även min företrädare i talarstolen. I det\r\nlånga perspektivet är det något ganska oerhört som\r\nhar hänt.\r\nPLO - den palestinska befrielseorganisationen -\r\nstartades i början på 1960-talet. Det var en tid när\r\nVästbanken tillhörde Jordanien och Gaza tillhörde\r\nEgypten. Det som man då avsåg skulle befrias var\r\nIsrael självt, genom att staten skulle upphöra. I dag 30\r\når senare sitter man i en situation där det handlar om\r\natt i de år 1967 ockuperade områdena skapa en pales-\r\ntinsk stat. Det är egentligen det som det handlar om\r\npå sikt.\r\nVi vet att det har skett mycket som har fått denna\r\nförändring till stånd: Sovjetblockets sammanbrott, det\r\nhuvudlösa ställningstagandet för Saddam Hussein från\r\nPLO:s sida, men också förskjutningen inom den pa-\r\nlestinska sidan mot inflytande för dem som bor och är\r\nverksamma på Västbanken och i Gaza. Jag tror att det\r\nhar varit en av de största orsakerna till förskjutningen.\r\nPå israeliska sidan har det också skett en betydan-\r\nde förändring. När man har fått klart för sig att det\r\ninte längre handlar om att förhandla om staten Israels\r\nupphörande utan om framtiden för de år 1967 ockupe-\r\nrade områdena har insikten vuxit om att man inte kan\r\nockupera för evigt. Man kan heller inte gå tillbaks till\r\nJordanien och Egypten, där man var innan sexdagars-\r\nkriget 1967. Faktiska konkreta förhandlingar är på\r\ngång.\r\nDet finns en del oroande tecken, men jag ville än-\r\ndå börja med det optimistiska anslaget för att behålla\r\nproportionerna. Det gäller naturligtvis våldet och de\r\ngrupper som vill sabotera fredsprocessen. Jag behöver\r\ninte gå in på det här. Berndt Ekholm nämnde det i sitt\r\nanförande.\r\nTvå saker är väldigt centrala om man skall lyckas\r\nfullt ut och ända fram. Den ena är att valen faktiskt\r\nkommer till stånd. Man måste få en legitim regering\r\npå den palestinska sidan. Det är väldigt viktigt av\r\nmånga olika skäl. Man kan bekämpa våld och terro-\r\nrism om man har en legitim grund - en folkvald rege-\r\nring - som gör detta. Lärdomar från t.ex. Algeriet\r\nvisar att man inte kan bekämpa terrorism om man inte\r\nhar den legitimiteten. Man har inte en folklig legitimi-\r\ntet när det gäller att hävda rättsordningen.\r\nAv det skälet och av många andra skäl är det väl-\r\ndigt viktigt att valen kommer till stånd. Det hänger\r\nfaktiskt inte bara på palestinierna utan också på Israel.\r\nDet är fastlagt i Osloöverenskommelsen hur det skall\r\ngå till. Det är verkligen oerhört angeläget att de pa-\r\nlestinska valen snarast kan hållas, så att makten för-\r\nskjuts till den palestinska myndigheten - en palestinsk\r\nfolkvald regering - från PLO.\r\nInom parentes kan jag också säga att en folkvald\r\nregering i Palestina vore oerhört väsentligt för hela\r\narabvärlden. Det är verkligen ett föredöme som skulle\r\nbehövas i arabvärlden.\r\nDen andra punkt jag vill ta upp gäller avspärr-\r\nningarna och en livskraftig ekonomi. Förutsättningen\r\nför en framgångsrik utveckling både på Västbanken\r\noch i Gaza är en livskraftig ekonomi. Vi kan se tecken\r\npå en investeringsboom på Västbanken, medan det är\r\nstora bekymmer i Gaza. Det gäller även Jerikoområ-\r\ndet, om jag har förstått det rätt.\r\nDet hänger samman med frågan om hur gränserna\r\nskall vara i framtiden. Att sluta gränserna och stänga\r\nav Gaza och Västbanken är naturligtvis en tragisk\r\nutveckling. Skall de bli ekonomiskt livskraftiga enhe-\r\nter måste de faktiskt verka i en sammanhållen eko-\r\nnomi. Är det något vi har lärt oss i Europa är det\r\nvikten av att hålla öppna gränser och se till att handel\r\noch ekonomi flyter. Det är ett oerhört viktigt verktyg\r\nför att skapa försoning och säkra freden.\r\nDärför är de tendenser som man ibland kan se från\r\nisraeliskt håll väldigt oroande. Man vill skära av eller\r\nstänga av både Gaza, som nu är aktuellt, och i framti-\r\nden Västbanken.\r\nMan får proportion på det när man inser att oavsett\r\nvilket stöd vi från västvärlden ger till de framväxande\r\npalestinska områdena - 2,2 miljarder dollar anses ha\r\nutfästs från olika givare inklusive Sverige, EU, USA\r\noch andra - är det en droppe i havet jämfört med den\r\nbetydelse som den dagliga ekonomiska integrationen\r\nhar. De 10 miljoner dollar som Sverige har anslagit\r\nmotsvarar två, tre eller fyra dagars intäkter i det nor-\r\nmala ekonomiska utbytet. Det kommer aldrig att gå\r\natt få en livskraftig ekonomi i Gaza och på Västban-\r\nken om man inte har öppna gränser.\r\nJag kan förstå att man från israelisk sida vill sluta\r\ngränserna eftersom man har haft en hel del terrordåd.\r\nMan måste vara öppen och se dem. Men det kan lik-\r\nväl aldrig vara en långsiktig lösning att skapa slutna\r\ngränser. Och om Jerusalemfrågan skall lösas - där två\r\nfolk har anspråk på att ha Jerusalem som sin huvud-\r\nstad, både israelerna och palestinierna - måste det ske\r\ngenom att skapa en öppen stad. Det kan inte bli en\r\nBerlinmur som går igenom staden eller en Berlinmur\r\nkring staden. Det måste vara öppna gränser för att\r\nman skall kunna få en hållbar lösning av detta.\r\nDärför är det angeläget att se till att idén om att\r\nstänga gränserna inte vinner gehör. Jag tror att det blir\r\nmycket svårt att nå fram till en långsiktigt stabil lös-\r\nning om så sker.\r\nOm våldet skall bekämpas är det viktigaste nu att\r\nvalen kommer till stånd så att det finns en legitim\r\ngrund för en folkvald palestinsk myndighet att utöva\r\nsin rättmätiga auktoritet.</pre><pre>Anf.  42  HANNA ZETTERBERG (v)\r\nHerr talman! Det har redan sagts bra saker av de\r\ntvå föregående talarna. Det är ju ett enigt utskott som\r\nstår bakom betänkandet. Jag börjar därför med att\r\nyrka bifall till hemställan i betänkandet.\r\nKonflikten mellan landet Israel och det palestinska\r\nfolket är mycket svår och omfattande. Det är två folk\r\noch två kulturer och egentligen bara en bit land det\r\nhandlar om.\r\nDet palestinska folket har det inte lätt i dag. De\r\nlever sitt liv som en undertryckt folkgrupp på en plats\r\nsom skulle ha kunnat vara deras eget land. Det är ett\r\nland som segrarna, stormakterna och efterkrigstidens\r\nEuropa reserverade för ett annat folk, det judiska\r\nfolket, mot vilket det begåtts ohyggliga oförrätter\r\nunder andra världskriget. Det vet vi alla om. Efter\r\nkrigets slut försökte omvärlden gottgöra en oförrätt\r\nmot en folkgrupp genom att begå en ny.\r\nI dag har den israeliska staten existerat i ungefär\r\n50 år. Den har agerat som verkställare av den oförrätt\r\nsom stormakterna har instiftat. Det är en roll som det\r\nisraeliska folket egentligen inte är betjänt av att spela,\r\noch säkert inte heller vill spela - rollen som förtrycka-\r\nre av ockuperat område med krigets spelregler.\r\nDemokrati och förståelse, tolerans och medkänsla\r\nkräver en grundläggande trygghet. Det är därför av\r\nspeciell vikt att palestinierna i de ockuperade områ-\r\ndena på Västbanken och i Gaza får ekonomisk och\r\npolitisk hjälp att bygga sitt samhälle. Där finns i dag\r\nsmå möjligheter till arbete, undervisning, sjukvård\r\noch andra grundläggande rättigheter.\r\nDet språk som barnen lär sig kommer från en\r\notrygg och konfliktfull verklighet full av våldsdåd i\r\nvilka de inte sällan själva deltar. Vi ser i Sverige i dag\r\nvad nedmonteringen av den offentliga sektorn har lett\r\ntill vad gäller social trygghet, ökat våld och missbruk\r\nbland ungdomar. Föreställ er barnen på Västbanken\r\noch i Gaza och hur deras förebilder och verklighet ser\r\nut!\r\nI den här konflikten finns inga vinnare. Fredsdis-\r\nkussionerna mellan PLO och Israel förs på en nivå\r\nsom ligger långt bort från det vanliga folket som be-\r\nstår av tusentals olika viljor i båda lägren. Det finns\r\nmånga inom fredsrörelsen som jobbar hårt för att\r\nskapa kontaktytor mellan de olika folken. De betonar\r\natt de alla är människor som egentligen bara vill leva i\r\nfred med varandra.\r\nMen på båda sidor finns också fundamentalisterna.\r\nVi får inte låta dessa fundamentalister ta överhanden\r\noch dra upp spelreglerna i fredsprocessen. Det krävs\r\natt vi ger människor som lever i de ockuperade områ-\r\ndena en chans att få grundläggande behov tillgodo-\r\nsedda. De behöver trygghet för att kunna gå vidare i\r\nbyggandet av sitt land med Israel och det judiska\r\nfolket som grannar.\r\nEfter nära 50 år av staten Israels existens finns i\r\ndag en israelisk nationell och kulturell identitet, precis\r\nsom det finns en palestinsk nationell och kulturell\r\nidentitet. Båda har rätt att leva vidare och utvecklas.\r\nAllt fler israeler inser detta, och jag tror att allt fler\r\npalestinier kommer att inse detta om deras levnads-\r\nvillkor förbättras.\r\nPalestiniernas krav på en egen stat och ett eget\r\nterritorium där de fritt kan utveckla sina institutioner\r\npå ett sätt som stämmer överens med den egna identi-\r\nteten är rättmätigt och självklart, lika rättmätigt och\r\nsjälvklart som strävandet att dessa folk i framtiden\r\nkan leva i fred med varandra.\r\nDet är ett enigt utskott som står bakom betänkan-\r\ndet, och Vänsterpartiet instämmer i den politik som\r\ndragits upp av regeringen och utskottet. Men vi har\r\nblivit oroade av några signaler som nyligen kommit,\r\nnämligen att man kommer att spara ytterligare på\r\nbiståndet genom att ta av de s.k. reserver som finns.\r\nOm dessa signaler är riktiga känner vi att det är ange-\r\nläget att peka på att snålheten då bedrar visheten.\r\nVarje begränsning av biståndet när det gäller Mella-\r\nnöstern är i så fall ett direkt hot mot fredsprocessen.\r\nDet är ett hot mot palestiniernas möjligheter till dräg-\r\nliga levnadsvillkor och hopp om en egen stat och ett\r\nhot mot Israels existens.\r\nFör människornas skull, de människor som bor i\r\ndet här området, vill jag säga: Rör inte biståndet till\r\nfredsprocessen i Mellanöstern! Ta inte det från reser-\r\nven! Jag hoppas verkligen att de signaler som vi fått\r\ninte stämmer.\r\nJag vill passa på att kommentera vad de två tidiga-\r\nre talarna har sagt och instämma i några saker. Berndt\r\nEkholm sade att fredsprocessen har hjälpt till att ena\r\nden totala inställningen i Sverige när det gäller den\r\nhär konflikten. Jag tror att det stämmer. Det är mycket\r\nbra.\r\nGöran Lennmarker poängterade Israels betydelse\r\noch vikt när det gäller t.ex. de palestinska valen. Det\r\när något som jag också tycker är sant.</pre><pre>Anf.  43  BODIL FRANCKE\r\nOHLSSON (mp)\r\nHerr talman! Föregående talare har på ett utomor-\r\ndentligt sätt redogjort för ett enigt utskotts åsikter.\r\nHanna Zetterberg har fört ner debatten på det vardag-\r\nliga planet och den vardagliga levnadsnivån. Därför\r\nhar jag tänkt förkorta det jag skulle säga eftersom\r\nmycket redan är sagt. Jag vill bara helt kort ta upp två\r\nviktiga och ständigt aktuella förutsättningar för\r\nfredsprocessens framgång. Båda har nämnts här tidi-\r\ngare.\r\nDe är att inga nya bosättningar kommer till stånd\r\npå den ockuperade Västbanken och att avspärrningar-\r\nna av de palestinska områdena från Israel och Jerusa-\r\nlem försvinner. Terrorgrupper och extremister från\r\nbåda lägren är ett hot mot fredsprocessen. Här är\r\nbehovet av stöd och insatser från FN, från engagerade\r\nmedlemsländer och andra arbetsgrupper mycket stort.\r\nArbetet med att skapa sysselsättning och arbets-\r\nmöjligheter för den palestinska befolkningen liksom\r\natt förbättra deras levnadsförhållanden är kanske det\r\nallra viktigaste vapnet mot terror, våldsdåd och pro-\r\npagandan från de fundamentalistiska grupper på båda\r\nsidor som är motståndare till fredssträvandena.</pre><pre>Anf.  44  GÖRAN LENNMARKER (m) re-\r\nplik\r\nHerr talman! Med anledning av Bodil Francke\r\nOhlssons inlägg vill jag bara påpeka att den europeis-\r\nka unionen har en viktig uppgift för att skapa en\r\nframgångsrik ekonomi i området. Dessa strävanden\r\natt bygga ett frihandelsområde i Medelhavsområdet,\r\ninklusive Gaza och Västbanken, har betydelse i detta\r\nsammanhang.\r\nJag vill säga detta till Bodil Francke Ohlsson med\r\ntanke på Miljöpartiets inställning i omröstningen om\r\nSveriges medlemskap i Europeiska unionen. Det är\r\nangeläget att inse att just den här typen av internatio-\r\nnell samverkan i Europa och utanför Europa är viktiga\r\nting för att skapa stabilitet och utveckling. Vi skall\r\nvara oerhört tacksamma för den europeiska unionens\r\ninriktning när det gäller Medelhavspolitiken. Den kan\r\nge ett väsentligt och långsiktigt bidrag till detta. Den\r\nkan vara långt viktigare än varje stöddollar, oavsett\r\nom det är 2,2 miljarder eller 2 miljarder. Den lång-\r\nsiktiga ekonomiska basen är mycket viktig.</pre><pre>Anf.  45  HÅKAN HOLMBERG (fp)\r\nHerr talman! Jag har inte anmält mig i förväg. Jag\r\nvar osäker på om det skulle bli någon debatt eftersom\r\nutskottet är enigt. Nu har det blivit en liten debatt. För\r\nmin egen del vill jag bara markera min djupa till-\r\nfredsställelse över att det är ett enigt utskott som den-\r\nna gång uttalar sig om fredsprocessen i Mellanöstern.\r\nDärmed vill jag yrka bifall till hemställan i utskottets\r\nbetänkande.\r\nOm inte processen avbryts av extremisters eller\r\nfundamentalisters verksamhet kan vi nu se början på\r\nden process som kan och bör leda till en situation som\r\nborde ha uppstått för länge sedan, redan när FN en\r\ngång beslöt att dela området i två stater. Nu kan vi få\r\nen judisk stat, Israel, och en palestinsk stat vid sidan\r\nav Israel, i fred med Israel och med normala relatio-\r\nner till denna stat, precis som Sverige och Danmark\r\neller vilka andra länder som helst skall kunna ha nor-\r\nmala relationer med varandra. Det handlar om norma-\r\nla relationer mellan två grannstater.\r\nDen naturliga konsekvensen av den process som nu\r\npågår är att en palestinsk stat bildas. Det är också\r\nnaturligt att det som förespråkas i några av de motio-\r\nner som har väckts, nämligen FN-medlemskap och\r\ninternationellt erkännande av den staten, omedelbart\r\nföljer.\r\nDet som ägde rum under de 50 år som har lett\r\nfram till det som nu händer är en serier av tragedier\r\noch missade chanser både från palestinsk och israelisk\r\nsida. Under de ganska många år som gått sedan sex-\r\ndagarskriget 1967 har Israel, säkerligen mot den stora\r\nfolkmajoritetens önskan, hamnat i rollen som för-\r\ntryckare av ett grannfolk. Därför kan man beskriva det\r\nsom har skett som en befrielse både av Israel och av\r\nde palestinier som har levt och lever på de ockupera-\r\nde områdena.\r\nDetta är naturligtvis ett av de mest avgörande och\r\ndramatiska förändringarna till det bättre som har skett\r\ni den internationella politiken under de senaste åren.\r\nSambandet mellan fredsprocessen i Mellanöstern och\r\nandra stora internationella skeden, t.ex. Sovjetväldets\r\nsammanbrott, är ganska uppenbart.\r\nAtt konstatera att ett sådant samband finns innebär\r\ninte att man på något sätt nedvärderar det som nu har\r\nskett. Det är naturligtvis av fundamental vikt att ex-\r\ntremister, av vilket slag det vara må, inte får tillåtas\r\nbestämma de fortsatta spelreglerna och utvecklingen\r\nav processen. Det viktigaste är nu, som flera talare\r\nredan har markerat, att valen kan genomföras och att\r\nman därmed lägger grunden till en demokratisk in-\r\nfrastruktur.\r\nBiståndet får, som Hanna Zetterberg var inne på,\r\ninte beskäras. Om svenskt utvecklingsbistånd och\r\nbistånd till länder som råkat ut för katastrofer av olika\r\nslag någon gång har en alldeles speciell betydelse är\r\ndet just i detta område. Ett svek från det internationel-\r\nla samfundet att ställa upp på det sätt som är nödvän-\r\ndigt kan få just de förödande konsekvenser som så\r\nmånga redan har varnat för.\r\nJag vill avrunda med att konstatera att det lång-\r\nsiktiga målet inte får släppas ur sikte för de olika\r\ndetaljfrågor som måste klaras av under resans gång.\r\nDet är såvitt jag kan se naturligt att frågan om huvud-\r\nstad i de förmodligen två stater som så småningom\r\nuppstår bara kan lösas så att Jerusalem är huvudstad i\r\nbåda, dvs. att Jerusalem alltså blir en helt öppen stad.\r\nDet är förvisso en unik lösning, men Jerusalem är en\r\nunik stad, och området i sig är unikt.\r\nDet är också naturligt att hålla fast vid den lång-\r\nsiktiga målsättningen. Mellan Israel och Palestina, när\r\nvi får den staten, och deras olika grannstater, är det\r\nenda rimliga - något som omvärlden givetvis på olika\r\nsätt bör verka för - att det råder ett förhållande med\r\nöppna gränser, normal handel, normal samfärdsel,\r\nnormalt kulturellt, intellektuellt och annat utbyte, så\r\natt vi också i denna del av världen kan få den sorts\r\nförhållanden som ligger bakom t.ex. de internationella\r\nprinciperna om samlevnad mellan stater som vi har\r\nvarit inne på förut. Några Berlinmurar, vare sig de går\r\ngenom Jerusalem, Sarajevo eller för den delen Berlin,\r\nvill vi inte se någonstans mer, utan det skall vara\r\nöppna gränser och ett normalt umgänge mellan lika-\r\nberättigade grannfolk.</pre><pre>Överläggningen var härmed avslutad.\r\n(Beslut fattades efter 6 §.)</pre><pre>5 §  Anslag till Brottsoffermyndigheten, m.m.</pre><pre>Föredrogs\r\nJustitieutskottets betänkande 1994/95:JuU17\r\nAnslag till Brottsoffermyndigheten, m.m. (prop.\r\n1994/95:100 delvis).</pre><pre>Anf.  46  INGBRITT IRHAMMAR (c)\r\nHerr talman! Samhällets skyldighet att stödja och\r\nhjälpa brottsoffren är minst lika viktig som skyldighe-\r\nten att straffa och återanpassa gärningsmännen. Det\r\nhar vi från Centerns håll hävdat i många år. Därför\r\nhar vi också under den förra borgerliga regeringen\r\nsatsat oerhört mycket på att stödja och hjälpa\r\nbrottsoffren. Men det innebär inte att det som behövs\r\ngöras är färdigåtgärdat. Här finns många fler åtgärder\r\nsom måste sättas in.\r\nVi har i flera centermotioner till årets riksdag ut-\r\nvecklat hur vi tycker att stödet och hjälpen till\r\nbrottsoffren behöver förbättras. Vi betonar det brotts-\r\nförebyggande arbetet, och då särskilt lokala brotts-\r\nförebyggande planer. Vi menar att de behöver inrättas\r\ni varje kommun.\r\nArbetet med dessa planer är också på gång i\r\nmånga kommuner, men det behöver stimuleras så att\r\nalla kommuner sätter igång med det. Vi tycker att det\r\när oerhört viktigt att brottsoffrens situation är en del\r\nav dessa planer. Man skall påtala att det finns ett\r\nekonomiskt ansvar att ta hand om brottsoffren.\r\nI motionen talar vi också om polisens roll, som är\r\noerhört viktig. Det är oftast en polis som är den förste\r\nperson som träffar brottsoffret. Brottsoffrets behov av\r\ntid och omsorg är oerhört viktigt vid denna första\r\nkontakt.\r\nJag vill betona vikten av fortsatta utbildnings- och\r\nfortbildningsinsatser för poliserna. Det skall finnas\r\ngoda rutiner när det gäller att ta hand om offren.\r\nBrottsoffren behöver väldigt mycket information. Vi\r\ntycker det är viktigt att just informationen om vad\r\nbrottsjourerna kan hjälpa till med utvecklas vidare.\r\nBrottsoffren skall informeras om vilket arbete\r\nbrottsofferjourerna eller kvinnojourerna gör och vilka\r\nrättigheter som brottsoffren faktiskt har.\r\nVi tycker att de brottsoffer som uttalar att de vill\r\nha fortsatt kontakt med polisen verkligen skall få det\r\noch att polisen är aktiv i det kontaktskapande arbetet\r\nmed offret. Varje polisdistrikt måste därför utarbeta\r\nrutiner för hur man tar hand om brottsoffer. Jag vet att\r\ndet arbetet pågår på väldigt många håll. Jag har sett\r\nskriftligt material om rutiner från t.ex. Helsingborgs\r\npolisdistrikt som är mycket avancerat. Det finns också\r\npå fler håll i landet, och man kan få tips av varandra\r\nför att utveckla detta.\r\nVi har fått veta att i de större städerna åker den\r\nena polisbilen ut efter den andra, den ena veckan efter\r\nden andra, till samma adress utan att man känner till\r\natt det tidigare har varit utryckningar som t.ex. gällt\r\nvåld i hemmet och familjevåld, dvs. våld mot kvinnor\r\noch barn. Vi tycker därför att det är viktigt att det\r\nfinns ett förbättrat informationssystem som polisen\r\nkan använda sig av, ett datoriserat informationssys-\r\ntem.\r\nVi tycker att ett sådant system bör införas, och vi\r\nanser inte att man måste avvakta utvärderingen av\r\nvilka stöd som skall ges till brottsoffren. Att det be-\r\nhövs ett sådant datoriserat informationssystem är\r\nnågot som riksdagen kan uttala sig om. Det utvecklar\r\nvi i reservation 5, som vi naturligtvis står bakom,\r\nliksom vi står bakom reservation 6, där vi betonar hur\r\nviktigt det är med snabb hantering av våldtäktsmål.\r\nVi har beskrivit hur man i Kanada har lyckats få\r\ntill stånd en modell där häktning, rättegång och straff\r\nsker i direkt följd. Det innebär att kvinnorna får ett\r\nmycket snabbare skydd när de har utsatts för våldtäkt.\r\nMan behöver inte fatta beslut om sen abort vid våld-\r\ntäkt, och man följer upp eventuell graviditet vid an-\r\nmälan och utredning av våldtäkt.\r\nDet behövs bättre rutiner. Det är alltid svårt att sä-\r\nga att polisen skall prioritera det ena området framför\r\ndet andra. Det gäller även andra instanser inom de\r\nrättsvårdande myndigheterna. Man kan inte prioritera\r\nallting. Men vi har här pekat på hur bättre rutiner\r\ninnebär ett bättre stöd, och vi tycker att detta är sär-\r\nskilt angeläget.\r\nNär det sedan gäller insatser från åklagarhåll finns\r\ndet också förslag om detta i centermotioner. Vi har\r\nhär samma syn på frågan som när det gäller kontakten\r\nmed polisen. Tycker det är viktigt med personliga\r\nsammanträden och möten mellan åklagaren och mål-\r\nsäganden på ett tidigt stadium, och det brukar också\r\nske. Det gäller särskilt när målsägande har uttryckt\r\nönskemål om detta. Då skall det också ske. Det be-\r\nhövs speciellt vid grova brott.\r\nDet är många gånger väldigt besvärligt för målsä-\r\nganden att utsättas för de förhör som sker i samband\r\nmed rättegångar, och det kan kännas obehagligt. Går\r\nåklagaren igenom vad som är att förvänta är målsä-\r\nganden mer förberedd, och då känns det inte så obe-\r\nhagligt vid själva rättegången i domstolen.\r\nDet är många målsägande som undrar varför ett\r\nmål aldrig ledde till åtal. De känner sig besvikna. De\r\när övertygade om att det de har varit utsatta för är ett\r\nfelaktigt beteende och att gärningsmannen borde ha\r\nfällts, och så sker det inte, kanske i brist på bevis. Det\r\när då oerhört viktigt att åklagaren förklarar detta så att\r\ndet skapas bättre förståelse för domslutet.\r\nVi har i en annan motion utvecklat hur viktigt vi\r\ntycker det är att domstolarna tar väl hand om målsä-\r\ngande och vittnen i samband med rättegång. Det kan\r\nt.ex. vara att någon möter dem, visar till rätta, infor-\r\nmerar, ser till att målsägande eller vittnen inte tvingas\r\nsitta i samma väntrum som gärningsmannen. Många\r\ndomstolar är äldre byggnader. Det finns inte de ut-\r\nrymmen som skulle vara önskvärda. Men det går\r\nvanligtvis ändå att ordna detta praktiskt om man ska-\r\npar rutiner för det. Det är det vi kräver i motionen.\r\nDet bör göras upp en handlingsplan för varenda\r\ndomstol i Sverige för hur man bättre tar hand om\r\nvittnen, och detta borde vara varje domstols skyldig-\r\nhet. Sådana lokala handlingsplaner borde, som sagt,\r\nvara ett krav.\r\nSedan bör man också påskynda ombyggnader av\r\ndomstolsbyggnader så att man skall slippa att kon-\r\nfronteras med de åtalade. Dessa krav utvecklar vi i\r\nreservation 8.\r\nI reservation 4 talar vi om att vi tycker att jourerna\r\nbör få stöd. Såväl kvinnojourer som brottsofferjourer\r\noch även mansjourer utför ett väldigt värdefullt arbe-\r\nte. De utgör ett mycket viktigt stöd för dem som har\r\nutsatts för brott. Därför behöver dessa jourer byggas\r\nut. Vi har satt som ett mål att det skall finnas minst en\r\nbrottsofferjour i varje polisdistrikt. Dit har vi snart\r\nnått, men det beror på att antalet polisdistrikt faktiskt\r\nhar minskat. Därför är det viktigt att betona att det\r\nskall finnas minst en brottsofferjour i varje polisdist-\r\nrikt och minst en kvinnojour i varje kommun.\r\nNu kan man se runt om i landet att de som arbetar\r\ni kvinnojourer börjar att litet grand tappa gnistan. De\r\norkar inte med. Det finns kvinnojourer som läggs ned,\r\noch det är en mycket oroande utveckling. Vi måste\r\nalltså se till att stödja dem som jobbar i jourerna och\r\natt jourerna får ekonomiskt stöd.\r\nKvinnojourerna får stöd från staten. Vi anser att\r\nockså brottsofferjourerna skall få stöd från staten. I\r\nmajoritetstexten utgår man ifrån att brottsofferjourer-\r\nna kan få ett sådant stöd. Men det är alldeles för svagt\r\nskrivet. Det måste verkligen uttalas att jourerna skall\r\nha stöd. Det svenska statliga stöd som nu ges är\r\nmycket litet i förhållande till vad t.ex. Norge ger till\r\nsina jourer.\r\nNu kommer flera andra motionskrav som vi har\r\nrest att behandlas i en utvärdering som riksdagen\r\nkommer att kräva av regeringen, en utvärdering av de\r\nolika åtgärder som har vidtagits och de insatser som\r\nhar gjorts för att hjälpa brottsoffren. Utvärderingen\r\nföreslås med anledning av olika motioner.\r\nI det särskilda yttrande som Centern har fogat till\r\nbetänkandet framhåller vi vilka förbättringar som vi\r\nanser att utvärderingen skall leda fram till och vilket\r\nresultat som krävs. Vi betonar att det måste ske för-\r\nbättringar under tiden utvärderingen görs. Det här är\r\nett arbete som absolut inte får avstanna under den\r\ntiden. En sådan omfattande utvärdering kommer att ta\r\nlång tid att göra. Därför är det viktigt att man utvärde-\r\nrar olika delar efter varandra och ser till att man\r\nkommer fram till förslag till åtgärder.\r\nMen när det gäller polis- och åklagarinsatser har\r\nvi ett krav: Det bör absolut stå tydligt och klart i för-\r\nundersökningsprotokollet om vittnen och målsägare\r\nkänner sig hotade. I dag utgår man ifrån att en sådan\r\nhänsyn bör tas, men det står alltså inte klart uttalat.\r\nMen det är självklart att det skall göra det. Vi måste\r\nockså förbättra skyddet vid s.k. tredje mans-skada,\r\ndvs. när inte det direkta offret behöver skydd utan\r\noffrets nära anhöriga, föräldrar, syskon, make osv.\r\nDetta är förbättringar som vi kräver att utvärderingen\r\nskall leda fram till. Det behövs också förtydliganden,\r\neftersom det finns olika rättsfall där man gör litet\r\nolika tolkning.\r\nVi har också motionerat om fortsatt utbyggnad av\r\ntrygghetspaket och bättre information om något som\r\ninte alla i vårt land känner till, nämligen försöksverk-\r\nsamhet med pepparsprej. Det låter som en liten detalj,\r\nmen den leder i alla fall till en förbättring. Det finns\r\npå sina håll en sådan försöksverksamhet. Vi tycker att\r\nlicensförfarandet är för krångligt. Vi vill alltså att\r\nutvärderingen skall leda fram till ett förenklat licens-\r\nförfarande för tillstånd att använda pepparsprej.\r\nI reservation 7 utvecklar vi att det är oerhört vik-\r\ntigt att markera att de som utsätts för brott har rätt till\r\nskadestånd. Ekonomiskt skadestånd kan visserligen\r\naldrig kompensera en skada. Men det är ändå ett sätt\r\nför samhället att visa att man värderar offret och vill\r\nhjälpa det. Nu utdöms skadestånd efter noggrann\r\nprövning i domstolarna. Men det är inte alltid som\r\nskadeståndet betalas ut, eftersom gärningsmännen\r\nibland saknar medel. Därför är det självklart att man\r\nskall se till att brottsoffret får skadestånd. Visserligen\r\nkan brottsofferskademyndigheterna gå in och ge er-\r\nsättning, men inte alltid. Vi anser att utdömt skade-\r\nstånd skall betalas till brottsoffret. Här skall staten\r\ngarantera att detta betalas ut. Staten bör alltså gå in\r\nsom en garant, vilket vi uttrycker i reservation 7, som\r\njag nu yrkar bifall till.</pre><pre>Anf.  47  SIW PERSSON (fp)\r\nHerr talman! I detta betänkande diskuteras både\r\nvittnen och brottsoffer och hur man på olika sätt skall\r\nförsöka förbättra deras villkor. När det gäller vittnen\r\när det oerhört viktigt att vi verkligen inser att villko-\r\nren behöver förbättras alltifrån kallelsen till behand-\r\nlingen av vittnet i domstolslokalen.\r\nI dag ser kallelsen ut på ett sådant sätt att vittnet\r\nkan känna sig som den skyldige. När vittnen kommer\r\ntill domstolen är det inte ovanligt att de får konfronte-\r\nras med den som utsatt dem för brott. Det finns en\r\nmöjlighet att få bli hörd i ett s.k. medhörningsrum,\r\nmen det är inte en självklar rättighet. Man kan få sitta\r\ni ett annat rum medan man väntar, men tyvärr är\r\nmånga lokaler gamla. Domstolsverket har dock upp-\r\nmärksammat dessa problem. När man nu inför datori-\r\nsering skall rutinerna förändras så att kallelsen skall\r\nbli mycket vänligare i sin framtoning.\r\nNär det gäller ombyggnad av lokalerna kan man\r\ntyvärr inte bygga om dessa gamla hus hur som helst.\r\nDet gäller för oss politiker att jaga Domstolsverket så\r\natt det sker förändringar och förbättringar.\r\nBrottsoffer kan man bli på många olika sätt.\r\nMånga har tyckt att det har tagits alldeles för stor\r\nhänsyn till den som har begått brottet medan man har\r\nglömt bort den som har blivit utsatt för brott. Därför\r\när det bra att det har genomförts förändringar i lag-\r\nstiftningen. Det är också väldigt bra att riksdagen\r\nskall göra ett tillkännagivande om en utvärdering av\r\nvad det har blivit för resultat av allt det som vi har\r\nlagstiftat om. Men det gäller att det verkligen blir en\r\nbred redogörelse så att man kan se vad den samlade\r\neffekten har blivit.\r\nVi i Folkpartiet är tacksamma över detta tillkän-\r\nnagivande. Men man får aldrig vara riktigt nöjd. I\r\nvissa fall tycker vi att man kunde ha gått längre. När\r\ndet gäller förtur vid förundersökning vill jag, herr\r\ntalman, yrka bifall till reservation 6. Vi i Folkpartiet\r\nanser att det inte nog kan understrykas att det måste\r\nbli en kortare handläggningstid från anmälan till dom\r\nnär det gäller övergrepp mot kvinnor. I dag hinner\r\ntyvärr kvinnan ofta bli utsatt för nya övergrepp under\r\nhandläggningstiden.\r\nLåt mig till sist nämna några ord om pepparsprej.\r\nFör några år sedan engagerades jag i ett arbete för att\r\nförsöka att få till stånd en försöksverksamhet med\r\npepparsprej här i Sverige. Det var ett av de jobbigaste\r\nuppdrag som jag hitintills har tagit på mig. Därför var\r\ndet desto mer glädjande att den dåvarande regeringen\r\nbeslutade om en försöksverksamhet med pepparsprej,\r\nsom nu pågår. Tyvärr har det varit trögt i portgången,\r\nmen efter diverse ageranden från Rikspolisstyrelsen\r\nförefaller det som att försöksverksamheten nu går litet\r\nbättre.\r\nJag tror att det inte kommer att dröja länge innan\r\ndet blir självklart att i mycket större omfattning an-\r\nvända sig av pepparsprej i stället för tårgassprej som\r\när mycket farligare. Nu håller man inom polisen på att\r\ndiskutera att man även där skall använda sig av pep-\r\nparsprej. Om man använder pepparsprej orsakar det\r\nögonbesvär i 20 minuter hos den som blir utsatt för\r\nsprejen, men han eller hon lever i alla fall dagen efter.\r\nMen om man skjuter med pistol och skjuter fel är det\r\ninte säkert att personen lever nästa dag. Pepparsprej\r\när ett väldigt bra medel, men det är inte ofarligt. Det\r\när därför som jag tycker att det är oerhört viktigt att\r\npolisen har huvudansvaret för hur detta skall använ-\r\ndas. Polisen måste då naturligtvis se till att man har\r\nrutiner som underlättar användandet av pepparsprej.\r\nDet får inte vara så att byråkrati förhindrar möjlighe-\r\nten till användning.</pre><pre>Anf.  48  INGBRITT IRHAMMAR (c) replik\r\nHerr talman! Eftersom jag har en annan syn än\r\nSiw Persson när det gäller licensförfarande för pep-\r\nparsprej vill jag bara utveckla den. Jag respekterar att\r\nvi har olika synpunkter.\r\nSjälvfallet är inte pepparsprej ofarligt. Men det är\r\ninte heller vanlig färg. I dag kan man gå in i vilken\r\nfärgbutik som helst och utan tillstånd från polisen\r\nköpa en sprejburk med färg som kan sprutas i ögonen\r\npå någon annan. Det är klart att man då kan fällas för\r\nofredande eller någonting annat. Men för att skydda\r\nsig själv kan man i dag använda färgsprej. Man kan\r\nt.o.m. ta upp en sten som kan kastas på någon annan.\r\nDet finns hur mycket och fritt som helst i naturen. Vi\r\ntänker inte föreslå att polisen skall införa ett licensför-\r\nfarande för att man skall få ta upp en sten och kasta på\r\nnågon annan.\r\nDet är därför som jag tycker att det är att gå litet\r\nför långt att säga att just pepparsprej skall anses som\r\nså farligt att det skall behövas ett så omfattande li-\r\ncensförfarande som man har i dag. Det är därför som\r\nvi har motionerat om ett enklare förfarande. Vi tror att\r\nseriöst arbetande kvinnojourer och brottsofferjourer\r\nskulle kunna ta hand om detta. Men detta ses över av\r\nutvärderingen.</pre><pre>Anf.  49  SIW PERSSON (fp) replik\r\nHerr talman! Kniv är vapen. Peppar är vapen. Sax\r\när vapen. Man kan hitta hur många vapen som helst.\r\nMen det som är principiellt viktigt är att det är polisen\r\nsom har huvudansvaret och skall fortsätta att ha det.\r\nDet är polisen som skall göra den samlade bedöm-\r\nningen. Jag misstror inte kvinnojourer och brottsoffer-\r\njourer. Men jag tror att vi är inne på en farlig väg om\r\nvi släpper efter och inte längre låter polisen vara den\r\nsom gör bedömningen.\r\nPepparsprej är inte så farligt som tårgas. Men det\r\nger problem i 20 minuter. Okej, det är inte så farligt\r\nsom kniv, sax eller någonting annat, men man måste\r\nockså komma ihåg, Ingbritt Irhammar, att pepparsprej\r\nockså kan användas på fel sätt. Det är därför som\r\npolisen, som känner till både det onda och goda i\r\nsamhället, skall ha huvudansvaret.</pre><pre>Anf.  50  INGBRITT IRHAMMAR (c) replik\r\nHerr talman! Jag bara konstaterar att Siw Persson\r\ngör samma rangordning av farlighet som jag gör,\r\nnämligen att kniv och sax är farligare än pepparsprej.\r\nI konsekvensens namn borde då Siw Persson kräva att\r\ndet skall införas ett licensförfarande för användning\r\nav sax. Nu gör hon inte det, vilket jag tycker blir ett\r\nstöd för min åsikt att vi bör ha ett enklare licensförfa-\r\nrande för just pepparsprej.</pre><pre>Anf.  51  SIW PERSSON (fp) replik\r\nHerr talman! Vi skall ju följa gällande lagar och\r\nförordningar här i riksdagen. Enligt gällande lagar är\r\npepparsprej ett vapen. Då får vi se till att vi ändrar\r\nlagen så att pepparsprej inte längre betraktas som ett\r\nvapen.</pre><pre>Anf.  52  KIA ANDREASSON (mp)\r\nHerr talman! Jag yrkar bifall till reservationerna 3\r\noch 9. Reservation 3 handlar om rätten till målsägan-\r\ndebiträde som i dag inte är en helt självklar sak. De\r\nsom begår brottet har en självklar rätt att få juridisk\r\nhjälp och en advokat. Men den som har utsatts för\r\nbrottet har inte det, utan det gäller under vissa om-\r\nständigheter. Miljöpartiet tycker att om den som har\r\nutsatts för brott känner att han behöver hjälp och stöd\r\n- det kan gälla skadeståndsanspråk eller annan juri-\r\ndisk hjälp - skall han kunna få detta. Däremot har i\r\nalla slags brott den målsägande rätt att anlita en stöd-\r\nperson. Men det är bara ett personligt stöd, det gäller\r\ninte juridiken.\r\nLagen säger i dag att rätten till målsägandebiträde\r\nkan förordnas om fängelse kan följa på brottet och om\r\ndet kan antas att målsägande har ett särskilt stort be-\r\nhov av biträde. Men om fängelse kan följa på brottet\r\nmåste det först ha varit ett domslut. Det kan man inte\r\nveta på förhand, och det är på förhand man behöver\r\nden juridiska hjälpen. Det är ett väldigt konstigt sätt\r\natt uttrycka sig.\r\nÅklagaren har inte heller något krav på sig att en-\r\ngagera sig eller etablera någon kontakt med målsä-\r\ngande. Det är objektivitetsprincipen som skall gälla.\r\nVid huvudförhandlingarna kan alltså den som har\r\nutsatts för grovt våld vara totalt oförberedd för kom-\r\nmande frågor och förhållanden som tas upp. Om åkla-\r\ngaren gör ett sämre arbete finns det ingen ytterligare\r\nhjälp, utan då kan det t.o.m. sluta med att den som\r\nbegått brottet inte döms.\r\nGärningsmannen får alltså självklart juridisk hjälp,\r\nmen inte den som har utsatts för brottet. Det vill vi\r\nändra på. Det allmänna rättsmedvetandet störs av\r\ndenna felaktiga behandling.\r\nReservation 9 handlar om kommun- eller husarrest\r\nför män. Det är kanske en litet kontroversiell fråga.\r\nDet finns i dag ett antal kvinnor - de är inte så många,\r\nsom tur är - som lever under en väldig press. Det är\r\nde kvinnor som har blivit utsatta för kvinnomisshan-\r\ndel, oftast av de män som de har levt och t.o.m. har\r\nbarn med. Dessa kvinnor får inte vara i fred utan\r\nutsätts för ständigt återkommande hot om våld, tra-\r\nkasserier och förföljelse. Dessa kvinnor har rätt till\r\nlivvakt i allvarliga fall. Men en livvakt inskränker\r\nväldigt mycket på det dagliga livet. Det är väldigt\r\nsvårt att leva ett normalt liv när man har en livvakt\r\nutanför dörren som följer en hela dagen.\r\nMiljöpartiet tycker att det är den som misshandlar,\r\nmannen, som måste få sin rörelsefrihet begränsad.\r\nDärför föreslår vi vissa åtgärder. Från Rikspolisstyrel-\r\nsen framhålls att livvaktsskydd utgör också, som jag\r\nsäger, en stor påfrestning på den som skyddas. Det\r\nfinns kvinnor som avstår från det. Vi har hört här att\r\nkvinnor skall ha pepparsprej, larmordningar osv. Det\r\när de som hela tiden skall vara aktiva och skydda sig.\r\nDet synsättet kan inte vara rätt. Det måste vara den\r\nsom utför brottet som måste få sin rörelsefrihet be-\r\ngränsad. Då säger man att det inte är demokratiskt,\r\nom en man har avtjänat sitt straff för misshandel. Men\r\ndemokrati måste också innebära att man får leva i\r\ntrygghet. Det måste stå över rätten till att fritt röra sig\r\nför den som vill något ont. Därför tycker vi i reserva-\r\ntion 9 att det är mannens rörelsefrihet som skall be-\r\ngränsas.\r\nMiljöpartiet stöder reservation 6 om kvinnovåld.\r\nDet gäller tiden mellan anmälan och domen, som man\r\nvill skall vara kortare. Nu har vi hört i utskottet att\r\ndomstolarna är överbelastade, de har väldigt mycket\r\natt göra. Vi har prioriterat ungdomsbrotten och sagt\r\natt det skall vara kortare förfarande. Jag vill framhålla\r\natt detta är angeläget, som också tidigare talare har\r\nsagt.\r\nVi stöder även reservation 8 om vittnesskydd. Vi\r\nmåste ta väl vara på våra vittnen, stödja dem och ge\r\ndem skälig ersättning för utlägg och för förlorad ar-\r\nbetsinkomst, så att vittnena kan utföra det viktiga\r\narbetet i vår rättsstat.</pre><pre>Anf.  53  GUN HELLSVIK (m)\r\nHerr talman! Först vill jag be om ursäkt för att jag\r\ninte fanns på plats när ärendebehandlingen påbörja-\r\ndes. Jag får ta konsekvenserna genom att få fyra minu-\r\nter mindre till mitt förfogande. Men jag tackar för att\r\njag ändå får ordet.\r\nJag vill inledningsvis yrka bifall till reservation 1\r\noch till följd av detta avslag på hemställanspunkt 3. I\r\nreservation 1 föreslås att riksdagen skall uttala att\r\nbrottsofferjourerna måste få fortsatt starkt stöd. Det\r\nverkar kanske konstigt att önska ett sådant uttalande\r\nnär alla talar om att vi skall stödja brottsoffren. Men\r\ndet är ett sätt att markera att brottsoffren behöver som\r\nstöd inte bara tal utan också konkreta åtgärder.\r\nDet finns skäl för mig att blicka litet bakåt. Den 1\r\njuli i fjol tillskapades Brottsoffermyndigheten genom\r\natt den tidigare brottsskadenämnden ombildades.\r\nSyftet med detta var att vi skulle få större möjligheter\r\ntill ett samlat grepp över brottsofferfrågor. Bl.a. till-\r\nkom inom brottsoffermyndigheten den s.k. Brottsof-\r\nferfonden. En del skulle finansieras genom att de som\r\nsitter i fängelse skulle få 20 % avdrag på sin ersätt-\r\nning och att dessa pengar skulle gå till brottsofferar-\r\nbete. En del har förts till olika former av brottsof-\r\nferarbete. Innevarande år har andra medel tagits i\r\nanspråk för engångskostnader. Men det var tydligt\r\nuttalat, både från den dåvarande regeringen och från\r\ndet dåvarande justitieutskottet, att de pengar som togs\r\nfrån de fängelsedömda i fortsättningen skulle gå till\r\nBrottsofferfonden. Det fanns två skäl till detta. Ett\r\nskäl var att brottsofferarbete kräver pengar. Ett annat\r\nskäl är det pedagogiska i att hela tiden påminna dem\r\nsom gjort sig skyldiga till brott att det finns brottsof-\r\nfer som de har ansvar för.\r\nNär vi nu hade att ta ställning till den nya rege-\r\nringens proposition upptäckte vi att pengarna från de\r\nintagna i våra fängelser inte längre skall gå till\r\nBrottsofferfonden. Det var faktiskt inte så lätt att\r\nupptäcka det. När jag tog upp det i justitieutskottet -\r\njag hade inte heller upptäckt det från början - visade\r\nalla samma förvånade min, även representanter för det\r\nriksdagsparti som också är regeringspartiet. Jag trod-\r\nde då att utskottet skulle kunna komma till ett gemen-\r\nsamt beslut och föreslog ett utskottsinitiativ, där vi\r\nskulle föreslå riksdagen att fatta beslutet att pengarna\r\nändå, trots regeringens dolda förslag, skulle gå till\r\nBrottsofferfonden. Men när vi tog upp detta till be-\r\nhandling, visade det sig att det inte gick att få majori-\r\ntet för ett sådant förslag till utskottsinitiativ. Det inne-\r\nbär alltså att pengar som var avsedda för brottsof-\r\nferarbete nu i stället skall stå till regeringens disposi-\r\ntion för brottsförebyggande arbete, som faktiskt på\r\nmånga sätt är artskilt från brottsofferarbete.\r\nDet är med denna kunskap som det är viktigt för\r\noss att riksdagen gör ett uttalande för fortsatt starkt\r\nstöd till våra brottsofferjourer. Vad vi oroar oss över\r\när att det som en gång varit, nämligen att brottsoffren\r\nhar funnits i periferin, men som förändrats genom att\r\nbrottsoffren har hamnat i fokus för kriminalpolitiken\r\npå nytt skall bli som det var, dvs. att fokus flyttas i\r\nkriminalpolitiken så att brottsoffren på nytt hamnar i\r\nperiferin. Alla vet att det som är i periferin inte är lika\r\ntydligt och lika uppenbart som det som finns i fokus.\r\nTack för ordet!</pre><pre>Anf.  54  LARS-ERIK LÖVDÉN  (s)\r\nHerr talman! Betydelsefulla åtgärder för att bättre\r\ntillgodose brottsoffrens situation och intressen börja-\r\nde på allvar vidtas i mitten av 80-talet. I utskottets\r\nbetänkande görs en bred tillbakablick på de åtgärder\r\nsom vidtagits sedan dess.\r\nDen socialdemokratiska regeringen inledde i mit-\r\nten av 80-talet ett ambitiöst program för att hjälpa och\r\nstödja brottsoffer. Regler om brottskadeersättning,\r\nmålsägandebiträde och besöksförbud infördes. Eko-\r\nnomiskt stöd till brottsoffer och kvinnojourer inför-\r\ndes. Det arbetet har sedan fortsatts och intensifierats\r\nunder såväl socialdemokratiska som borgerliga rege-\r\nringar efter mitten av 80-talet.\r\nDet finns anledning att driva reformarbetet vidare.\r\nDe som utsätts för brott tillhör i stor utsträckning dem\r\nsom också i andra avseenden lever på samhällets\r\nskuggsida. Ökade insatser krävs för att ge brottsoffren\r\nstöd och hjälp. Rättsväsendets handläggning bör an-\r\npassas så att man bättre klarar av att ta till vara de\r\ndrabbades intressen och behov. Kunskaper om\r\nbrottsoffrens situation måste öka inom rättsväsendet,\r\nsjukvården och socialtjänsten. Det behövs anpassade\r\nrutiner och ett stödjande förhållningssätt gentemot\r\noffren. Försäkringsbolag, sjukvård, arbetsgivare och\r\nen rad andra intressenter måste stimuleras att aktivt\r\nstödja och hjälpa brottsoffren. Samhällets stöd till\r\nbrottsoffer behöver ses över. Det stöd som samhället\r\nkan erbjuda bör inte enbart inskränkas till juridiskt\r\nbiträde. Vid sidan av det stöd som ges av socialtjänst\r\noch sjukvård måste nya former för att ta till vara\r\nmänniskors engagemang i arbetet med dem som ut-\r\nsatts för brott utvecklas.\r\nDet är därför som justitieutskottet i enighet vill\r\ngöra ett tillkännagivande till regeringen om en bred\r\nutvärdering av de brottsofferinsatser som har vidtagits\r\nallt sedan mitten av 80-talet. Det finns anledning till\r\natt den utvärderingen görs brett upplagt och med stor\r\nnoggrannhet och omsorg, så att vi landar rätt när det\r\ngäller det vidare utvecklingsarbetet av brottsofferin-\r\nsatserna. Det är glädjande att utskottet i enighet ställer\r\nsig bakom ett sådant tillkännagivande.\r\nHerr talman! Till utskottets betänkande har fogats\r\nnio reservationer. Jag skall kommentera några av\r\ndem.\r\nI reservation 1 om bidrag till brottsofferjourer fö-\r\nreslår Moderaterna och Centern att man ur ett särskilt\r\nanslag, G 4 Ersättning för skador på grund av brott,\r\nskall ge bidrag till brottsofferjourerna. Utskottsma-\r\njoriteten menar att den naturliga vägen är att sådana\r\nanslag fortsättningsvis beviljas av Brottsofferfonden,\r\nvid sidan av de anslag som en rad kommuner ger som\r\nstöd till kvinnojourer och brottsofferjourer.\r\nNär riksdagen antog förslaget om inrättande av\r\nBrottsofferfonden utgick riksdagen från att de fortsat-\r\nta anslagen till brottsofferjourerna skulle utbetalas via\r\nBrottsofferfonden. Det fanns också några skrivningar\r\ni propositionen. Det är den naturliga vägen.\r\nBrottsofferfonden kommer årligen att disponera\r\nett belopp på ungefär 19 miljoner för sin verksamhet.\r\nÄven om inte alla de pengarna skall användas till\r\nbrottsofferjourer, utan också till forskning och ut-\r\nveckling, finns här utrymme för att ge stöd till\r\nbrottsofferjourerna. Jag vill framför allt understryka\r\nvikten av att Brottsofferjourernas riksförbund, BOJ,\r\nfår ett permanent stöd även fortsättningsvis för att\r\nkunna bedriva sin viktiga verksamhet.\r\nI reservationerna 2, 3 och 4 lämnas några syn-\r\npunkter på vad den kommande utvärderingen av\r\nbrottsofferinsatserna bör innefatta. Jag menar att ut-\r\nvärderingen och de skrivningar som utskottet gjort väl\r\ntäcker de propåer som förs fram i de tre motivreser-\r\nvationerna. Utvärderingen skall självfallet göras på ett\r\nbrett och noggrant sätt och innefatta alla åtgärder som\r\när av betydelse för brottsoffrens situation.\r\nNär det gäller reservation nr 6 om förtur vid för-\r\nundersökning, som Folkpartiet och Centern har av-\r\ngett, vill jag påpeka att Kvinnovåldskommissionen\r\nhar i uppdrag att titta på handläggningstiderna inom\r\nrättsväsendet när det gäller brott som innefattar över-\r\ngrepp mot kvinnor. De förslag som förs fram i den\r\nreservationen kommer att aktualiseras av kommissio-\r\nnen i dess arbete och blir sedan också föremål för\r\nberedning av regeringen och riksdagen.\r\nReservation nr 7, som gäller förskottering av ska-\r\ndestånd, är avgiven av Centerpartiet. Det gjordes en\r\nregeländring i fjol i utsökningsbalken för att underlät-\r\nta för en målsägande att få ut skadestånd. Utskottet\r\nmenar att med de regler för brottsskadeersättning som\r\nvi har i dag har vi någorlunda väl täckt in behovet av\r\nskadestånd. Det finns dock en diskussion som är ange-\r\nlägen att föra och den gäller skadeståndsbeloppens\r\nnivå. Men det rör en något annan frågeställning än\r\nden som tas upp i reservationen. Den frågan har nyli-\r\ngen behandlats av en särskild kommitté som tittar\r\növer skadestånden. Där finns det också förslag om en\r\nhöjning av skadeståndsnivån. Det kan vara väl moti-\r\nverat i vissa fall.\r\nLokala handlingsplaner för vittnesskydd i domsto-\r\nlarna, som reservation nr 8 berör, är en fråga som nu\r\nbereds inom regeringskansliet på grundval av en de-\r\npartementspromemoria om vittnen och målsägande i\r\ndomstol. Den frågan är alltså aktuell just nu i rege-\r\nringskansliet. Därför anser utskottet att det inte för\r\nnärvarande finns anledning för riksdagen att ta något\r\ninitiativ i den frågan.\r\nTill reservation nr 9 om kommunarrest. När be-\r\nsöksförbudet infördes en gång i tiden fördes en dis-\r\nkussion om besöksförbudets förenlighet med rege-\r\nringsformen. Man kom då fram till att besöksförbudet\r\nvisserligen stred mot den uttryckliga bestämmelsen i\r\nregeringsformen, men att det finns en möjlighet att\r\ninföra sådana inskränkningar om det är välmotiverat.\r\nDäremot är det alldeles uppenbart, och den be-\r\ndömningen har justitieutskottet gjort vid ett par tillfäl-\r\nlen, att skulle man genomföra så långtgående förslag\r\nsom förs fram i reservationen om kommunarrest\r\nskulle det inte vara förenligt med regeringsformen.\r\nDet är en bedömning som utskottet har gjort vid ett\r\npar tillfällen och det är därför som vi avvisar den\r\ntanken.\r\nDäremot finns besöksförbudsreglerna, och finns\r\ndet direkta hot som kan rubriceras som Misstanke om\r\nolaga hot finns det möjlighet för polis och åklagare att\r\ningripa med anhållande och häktning i vissa fall.\r\nDärmed har man också täckt in ett behov av att kunna\r\ningripa mot gärningsman.\r\nDet är som Kia Andreasson säger betydelsefullt att\r\nman fokuserar på gärningsmannen i de här fallen och\r\ninte i alltför hög utsträckning lägger ansvaret för att\r\nskydda sig på den som är utsatt för hotet. Man måste\r\nockså fokusera på gärningsmannen.\r\nMen förslaget om att införa kommunarrest strider\r\nenligt utskottets uppfattning mot regeringsformen och\r\navvisas därför av utskottet.\r\nHerr talman! Med detta vill jag yrka bifall till ut-\r\nskottets hemställan och avslag på reservationerna.</pre><pre>Anf.  55  INGBRITT IRHAMMAR (c) replik\r\nHerr talman! Jag lyssnade mycket noggrant på det\r\nLars-Erik Lövdén sade, särskilt när det gällde stöd till\r\nbrottsofferjourerna. Det muntligt uttalade stödet var\r\nbetydligt starkare än den text som återfinns i betän-\r\nkandet.\r\nLars-Erik Lövdén sade att han ville understryka\r\nvikten av att brottsofferjourerna får ett permanent stöd\r\ni fortsättningen från Brottsofferfonden. Det är en\r\nväldig skillnad mellan det, som jag tycker är ett bra\r\noch starkt uttalande, och det svaga uttalande som står\r\ni texten, nämligen att utskottet i princip kan ställa sig\r\nbakom att man inte kommer att utesluta möjligheten\r\ntill stöd för brottsofferjourerna. Att inte utesluta möj-\r\nligheten till stöd för brottsofferjourerna är väl inget\r\ngaranterat permanent stöd för just jourerna.\r\nDet är synd att inte Lars-Erik Lövdén försökte få\r\nin den starkare formuleringen i majoritetstexten, för\r\ndå kanske vi hade kunnat enas om den. Därför undrar\r\njag verkligen om Lars-Erik Lövdén allvarligt menar\r\ndet han sade eller om det verkliga är den text som står\r\ni betänkandet, nämligen att det inte utesluter möjlig-\r\nheterna. Det skulle jag vilja ha ett förtydligande av.\r\nVisst har reglerna som gäller att brottsoffren får\r\nersättning från det utdömda skadeståndet förändrats i\r\nfjol. Kronofogdemyndigheterna skall nu driva dessa\r\närenden mot gärningsmännen. Men offren får fortfa-\r\nrande vänta, ibland tre fyra år, på att få det utdömda\r\nskadeståndet och ibland får de det inte alls. Det är\r\nklart otillfredsställande.</pre><pre>Anf.  56  LARS-ERIK LÖVDÉN (s) replik\r\nHerr talman! Jag har bara en kommentar om det\r\npermanenta stödet till brottsofferjourerna. Jag uttryck-\r\nte mig så här: Jag anser det vara viktigt att Brottsof-\r\nferjourernas riksförbund får ett permanent stöd även\r\nfortsättningsvis.\r\nJag tror inte att det är möjligt att via Brottsoffer-\r\nfonden eller med andra statliga pengar garantera ett\r\npermanent stöd till alla de brottsofferjourer som finns\r\nrunt om i landet. Den finansieringen tycker jag att\r\nman skall åstadkomma på andra sätt, i huvudsak via\r\nfrivilliga insatser, via kommuners engagemang när det\r\ngäller att stödja brottsofferjourer och liknande.\r\nNär det gäller Brottsofferjourernas riksförbund\r\ntror jag att det är betydelsefullt att de kan få ett per-\r\nmanent stöd, så att deras viktiga verksamhet garante-\r\nras. Det var det jag sade i mitt anförande och det var\r\ndet jag menade. Det jag säger, det brukar jag mena.</pre><pre>Anf.  57  INGBRITT IRHAMMAR (c) replik\r\nHerr talman! Det var ett viktigt förtydligande, för\r\ndet innebär faktiskt att majoritetstexten inte garanterar\r\nnågot statligt stöd till brottsofferjourerna i fortsätt-\r\nningen. Man utgår bara från och hoppas att frivilliga,\r\nkommuner och landsting skall ge stödet. Då är det väl\r\natt reservationen från oss centerpartister och modera-\r\nter finns, som verkligen betonar hur vi ser på detta,\r\nnämligen att också statligt stöd måste utgå.\r\nJag skulle också vilja ta upp det jag inte hann med\r\ni den förra repliken, nämligen lokala handlingsplaner i\r\ndomstolar när det gäller vittnesskydd.\r\nVisst tittar man på det här och tar del av olika\r\nförslag som har kommit in. Men det bör väl inte ute-\r\nsluta att riksdagen skall ha en mening om vilket resul-\r\ntat detta skall leda till. Det är det vi gör ett uttalande\r\nom i vår reservation, nr 8. Det här skall enligt vår\r\nmening leda till att varje domstol skall upprätta lokala\r\nhandlingsplaner för att bättre ta hand om vittnena.\r\nJag har diskuterat detta med olika personer som\r\narbetar i domstolarna. Hitintills har jag bara fått stöd\r\nför förslaget. Alla säger att man har tänkt på det, men\r\nman har inte satt i gång arbetet. Men det är klart, fick\r\nman ett åläggande att göra detta så visst fanns det\r\nmycket att göra runt om på domstolarna som var\r\nmöjligt utan att i första hand behöva bygga om. Så\r\nsmåningom behövs det ombyggnader också.</pre><pre>Anf.  58  LARS-ERIK LÖVDÉN (s) replik\r\nHerr talman! Det är inte så, Ingbritt Irhammar, att\r\nalla brottsofferjourer i landet hitintills har haft perma-\r\nnent stöd från staten. Det är inte så. De medel som är\r\navsatta på det s.k. G 4-anslaget, som reservationen\r\nhandlar om, uppgår för innevarande budgetår till 1\r\nmiljon kronor i form av ett bidrag till Brottsofferjou-\r\nrernas riksförbund och 500 000 kr i form av projekt-\r\npengar till Brottsofferjourernas riksförbund. Det an-\r\nslaget är upptaget för att underlätta övergången till\r\nden lösning som förutsattes när propositionen lades\r\nfram och när utskottet skrev sitt betänkande i fjol om\r\nBrottsoffermyndigheten och om Brottsofferfonden,\r\nnämligen att stödet fortsättningsvis skulle utgå däri-\r\nfrån.\r\nDet jag understryker är alltså Brottsofferjourernas\r\nriksförbunds ställning och behov av stöd. Jag kan inte\r\nlova statligt stöd till alla brottsofferjourer runt om i\r\nlandet och det tror jag inte heller Ingbritt Irhammar\r\nkan göra.</pre><pre>Anf.  59  GUN HELLSVIK (m) replik\r\nHerr talman! Lars-Erik Lövdéns anförande ger\r\nskäl till vissa kommentarer. Först blev det som vi har\r\nmotsatt oss tydligt, nämligen att brottsofferjourerna\r\nfortsättningsvis skall få sina pengar från Brottsoffer-\r\nfonden. Det får de inte. Innevarande budgetår innebär\r\nalltså redan här en urholkning av stödet till brottsof-\r\nfer.\r\nLars-Erik Lövdén sade också något som jag håller\r\nmed om, nämligen att kunskapen om offrens situation\r\nmåste ökas. Det är ett av syftena med Brottsofferfon-\r\nden. Där är vi överens. Men för att detta skall kunna\r\nbli ett fungerande arbete krävs det också medel. Då\r\nkrävs de 7,2 miljoner som de intagna på våra fängel-\r\nser får avstå från.\r\nSlutligen kan jag inte låta bli att ställa en fråga.\r\nNär vi arbetade fram Brottsofferfonden och dess\r\nfinansiering blev vi mycket kraftigt kritiserade för att\r\nvi ville ta av ersättningen från de fängelsedömda. De\r\nfängelsedömda kritiserade oss naturligtvis. Men även\r\nsocialdemokraterna kritiserade oss. Just denna del\r\nställde man sig inte bakom när frågan behandlades i\r\nkammaren.\r\nDet har nu varit helt tyst när det gäller att fortsätta\r\natt ta från de fängelsedömda, men att nu ge pengarna\r\ntill regeringens disposition. Har det varit någon för-\r\nhandling med de fängelsedömda, eftersom de nu är\r\nhelt tysta, eller tycker de att det är bättre att regering-\r\nen får pengarna än att brottsoffren får dem direkt?</pre><pre>Anf.  60  LARS-ERIK LÖVDÉN (s) replik\r\nHerr talman! Det har inte skett någon förhandling,\r\ngivetvis. Vi motsatte oss inte heller att man skulle ta\r\npengar från de fängelsedömda när fonden inrättades.\r\nVi hade en annan konstruktion för hur de pengarna\r\nskulle tas in. Men även de fängelsedömda skulle beta-\r\nla, precis som de som dömdes till böter, där vi också\r\nhade en konstruktion för finansiering.\r\nPå tal om att urholkas var det också den borgerliga\r\nregeringens skrivning i proposition om Brottsoffer-\r\nfonden, att organisationer som stöder brottsoffer\r\nskulle vända sig direkt till Brottsofferfonden med en\r\nansökan om bidrag. Det var alltså förutsättningen i\r\nfjol när riksdagen fattade beslut om att inrätta\r\nBrottsofferfonden.\r\nDet som har varit aktuellt innevarande år har gällt\r\nmiljonen på G 4-anslaget. Meningen har ju varit att\r\nunderlätta övergången till den nya ordningen, efter-\r\nsom det tar tid att bygga upp Brottsofferfondens re-\r\nsurser. Vi vet att månadsbeloppen nu flyter in i litet\r\nbättre takt än de gjort tidigare. Men det tar tid att\r\nbygga upp resurserna.\r\nBrottsofferfonden kommer att disponera 19 miljo-\r\nner kronor ungefär för sitt arbete. Det är litet svårt att\r\nbedöma exakt. Beloppet innefattar både stöd till\r\nbrottsofferjourer och projekt i olika former. Men det\r\ninnefattar också - och betydelsen av det är vi överens\r\nom - att vi skall öka våra kunskaper om brottsoffrens\r\nsituation genom ökade forskningsinsatser.\r\nJag tycker nog att en medelstilldelning på 19 mil-\r\njoner är en ganska god start för Brottsoffermyndighe-\r\ntens verksamhet.</pre><pre>Anf.  61  GUN HELLSVIK (m) replik\r\nHerr talman! Det är riktigt att vi var överens om\r\natt domstolar skulle döma ut avgifter för dem som\r\nbegått brott där fängelse fanns i straffskalan. Men jag\r\ntror att Lars-Erik Lövdén kommer ihåg att det före-\r\nkom tydliga protester även här i kammaren mot\r\nsänkningen av de intagnas ersättning.\r\nSedan är det helt rätt att jourer skulle kunna få\r\nstöd från fonden, men det var i första hand för ut-\r\nvecklingsarbete och inte för den löpande verksamhe-\r\nten.</pre><pre>Anf.  62  LARS-ERIK LÖVDÉN (s) replik\r\nHerr talman! Man kan ha litet olika uppfattning\r\nom det sistnämnda. Men i förra årets proposition om\r\ninrättande av en brottsofferfond står det faktiskt att\r\norganisationer som stöder brottsoffer skall vända sig\r\ndirekt till Brottsofferfonden med ansökan om bidrag.\r\nAnslaget för innevarande budgetår på en miljon kro-\r\nnor har uttryckligen tillkommit för att underlätta\r\növergången till den nya ordningen.\r\nJag vill än en gång säga, precis som jag gjorde i\r\nmitt inledningsanförande, att jag anser det betydelse-\r\nfullt att Brottsofferjourernas riksförbund även fort-\r\nsättningsvis får ett permanent stöd från Brottsoffer-\r\nfonden.</pre><pre>Anf.  63  KIA ANDREASSON (mp)\r\nHerr talman! När det gäller att begränsa rörelse-\r\nfriheten för de män som hotar och misshandlar kvin-\r\nnor säger Lars-Erik Lövdén att det strider mot rege-\r\nringsformen. Men i 12 § står det att rätten att fritt\r\nförflytta sig inom riket kan begränsas för att tillgodo-\r\nse ändamål som är godtagbart i ett demokratiskt sam-\r\nhälle.\r\nDet är väl inte godtagbart i ett demokratiskt sam-\r\nhälle att kvinnor måste byta identitet, flytta från släkt,\r\nbyta arbete och känna sig ständigt rädda och påpassa-\r\nde. Det är väl inte demokratiskt. När detta inte är\r\ngodtagbart får en sådan begränsning inte godtas, ut-\r\növer vad som är nödvändigt med hänsyn till det än-\r\ndamål som har föranlett begränsningen, och då faller\r\nju innebörden i paragrafen. Då kan man inte luta sig\r\nmot den.\r\nLars-Erik Lövdén säger att polisen i stället kanske\r\nkan ta dessa män i förvar och på nytt sätta dem på\r\nanstalt, för det enda alternativet är ju att låsa in dem\r\nigen och att det blir mycket dyrare för samhället att\r\npröva metoden med kommunarrest. Det har ju tydli-\r\ngen inte prövats tidigare. Det talas om punktbevak-\r\nning men inte om just detta system. Det är anledning-\r\nen till mitt förslag.</pre><pre>Anf.  64  LARS-ERIK LÖVDÉN (s)\r\nHerr talman! Om någon begår ett brott, vilket ola-\r\nga hot är, skall ju polis och åklagare ingripa och till-\r\ngripa de eventuella tvångsmedel som de har till sitt\r\nförfogande. Då kan man inte vidta andra åtgärder. Om\r\ndet är fråga om ett brott skall det beivras, och då har\r\npolis och åklagare möjligheter att ingripa.\r\nUtskottet har den mycket klara uppfattningen att\r\ninförandet av en kommunarrest uppenbarligen skulle\r\nvara ett så långtgående förbud att det skulle strida mot\r\nregeringsformen. Då får väl kanske Kia Andreasson\r\nhävda att man skall göra ändringar i regeringsformen\r\npå den här punkten. Men justitieutskottets bedömning\r\när att det skulle vara ett uppenbart brott mot rege-\r\nringsformens regler att införa en åtgärd som kommu-\r\nnarrest.</pre><pre>Anf.  65  KIA ANDREASSON (mp)\r\nHerr talman! Jag försökte just inleda med att det\r\ninte är något brott mot regeringsformen, för där står\r\nhelt klart att rätten att fritt förflytta sig kan upphävas,\r\nom det strider mot vad som är godtagbart i ett demo-\r\nkratiskt samhälle. Det var just det jag i det förra in-\r\nlägget sade att det gör.\r\nNär det gäller att hot mot någon kan leda till åtal\r\noch domslut vill jag säga att det oftast är så milda\r\ndomar att de inte räcker för att hindra en man att\r\nfortsätta förföljandet. En sådan dom ger ju inte en\r\nsådan restriktionen när det gäller hot. Så fungerar ju\r\nvår rättslagstiftning. Därför behövs det ett ytterligare\r\nmedel.</pre><pre>Överläggningen var härmed avslutad.\r\n(Beslut fattades efter 6 §.)</pre><pre>6 §  Anslag till kriminalvården, m.m.</pre><pre>Föredrogs\r\nJustitieutskottets betänkande 1994/95:JuU16\r\nAnslag till kriminalvården, m.m. (prop. 1994/95:100\r\ndelvis)</pre><pre>Anf.  66  GÖTHE KNUTSON (m)\r\nHerr talman! Det finns fyra moderata reservationer\r\nfogade till betänkande 1994/95:JuU16. Dessutom\r\nfinns två reservationer som är gemensamma för kds\r\noch oss moderater i justitieutskottet. Det är en omfat-\r\ntande verksamhet i statens hägn som vi nu skall be-\r\nhandla i detta ärende.\r\nKriminalvården kostar nära sex miljarder kronor\r\nom året för närvarande. Under fjolåret fanns i genom-\r\nsnitt 4 300 intagna vid våra kriminalvårdsanstalter.\r\nDet hade då skett en ökning med nära 700 fängelsein-\r\nterner under budgetåret 1992/93. Därtill kommer i\r\ngenomsnitt ca 1 400 intagna på landets olika häkten.\r\nMed tanke på den ökande grova brottsligheten i\r\nvårt land skall det inte uteslutas att behovet av fängel-\r\nseplatser fortsätter att öka. Regeringen försöker intala\r\noss att vi skall ha en motsatt uppfattning. Jag gissar att\r\ndetta kan ha ett samband med de nedskärningar i\r\nanslagen till kriminalvården som regeringen föreslår.\r\nVi moderater motsätter oss en sådan nedskärning\r\nsom dels leder till nedläggningar av fängelser och\r\nhäkten som behövs, dels leder till minskningar i ut-\r\nbyggnadsplanerna. Bl.a. tvingas Kriminalvårdsstyrel-\r\nsen att stoppa planerna på en sluten riksanstalt som\r\nskulle behövas i det ansträngda läge som föreligger.\r\nVi har, herr talman, de facto en besvärande över-\r\nbeläggning vid de slutna anstalterna i större delen av\r\nlandet. De tre s.k. klass 1-anstalterna ligger betydligt\r\növer 85 %, vilket är det beläggningstak som riksdagen\r\ntidigare har uttalat som ett riktmärke. När beläggning-\r\nen vid ett fängelse överstiger 85 % blir det svårt eller\r\nomöjligt att åstadkomma den differentiering av klien-\r\ntelet som är nödvändig.\r\nKnarkare och icke knarkare bör absolut skiljas åt\r\nvid anstalterna anser vi moderater, och det finns flera\r\ninstämmande i detta från andra partier.\r\nI reservation nr 9 gör vi moderater gemensam sak\r\nmed kds i ett förslag om ökat anslag med 75 miljoner\r\nkronor. Behållningen av de rationaliseringar som kan\r\ngöras inom kriminalvården bör användas för att ytter-\r\nligare utveckla kriminalvårdsarbetet.\r\nI reservation nr 1, som jag yrkar bifall till, vill vi\r\nmoderater poängtera att tidigare utbyggnadsplaner i\r\nprincip skall fullföljas. Det är en förutsättning för att\r\nkriminalvården skall kunna leva upp till tidigare riks-\r\ndagsbeslut om högst 85 % beläggning vid anstalterna.\r\nTillsammans med kds vill vi moderater fästa upp-\r\nmärksamhet på behovet av fängelseplatser innan So-\r\ncialdemokraterna lägger ned en rad fängelser och\r\nhäkten. Det är alltså åtta fängelser, två häkten och två\r\nhäktesavdelningar som regeringen nu har beslutat att\r\nlägga ned. Det är sedan upp till Kriminalvårdsstyrel-\r\nsen att verkställa detta. Vi begär i en reservation att\r\nkonsekvensanalyser redovisas innan nedläggningsbe-\r\nslut övervägs.\r\nJag yrkar bifall till reservation nr 2.\r\nDärmed, herr talman, har jag yrkat bifall till två\r\nreservationer. Vi hade gärna begränsat oss till att yrka\r\nbifall till en reservation, men under samma moment\r\nfinns det en reservation från ett annat parti. Därför\r\nyrkar jag här och nu bifall också till den reservatio-\r\nnen.\r\nJag skall inte närmare gå in på andra reservationer\r\ni betänkandet just nu. Men det finns en reservation\r\nmed rubriken Lokalisering av anstalter, där vi konsta-\r\nterar att vi inte vill att riksdagen exakt och specifikt\r\ntar ställning till enskilda nedläggningsplaner i detta\r\nbeslutsläge. Vi saknar en konsekvensanalys som be-\r\nrättar om vådan av en nedläggning - konsekvenser\r\nsom är både ekonomiska och som kan bedömas som\r\nsamhällsnyttiga inskränkningar. Vidare handlar det\r\nom sociala aspekter, närhetsprincipen för de intagna\r\noch mycket annat som behöver övervägas. Vi tycker\r\natt det är en bra motion som vi har upphöjt till reser-\r\nvation, vilken vi härmed stöder.\r\nVi moderater har framlagt ytterligare några reser-\r\nvationer som jag inte yrkar bifall till, därför att hänsyn\r\nbör tagas till den tid det tar när man yrkar bifall som\r\nleder till voteringar. Men vi vill givetvis till fullo\r\nframhålla värdet av innehållet i dessa reservationer,\r\nt.ex. reservation nr 4 om påföljdssystemet. Där kon-\r\nstaterar vi att det finns alternativ till fängelse - alter-\r\nnativ som den borgerliga regeringen med justitiemi-\r\nnister Gun Hellsvik har satt i verkställighet, dels den\r\nelektroniska övervakningen, dels samhällstjänsten\r\nsom vi under de borgerliga regeringsåren gjorde till\r\nett permanent inslag i samtliga kommuner och delar\r\nav vårt land.\r\nVi konstaterar alltså behovet och nyttan av alter-\r\nnativa påföljder, men för den skull poängterar vi\r\nockså att fängelse som påföljd behövs och skall finnas\r\nframöver.\r\nVi har i reservation nr 7 med rubriken Ungdomar i\r\nanstalt poängterat att särskilda kriminalvårdshem bör\r\ninrättas för ungdomar under 18 år som måste frihets-\r\nberövas. Vi vill givetvis också se till att vårt land inte\r\nkommer i konflikt med barnkonventionens regler. Det\r\när givet att vi från justitieutskottets sida skulle vilja ha\r\nett instämmande i detta.\r\nI reservation nr 12 vill vi spara 20 miljoner kronor\r\npå kriminalvårdens transporttjänst. Den sorterar, som\r\nframgår av det jag nyss nämnde, numera under Kri-\r\nminalvårdsstyrelsen. Den har blivit mycket dyr och\r\nkostar betydligt mer än 200 miljoner kronor.</pre><pre>Men vi finner - som också andra har gjort mo-\r\ntionsvägen - att det måste kunna göras en besparing\r\npå detta svällande anslag. Man kan rimligen försöka\r\nåstadkomma mera samlade transporter och se till\r\nkostnaderna för personalbemanningen vid transpor-\r\nterna. Det handlar i huvudsak om utvisningar, och vi\r\ntycker att personalbemanningen ofta är väl tilltagen.\r\nMed detta, fru talman, vill jag avsluta detta inlägg.</pre><pre>Anf.  67  INGBRITT IRHAMMAR (c)\r\nFru talman! Kriminalvårdens ansvarsområde är att\r\nverkställa fängelsestraff och att övervaka skyddstill-\r\nsynsdömda och villkorligt frigivna. Dessutom svarar\r\nman för verksamheten vid landets anstalter och häk-\r\nten.\r\nI budgetpropositionen föreslås nu fortsatta ratio-\r\nnaliseringar inom administrationen samt organisa-\r\ntions- och schemaförändringar inom anstalts- och\r\nhäktesorganisationen. Det är besparingskrav för de\r\nnärmaste tre budgetåren. Sammanlagt rör det sig om\r\n79 miljoner kronor för de närmaste tolv månaderna.\r\nFrån Centerns sida kan vi inte ställa upp på denna\r\nstora besparing. Trots att det statsfinansiella läget är\r\nmycket allvarligt och besvärligt tycker vi inte att det\r\ngår att göra en sådan besparing. Vi föreslår därför,\r\nvilket framgår av reservation 10, att kriminalvården\r\nbör anvisas 25 miljoner kronor utöver vad regeringen\r\nhar föreslagit.\r\nI den partimotion där vi utvecklar orsakerna till\r\ndetta säger vi att det är viktigt att de intagna på krimi-\r\nnalvårdsanstalter, som många gånger har missbruks-\r\nproblem och är i behov av psykisk vård, verkligen kan\r\nfå hjälp och att det gäller att prioritera olika insatser\r\nför att rehabilitera de intagna så att de inte begår nya\r\nbrott.\r\nDet är väldigt många intagna på anstalter som har\r\nmissbruksproblem, och det är ett mycket stort pro-\r\nblem. Just rätten att få vistas på avdelningar där man\r\ninte kommer i kontakt med droger anser vi vara en\r\nsjälvklarhet. Det behövs flera avdelningar som är\r\ndrogfria. I dag är det tyvärr fortfarande så att en inta-\r\ngen kan starta ett missbruk på anstalten, då det före-\r\nkommer missbruk där. Vi tycker alltså att detta pro-\r\nblem skall ha hög prioritet, och det behövs medel för\r\ndet.\r\nVi tycker att man förutom att ta narkotikaprov på\r\nde intagna inom anstalten också bör ta dopningsprov.\r\nJust användningen av dopningspreparat har ökat inom\r\nanstalterna. Vi som sitter i Dopningsutredningen har\r\nnyligen fått information om att användningen av dessa\r\npreparat är verkligt stor och bekymmersam. Den ger\r\neffekter som är mycket skadliga och skapar dessutom\r\nett beroende, som det inte har talats om tidigare.\r\nAllt fler intagna har olika psykiska problem. De\r\nsom har begått brott och har en allvarlig psykisk\r\nstörning skall naturligtvis inte sitta i fängelse, utan de\r\nskall behandlas inom sjukvården. Över huvud taget\r\nskall intagna på anstalter ha samma rätt till sjukvård\r\nsom alla andra i samhället. Men det har visat sig att\r\nallt fler intagna har psykiska problem av olika slag,\r\noch det krävs stora insatser för att ta hand om dem.\r\nDärför har vi sagt att det behövs extra medel för detta.\r\nDet är ett område som de 25 miljonerna som vi anvi-\r\nsar kan användas till.\r\nCenterns ökade satsningar innebär självklart också\r\natt det finns större möjligheter att bevara vissa av de\r\nanstalter och häkten som man nu föreslår skall läggas\r\nned. Jag ser med stor oro på att det kommer att ske en\r\nså omfattande nedläggning, framför allt av häktesplat-\r\nser i södra Sverige. Jag har fått höra att beläggningen\r\när mycket högre än vad som redovisades när vi i jus-\r\ntitieutskottet tog del av informationen. Visserligen\r\nfluktuerar siffrorna upp och ned över månaderna, men\r\nenligt den information jag har fått om de senaste må-\r\nnaderna ser det mycket allvarligare ut än vad det\r\ngjorde i den information som vi tidigare har fått.\r\nDet är viktigt att de konsekvensanalyser verkligen\r\ngörs som det står i majoritetstexten att regeringen\r\nmåste göra. Man måste titta på häktesbeläggningen.\r\nVåra 25 miljoner kronor räcker till att bevara några\r\nhäkten. Det är klart att häktet i Ängelholm ligger mig\r\nvarmt om hjärtat eftersom jag kommer från Ängel-\r\nholm, men det har nyligen renoverats och behövs i\r\nsödra Sverige. Men vi skall inte från utskottets och\r\nriksdagens sida utpeka vissa anstalter, som t.ex. Hu-\r\ndiksvallsanstalten, som det finns motioner om, utan\r\ndet skall Kriminalvårdsstyrelsen göra, varefter rege-\r\nringen skall fatta beslut. Den principen är oerhört\r\nviktig. Med extra medel kan man alltså bevara flera\r\nanstalter och häkten.\r\nJust med betoning på att konsekvensanalyserna\r\nsker noggrant, vill jag avsluta med att påpeka att man\r\ni dessa naturligtvis får se till de totala kostnaderna för\r\nrättsväsendet. Det gäller transportkostnader vid ned-\r\nläggning av vissa anstalter och häkten, advokatkost-\r\nnader och andra kostnader, som kanske äter upp de\r\nbesparingar som man hade tänkt sig från början.\r\nMed detta vill jag yrka bifall till reservation 10.</pre><pre>Anf.  68  ALICE ÅSTRÖM (v)\r\nFru talman! Jag vill börja med att säga att vi gi-\r\nvetvis står bakom alla de reservationer som vi har\r\nfogat till betänkandet, och jag kommer att beröra en\r\nhel del av dem. Men jag yrkar bifall enbart till reser-\r\nvationerna 8 och 11, för att på så sätt spara tid i kam-\r\nmaren.\r\nDet är så, som andra talare har sagt tidigare, att\r\nkriminalvården är ett stort och kostnadskrävande\r\nområde. I det förslag som nu ligger vill man göra\r\nbesparingar och rationaliseringar inom kriminalvår-\r\nden. Flera talare har tidigare berört den negativa ef-\r\nfekten av de minskade anslagen. Vi i Vänsterpartiet\r\nanser tvärtom att man kan spara ytterligare 200 miljo-\r\nner kronor på kriminalvården. Det gör vi utifrån vårt\r\nställningstagande att utvecklingen i Sverige under de\r\nsenaste åren - där straffet har satts mer i centrum, där\r\nstraffen på fängelserna har blivit längre och längre\r\noch där beläggningen ständigt har ökat - har varit en\r\nfelaktig utveckling. Fängelsestraff har inte rätt inver-\r\nkan på kriminaliteten. Tvärtom visar i stort sett all\r\nforskning att fängelsestraff tenderar att skapa åter-\r\nfallsförbrytare, i stället för att bryta ett kriminellt\r\nbeteende.\r\nVänsterpartiet anser att utvecklingen i stället\r\nmåste gå mot fler alternativa påföljder. Antalet fäng-\r\nelsestraff bör minskas i Sverige, och alternativa på-\r\nföljder, som samhällstjänst, kontraktsvård och elek-\r\ntronisk övervakning, bör användas i ännu större ut-\r\nsträckning än i dag.\r\nDessutom anser vi i Vänsterpartiet att det bör ut-\r\narbetas fler alternativa påföljder, att det arbetet måste\r\nbedrivas mer intensivt, att frivården också behöver\r\ntillföras mer resurser och att man skall göra en om-\r\nfördelning av de resurser som finns, så att mer går till\r\nfrivården.\r\nI de fall där det inte är möjligt med en annan på-\r\nföljd än fängelsestraff anser Vänsterpartiet att det är\r\noerhört viktigt att man på alla sätt försöker begränsa\r\nde negativa effekter som vi i dag vet att ett fängelse-\r\nstraff innebär. Detta gäller givetvis alla dem som\r\ndöms till fängelse, men kanske framför allt dem som\r\när förstagångsdömda. Vi vet att ca 50 % av dem som i\r\ndag är förstagångsdömda kommer att bli återfallsför-\r\nbrytare. Därför är det oerhört viktigt att man sätter in\r\nstora resurser för att bryta den kriminella banan. Om\r\nman kan bryta trenden och kanske få en minskning till\r\n30 %, har man gjort stora framsteg både samhälleligt\r\noch för personen i fråga.\r\nVi anser att ett sätt att bidra till den utvecklingen\r\när att införa halvtidsfrigivning just för förstagångs-\r\ndömda. Om man lyckas kommer man att göra stora\r\nvinster. Samtidigt är detta en viktig markering, att om\r\nde återfaller till brott kommer de även att få avtjäna\r\nden andra delen av det straff som de tidigare dömts\r\ntill.\r\nDet här innebär givetvis att man gör besparingar\r\ninom kriminalvården. Behovet av platser kommer att\r\nminska. Det frigörs då fler platser, och på det sättet\r\nkommer den överbeläggning som nu finns också att\r\nminska. Den planerade utbyggnaden behöver heller\r\ninte bli så stor som man tidigare hade beräknat skulle\r\nbehövas. Vänsterpartiet anser att man på det sättet kan\r\nspara ytterligare 200 miljoner.\r\nEn annan av våra reservationer handlar om den\r\nväxande gruppen psykiskt störda inom kriminalvår-\r\nden, som också har tagits upp här tidigare. Att den\r\ngruppen har ökat så mycket på våra fängelser är en\r\nkonsekvens av den lagändring som beslutades våren\r\n1991, nämligen att man skall ha en striktare definition\r\nav begreppet psykisk störning. Vid ett besök vid\r\nRättspsykiatriska kliniken i Huddinge i går fick vi\r\ninformation om att man får gå tillbaka till före 1864\r\nårs lagstiftning för att hitta en lika snäv definition av\r\nvad som är friskt och sjukt vid bedömningen av de\r\npsykiskt störda. - Vänsterpartiet anser att denna la-\r\ngändring var felaktig och bör omprövas.\r\nNär de psykiskt störda på fängelserna ökar innebär\r\ndet givetvis en större påfrestning på kriminalvården\r\nnär det gäller utbildning av personal och utveckling\r\nav vård och behandling, men det innebär också en\r\npåfrestning för övriga intagna och framför allt en\r\noerhörd påfrestning för de psykiskt störda inom kri-\r\nminalvården.\r\nDen lösning som man i dag har föreslagit är att det\r\nskall skapas särskilda avdelningar, där personalen\r\ndessutom skall ha mentalskötarkompetens. Vänster-\r\npartiet anser att det är en felaktig utveckling - det är\r\natt angripa problemet från fel håll. Det man skulle\r\nbehöva diskutera och det man bör utgå från är om vi\r\nverkligen skall ha de psykiskt sjuka människorna på\r\nvåra fängelser. Bör inte vår rättstillämpning i stället\r\nvara sådan att sjuka människor inte döms till straff\r\nutan får vård på de institutioner som är uppbyggda för\r\ndetta ändamål? Men nu vill man skapa speciella av-\r\ndelningar inom kriminalvården just för att vi dömer\r\npsykiskt sjuka människor till fängelsestraff! Det bör\r\ninte få förekomma. Vänsterpartiet är emot att man\r\nbygger upp sådana avdelningar och vill i stället ha en\r\nlagändring.\r\nDet finns också en grupp människor som hamnar\r\npå våra häkten som inte bör sitta där, och det är de\r\nförvarstagna. De har varit föremål för en ständigt\r\nåterkommande diskussion. Man säger att man har\r\nändrat detta, och man har börjat, men det går alldeles\r\nför långsamt. Europarådets kommitté för förhindrande\r\nav tortyr och inhuman eller förnedrande behandling\r\noch straff lade fram en rapport i mitten av mars där\r\nman gav Sverige en svidande kritik. Kommittén re-\r\nkommenderar omedelbara åtgärder för att säkerställa\r\natt personer tagna i förvar inte skall hållas i fängelse.\r\nMot den bakgrunden borde det vara en självklarhet\r\nför riksdagen att stödja Vänsterpartiets och kds reser-\r\nvation om att införa en lag som innebär ett förbud mot\r\natt placera vuxna förvarstagna i häkten och polisarres-\r\nter.</pre><pre>Anf.  69  GÖTHE KNUTSON (m) replik\r\nFru talman! Alice Åström och hennes parti vill\r\nspara ett par hundra miljoner på fängelser. Hon talar\r\nför en minskning av användningen av fängelsestraff.\r\nI den allmänna rättsuppfattningen ökar ropen på\r\nmera användning av fängelsestraff och användning av\r\nlängre fängelsestraff - det kan jag liksom alla andra\r\nkonstatera. Så är det när det gäller våldet mot kvinnor,\r\nnär det gäller sexualbrott, när det gäller ekobrott och\r\nmycket annat, rattfylleri icke att förglömma. Den\r\nallmänna rättsuppfattningen är inte oväsentlig i sam-\r\nmanhanget, och kritiken har varit hård mot de domsto-\r\nlar som inte har dömt till fängelsestraff, särskilt om\r\nstraffen har ansetts för milda.\r\nVi moderater har, som jag nämnde i mitt anföran-\r\nde, gått i bräschen för alternativa påföljder. Det har\r\nunder den borgerliga tiden genomförts en perma-\r\nnentning av samhällstjänsten, och vi har genomfört\r\nelektronisk övervakning. Det ligger tydligen helt i\r\nlinje med vad Vänsterpartiet önskar. Men fängelse\r\nkommer enligt vår uppfattning även i framtiden att\r\nvara den mest väsentliga delen i påföljdssystemet -\r\ndet säger vi i den reservation som jag nyss läste ur.\r\nDet är inte heller oväsentligt, fru talman, att som-\r\nliga personer som begår tjuvnadsbrott behöver låsas\r\nin och att antalet sådana brott minskar under den tid\r\nen sådan person sitter i fängelse.</pre><pre>Anf.  70  ALICE ÅSTRÖM (v) replik\r\nFru talman! Göthe Knutson säger att den allmänna\r\nopinionen kräver fler och hårdare straff. Jag är helt\r\növertygad om att vi politiker också spelar en betydan-\r\nde roll som opinionsbildare. Vid en diskussion skulle\r\nföreträdare för den allmänna opinionen säkert in-\r\nstämma lika mycket i mina synpunkter att vi inte skall\r\nha fängelsestraff som skapar återfallsförbrytare. Jag är\r\növertygad om att människor kräver hårdare straff på\r\ngrund av att de inte fått tillräckligt mycket informa-\r\ntion.\r\nNär det handlar om att minska antalet brottsoffer\r\nmåste en av de viktigaste åtgärder som man som poli-\r\ntiker kan vidta vara att minska antalet återfall bland\r\nde kriminella. När i stort sett all forskning visar att\r\nfängelsestraff i sig genererar återfallsförbrytare måste\r\nvi som politiker också kunna diskutera vilka alternativ\r\nvi då skall ta till.</pre><pre>Anf.  71  GÖTHE KNUTSON (m) replik\r\nFru talman! Det förefaller mig som om Alice\r\nÅström hade missuppfattat vad som ligger bakom\r\nfängelsestraffen. De är ju inte till för att skapa åter-\r\nfallsförbrytare! Vad fängelsestraffen syftar till har vi\r\nju satt på pränt gemensamt i justitieutskottets betän-\r\nkande.\r\nDet föreligger också en missuppfattning om det\r\nsom jag kallade den allmänna rättsuppfattningen. Den\r\när inte oväsentlig. Jag talade inte om att skapa opinio-\r\nner.\r\nAlice Åström talade om politikernas eventuella\r\nskyldighet att skapa opinioner. À la bonheure - vi bör\r\nnaturligtvis se till att de lagar vi stiftar ligger i linje\r\nmed den allmänna rättsuppfattningen. Jag har svårt att\r\ntro att Alice Åström anser att kvinnovåldets utövare,\r\nsexualdråparna, osv. skall beläggas med elektronisk\r\nfotboja som påföljd för de ogärningar de gjort. Nej,\r\nfängelsestraffet blir nog det som vi kommer att an-\r\nvända mest frekvent i fortsättningen också - det är\r\nmin övertygelse. Men det var jag som först talade om\r\nde alternativa påföljderna i de fall då personen är\r\nlämplig och då brottet är av sådan art att man kan\r\ntillämpa det.</pre><pre>Anf.  72  ALICE ÅSTRÖM (v) replik\r\nFru talman! Göthe Knutson tycks dra långtgående\r\nslutsatser av det jag har sagt, nämligen att fängelse-\r\nstraff över huvud taget inte skulle existera om jag\r\nhade fått bestämma. Det är inte riktigt. Däremot pratar\r\njag om att begränsa antalet fängelsestraff.\r\nAtt fängelsestraffet inte är till för att skapa åter-\r\nfallsförbrytare tror jag att vi kan vara överens om.\r\nMen vi borde också kunna vara överens om att\r\nforskningen visar att det är just det som fängelsestraf-\r\nfen i sig tycks ha en tendens att göra. Det måste man\r\nju kunna diskutera. Man måste också kunna hitta\r\nalternativa metoder där Moderaterna och Vänsterpar-\r\ntiet har varit överens om det alternativa påföljdssys-\r\ntemet.\r\nMen vi kan ju inte bara gömma oss och säga att vi\r\nskall använda fängelsestraff i fortsatt hög utsträckning\r\nom det inte ger det resultat vi vill ha. Den diskussio-\r\nnen måste man ju kunna föra. Vänsterpartiet föresprå-\r\nkar inte att vi skall skippa fängelsestraffet över huvud\r\ntaget, men vi tycker att det är nödvändigt att det an-\r\nvänds i mindre utsträckning än vad som sker i dag.</pre><pre>\r\nAnf.  73  KIA ANDREASSON (mp) replik\r\nFru talman! Ni som sitter på läktaren! Jag yrkar\r\nbifall till reservation 3.\r\nMånga mindre anstalter i vårt land har varslats om\r\nnedläggning. I stället vill Kriminalvårdsstyrelsen att\r\nde befintliga anstalterna skall byggas ut så att det blir\r\nstörre enheter. Det tycker Miljöpartiet inte är bra. Vi\r\nvill behålla de mindre enheterna. I dessa kan det be-\r\ndrivas en annorlunda verksamhet, och det blir ofta en\r\nannan stämning och anda. Dessutom behövs det en\r\nviss spridning ute i landet, så att anstaltsplatserna inte\r\nligger koncentrerat med långa avstånd som följd.\r\nMeningsutbytet nyss gällde fängelser i allmänhet -\r\nom vi skall ha fängelser eller inte. Men man kan inte\r\ndiskutera så generellt. Det är ju inte bara en fråga om\r\nfängelser eller anstalter i sig utan också om hur verk-\r\nsamheten som bedrivs i dessa anstalter ser ut. Det är\r\ndet som är viktigt för mig.\r\nIntentionerna i kriminalvården är nu att verksam-\r\nheten skall vara problemorienterad och personoriente-\r\nrad och att man kan dela upp anstaltsvården så att de\r\nsom är motiverade att ändra sitt beteende i någon\r\nriktning skall kunna göra det och de som inte vill det\r\nskall kunna förvaras på en annan plats. Det är mycket\r\npositivt om man arbetar utifrån det programmet och\r\ndessutom ställer större krav på de intagna och tränar\r\njust det som de behöver. Det är ju så verksamheten\r\nskall bedrivas.\r\nDetta har vi bra exempel på vid de mindre anstal-\r\nterna. Många har svårigheter i det dagliga livet - att\r\nlaga sin egen mat, att kunna sköta sin egen omvårdnad\r\nm.m. Det får de träning i på dessa mindre enheter. Det\r\nhar dessutom visat sig att kostnaden per intagen är\r\nlägre på dessa anstalter.\r\nI Miljöpartiet är vi också upprörda över att flera\r\nav de anstalter som har ett nedläggningshot hängande\r\növer sig nyss har reparerats. Man har nyss investerat i\r\nnya funktionsenliga saker för stora belopp. Ett exem-\r\npel på detta är Hudiksvallsfängelset. 7 miljoner har\r\nman kostat på i upprustningen. Hyreskontraktet löper\r\nända till 1999. Dessutom har anstalten 28 anställda.\r\nDet är bra, eftersom det behövs arbetstillfällen i det\r\nområdet. Ändå skall fängelset bara läggas ner.\r\nVi tycker att det verkar kortsiktigt att Kriminal-\r\nvårdsstyrelsen faktiskt bara har sagt att om man lägger\r\nner åtta anstalter och några häkten så sparar vi si och\r\nså mycket pengar. Man har dock inte gjort någon djup\r\nanalys av vad det här egentligen kommer att kosta. Vi\r\ntycker att det är uppenbara brister. Centern säger t.ex.\r\natt det är upp till Kriminalvårdsstyrelsen att göra de\r\nhär bedömningarna, men det kan den uppenbarligen\r\ninte göra. Om de har gjort egna studiebesök, måste de\r\nha gjort en felbedömning. Ingbritt Irhammar säger\r\nsjälv att man har rustat upp i Ängelholm. Det krävs att\r\nvi också ser över det här. Det behövs en djup kon-\r\nsekvensanalys, vilket vi tar upp i vår reservation.\r\nEtt annat argument för att behålla de små enheter-\r\nna är också att frivården kommer att behöva lokaler.\r\nDet finns reservationer i utskottsbetänkandet om att\r\ndet skall finnas alternativ till fängelser och anstalter.\r\nSådan verksamhet har redan påbörjats. Jag förstår inte\r\natt man behöva reservera sig. Det finns redan en\r\nkommitté som är i slutstadiet av att utarbeta riktlinjer\r\nför de alternativa påföljderna.\r\nFrivården kommer att behöva väldigt mycket re-\r\nsurser. Om korta fängelsestraff på upp till ett år avtjä-\r\nnas i öppenvården i stället behövs lokaler. Frivården\r\nhar fått kritik - det måste till ett bättre innehåll och en\r\nbättre samverkan med anstalterna. De här lokalanstal-\r\nterna skulle kunna ombildas till behandlingshem t.ex.\r\nför kriminella med missbruksproblem. Frivården\r\nskulle kunna erbjuda samma behandling som man nu\r\noftast får köpa upp till ett mycket högt pris på den\r\nöppna vårdmarknaden.\r\nMan behöver således inte spara 200 miljarder på\r\nanstalterna, som Vänstern säger. Frivården behöver\r\nsäkert också dessa resurser.\r\nVi stöder också reservation 8 Förvar enligt utlän-\r\nningslagen. Människor som söker sig till Sverige och\r\nsom inte har begått något brott skall inte förvaras i\r\nhäkten, det tycker inte Miljöpartiet heller.</pre><pre>Anf.  74  INGBRITT IRHAMMAR (c) replik\r\nFru talman! Eftersom Kia Andreasson undrade\r\nvarför inte vi från Centern talade om vilka anstalter\r\nsom skall läggas ner och vilka som skall vara kvar,\r\nvill jag bara återigen upprepa vad jag sade. Jag tycker\r\nsåledes att det här är en prioriteringsfråga för Krimi-\r\nnalvårdsstyrelsen. Jag har ingen anledning att misstro\r\ndess bedömningar. Jag inser att Kriminalvårdsstyrel-\r\nsen har det mycket svårt. Man har fått ett besparings-\r\nkrav i budgetpropositionen som man måste leva upp\r\ntill.\r\nDet som skiljer Centern från bl.a. Miljöpartiet är\r\nfaktiskt att vi har tillfört mera medel. Vi anser alltså\r\ninte att denna besparing som finns i budgetpropositio-\r\nnen är acceptabel. Vi tillför 25 miljoner kronor utöver\r\nregeringens förslag. De pengarna kan bl.a. användas\r\ntill att vissa häkten eller anstalter kan bevaras. Det\r\nkan t.ex. innebära att häktet i Ängelholm och Hudiks-\r\nvallsanstalten kan räddas. Men vi gör inga priorite-\r\nringar.\r\nOm man skall göra prioriteringar skall man också\r\ntala om vilka enheter som skall läggas ner i stället.\r\nDet saknas i Miljöpartiets beskrivning. Ni talar om att\r\nni vill bevara allting och ha allting kvar som det är.\r\nEftersom ni har ställt upp på budgetpropositionens\r\nförslag om besparingar, bör ni tala om hur man skall\r\nspara i stället.</pre><pre>Anf.  75  KIA ANDREASSON (mp) replik\r\nFru talman! Det behövs en djupgående analys. Det\r\nkan vi vara eniga om. Vad skall vi spara på i stället?\r\nJo, det är uppenbart att man skulle kunna spara in\r\ninvesteringar. Man behöver inte göra tillbyggnader på\r\nredan befintliga anstalter och göra dem större. Det är\r\ndyrt att bygga nytt.\r\nI samband med den här konsekvensanalysen kan-\r\nske man ser att det inte lönar sig att lägga ner de här\r\nanstalterna, särskilt inte de där det finns långa, löpan-\r\nde hyreskontrakt. Jag kan inte förstå att man skulle\r\nkunna spara på det sätt som föreslås.</pre><pre>Anf.  76  INGBRITT IRHAMMAR (c) replik\r\nFru talman! Jag vill först säga att Kia Andreasson\r\noch jag är överens om att det behövs en kon-\r\nsekvensanalys. Det står dock i betänkandet att en\r\nsådan analys är nödvändig och skall göras. Vi har\r\nuttalat att det är viktigt att ta hänsyn till t.ex. ökade\r\nkostnader för transporter, polisväsendet och advokat-\r\nverksamhet. Man måste se till helheten.\r\nFaktum kvarstår dock att Miljöpartiet inte har nå-\r\ngon motion som talar om att man skall stoppa utbygg-\r\nnaden av andra anstalter. Det finns inte heller någon\r\nreservation som säger något annat än att man skall se\r\növer konsekvenserna. Man kan tycka väldigt mycket,\r\nmen det är viktigt att föra fram det i motionskrav eller\r\npå annat sätt i betänkandet.</pre><pre>Anf.  77  KIA ANDREASSON (mp) replik\r\nFru talman! Det här måste ske i samband med\r\nkonsekvensanalysen. Jag kan inte bara på rak arm\r\nprecisera varenda krona. Det går inte. Jag begränsar\r\nmig till att man skall bevara vissa av de anstalter som\r\nnyss har reparerats och där det finns långa, löpande\r\nhyresavtal. Det är den begränsningen jag gör. Det här\r\ngäller inte för samtliga anstalter.</pre><pre>Anf.  78  ROLF ÅBJÖRNSSON (kds)\r\nFru talman! Vi har en del reservationer, och jag\r\nkan haka på där utan att vi spiller tid. Det gäller föl-\r\njande reservationer: reservation 2, mom. 2, reserva-\r\ntion 8, mom. 9, och reservation 9, mom. 10.\r\nDet har under debatten redan sagts ganska mycket\r\ni dessa frågor och det har varit ganska uttömmande.\r\nDärför tänker jag bara göra några randanmärkningar.\r\nI reservation 2 talas om en övergripande kon-\r\nsekvensanalys. Vi tycker att det är mycket viktigt att\r\nvi som princip inte skall sitta i riksdagen och debatte-\r\nra vilka häkten eller anstalter som skall läggas ner och\r\nhur man skall förfara ute på fältet. Det är en helt\r\norimlig arbetsordning. Det tycker vi är en väsentlig\r\nfråga.\r\nSå till förvar enligt utlänningslagen. Man kan inte\r\nnog understryka vikten av att ordna upp det här ome-\r\ndelbart. Det är oerhört stötande att vi på grund av,\r\nsom jag tror, svensk pragmatism sätter dessa männi-\r\nskor i häkte. Att sitta i ett svenskt häkte kan jag för-\r\nsäkra är ytterst avskyvärt på alla sätt. Jag tror att vi\r\nupprätthåller mycket höga krav på otrevlighet i alla\r\ndess aspekter. Det är inte meningen att utsätta invand-\r\nrarna, flyktingarna för det. Egentligen skulle man inte\r\nbehöva utsätta de tilltalade för det heller, men det är\r\nen annan historia. Det är ett oavvisligt krav att man\r\nhelt enkelt skiljer på detta genast.\r\nDet är bara att konstatera att enligt vårt synsätt ut-\r\ngör Kriminalvården självfallet en väsentlig del av\r\nrättsväsendet. Vi har intagit den principiella positio-\r\nnen att rättsväsendet inte är ett område inom vårt\r\nsamhälle där det finns utrymme att spara eller montera\r\nner. Det är inte tal om att spara, utan man monterar\r\nfaktiskt ner delar av rättsväsendet.\r\nDet är helt oacceptabelt. Vi vet mycket väl hur det\r\nser ut ute på fältet. Snarare behöver man rusta upp\r\nrättsväsendet. Det är ett område som har förfarit under\r\nmånga herrans år. Det finns alltså inte något utrymme\r\nför besparingar. Naturligtvis kan man alltid bli effek-\r\ntivare och rationellare. I den mån verkliga vinster kan\r\nuppkomma skall de tillgodogöras inom kriminalvår-\r\nden.\r\nDet handlar naturligtvis också om fängelse kontra\r\nfrivård. Vi tycker, som Alice Åström, att fängelser i\r\nsig är ett otyg. I och för sig kanske det inte är så som\r\nAlice Åström uttrycker det, att fängelserna skapar\r\nåterfallsförbrytare. När det har gått så långt att man\r\nhar hamnat i fängelse är det som regel kört. Man skall\r\nsätta in mycket kraftfulla och förebyggande åtgärder i\r\nfrivården. Jag tyckte mig skönja i Kia Andreassons\r\nanförande att hon också tyckte att man skall sätta in\r\nstöten där. Det är även vår uppfattning.\r\nÄven om vi kan få ner antalet intagna på fängel-\r\nserna finns det inget utrymme att spara. De medlen\r\nbör sättas in i frivården så att den sektorn aktiveras,\r\noch man bör naturligtvis även utveckla alternativa\r\npåföljder. Särskilt gäller detta ungdomar. Man skall\r\nlägga ner hela arbetet på dem, bortsett från att man\r\nskall skapa ett vettigt samhälle som inte producerar en\r\nmassa bovar. Om det kravet har uppfyllts skall resur-\r\nser sättas in för ungdomarna. Det skall vara rejäla\r\nresurser. När de har hamnat i fängelse och liknande är\r\ndet för sent.\r\nJag kan inte underlåta att påpeka något som jag\r\ntycker är utomordentligt otillfredsställande. Jag tycker\r\natt det är märkligt att man i dag börjar få dubbelbe-\r\nläggningar på fängelserna, dvs. att det är flera intagna\r\ni en cell. Det kan inte vara någon human kriminal-\r\nvård. Det kan inte heller vara rätt att man får vänta\r\nlänge på att fullgöra ett fängelsestraff. Över huvud\r\ntaget är det principiellt viktigt i rättsväsendet att lag-\r\nföringen sker snabbt. Upptäcktsrisken är något av det\r\nmest väsentliga när det gäller den brottsförebyggande\r\nverksamheten. Dessutom skall lagföring ske inom\r\nrimlig tid.\r\nOm jag hinner skall jag säga några ord om psy-\r\nkiskt sjuka. Det är ett mycket känsligt område som\r\nkräver en särskild genomgång. Jag vill bara peka på\r\natt det är farligt att prata om att människor är psykiskt\r\nsjuka, att de inte mår bra och att de skall vårdas på\r\nsjukhus. Ur rättssäkerhetssynpunkt är det viktigt att\r\nsjukdomar kan identifieras med medicinska indikatio-\r\nner. Om det inte kan göras är vederbörande inte sjuk.\r\nDå skall den personen behandlas på ett annat sätt. Det\r\nmåste vara en grundläggande princip. Det är livsfar-\r\nligt att överlämna till domstolarna att avgöra om\r\nmänniskor är sjuka eller inte. Jag tänker på den cirkus\r\nsom vi hade under 70-talet. Det kan inte vara lovvärt\r\natt komma tillbaka till den. Därmed är det inte sagt att\r\nmänniskor som inte mår bra inte skall få hjälp och\r\nstöd på olika sätt. Rättsligt sett måste man vara väl-\r\ndigt försiktig när man talar om att människor är psy-\r\nkiskt sjuka bara för att de begår brott.\r\nTack!</pre><pre>Anf.  79  BIRTHE SÖRESTEDT (s)\r\nFru talman! Det övergripande målet för kriminal-\r\npolitiken och därmed också för kriminalvårdens verk-\r\nsamhet är att minska brottsligheten och öka männi-\r\nskans trygghet i samhället.\r\nKriminalvårdens verksamhet präglas av en human\r\nmänniskosyn och av ambitionen att underlätta de\r\ndömdas anpassning till samhället. Då gäller det att ta\r\ntill vara tiden i kriminalvården på ett meningsfullt\r\nsätt.\r\nEn av huvuduppgifterna är att påverka de dömda\r\nså att de inte återfaller i brott. Därför bör program-\r\nverksamheten utvecklas, och det bör skapas bättre\r\nförutsättningar för påverkansarbetet genom att man\r\nökar möjligheterna till differentiering av de intagna\r\nmellan olika anstalter och anstaltsavdelningar.\r\nEtt särskilt handlingsprogram för vålds- och sex-\r\nualbrottslingar har utarbetats, och det är angeläget\r\nmed en fortsatt uppföljning och utveckling av olika\r\npåverkansprogram mot alkohol och narkotika inom\r\nsåväl anstalterna som frivården. Ytterligare insatser\r\nkommer att vidtas för att förhindra förekomsten av\r\nnarkotika på anstalterna.\r\nI det rådande statsfinansiella läget, då besparingar\r\nmåste göras inom i stort sett alla områden, måste\r\nockså rättsväsendet ta sin del. Det finns möjligheter\r\natt inom kriminalvården fortsätta med rationalisering-\r\nar i administrationen och att göra ytterligare föränd-\r\nringar när det gäller organisation av anstalter och\r\nhäkten. Dessutom synes den tidigare beläggningsut-\r\nvecklingen ha dämpats, vilket innebär att utbyggna-\r\nden av anstalter och häkten bör kunna begränsas nå-\r\ngot.\r\nJag vill börja med att kommentera de reservatio-\r\nner av Moderaterna, kds, Centern och Vänsterpartiet\r\nsom gäller anslaget till kriminalvården. Reservatio-\r\nnerna har helt olika utgångspunkter. Vänstern menar\r\natt det går att spara ytterligare genom att lagstiftning-\r\nen ändras. Nu pågår ett arbete i Straffsystemkommit-\r\ntén. Man förväntas snart lägga fram förslag. Det bör\r\nvi invänta. På sikt kan vi kanske göra ytterligare be-\r\nsparingar genom förändringar inom lagstiftningen.\r\nCentern hävdar att det inte går att åtgärda\r\ndrogproblematiken utan ett ytterligare tillskott, utöver\r\ndet som regeringen har föreslagit. Varken regeringen\r\neller Kriminalvårdsstyrelsen har på något sätt haft för\r\navsikt att låta besparingarna drabba innehållet i verk-\r\nsamheten. De har på olika sätt påpekat att det bör ske\r\nen utveckling av densamma.\r\nRegeringen har som jag tidigare nämnde aviserat\r\natt ytterligare åtgärder kommer att vidtas för att för-\r\nhindra förekomsten av narkotika på anstalterna.\r\nModeraterna och kds hävdar att det inte går att\r\nspara på kriminalvårdens resurser. Om man inte inom\r\nkriminalvården tar sin del av besparingarna måste det\r\nsparas på andra områden. Det är vi medvetna om.\r\nReservanterna hänvisar till det brottsförebyggande\r\narbetet. Detta är av största betydelse. Om man inte\r\ninom kriminalvården tar sitt ansvar för besparingarna\r\nkanske andra områden där det brottsförebyggande\r\narbetet är ytterst väsentligt kommer att drabbas. Jag\r\ntänker på barns och ungdomars miljö. Kds ställer sig,\r\nså vitt jag förstår, egentligen bakom uppfattningen att\r\ndet är allra viktigast med resurser till barn och ung-\r\ndomar när det gäller det brottsförebyggande arbetet.\r\nBesparingarna ställer naturligtvis krav på refor-\r\nmarbetet inom kriminalvården. Inom kriminalvården\r\nhar man också angivit att det vid besparingarna måste\r\nvara vägledande att man bibehåller en human grund-\r\nsyn och att man fortsätter att utveckla det samlade\r\nbrottsförebyggande arbetet.\r\nDe förslag till nedläggningar och platsförändringar\r\nsom nu initieras ligger i huvudsak i linje med den\r\nlångsiktiga lokalplaneringen. För att man skall nå en\r\nökad flexibilitet och differentiering inom anstaltsbe-\r\nståndet läggs relativt små och äldre anstalter ner. Nya\r\noch mer ändamålsenliga byggnader och anstalter\r\ntillkommer.\r\nDet kan tyckas underligt att anstalter som renove-\r\nrats - t.ex. den i Hudiksvall, som Miljöpartiet speci-\r\nellt värnar om - kan bli föremål för nedläggning. Men\r\nutgångspunkten för Kriminalvårdsstyrelsens bedöm-\r\nning, som Miljöpartiet inte godtar, är att det finns\r\nbegränsade utbyggnads- och utvecklingsmöjligheter\r\nför framtiden. Den bedömningen har man gjort även\r\nnär det gäller de övriga föreslagna anstalterna.\r\nAlla partier är överens - också Miljöpartiet - om\r\natt det inte är möjligt för utskottet att prioritera ett\r\neller flera angelägna projekt framför andra. Det är en\r\nfråga som regeringen fattar beslut om. Dock menar\r\nModeraterna, kds och Miljöpartiet att konsekvenserna\r\ninte är tillräckligt utredda.\r\nKriminalvårdsstyrelsen har i sitt förslag till ned-\r\nläggning av anstalter och häkten utgått från verksam-\r\nheternas kvalitet, kostnader och effektivitet. Som vi\r\nalla är överens om är det regeringen som skall bereda\r\noch fatta beslut i frågan. Justitieministern har också\r\nuttalat att dessa beslut kommer att fattas utifrån ett\r\nhelhetsperspektiv. Jag tycker att det sammanfaller\r\nmed det förslag som reservanterna har om att det\r\nmåste göras en konsekvensbeskrivning. Regeringen\r\nkommer ju före beslutet att väga in effekter för andra\r\nmyndigheter.\r\nJag tyckte att Göthe Knutson anförde att man från\r\nmoderat håll i stort sett motsatte sig en nedläggning\r\nav anstalter. Den uppfattningen kunde jag inte se i\r\nreservationerna. Om jag fattade fel vill jag ha ett\r\nförtydligande på den punkten.\r\nVidare sade Ingbritt Irhammar att Centerns till-\r\nskott på 25 miljoner i den budget som vi nu behandlar\r\nskulle kunna göra att häkten och anstalter bevaras.\r\nDet framgår inte i Centerns reservation.\r\nJag vill kommentera det Ingbritt Irhammar sade\r\nom häktesbeläggningen. Hon anförde att beläggning-\r\nen i häkten i södra Sverige var hög. Jag kan då bara\r\nnotera att i redovisningen för i februari hade man i\r\nMalmöregionen en 87-procentig beläggning.\r\nErfarenhet och forskning visar att fängelsestraffet\r\ninte är särskilt effektivt när det gäller att förhindra att\r\nen människa fortsätter en brottslig bana utan att det i\r\nmånga fall befäster den kriminella identiteten. Därför\r\när det regeringens ambition att begränsa användning-\r\nen av fängelsestraff och utvidga användningen av\r\nalternativa straff och verkställighetsformer. Utskottet\r\nhar också vid ett flertal tillfällen uttalat sig för en\r\nminskad användning av fängelsestraff och att det bör\r\nske en satsning på alternativa påföljder.\r\nDet finns inte någon anledning till ytterligare ini-\r\ntiativ i denna fråga nu, eftersom vi väntar på förslaget\r\nfrån Straffsystemkommittén, som just har till uppgift\r\natt utreda och lägga fram förslag om alternativa på-\r\nföljder.\r\nDen psykiatriska vård som i dag finns inom krimi-\r\nnalvården kan jämställas med öppenvård. När det\r\ngäller sluten psykiatrisk vård måste den befintliga\r\nslutna vården inom landstingen ge en sådan, alltså helt\r\nenligt normaliseringsprincipen. De s.k. stödavdel-\r\nningarna som nu planeras för de intagna med psykiska\r\nstörningar skall ta hand om de personer inom krimi-\r\nnalvården som har psykiska problem men som inte\r\nhar ett vårdbehov i den bemärkelsen att de är sjuka,\r\ndvs. de är så att säga inte behandlingsbara. Dessa\r\npersoner skulle finnas inom kriminalvården i vilket\r\nfall som helst, även om man inte byggde ut de här\r\navdelningarna, eftersom det inte finns något behov av\r\nsluten vård. Insatser görs för denna grupp för att de\r\nskall få en bättre omvårdnad och också för att under-\r\nlätta även för den övriga verksamheten inom anstal-\r\nterna.\r\nUtskottet har uppfattningen att ungdomar inte\r\nskall placeras i fängelse. Både Ungdomsbrottskom-\r\nmittén och Fängelseutredningen har behandlat frågor\r\nom behandling och placering av unga lagöverträdare.\r\nUtredningarna har remissbehandlats, och dessa frågor\r\när under beredning och bör avvaktas.\r\nUtskottet har den uppfattningen att de placeringar\r\nsom gjorts av unga i fängelse inte står i strid med\r\nåtagandet enligt barnkonventionen. De placeringar\r\nsom gjorts har skett utifrån den unges bästa.\r\nTill sist, fru talman, vill jag kommentera anslaget\r\ntill utlandstransporterna. Moderaterna och Vänstern\r\nanser att ytterligare besparingar kan göras på detta\r\nområde. Utskottet utgår från, vilket också uttalades\r\nvid förra årets behandling av frågan, att verksamheten\r\nbedrivs effektivt, eftersom en särskild enhet nyligen\r\nhar inrättats för att planera och utföra de här transpor-\r\nterna. Det som däremot påverkar kostnaderna är vo-\r\nlymen av transporter, eftersom kostnaderna är relate-\r\nrade till antal personer, destinationsorternas belägen-\r\nhet och kostnadsnivån. Utskottet gör i frågan samma\r\nbedömning som den regeringen gör i budgetproposi-\r\ntionen.\r\nFru talman! Jag yrkar bifall till justitieutskottets\r\nhemställan och avslag på reservationerna.</pre><pre>Anf.  80  GÖTHE KNUTSON (m)\r\nFru talman! Birthe Sörestedt sade att det finns\r\nförutsättningar för rationaliseringar inom kriminal-\r\nvården. Ja, det gör det, och kriminalvården har också\r\ngjort betydande ansträngningar.\r\nBirthe Sörestedt är liksom jag ledamot av Krimi-\r\nnalvårdsstyrelsen. Därför kan jag räkna med att\r\nSörestedt har läst det brev som generaldirektören\r\nBertel Österdahl sände oss redan den 18 januari. Han\r\nber att få fästa uppmärksamheten på att det inte bara\r\när 50 miljoner som kriminalvården är satt att spara.\r\nI propositionen finns också en rad andra åtgärder,\r\nvissa beslutade redan tidigare, vissa kopplade till\r\nlönekompensation m.m., som innebär att det kräver\r\nnoggrant studium för att man skall få beloppets volym\r\nexakt klart för sig. Vi har kommit fram till - och detta\r\nhar också bekräftats av departementet - att summan\r\nligger på mellan 290 och 300 miljoner kronor för\r\nbudgetåret 1995/96. Av detta strävar vi efter att \"beta\r\nav\" 100 miljoner redan innevarande budgetår.\r\nMan gör alltså så gott man kan, men sedan kom-\r\nmer man fram till märgen, och då finns det bara ned-\r\nläggningar att ta till. Birthe Sörestedt vet att Krimi-\r\nnalvårdsstyrelsen inte har haft möjlighet att göra, eller\r\ni varje fall inte har gjort, den konsekvensanalys som\r\nvi i våra reservationer efterlyser.\r\nDå blir det som Sörestedts egen partivän, kommu-\r\nnalrådet i Östersund, Gun-Britt Mårtensson, säger om\r\nnedläggningen i Östersund: Den kom som en kall-\r\ndusch, och det är fullständigt vanvett. Det är ett hårt\r\nbetyg gentemot partivänner.</pre><pre>Anf.  81  BIRTHE SÖRESTEDT (s)\r\nFru talman! Jag har tagit del av vad Kriminal-\r\nvårdsstyrelsen skriver. Göthe Knutson redovisade inte\r\nhär på vilket sätt man har tänkt genomföra den här\r\nbesparingen. Jag kan inte förstå det som att det på\r\nnågot sätt skulle bli en sämre verksamhet i och med\r\nnedläggningen av vissa anstalter och utbyggnaden av\r\nvissa tillkommande paviljonger och annat.\r\nKriminalvårdsstyrelsen redovisar faktiskt att man\r\nhar tittat på kostnader, effekter och kvalitet inom\r\nvården och gjort bedömningar utifrån hur man på sikt\r\nskall kunna utveckla de befintliga anstalterna, och\r\nman har funnit att en del anstalter och häkten, som\r\nman har konstaterat inte har utvecklingsmöjligheter,\r\nkan vara föremål för nedläggning.\r\nGöthe Knutson vet att Kriminalvårdsstyrelsen har\r\nvarit i Östersund och diskuterat kostnader och effek-\r\nter. Frågan överlämnas sedan till regeringen. Som vi\r\nalla är överens om är det regeringen som fattar beslut\r\ni de här frågorna, och då föreligger de kostnadsut-\r\nredningar och effektivitetsutredningar som Kriminal-\r\nvårdsstyrelsen har gjort.</pre><pre>Anf.  82  GÖTHE KNUTSON (m)\r\nFru talman! Fortfarande är det den konsekvensut-\r\nredning som vi efterlyser som borde ha tillkommit för\r\natt man skall kunna göra bedömningar. Det är inte\r\nKriminalvårdsstyrelsen som har funnit att det är nöd-\r\nvändigt att för innehållet i kriminalvården lägga ner\r\nett antal anstalter. Detta tvingades man till därför att\r\nman inte hade andra medel än nedläggning att tillgå\r\ninför den nedskärning som regeringen påbjuder.\r\nAnstalten i Hudiksvall har nämnts i debatten. 7\r\nmiljoner sattes in där. Det gjorde Kriminalvårdssty-\r\nrelsen därför att man hade tänkt sig att behålla den\r\nanstalten åtskilliga år till.\r\nI Vänersborg finns anstalten Borgen. Den är vis-\r\nserligen byggd 1851, om jag minns rätt, men innehål-\r\nlet i vården där är alldeles utomordentligt och komp-\r\nletteras av den vård som ges på den nybyggda anstal-\r\nten i samma kommun. Det är s.k. vårdkedja som har\r\nutvecklats där tillsammans med frivård.\r\nMen inför damoklessvärdet tvingas man nu fatta\r\nbeslut som man inte hade tänkt sig, och det bör Birthe\r\nSörestedt tänka på.\r\nNär det gäller Östersund åberopade jag det social-\r\ndemokratiska kommunalrådet, som anser detta vara\r\nvanvett. Jag antar att det är en klok kvinna, eftersom\r\nhon är partivän till Birthe Sörestedt.</pre><pre>Anf.  83  BIRTHE SÖRESTEDT (s)\r\nFru talman! Nej, Göthe Knutson, Kriminalvårds-\r\nstyrelsen kanske inte hade tänkt lägga ner de här an-\r\nstalterna i den takt man nu blir tvungen till.\r\nVi skall inte glömma vad som är utgångspunkten.\r\nUtgångspunkten är att vi har ett statsfinansiellt läge\r\nsom gör det nödvändigt med besparingar. Besparingar\r\ngörs i dag på i stort sett alla områden. Därför anser vi\r\natt kriminalvården inte kan undantas.\r\nNär vi i höstas behandlade den ekonomiska pro-\r\npositionen ansåg också majoriteten i utskottet att\r\nkriminalvården och rättsväsendet måste ta sin del av\r\nbesparingarna. Besparingarna får inte, som också kds\r\nanförde tidigare i debatten, läggas över på andra vik-\r\ntiga områden som barn och ungdomar, insatser mot\r\narbetslöshet och social utslagning. Det är områden\r\nsom kanske hade fått ta de här besparingarna om de\r\ninte kan ske inom kriminalvården.\r\nPå inget sätt antyder man inom kriminalvården att\r\nverksamheten skall bli sämre. De kostnader man där\r\nhar bedömt vara störst är lokaler och löner. Man har\r\nockså utifrån olika utgångspunkter och analyser gett\r\nförslag till vilka anstalter och häkten som kan läggas\r\nner. Det ankommer på regeringen att ta ställning till\r\ndetta utifrån vilka effekter det får på andra myndighe-\r\nter och därefter göra en bedömning av vad som skall\r\nläggas ner.</pre><pre>Anf.  84  INGBRITT IRHAMMAR (c) replik\r\nFru talman! Birthe Sörestedt sade i sitt inlägg att\r\nregeringen och Kriminalvårdsstyrelsen inte har haft\r\nför avsikt att minska på narkotikabekämpningen på\r\nanstalterna utan att den tvärtom skall öka. Jag tycker\r\natt det är bra, eftersom det gäller ett i dag oerhört stort\r\nproblem och de resultat som man uppnår absolut inte\r\när tillräckliga.\r\nVi har från Centern i motionen och i reservationen\r\nsagt att de 25 miljoner som vi föreslår kan användas\r\ntill drogbekämpning och till insatser för dem som har\r\npsykiska problem. Men om det, som Birthe Sörestedt\r\nsäger, visar sig att dessa pengar inte behövs för nar-\r\nkotikabekämpning utan att man skall utöka denna\r\nändå, finns det verkligen ytterligare möjligheter. Som\r\njag sade i mitt första inlägg kan dessa 25 miljoner\r\nsjälvfallet också användas för att rädda vissa ned-\r\nläggningshotade häkten och anstalter, även om vi inte\r\nspecifikt har uttalat detta i motionen och i reservatio-\r\nnen. Det gäller särskilt om medlen inte behövs för\r\ndrogbekämpning.</pre><pre>Anf.  85  BIRTHE SÖRESTEDT (s) replik\r\nFru talman! Vi har alltsedan mitten av 80-talet\r\ndiskuterat olika åtgärder för att komma till rätta med\r\nnarkotikamissbruket. Vi är helt överens om att detta\r\narbete måste fortsätta. Det skall inte göras avkall på\r\ndetta, utan ytterligare initiativ skall, som regeringen\r\nhar uttalat, tas för att komma åt narkotikamissbruket.\r\nIngbritt Irhammar säger nu att de 25 miljonerna\r\nkan användas till annat, till häkten och till anstalter.\r\nGivetvis, men om man inte gör en besparing nu, åter-\r\nkommer kostnaderna längre fram. Är då Centern villig\r\natt framöver ge ytterligare pengar till kriminalvårdens\r\nanstalter och häkten?</pre><pre>Anf.  86  INGBRITT IRHAMMAR (c) replik\r\nFru talman! Jag vill först säga att det är viktigt att\r\nvi är överens om att det fordras en ordentlig narkoti-\r\nkabekämpning på anstalterna. Som jag sade i mitt\r\nförsta inlägg behövs sådana insatser i dag minsann\r\nockså mot dopingpreparat.\r\nVad gäller det bevarande av vissa anstalter som\r\nvåra medel kan räcka till krävs det återigen en total\r\nkonsekvensanalys av om man verkligen gör några\r\nbesparingar eller ej. Birthe Sörestedt sade i sitt första\r\ninlägg att det nu är, om jag hörde rätt, i genomsnitt en\r\n87-procentig beläggning på häktena i södra Sverige.\r\nDet är en oerhört hög beläggning. Vi tidigare sett att\r\ngenomsnittet är 91 % beläggning. Jag har fått höra att\r\ndet är veckovisa kontroller av situationen på häktena i\r\nt.ex. Skåne. Man har där ringt runt till häkte efter\r\nhäkte, och det har vecka efter vecka inte funnits en\r\nenda plats. Det är självklart att en genomsnittsstatistik\r\nligger litet lägre medan beläggningen enstaka veckor\r\nkan vara litet högre. Situationen är dock mycket all-\r\nvarlig, och det är viktigt att se över och följa upp\r\nsituationen.</pre><pre>Anf.  87  BIRTHE SÖRESTEDT (s) replik\r\nFru talman! Visst kan vi här redovisa procentsiff-\r\nror på beläggningen och hänvisa till förhållandena i\r\nfebruari eller mars eller under andra perioder. Siffror-\r\nna varierar från månad till månad, och det är viktigt\r\natt beläggningen inte blir för hög. Vi har tidigare från\r\nriksdagen uttalat att vi vill ha en 85-procentig be-\r\nläggning, men på grund av besparingar som måste\r\ngöras kommer vi inte att nå det målet under de när-\r\nmaste åren framöver. Låt mig också konstatera att vi\r\ninte heller under de föregående två åren nådde den\r\nbeläggningen.</pre><pre>Anf.  88  KIA ANDREASSON (mp) replik\r\nFru talman! Jag vill kommentera två saker i Birthe\r\nSörestedts anförande. Det gäller återigen de nedlägg-\r\nningshotade anstalterna.\r\nBirthe Sörestedt sade att Kriminalvårdsstyrelsens\r\nkriterium var mindre, utbyggbara anstalter. Då undrar\r\njag: Varför skall de byggas ut? Jag förstår inte varför\r\nvi skall ha en strävan att bygga ut anstalter. Det är de\r\nmindre anstalterna som jag vill värna om. Jag tycker\r\natt de är bättre och menar att de kan omvandlas och\r\ntas i bruk för frivården. Det är en positiv inriktning.\r\nDet andra uttalandet var att det är fråga om gamla\r\noch nedslitna anstalter. Ja, det var den informationen\r\nsom vi fick. Jag såg framför mig flagnande ruckel\r\nsom det regnar in i. Vi fick höra att det var fråga om\r\nflera byggnader från 1800-talet, bl.a. i Hudiksvall.\r\nMen i verkligheten är de inte några ruckel, utan det\r\nhar gjorts genomgripande renoveringar. 1800-talshus\r\nhar ofta mycket bättre stomme än dagens hus. Det är\r\ndärför som vi ifrågasätter nedläggningen av dessa\r\nanstalter. Det har framkommit att den beskrivning\r\nsom vi har fått inte stämmer.\r\nLokalerna på Hudiksvallsanstalten är i så bra\r\nkondition att de nyligen har återinvigts. Vi säger där-\r\nför att det i detta sammanhang inte blir fråga om någ-\r\nra stora belopp, som man kortsiktigt kan tro att det\r\nblir.</pre><pre>Anf.  89  BIRTHE SÖRESTEDT (s) replik\r\nFru talman! Jag vill först för Kia Andreasson peka\r\npå förutsättningarna för verksamheten och på anled-\r\nningen till att man vill utveckla och bygga större an-\r\nstalter.\r\nMan kan spara på administration m.m., om anstal-\r\nten är litet större. Om man, som sker, bygger till vissa\r\nanstalter, kan man inom dessa anstalter inrätta små\r\nenheter där man kan genomföra påverkansprogram\r\noch olika former av rehabilitering. Man kan också på\r\nett bättre sätt differentiera de intagna mellan de olika\r\navdelningarna och ha dem helt eller delvis avskilda\r\nfrån varandra. Det är en sådan inriktning av verksam-\r\nheten på olika påverkansprogram som man vill se\r\ninför framtiden. Kriminalvårdsstyrelsen har därför\r\nangivit att vissa anstalter ur kostnads- och effektivi-\r\ntetssynpunkt men också av utvecklings- och utbygg-\r\nnadsskäl bör läggas ned.\r\nSom jag tidigare nämnde finns dessa anstalter med\r\ni de planer som har funnits för att förändra anstalts-\r\nbeståndet på längre sikt. Många av dem är, som Kia\r\nAndreasson sade, 1800-talsanstalter, och det har varit\r\nett måste att göra renoveringar i lokalerna för att både\r\npersonalen och de intagna skulle ha en något så när\r\ndräglig miljö att vistas i. Dessa lokaler skall vara kvar\r\nfram till dess att anstalten skall läggas ned.\r\nUtgångspunkter för den bedömning som gjorts av\r\nKriminalvårdsstyrelsen har varit dels verksamheten,\r\ndels kostnaderna och utvecklingsmöjligheterna.</pre><pre>Anf.  90  KIA ANDREASSON (mp) replik\r\nFru talman! Jag förstår av Birthe Sörestedts inlägg\r\natt man kan effektivisera genom att ha stora anlägg-\r\nningar. Men även om de delas upp i mindre avdel-\r\nningar är det ändå fråga om stora anstalter, som till\r\nviss del är negativa. Det blir där en helt annan atmo-\r\nsfär och anda, och det är ovedersägligt att det är posi-\r\ntivare med mindre anstalter.\r\nDe besparingar som kan göras genom samordning\r\nkan ätas upp av kostnader för långa avstånd och annat\r\nsom kommer in i bilden. Det är sådant som vi försö-\r\nker analysera.\r\nVad återigen gäller de gamla argumenten att det\r\nbara är fråga om kosmetika på byggnaderna vill jag\r\nsäga att det inte är så. Upprustningen sker inte bara\r\nför att man skall kunna vistas där under en liten peri-\r\nod till, utan det är fråga om en genomgripande reno-\r\nvering.\r\nVi kommer väl inte mycket längre i detta replik-\r\nskifte, men jag ville ändå kommentera dessa uppgif-\r\nter.</pre><pre>Anf.  91  BIRTHE SÖRESTEDT (s) replik\r\nFru talman! Det kan kanske vara på sin plats att\r\nbeskriva vilka storlekar som vi talar om. De anstalter\r\nsom här beskrivs som stora har ungefär 100 - 120\r\nintagna, och de anses i varje fall i ett internationellt\r\nperspektiv vara mycket små.\r\nDe mindre anstalter som byggs ut blir inte så\r\nhiskligt stora. Jag sade inte att det blir fråga om kos-\r\nmetika. Jag sade att det krävs en förbättring för att\r\nmänniskor skall kunna vistas i dessa byggnader, och\r\ndet är viktigt. Diskussionen om huruvida dessa gamla\r\nanstalter skall vara kvar ännu en tid gäller om de skall\r\nkunna vara kvar på ytterligare 10, 15 eller 20 års sikt.\r\nFör att de skall kunna vara ändamålsenliga för krimi-\r\nnalvården krävs det då helt andra utbyggnads- och\r\nutvecklingsmöjligheter.</pre><pre>Anf.  92  ALICE ÅSTRÖM (v) replik\r\nFru talman! Först vill jag säga att jag kommer att\r\nvänta med spänning på att Straffsystemkommittén\r\nskall bli klar. Jag är också mycket tacksam över de\r\nsignaler som jag känner att socialdemokraterna ger\r\nnär det gäller att bygga ut de alternativa påföljderna\r\noch att återkomma även med större ändringar i fram-\r\ntiden.\r\nVad jag framför allt skulle vilja kommentera är\r\nsituationen för de psykiskt störda inne på anstalterna.\r\nI det fallet är jag helt överens med Birthe Sörestedt\r\nom att det är olidligt för dem som är där, både för\r\npersonal, de människor som har dessa problem och\r\növriga intagna. Ur den synpunkten är det vettigt att\r\nbygga upp stödavdelningar. Men det handlar inte om\r\npsykiskt störda som ändå skulle ha hamnat inom kri-\r\nminalvården. Som jag tog upp i mitt anförande hand-\r\nlar det också om lagändringen. Det är fler av de psy-\r\nkiskt störda som i dag döms till fängelse därför att vi\r\nhar en striktare definition. En stor del av dem som är\r\npsykiskt störda som kommer att behöva hjälp på stö-\r\ndavdelningar hade tidigare inte dömts till fängelse.\r\nBirthe Sörestedt talar om att dessa människor är\r\nicke behandlingsbara. Men det är väldigt olika me-\r\nningar om detta är en behandlingsbar grupp eller inte.\r\nDet tvistar man om även inom rättspsykiatrin. För\r\nbara två år sedan hade dessa människor bedömts vara\r\nså sjuka att de inte skulle dömas till straff. Det är där\r\nändringen måste ske, anser vi i Vänsterpartiet.</pre><pre>Anf.  93  BIRTHE SÖRESTEDT (s) replik\r\nFru talman! Det är väldigt svårt att uttala sig om\r\nde psykiskt sjuka. Kriminalvården föreslår nu att man\r\npå bästa sätt skall ta hand om dem som finns inom\r\nkriminalvården. Fängelseutredningen har också varit\r\ninne på den diskussion som förts tidigare om att den\r\nslutna vården inte tog hand om dem som fanns inom\r\nkriminalvården. Det bör alltså vara ett bättre samarbe-\r\nte med den slutna vården. Vi kommer säkert att åter-\r\nkomma till denna grupp. Det finns mycket mer att\r\ndiskutera i dessa frågor.\r\nFru talman! Avslutningsvis vill jag säga att utskot-\r\ntet vid flera tillfällen har uttalat att vi skall använda\r\noss av alternativa påföljder i större utsträckning och\r\natt vi skall få förslag till nya alternativa påföljder.\r\nVad jag förstår kommer Straffsystemkommittén med\r\nsitt förslag till hösten. Då får vi möjlighet att vidare\r\ndiskutera de alternativa påföljderna och de föränd-\r\nringar i lagstiftningen som kan behövas.</pre><pre>Överläggningen var härmed avslutad.\r\nBeslut</pre><pre>UU21 Situationen i f.d. Jugoslavien samt Albanien\r\nMom. 2 (Bosnien-Hercegonias folkrättsliga status och\r\nhävande av vapenembargo)\r\n1. utskottet\r\n2. res. i motsvarande del  (fp)\r\nVotering:\r\n266 röster för utskottet\r\n25 röster för res.\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 67 m, 22 c, 1 fp, 17 v, 8 mp,\r\n12 kds\r\nFör res.:       1 m, 21 fp, 3 mp\r\nFrånvarande:    22 s, 12 m, 5 c, 4 fp, 5 v, 7 mp,\r\n3 kds\r\nHenrik Landerholm (m) anmälde att han avsett att\r\nrösta ja men markerats ha röstat nej.\r\nBo Könberg (fp) anmälde att han avsett att rösta nej\r\nmen markerats vara frånvarande.</pre><pre>Mom. 3-9\r\nKammaren biföll utskottets hemställan.</pre><pre>UU22 Fredsprocessen i Mellanöstern\r\nKammaren biföll utskottets hemställan.</pre><pre>JuU13 Anslag till Brottsoffermyndigheten, m.m.\r\nMom. 3 (bidrag till brottsofferjourer)\r\n1. utskottet\r\n2. res. 1 (m, c)\r\nVotering:\r\n210 röster för utskottet\r\n91 röster för res. 1\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 c, 23 fp, 18 v, 12 mp,\r\n12 kds\r\nFör res. 1:     70 m, 21 c\r\nFrånvarande:    17 s, 10 m, 5 c, 3 fp, 4 v, 6 mp,\r\n3 kds</pre><pre>Mom. 4 (utvärdering av åtgärder på brottsofferområ-\r\ndet)\r\nGodkännande av utskottets hemställan med\r\n1. utskottets motivering\r\n2. motiveringen i res. 3 (mp)\r\nVotering:\r\n249 röster för utskottet\r\n13 röster för res. 3\r\n40 avstod\r\n47 frånvarande\r\nKammaren biföll utskottets hemställan och motive-\r\nring.\r\nPartivis fördelning av rösterna:\r\nFör utskottet:  143 s, 68 m, 21 c, 17 v\r\nFör res. 3:     13 mp\r\nAvstod:         1 s, 2 m, 1 c, 23 fp, 1 v, 12 kds\r\nFrånvarande:    17 s, 10 m, 5 c, 3 fp, 4 v, 5 mp,\r\n3 kds</pre><pre>Mom. 6 (förtur vid förundersökning)\r\n1. utskottet\r\n2. res. 6 (fp, c)\r\nVotering:\r\n244 röster för utskottet\r\n58 röster för res. 6\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 70 m, 18 v, 12 kds\r\nFör res. 6:     22 c, 23 fp, 13 mp\r\nFrånvarande:    17 s, 10 m, 5 c, 3 fp, 4 v, 5 mp,\r\n3 kds</pre><pre>Mom. 7 (förskottering av skadestånd m.m.)\r\n1. utskottet\r\n2. res. 7 (c)\r\nVotering:\r\n281 röster för utskottet\r\n20 röster för res. 7\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 70 m, 1 c, 23 fp, 18 v,\r\n13 mp, 12 kds\r\nFör res. 7:     20 c\r\nFrånvarande:    17 s, 10 m, 6 c, 3 fp, 4 v, 5 mp,\r\n3 kds</pre><pre>Mom. 10 (kommunarrest)\r\n1. utskottet\r\n2. res. 9 (mp)\r\nVotering:\r\n287 röster för utskottet\r\n13 röster för res. 9\r\n1 avstod\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 69 m, 22 c, 23 fp, 17 v,\r\n12 kds\r\nFör res. 9:     13 mp\r\nAvstod:         1 v\r\nFrånvarande:    17 s, 11 m, 5 c, 3 fp, 4 v, 5 mp,\r\n3 kds</pre><pre>Övriga moment\r\nKammaren biföll utskottets hemställan.</pre><pre>JuU16 Anslag till kriminalvården, m.m.\r\nMom. 1 (beläggning m.m.)\r\nGodkännande av utskottets hemställan med\r\n1. utskottets motivering\r\n2. motiveringen i res. 1 (m)\r\nVotering:\r\n233 röster för utskottet\r\n68 röster för res. 1\r\n48 frånvarande\r\nKammaren biföll utskottets hemställan och motive-\r\nring.\r\nPartivis fördelning av rösterna:\r\nFör utskottet:  143 s, 2 m, 22 c, 23 fp, 18 v,\r\n13 mp, 12 kds\r\nFör res. 1:     68 m\r\nFrånvarande:    18 s, 10 m, 5 c, 3 fp, 4 v, 5 mp,\r\n3 kds</pre><pre>Mom. 2 (lokalisering av anstalter m.m.)\r\n1. utskottet\r\n2. res. 2 (m, kds).\r\n3. res. 3 (mp).\r\nFörberedande votering:\r\n83 röster för res. 2\r\n18 röster för res. 3\r\n198 avstod\r\n50 frånvarande\r\nKammaren biträdde res. 2.\r\nHuvudvotering:\r\n206 röster för utskottet\r\n91 röster för res. 2\r\n1 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 21 c, 23 fp, 18 v, 1 kds\r\nFör res. 2:     68 m, 12 mp, 11 kds\r\nAvstod:         1 c\r\nFrånvarande:    18 s, 12 m, 5 c, 3 fp, 4 v, 6 mp,\r\n3 kds</pre><pre>Mom. 9 (förvar enligt utlänningslagen)\r\n1. utskottet\r\n2. res. 8 (v, kds)\r\nVotering:\r\n256 röster för utskottet\r\n44 röster för res. 8\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 70 m, 22 c, 22 fp\r\nFör res. 8:     1 fp, 18 v, 13 mp, 12 kds\r\nFrånvarande:    19 s, 10 m, 5 c, 3 fp, 4 v, 5 mp,\r\n3 kds</pre><pre>Mom. 10 (anslag till Kriminalvården)\r\n1. utskottet\r\n2. res. 9 (m, kds)\r\n3. res. 10 (c)\r\n4. res. 11 (v)\r\nFörberedande votering 1:\r\n25 röster för res. 10\r\n18 röster för res. 11\r\n253 avstod\r\n53 frånvarande\r\nKammaren biträdde res. 10.\r\nFörberedande votering 2:\r\n82 röster för res. 9\r\n23 röster för res. 10\r\n195 avstod\r\n49 frånvarande\r\nKammaren biträdde res. 9.\r\nHuvudvotering:\r\n197 röster för utskottet\r\n82 röster för res. 9\r\n21 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 23 fp, 17 v, 13 mp\r\nFör res. 9:     70 m, 12 kds\r\nAvstod:         21 c\r\nFrånvarande:    17 s, 10 m, 6 c, 3 fp, 5 v,\r\n5 mp, 3 kds</pre><pre>Övriga moment\r\nKammaren biföll utskottets hemställan.\r\nBeslut om samlad votering</pre><pre>På förslag av andre vice talmannen medgav kam-\r\nmaren att justitieutskottets betänkanden JuU17,\r\nJuU18 och JuU19 samt lagutskottets betänkande LU4\r\nskulle avgöras i ett sammanhang efter avslutad debatt.</pre><pre>7 §  Anslag till Brottsförebyggande rådet,\r\nm.m.</pre><pre>Föredrogs\r\nJustitieutskottets betänkande 1994/95:JuU17\r\nAnslag till Brottsförebyggande rådet, m.m. (prop.\r\n1994/95:100 delvis)</pre><pre>Anf.  94  GUN HELLSVIK (m)\r\nFru talman! Betänkandet rörande anslag till\r\nBrottsförebyggande rådet innehåller fyra moderata\r\nreservationer. I det här sammanhanget tänker jag för\r\ntids vinnande endast yrka bifall till en reservation. Det\r\ninnebär inte att vi moderater har ändrat uppfattning\r\nsedan behandlingen i utskottet. Jag vill inledningsvis\r\nyrka bifall till reservation 6 och därmed avslag på\r\nutskottets hemställanspunkt nr 5. Att vi valt att kon-\r\ncentrera våra reservationer i kammaren till just reser-\r\nvation 6 hänger samman med att denna reservation tar\r\nupp och pekar på den övergripande synen på krimi-\r\nnalpolitiken.\r\nBrottsförebyggande rådets arbete och annat of-\r\nfentligt brottsförebyggande arbete styrs av de uttalan-\r\nden om inriktningen på kriminalpolitiken som bl.a.\r\nriksdagen gör. Ser man på olika uttalanden är det\r\nenligt min uppfattning mycket tydligt att det finns en\r\ngrundläggande skillnad i synen på inriktningen av\r\nkriminalpolitiken.\r\nVi moderater menar att majoritetens förslag visar\r\natt den inte har lyckats frigöra sig från myndighet-\r\nsperspektivet. När man läser majoritetens uttalanden i\r\ndetta och även i andra sammanhang får man lätt in-\r\ntrycket att om vi bara kan fatta de rätta politiska be-\r\nsluten kommer människan därmed att bli god.\r\nVi moderater har en litet annan utgångspunkt. Vi\r\nutgår från den enskilde individens kapacitet men\r\nockså från den enskilde individens ansvar. Utgångs-\r\npunkten måste vara att det är den enskilde individen\r\nsom har det yttersta ansvaret för sina handlingar. Inte\r\nalla, men så gott som alla enskilda individer har också\r\nförmågan att förstå konsekvenserna av sitt handlanden\r\noch kan därmed också ta ansvaret för det.\r\nDet innebär också, vilket framkommer i våra reso-\r\nnemang, att det är väsentligt att det allmänna stöder\r\nde krafter som är särskilt viktiga för hur vi formas\r\nsom människor. En sak är alla rimligen medvetna om,\r\noch det är att vi inte formas som människor genom\r\npolitiska beslut utan att vi formas som människor i\r\nvåra relationer till andra människor. Det finns vissa\r\nrelationer som är särskilt viktiga. Allra viktigast är\r\nden unges relation till föräldrarna. Därför är det otro-\r\nligt viktigt att vi stöder dem och även uttalar våra\r\nförväntningar på dem som är föräldrar till det upp-\r\nväxande släktet. Föräldrarna är de absolut bästa\r\nnormöverförarna. Därför måste vi ge dem möjlighet\r\natt fungera som detta.\r\nEn bakgrund till det under de borgerliga åren in-\r\nförda vårdnadsbidraget är just att ge föräldrarna stöd,\r\nvisa tilltro till deras förmåga och förbättra deras möj-\r\nligheter att fungera i sin föräldraroll. Tyvärr är vård-\r\nnadsbidraget numera borta. Skolpengen har motsva-\r\nrande funktion. Även om skolpengen inte är borta har\r\nvi fått signaler om att den skall urholkas.\r\nMen vi vill också markera våra krav på föräldrar-\r\nna, som jag antydde. Det resulterade bl.a. i en la-\r\ngändring under den förra mandatperioden som inne-\r\nbar en utökning av föräldrarnas skadeståndsrättsliga\r\nansvar.\r\nVi för också fram skolan och de människor som är\r\nverksamma där. Deras relation till de unga är också av\r\nsärskild betydelse när det gäller det brottsförebyggan-\r\nde arbetet. Det är viktigt att skolan inte bara överför\r\nkunskaper utan även normer. Vi måste göra det\r\nmycket tydligt att de som är verksamma i våra skolor\r\nskall vara medvetna om att lagbrott som begås inom\r\nskolans murar är lika mycket lagbrott som om de\r\nbegås utanför skolan och skolans lokaler. Jag är av\r\nden uppfattningen att vi har en förbättrad attityd, men\r\ndet är långt kvar innan den svenska skolan mer gene-\r\nrellt lever upp till kravet som normöverförare.\r\nDet är den här typen av resonemang som vi för\r\nfram i vår reservation. För vår del innebär det att vi\r\nville ha ett uttalande om inriktningen av kriminalpoli-\r\ntiken i denna riktning.\r\nJag vill också i sammanhanget ta upp det särskilda\r\nyttrande som vi moderater har avgivit i anslutning till\r\nbetänkandet. Vi hade en motion där vi förespråkade\r\natt det nationella brottsförebyggande programmet\r\nskulle arbetas fram med stor snabbhet. Vi fick i sam-\r\nband med utskottsbehandlingen det lugnande beske-\r\ndet att det uppdrag som den borgerliga regeringen gav\r\ntill Brottsförebyggande rådet skulle kunna slutföras i\r\ntid och att regeringen skulle kunna redovisa ett natio-\r\nnellt brottsförebyggande program till hösten.\r\nI och med att vi fick detta besked var vi lugnade.\r\nDet fanns inte skäl för oss att vidhålla ett bifallsyr-\r\nkande till vår motion. Men vi ville med vårt särskilda\r\nyttrande markera hur viktigt vi anser det är att det\r\nnationella brottsförebyggande programmet verkligen\r\nkommer fram i tid. Nu har vi efter utskottsbehand-\r\nlingen fått besked som oroar oss. Det är inte bara\r\nBrottsförebyggande rådets arbete som är av betydelse\r\nför det brottsförebyggande programmet. Även Trygg-\r\nhetsutredningens arbete är av betydelse.\r\nJag har fått besked om att Trygghetsutredningen\r\nhar fått förlängd tid, så att Trygghetsutredningen inte\r\nkommer att kunna avlämna sitt betänkande förrän vid\r\nkommande årsskifte. Det innebär att jag har svårt att\r\nse att regeringen kan lägga fram något heltäckande\r\noch meningsfullt nationellt program redan till hösten.\r\nDet är då värt att notera vad vi sade i vårt särskilda\r\nyttrande. Om vi inte får ett program snabbt kommer vi\r\nmoderater att återkomma och lägga fram särskilda\r\nförslag och ställa särskilda krav.\r\nÄven om det är lätt att peka på vilka krafter som\r\när avgörande är det mycket arbete kvar för att se till\r\natt alla de krafter som är viktiga i det brottsförebyg-\r\ngande arbetet samverkar på ett bättre sätt och att vi tar\r\ntill vara även de icke-offentliga krafter som är väsent-\r\nliga för det brottsförebyggande arbetet.</pre><pre>Anf.  95  INGBRITT IRHAMMAR (c)\r\nFru talman! BRÅ firade tjugoårsjubileum i fjol.\r\nArbetet inom BRÅ har förändrats en hel del under\r\nåren. Den senaste tiden har BRÅ mer utvecklats till\r\nett kvalificerat expertorgan i kriminalpolitiska frågor\r\nunder regeringen.\r\nBRÅ:s verksamhet har förskjutits från mer grund-\r\nläggande långsiktig forskning till mer tillämpad\r\nforskning och utvärdering, vilket naturligtvis inte\r\nutesluter också en viss grundläggande forskning. Man\r\nägnar sig åt statistiska översikter, analyser och kun-\r\nskapssammanställningar. Tyngdpunkten ligger på det\r\nbrottspreventiva arbetet och samhällets reaktioner på\r\nbrott.\r\nDet är viktigt att betona att det brottsförebyggande\r\narbetet givetvis skall minska antalet brott och öka\r\ntryggheten i samhället. Därmed är det brottsförebyg-\r\ngande arbetet kopplat till åtgärder för brottsoffer.\r\nFörebyggande arbete minskar självfallet antalet\r\nbrottsoffer. Därför har det brottsförebyggande arbetet\r\nväldigt många beröringspunkter med brottsofferinrik-\r\ntad verksamhet.\r\nVi har från Centerns sida väckt motioner där vi\r\nhar betonat vikten av det brottsförebyggande arbetet\r\nsärskilt i kommunerna. Vi har tidigare under dagen\r\nberört brottsoffren och att det är önskvärt att inrätta\r\nlokala brottsförebyggande planer i varje kommun och\r\natt det arbetet bör utvecklas snabbt. BRÅ har här\r\ntillsammans med Rikspolisstyrelsen en oerhört viktig\r\nroll spela genom att stödja, initiera och stimulera ett\r\nsådant arbete.\r\nDet bästa vore om sådana lokala trygghetsplaner\r\nkommer fram på frivillig väg, och det är vad vi öns-\r\nkar. Skulle det visa sig att det inte går är vi i Centern\r\ninte främmande för en lagstiftning som tvingar fram\r\nplaner. Men vi bör först ge det något år för att se om\r\nde kommer fram på frivillig väg. Dessutom är arbetet\r\nmed en nationell brottsförebyggande strategi, pilot-\r\nprojekt och även Trygghetsutredningens resultat oer-\r\nhört viktigt för detta.\r\nDen kriminalpolitiska framtids- och omvärldsana-\r\nlys som BRÅ har gjort, och som enligt betänkandet\r\nockså får fortsätta, är oerhört intressant och viktig,\r\nliksom de olika pilotprojekten som nu är på gång,\r\nskall utvärderas och ligga till underlag och vara mo-\r\ndeller för det förebyggandet arbetet. BRÅ har fått i\r\nuppdrag av regeringen att ta fram ett nationellt brotts-\r\nförebyggande program. Jag tror att det kommer att få\r\nen enorm betydelse för att minska brottsligheten i\r\nsamhället om man kan stimulera kommunerna att\r\narbeta i den riktningen.\r\nHärutöver har BRÅ gjort en undersökning om\r\nrättsmedvetandet i vårt land. Det är en undersökning\r\nsom är oerhört intressant och viktig, för att inte tala\r\nom det beställaransvar som BRÅ har fått för den\r\nofficiella statistiken inom rättsväsendet. Det är oer-\r\nhört svårt att veta hur man skall utvärdera statistik så\r\natt man får rätt underlag för bl.a. politiska beslut.\r\nDebatten om vad vi skall göra för att försöka\r\nminska våldet i samhället och öka tryggheten för de\r\nenskilda är oerhört viktig. Vi oroas över det ökade\r\nvåldet, det ökade grövre våldet och att våldet går ner i\r\nåldrarna. Vi gissar oss fram till olika orsaker till det.\r\nDet vi tycks vara ganska överens om är att det är\r\noerhört viktigt att starta insatser tidigt och prioritera\r\ninsatser för barn och ungdomar.\r\nDetta har Centern utvecklat i reservation 4. Vi re-\r\ndogör där för vår syn på inriktningen på kriminalpoli-\r\ntiken. Vi betonar bl.a. åtgärder för att få till stånd en\r\nuppväxtmiljö där barn utvecklas till mogna, trygga\r\noch ansvarskännande individer. Normlösheten får inte\r\nbreda ut sig, utan det skall finnas en etik och moral i\r\nsamhället och mellan oss.\r\nVi skall försöka minska klyftorna i samhället och\r\nminska segregationen, som är ett oerhört stort pro-\r\nblem i dagens läge. Vi betonar från Centerns sida\r\nsåväl familjens roll som skolans roll och samhällsin-\r\nsatser på olika områden. Vi vill framför allt ha åtgär-\r\nder som bryter tidig brottslighet. Därför kräver vi\r\nockså tidiga insatser, och alltid tidiga och snabba\r\nreaktioner på ungdomsbrott.\r\nVi har länge från Centerns sida kämpat för infö-\r\nrande av medling och utvecklande av det. Det går\r\ntrögt framåt. Vi har kämpat för skadelindrande arbete,\r\nåtgärder på det området och att man får stå till svars\r\nför sina handlingar även som ung brottsling. Eftersom\r\ndroger ligger bakom oerhört mycket av brottslighet -\r\nnarkotika, men också alkohol och numera doping - är\r\ndet oerhört viktigt med insatser på detta område.\r\nJag har här utvecklat de tankar som förs fram i re-\r\nservation 4, och jag yrkar härmed bifall till den reser-\r\nvationen.</pre><pre>Anf.  96  ALICE ÅSTRÖM (v)\r\nFru talman! När det gäller Vänsterpartiets inställ-\r\nning till det brottsförebyggande arbetet har jag i de-\r\nbatter vid flera tidigare tillfällen lyft fram hur väl-\r\nfärdssamhället är uppbyggt. Den allra viktigaste insat-\r\nsen i det brottsförebyggande arbetet är att motverka\r\nsegregation, motverka arbetslöshet och utslagning och\r\nminska de ökade klyftorna mellan människor.\r\nEtt instrument som riksdagen och staten har är\r\nBrottsförebyggande rådet. Vi anser att den inriktning\r\nsom Brottsförebyggande rådet har haft inte har varit\r\nden riktiga när det gäller att kunna förebygga brott på\r\nen grundnivå. Vi anser att det verkligen behövs ett\r\norgan och en myndighet som enbart har som inrikt-\r\nning att finna metoder som motverkar våldsbrott,\r\nrasistiska upplopp, främlingsfientliga angrepp och\r\nandra övergrepp.\r\nDet behövs en organisation som har tentakler över\r\nhela landet just för att våldet och kriminaliteten inte\r\nlängre enbart är ett storstadsfenomen, utan är ett fe-\r\nnomen som blir starkare över hela landet. BRÅ skulle\r\nkunna initiera fler olika lokala verksamheter. Det\r\nskulle kunna följa dem och sprida kunskap om vad\r\nsom kan vara verksamt för att minska våld och över-\r\ngrepp.\r\nVi anser inte att det är rätt att ha en statlig organi-\r\nsation som till större delen bedriver en forskning, en\r\nutvärdering och ett statistiskt arbete som inte får en\r\nkonkret nytta i det brottsförebyggande arbetet. Hu-\r\nvudparten av BRÅ:s verksamhet har fått karaktären av\r\ngrundforskning, vilket vi anser är en forskningsdis-\r\nciplin som borde höra hemma inom den ordinarie\r\nkriminologiska forskningen och borde förpassas dit.\r\nDen delen borde man skilja ut från BRÅ och lägga\r\növer forskningen på andra håll.</pre><pre>BRÅ skulle i stället arbeta mer konkret med dag-\r\nhem, skolor, fritidshem, föreningar och framför allt\r\nskulle skolan vara den målgrupp som fick den största\r\nuppmärksamheten. Skolan har den överlägset största\r\nchansen att kunna påverka ungdomar. Där finns de\r\nstörre delen av året och veckan. En aktivare insats\r\nfrån ett centralt organ skulle på sikt kunna ge resultat.\r\nMan skulle kunna se till att eldsjälar togs till vara i ett\r\nbrottsförebyggande arbete. Det är orimligt att samhäl-\r\nlet och staten lägger ner pengar på att ta fram kunskap\r\nmedan mycket litet pengar läggs på att sprida kunska-\r\npen. De forskningsresultat som vi har tillgång till\r\nmåste bättre tillvaratas.\r\nBRÅ skulle kunna ta till sig både internationella\r\noch svenska erfarenheter och forskning och omvandla\r\ndessa till lämpliga projekt och sedan tillämpa detta i\r\nlokala verksamheter runt om i landet, från norr till\r\nsöder. Det är sådant som jag anser skall vara BRÅ:s\r\nhuvuduppgift, ett BRÅ som står närmare människorna\r\nute och inte bara är till för forskare, ett BRÅ där\r\nhundratals lokala skol- och föreningsprojekt skulle\r\nkunna blomma.\r\nBRÅ har gjort mycket goda insatser. Jag vill också\r\npeka på alla de rapporter som man har tagit fram.\r\nMan har skrivit ett femtontal rapporter om den eko-\r\nnomiska brottsligheten där det fördes fram ett hundra-\r\ntal bra förslag, varav endast få har realiserats. Men\r\ndet är ju knappast BRÅ:s fel. Man har tagit fram rap-\r\nporter om våldsbrotten. Man har gjort en kartläggning\r\nav våldet på krogar och i anslutning till krogar, om\r\nkvinnomisshandel, om stölder. Man har gjort rappor-\r\nter om skolans möjlighet som förebyggande instans.\r\nUnder året har det kommit ett tiotal rapporter. I dessa\r\nrapporter framläggs det ett otal förslag till åtgärder\r\nsom oftast inte har blivit prövade, utan förslagen har\r\nblivit liggande. Då anser vi att någonting måste ha\r\nblivit fel.\r\nMycket av BRÅ:s jobb har hela tiden varit att ta\r\nfram förslag till åtgärder, men det händer mycket litet.\r\nNu måste vi alla dela på jobben och se till att detta\r\nkommer ut till markplanet. Vi tror att en bra väg\r\nskulle vara att låta BRÅ bli en organisation som ren-\r\nodlat arbetar med förebyggande arbete medan man i\r\nstället låter andra instanser ta hand om forskningen.\r\nJag står givetvis bakom båda reservationerna. Men\r\njag kommer att yrka bifall bara till reservation 2.</pre><pre>Anf.  97  MÄRTA JOHANSSON (s)\r\nHerr talman! Jag vill börja med att yrka bifall till\r\njustitieutskottets hemställan i betänkande nr 17.\r\nDessutom yrkar jag avslag på samtliga motioner och\r\nreservationer som behandlas i detta betänkande.\r\nBrottsförebyggande rådet fick genom ett riksdags-\r\nbeslut 1993 en ny roll, precis som Ingbritt Irhammar\r\nsade. Det blev ett kvalificerat expertorgan i kriminal-\r\npolitiska frågor under regeringen. Utvecklingsarbete,\r\nutvärdering och tillämpad forskning spelar en stor roll\r\ni rådets arbete.\r\nEn annan uppgift är att under regeringen ansvara\r\nför övergripande utredningar och analyser och på det\r\nsättet ge underlag för statsmakternas kriminalpolitiska\r\nåtgärder.\r\nVerksamheten har förskjutits från mer grundläg-\r\ngande forskning till tillämpad forskning, utvärdering-\r\nar, statistiska översikter och analyser. Tyngdpunkten\r\nligger på brottsprevention och samhällets reaktioner\r\nmot brott.\r\nMan bedriver ett antal pilotprojekt som syftar till\r\natt utveckla modeller för lokalt brottsförebyggande\r\narbete. Från den 1 juli 1994 har man fått ansvaret för\r\nden officiella statistiken inom rättsväsendet. Det är\r\nalltså mycket betydelsefulla uppgifter från samhällets\r\nsynpunkt.\r\nDet självklara målet för ett lands kriminalpolitik är\r\natt minska brottsligheten. Därför är det en central\r\nuppgift för samhället att försöka förebygga brott.\r\nFamiljen har självfallet en avgörande roll när det\r\ngäller att förhindra unga människor att komma in i ett\r\nkriminellt livsmönster. Föräldrarna har det primära\r\nansvaret för sina barn. Detta ansvar inbegriper själv-\r\nfallet också att de skall förhindra och förebygga att\r\nbarn begår brott.\r\nMen vi måste också stödja de föräldrar som inte\r\nklarar sin uppgift. Och vi måste stödja de insatser som\r\ngörs inom våra folkrörelser, på våra skolor, på ar-\r\nbetsplatser och i det övriga vardagslivet. Vi har alla\r\nupprörts över de hemska händelser som har ägt rum\r\npå olika platser i vårt land, i Falun, i Bjuv, vid Sture-\r\nplan och nu senast det som hände under påskhelgen i\r\nVålberg. Därför måste vi satsa än mer på riktade\r\nförebyggande insatser.\r\nDessa insatser kan dels bestå av att förbättra ung-\r\ndomars sociala förhållanden, dels av åtgärder för att\r\nminska antalet tillfällen att begå brott. Riktade åtgär-\r\nder behövs också för att öka upptäcktsrisken och\r\ndärigenom för att öka andelen uppklarade brott.\r\nFör min del hoppas jag därvidlag mycket på när-\r\npolisverksamheten, som bygger på ett problemorien-\r\nterat arbetssätt och på samarbete med andra myndig-\r\nheter och organisationer. Från min tidigare verksam-\r\nhet i skolan har jag mycket goda erfarenheter av sam-\r\narbetet med de poliser som fanns i \"mina\" skolors\r\nbostadsområden.\r\nSedan vill jag övergå till att något kommentera de\r\nmotioner och reservationer som föreligger i detta\r\närende. De har blivit färre.\r\nVid mom. 3 angående BRÅ:s inriktning har Alice\r\nÅström pläderat för yrkande 3 i sin motion om änd-\r\nring av huvudinriktningen. Man skall bedriva ett mera\r\nfältnära arbete och sprida kunskap och idéer till sko-\r\nlor och organisationer. Vi i utskottet anser inte att\r\nman efter så kort tid bör ändra den inriktning som\r\nBRÅ:s verksamhet nyligen har fått. Vi vill också att\r\nBRÅ - som det står i betänkandet - skall utvecklas till\r\nett kvalificerat expertorgan med uppgift att arbeta\r\nmed utveckling, utvärdering, tillämpad forskning och\r\ninformation inom det kriminalpolitiska området.\r\nI Vänsterpartiets motion yrkas också att man\r\nskulle minska anslaget med 15 miljoner kronor -\r\nAlice Åström har pläderat för detta. Man vill i stället\r\nföra över pengarna till universitet och högskolor,\r\neftersom man anser att den kriminalpolitiska forsk-\r\nningen hör hemma där. Men med hänvisning till det\r\nsom jag nyss sade om det olämpliga i att ändra BRÅ:s\r\ninriktning efter så kort tid har vi samma uppfattning\r\näven när de gäller de 15 miljonerna.\r\nVid mom. 5 föreligger det tre reservationer. Det\r\ngäller inriktningen av kriminalpolitiken. Centerpartiet\r\noch kds vill båda ha ändringar i betänkandets text.\r\nMen den texten i betänkandet är för mig mycket vik-\r\ntig, eftersom det i den tas upp de sociala och centrala\r\ntankarna om social trygghet, vikten av en familjepoli-\r\ntik som syftar till att minska klyftorna i samhället och\r\nmotverka segregationen m.m. Allt detta är viktiga\r\nfaktorer för att man skall nå det kriminalpolitiska\r\nmålet att minska brottsligheten.\r\nDen tredje reservationen - reservation 6 - vid\r\nmom. 5 har Gun Hellsvik yrkat bifall till. Man reser-\r\nverar sig till förmån för sin egen motion Ju801. Jag\r\nmåste säga att den motionen innehåller moderat reto-\r\nrik på hög nivå. Jag citerar: \"Socialdemokraternas\r\nmetod att angripa brottsligheten är att reducera indi-\r\nviden till ett objekt för sociala och ekonomiska krafter\r\nutan ansvar för sitt eget liv eller handlingar och att\r\nersätta det individuella ansvaret med politiska beslut.\"\r\nHur man kan tolka det som vi har sagt och skrivit på\r\ndet sättet begriper jag inte. Jag har en känsla av att\r\nman inte vill läsa det på annat sätt.\r\nI den reservationen talar Gun Hellsvik även om att\r\nfamiljens roll knappast kan överskattas. Såvitt jag\r\nförstår föreligger det ingen oenighet om att föräldrar-\r\nnas roll är det absolut viktigaste. Jag tycker att det är\r\natt slå in öppna dörrar om man påstår att vi har sagt\r\nnågot annat. Av utskottsbetänkandet framgår det\r\nmycket klart.\r\nGun Hellsvik rationaliserade verksamheten här\r\noch plockade in även skolans brottsförebyggande\r\nbetydelse i motiveringen för den reservationen, nr 6.\r\nÄven detta står mycket klart uttalat i betänkandet och\r\nbör inte ändras.\r\nVid mom. 14 har kds avgett en reservation - nr 9\r\n- om att man redan nu vill igångsätta ett handlings-\r\nprogram i brottspreventivt syfte för föräldrar och de\r\nsom i sitt arbete kommer i kontakt med barn och ung-\r\ndomar. På den förra regeringens initiativ fick BRÅ i\r\nuppdrag att utarbeta ett underlag för ett nationellt\r\nbrottsförebyggande program. Som vi här har hört flera\r\ngånger är den utredningen på väg framåt. Senast den 1\r\nmaj var det sagt att den skulle vara klar. Det som Gun\r\nHellsvik tillade om att Trygghetsutredningen skulle ha\r\nfått förlängd tid är någonting som i alla fall inte jag\r\nvet någonting om. Jag hoppas fortfarande att det blir\r\nett program i höst. Givetvis bör man avvakta detta\r\nförslag innan man gör någonting annat.\r\nI reservation 10 - som bygger på kds motion - vid\r\nmom. 15 vill man att alla projekt som finansieras av\r\nAllmänna arvsfonden skall utvärderas. Men eftersom\r\ndet ligger utanför utskottets beredningsområde -\r\nAllmänna arvsfonden förvaltas av Kammarkollegiet -\r\när detta egentligen inte justitieutskottets bord. Men\r\nsjälvfallet, som vi har skrivit i betänkandet, ser utskot-\r\ntet positivt på att utvärderingar kommer till stånd.\r\nMen frågan om huruvida det finns anledning att införa\r\nen generell sådan ordning undandrar sig utskottets\r\nbedömning.\r\nHerr talman! Med det anförda har jag kommente-\r\nrat reservationerna.</pre><pre>Anf.  98  INGBRITT IRHAMMAR (c) replik\r\nHerr talman! Jag vill bara för Märta Johansson\r\nförtydliga vad vår reservation innebär. Vi ställer oss\r\nbakom det som står i majoritetsskrivningen om in-\r\nriktningen av kriminalpolitiken. Men vi vill göra\r\ntillägg till inriktningen om sådant som vi tycker sak-\r\nnas.\r\nAtt familjens och skolans roll är central finns inte\r\nmed i inriktningen. Betydelsen av att unga människor\r\nmöts av en omedelbar reaktion när de begår brott\r\nfinns inte heller angiven i er inriktning. Att det är den\r\nenskilde medborgaren själv som har det yttersta an-\r\nsvaret för sina handlingar säger ni ingenting om. Vi\r\ntalar om den kombinerade politiken som syftar till\r\nbåde social trygghet och människovänligt samhälle\r\noch som krävs för att man skall nå målet en minskad\r\nbrottslighet. Vi tar också upp arbetsmarknadspoliti-\r\nkens roll. Dessutom talar vi väldigt mycket om kravet\r\npå fasta moraliska och rättsliga värderingar.\r\nAllt detta är tillägg till det ni skrev om inriktning-\r\nen men som vi tyckte var för tunt och snålt.</pre><pre>Anf.  99  MÄRTA JOHANSSON (s) replik\r\nHerr talman! Jag tycker att det som står på s. 9 i\r\nbetänkandet när det gäller familjen och det som står\r\npå s. 13 när det gäller skolan är mycket väl och fylligt\r\nuttryckt. Det är bra om vi inte skiljer oss åt i uppfatt-\r\nningarna.</pre><pre>Anf.  100  INGBRITT IRHAMMAR (c) re-\r\nplik\r\nHerr talman! Det är väl att ni har tagit med dessa\r\ntankar litet senare inom andra områden. När det gäller\r\ninriktningen av kriminalpolitiken tyckte vi att det\r\nsaknades. Därför tar vi med det i vår reservation. Det\r\när en, kan man säga, dubbelbetoning plus att vi sak-\r\nnade detta med tidiga reaktioner när ungdomar begår\r\nbrott.</pre><pre>Anf.  101  GUN HELLSVIK (m) replik\r\nHerr talman! Märta Johansson säger sig inte se hur\r\nvi kan uttala oss om den socialdemokratiska politiken\r\nsom en politik där man tror på de politiska besluten\r\nsom lösare av allt. Jag vet inte om jag har förmågan\r\natt förklara det tillräckligt tydligt. Jag tycker att det\r\nframgår tydligt när man jämför vår reservation 6 med\r\ntexten i betänkandet, som socialdemokraterna står\r\nbakom. I betänkandet talas det om att den allmänna\r\npolitiken måste än det ena, än det andra. Man måste\r\nskapa förutsättningar, man måste skapa bättre lev-\r\nnadsvillkor i fråga om samhällets förmåga osv. Så\r\nsägs det att mycket av detta ankommer på andra än\r\nJustitiedepartementet och dess myndigheter. Jag kan\r\ninte utläsa det som någonting annat än att det är andra\r\noffentliga organ. Detta bör jämföras med det som\r\nanges som grunden i den moderata reservationen,\r\nnämligen att kriminalpolitiken måste ha sin utgångs-\r\npunkt i att den enskilde medborgaren själv har det\r\nyttersta ansvaret. Det finns ingen motsvarighet till\r\ndetta i det socialdemokratiska resonemanget. Det är\r\nhela tiden myndighetsperspektivet. Det är där skillna-\r\nden ligger. Vi försöker se ur grodperspektivet, social-\r\ndemokraterna ser ur myndighetsperspektivet.</pre><pre>Anf.  102  MÄRTA JOHANSSON (s) replik\r\nHerr talman! Men vi sitter ju i riksdagen och fattar\r\npolitiska beslut vid varje arbetsplenum. Det är på\r\npolitiska beslut som vi grundar vårt samhälle. Det har\r\nvi väl i alla fall accepterat.\r\nGun Hellsvik har ännu inte lyckats förklara för\r\nmig hur man kan läsa ut att vi socialdemokrater inte\r\nvill att människor skall ta personligt ansvar. Självfal-\r\nlet skall de göra det.</pre><pre>Anf.  103  GUN HELLSVIK (m) replik\r\nHerr talman! Jag tycker att jag håller mig till äm-\r\nnet även om jag går in på ett annat område för att\r\nförklara hur jag ser det. Jag tycker att vi fick ett bra\r\nexempel förra fredagen när socialdemokraterna lade\r\nfram sitt förslag om begränsningar i avdragsrätten för\r\npensionsavgifter. En motivering var att svenska folket\r\nsparar för mycket. Jag vet inte om detta är en bättre\r\nförklaring: När staten skall fatta beslut - vår uppgift\r\när ju att fatta beslut - måste man ibland förstå att man\r\nskall låta bli att göra det för att inte förstöra situatio-\r\nnen.</pre><pre>Anf.  104  MÄRTA JOHANSSON (s) replik\r\nHerr talman! Jag tyckte inte att pensionerna hade\r\nmed saken att göra i det här sammanhanget.\r\nJag skulle vilja ha besked av Gun Hellsvik i en\r\nfråga. När det gäller skolan uppfattar jag det hon sade\r\nnästan som ett påhopp på att skolan inte har skött sin\r\nuppgift med det brottsförebyggande arbetet under de\r\ngångna åren. Jag har plockat fram 1980 års läroplan\r\noch 1994 års läroplan för att kunna bevisa att det\r\nmycket tydligt står talat om skolans uppgift att fostra\r\noch påverka. Man skall göra det tillsammans med\r\nföräldrarna.</pre><pre>Anf.  105  GUN HELLSVIK (m)\r\nHerr talman! Jag är tacksam att jag kunde få ordet,\r\neftersom det ger mig tillfälle att bemöta en fråga som\r\njag tycker är väldigt viktig. Den som påstår att vi i de\r\nsvenska skolorna har lyckats hantera de interna pro-\r\nblemen på rätt sätt vågar inte riktigt se de problem\r\nsom vi har haft. Vi känner alla till att mobbning är\r\nnågonting som har förekommit länge och är ett all-\r\nvarligt problem i många skolor i Sverige. Jag hävdar\r\ninte att det är lätt att lösa denna typ av problem, men\r\ndet är rimligt att kräva att skolan, när den känner att\r\nden inte ensam kan hantera detta problem, faktiskt gör\r\nen anmälan. Vi får inte glömma att mobbning är alltid\r\nnågon form av brott som den unge begår även om den\r\nsom begår brottet inte nödvändigtvis är i straffbar\r\nålder.\r\nDe som har låtit mobbning fortgå i skolan utan att\r\ngöra anmälan när de inte kunnat hantera den själva\r\nhar inte skött sin uppgift. Den som inte vågar säga det\r\ntycker jag skall börja rannsaka sitt eget sätt att tänka.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>8 §  Anslag till åklagarväsendet, m.m.</pre><pre>Föredrogs\r\nJustitieutskottets betänkande 1994/95:JuU18\r\nAnslag till åklagarväsendet, m.m. (prop. 1994/95:100\r\ndelvis)</pre><pre>Anf.  106  KIA ANDREASSON (mp)\r\nHerr talman! Betänkandet handlar om anslag till\r\nåklagarmyndigheten. Jag yrkar bifall till Miljöpartiets\r\nreservation under mom. 3.\r\nAlldeles för få miljöbrott leder till domstolsbeslut.\r\nMånga ärenden läggs ner i stället därför att de är\r\nbesvärliga att utreda och bevislägga. En orsak är\r\nbrister i förundersökningsförfarandet, vilket måste\r\nförbättras. Det räcker inte med att stifta bra lagar om\r\ninte dessa inte kan fås att fungera så att skyldiga blir\r\ndömda för att de brutit mot lagarna.\r\nFör att exemplifiera vad jag menar tar jag upp ett\r\nåterkommande problem, oljeutsläppen i Östersjön.\r\nFör att motverka olagliga oljeutsläpp bevakar Kust-\r\nbevakningen svenska farvatten. Genom radarspaning\r\nfrån flygplan kan man enkelt upptäcka utsläpp över\r\n20 liter. Alla fartyg blir tyvärr inte identifierade. Men\r\nnär detta kan göras och bevisen är klara överlämnas\r\närendet till åklagarmyndigheten. Av 43 inlämnade fall\r\nhar endast ett fall lett till fällande dom. Detta måste ge\r\nupphov till frågor: Vad kan detta bero på? Beror det\r\npå att Kustbevakningen lämnat fall till åtal utan starka\r\nbevis? Utnyttjar man Kustbevakningen som vittne?\r\nMiljöpartiets bedömning är att åklagarmyndighe-\r\nten inte klarar att använda miljölagarna fullt ut, vilket\r\nkan bero på dåliga kunskaper och brister i förmågan\r\natt ta sig an miljöproblemen. Det är lättare att lägga\r\nner ärendena när det är besvärligt. Det är ingen annan\r\nsom trycker på att de skall utredas. Enligt miljö-\r\nskyddslagen skall den som uppsåtligt eller av oakt-\r\nsamhet medför skada för omgivningen dömas till\r\nböter eller fängelse i högst två år. När det gäller ol-\r\njeutsläppen är det antingen den trafikansvarige för\r\nfarleden, i detta fall Sjöfartsverket, eller det enskilda\r\nfartyget.\r\nDet svenska rättssystemet har tydligen stora svå-\r\nrigheter att fälla någon för en uppenbart miljöbrott.\r\nMiljöpartiet tycker inte att miljön skall behöva\r\nutstå onödig skada på grund av att rättssystemet är\r\ngammaldags och inte följer med i utvecklingen mot\r\nett miljövänligare samhälle.\r\nSamhället behöver jurister som arbetar med kun-\r\nnighet och bestämdhet och som därmed statuerar\r\nexempel för brott mot miljölagstiftningen i framtiden.\r\nSom en markering vill Miljöpartiet överföra 2 miljo-\r\nner från de 50 miljoner som är avsatta för ekobrott.\r\nDessa 2 miljoner skall gå för utbildning av åklagare i\r\nmiljörätt. Man har faktiskt börjat på Polishögskolan\r\natt utbilda miljöpoliser där också åklagare får plats.\r\nDet är bara att sätta i gång med den utbildningen för\r\nredan färdiga åklagare. De nya som utbildas får nume-\r\nra den kunskapen i sin grundutbildning, medan de\r\nsom redan finns har tydligen brister.</pre><pre>Anf.  107  HELENA FRISK (s)\r\nHerr talman! Åklagaren har en central roll inom\r\nrättsväsendet när det gäller att bekämpa brottslighet.\r\nTill åklagarens uppgifter hör bl.a att leda förunder-\r\nsökningar, fatta beslut i åtalsfrågor och föra talan om\r\nansvar för brott vid domstol. Justitieutskottet besökte\r\nden 15 mars i år riksåklagaren för att inför budgetbe-\r\nhandlingen informera sig om bl.a. åklagarnas arbetssi-\r\ntuation och organisation av åklagarverksamheten.\r\nÅklagarväsendet har under senare tid varit föremål\r\nför ett betydande utredningsarbete. Bl.a. tillsattes\r\nÅklagarutredningen 1990 som i juni 1992 avlämnade\r\nbetänkandet Ett reformerat åklagarväsende. Hösten\r\n1994 behandlade riksdagen ett regeringsförslag om ett\r\neffektivare brottmålsförfarande, som byggde på för-\r\nslag i Åklagarutredningens betänkande. Riksdagen\r\nantog lagändringar som i huvudsak trädde i kraft den\r\n1 april i år och som bl.a. syftar till att renodla åklagar-\r\nrollen och förenkla åklagarnas ärendehandläggning.\r\nRegeringen uppdrog den 22 december 1994 åt\r\nriksåklagaren att se över åklagarväsendets organisa-\r\ntion som helhet. Målet skall vara att det skapas en\r\norganisation som på bästa sätt kan anpassa verksam-\r\nheten till vad som behövs på den lokala och regionala\r\nnivån. Resultatet av detta skall redovisas senast den 1\r\njuni i år.\r\nDet statsfinansiella läge som vi befinner oss i idag\r\nställer stora krav på besparingar på alla områden inom\r\nden offentliga sektorn. Åklagarväsendets ekonomiska\r\nsituation är dock mycket ansträngd. Då riksåklagaren\r\nunder det kommande budgetåret skall göra en omfat-\r\ntande översyn av åklagarorganisationen och förändra\r\nvissa delar av åklagarutbildningen anser utskottet, i\r\nlikhet med regeringen, att riksåklagaren inte bör åläg-\r\ngas något besparingskrav. Dock kräver det statsfi-\r\nnansiella läget när det gäller åklagarväsendet i övrigt\r\natt de rationaliseringar och effektiviseringar som\r\nanses nödvändiga görs.\r\nDet är samtidigt angeläget att påtala vikten av att\r\ndet sker en intensifiering och fortsatt satsning på\r\nekobrottslighet, att bekämpningen av miljöbrottslighet\r\nmåste utvecklas och att det är nödvändigt att vålds-\r\nbrott och narkotikabrott även i fortsättningen priorite-\r\nras. Medel kommer också att tillföras för detta ända-\r\nmål.\r\nYtterligare satsningar kommer att göras för att\r\nhöja kvaliteten i åklagarutbildningen. I motion Ju807\r\nfrån Miljöpartiet föreslås en ökning av anslaget till\r\nåklagarmyndigheterna med 2 miljoner kronor för att\r\nanvändas exempelvis till personalförstärkningar och\r\nutbildning när det gäller miljöbrott.\r\nHerr talman! De aspiranter som antas till åklagar-\r\nutbildningen har alla för att kunna få juris kandidatex-\r\namen deltagit i utbildning i bl.a. miljörätt. Härutöver\r\nbehandlas miljöbrottslighet under ett eget avsnitt i\r\nåklagarkurs 1 i åklagarväsendets aspirantutbildning.\r\nMiljöbrottslighet har inte sällan ett samband med\r\nekonomisk brottslighet. Det är, som jag sade tidigare,\r\nviktigt att bekämpningen av miljöbrott utvecklas.\r\nFör att förbättra åklagarväsendets möjligheter att\r\nbekämpa ekonomisk brottslighet har budgetramen\r\nförstärkts för bl.a. anställning av 30 ekoåklagare.\r\nUtskottet är inte berett att förorda ytterligare medel\r\ntill åklagarmyndigheterna. Vi förutsätter att åklagar-\r\nväsendet gör de prioriteringar som måste göras och\r\navsätter lämpliga resurser för utbildning och utred-\r\nning av miljöbrottslighet.\r\nMed detta vill jag yrka bifall till justitieutskottets\r\nhemställan i betänkande 18 och avslag på Miljöparti-\r\nets reservation.</pre><pre>Anf.  108  KIA ANDREASSON (mp)\r\nHerr talman! Helena Frisk sade att inga ytterligare\r\npengar kan ges till åklagarmyndigheterna för just\r\nmiljörätt. Men det gäller ju inte ytterligare pengar.\r\nDet är precis som till Domstolsverket, där jag också\r\nyrkade 2 miljoner. Det är ju en omfördelning av de 50\r\nmiljoner som har gått till ekobrottsligheten. Men för\r\natt markera att även miljöbrott är en typ av ekobrott\r\nvill jag skilja ut pengar ur den potten och rikta dem,\r\nför att det skall bli tydligt.\r\nHelena Frisk säger också att de som antas till ju-\r\nristutbildningen redan har utbildning i miljörätt. Men\r\ndet finns många åklagare i Sverige som saknar den\r\nutbildningen, som inte har fått den. Det är ett litet\r\nsenare påfund att den skall ingå.\r\nDet exempel jag tog om oljeutsläpp i Östersjön\r\ntalar väl för sig självt. Det har inte räckt med det som\r\nhar gjorts hittills. Det är därför det behövs en för-\r\nstärkning.</pre><pre>Anf.  109  HELENA FRISK (s)\r\nHerr talman! Som jag tidigare sade i mitt anföran-\r\nde, Kia Andreasson, anser vi att åklagarmyndigheter-\r\nna själva är kapabla att göra de nödvändiga priorite-\r\nringarna och att tillföra lämpliga resurser både till\r\nutbildning och när det gäller utredning av miljö-\r\nbrottslighet.</pre><pre>Anf.  110  KIA ANDREASSON (mp)\r\nHerr talman! Det är det som är så uppenbart, He-\r\nlena Frisk, att de inte är kapabla till detta. Av 43\r\nstycken åtalade är det en som dömts.\r\nJag kan ta fram ytterligare statistik på miljöbrott.\r\nDet är samma dystra resultat. De är inte kapabla att\r\ngöra detta. Den uppfattningen stöder jag på de siffror\r\nsom visar fällande domar.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>9 §  Anslag till rättshjälp, m.m.</pre><pre>Föredrogs\r\nJustitieutskottets betänkande 1994/95:JuU19\r\nAnslag till rättshjälp, m.m. (prop. 1994/95:100 delvis)</pre><pre>Anf.  111  GUN HELLSVIK (m)\r\nHerr talman! Jag vill inleda med att yrka bifall till\r\nreservation 2 och därmed avslag på hemställans punkt\r\n3.\r\nVi har från moderat sida ytterligare en reservation,\r\nsom vi naturligtvis står bakom. Men i den gemen-\r\nsamma nit vi har att spara tid nöjer jag mig med att i\r\ndetta sammanhang yrka bifall till reservation 2.\r\nReservation 2 tar upp frågan om besparingar på\r\nrättshjälpskostnaderna. Vi har under en följd av år\r\nhaft en ständig ökning av kostnaderna för rättshjälpen.\r\nDet har vidtagits en del åtgärder för att komma till\r\nrätta med den här ökningen. Men vi kan i dag se - och\r\ndär uppfattar jag att vi inom riksdagen har en gemen-\r\nsam uppfattning - att det krävs ytterligare åtgärder för\r\natt bromsa denna utveckling.\r\nFrån moderat sida menar vi att det faktiskt nu är\r\nbråttom. Det finns inte tid att vänta på att Rätts-\r\nhjälpsutredningen skall komma med förslag till be-\r\nsparingar. Dessutom är det vår uppfattning att direkti-\r\nven behöver utvidgas för att vi skall få tillräckligt\r\nunderlag för kostnadsminskningen. Vi vill därför\r\npåskynda Rättshjälpsutredningen och vi vill också\r\nålägga utredningen en viss breddning.\r\nVi säger i vår reservation, jag kan ta några enstaka\r\nexempel, att vi vill att man skall se över den övre\r\ninkomstgränsen för rättshjälp. Vi har tidigare fört\r\nfram detta. Tiden var då inte riktigt mogen. Men vi\r\nmenar att är det någonstans det skall tas är det från\r\ndem med de högre inkomsterna - jag säger därmed\r\ninte höga - och inte som har varit fallet tidigare, att\r\nman snarare har naggat i kanten för dem med de lägre\r\ninkomsterna.\r\nVi pekar också i vår reservation på att det inte är\r\nrimligt att man, bara för att man startar en process i\r\nlägsta instans, sedan skall slippa alla ytterligare kost-\r\nnader när man begär överprövning. Vi menar att man\r\nbör se på möjligheterna att ta ut en avgift även i sam-\r\nband med överprövning, så att inte alla kostnader\r\nefter tingsrätts- eller länsrättsprövning faller på skat-\r\ntebetalarna.\r\nVi är som jag har uppfattat det överens om att be-\r\nsparingar måste göras. Vi moderater vill att bespa-\r\nringarna kommer snabbare och får en större omfatt-\r\nning än vad utskottets majoritet anser.</pre><pre>Anf.  112  SIGRID BOLKÉUS (s)\r\nHerr talman! Till att börja med yrkar jag bifall till\r\nhemställan i betänkandet och avslag på reservationer-\r\nna.\r\nRättshjälpslagen trädde i kraft den 1 juli 1973 och\r\nhar ändrats många gånger. Resultatet har blivit ett\r\nlapptäcke som alla partier har sytt på. Lappar som\r\nkänts angelägna har tillkommit och andra har plockats\r\nbort eller blivit en smal rand. Det har varit svårt för\r\ndem som skall tillämpa rättshjälpslagen att hålla sig à\r\njour med vad som gäller.\r\nBesparingar som gjorts för att minska rättshjälp-\r\nskostnaderna har främst gjorts på den allmänna rätts-\r\nhjälpen. För rättshjälpen i stort har kostnaderna inte\r\nminskat.\r\nRiksrevisionsverket fick den socialdemokratiska\r\nregeringens uppdrag att utvärdera 1988 års reform\r\noch granska rättshjälpens effektivitet, analysera kost-\r\nnadsutvecklingen och komma med förslag om hur\r\nkostnaderna för rättshjälpen skulle kunna minska.\r\nÖversynen redovisades i februari 1992 och kostnads-\r\nanalysen visade att mellan 1986 och 1990 ökade\r\nkostnaderna för rättshjälp genom offentligt biträde\r\nmed 98 %, för misstänkt i brottmål med 74 % och för\r\nden allmänna rättshjälpen med 43 %. Biträdesarvode-\r\nna beräknades stå för hälften av kostnadsökningen.\r\nI betänkandet 1991/92:JuU26 om sänkt inkomst-\r\ngräns för rättshjälp, som avslogs av riksdagen, skrev\r\nutskottet: \"Som utskottet redan konstaterat krävs\r\nemellertid besparingar och effektiviseringar inom\r\nrättshjälpsområdet och i detta syfte bör ske en samlad\r\növersyn.\"\r\nDet var våren 1992. I december 1992 kom ett nytt\r\ndelförslag som bifölls av riksdagen, nämligen att\r\nrättshjälpsavgifterna och återbetalningsskyldigheten\r\nför tilltalade i brottmål skulle höjas den 1 mars 1993.\r\nÅret därpå, den 1 juli 1994, inskränktes möjligheterna\r\ntill rättshjälp i form av offentligt biträde i asylärenden\r\ndär det finns beslut som vunnit laga kraft om avvis-\r\nning eller utvisning. För att få ett helhetsgrepp beslöt\r\nregeringen i juni 1993 att tillsätta Rättshjälpsutred-\r\nningen och i september denna höst skall resultatet\r\nredovisas.\r\nI reservation 1 vill Vänsterpartiet utöka möjlighe-\r\nten till rättshjälp för funktionshindrade för att de skall\r\nkunna driva ärenden om t.ex. socialförsäkringsersätt-\r\nning. Förvaltningsmyndigheter har utredningsskyldig-\r\nhet, och finns det brister skall de se till att de har\r\nkompetenta utredare. Det skall inte avhjälpas via\r\nrättshjälpen. Det skulle innebära att en advokat och\r\nförvaltningsmyndigheten utreder samma ärende.\r\nI reservation 2 föreslår Moderaterna att för-\r\nslagsanslaget till rättshjälpen skall minska ytterligare\r\nmed 99 miljoner under budgetåret 1995/96. Dessutom\r\nvill Moderaterna påskynda utredningen och samtidigt\r\nålägga den en rad nya uppgifter. Reservationen är en\r\nkritik mot de direktiv de själva skrivit och haft god tid\r\natt ändra på före regeringsskiftet. Justitieminister\r\nLaila Freivalds har mig veterligt inte ändrat på den\r\ntidigare justitieministern Gun Hellsviks direktiv.\r\nModeraterna skriver i reservationen \"att utred-\r\nningen bör åläggas att pröva om inte ytterligare grup-\r\nper av mål och ärenden kan undantas från rättshjälp\r\noch föreslå skärpningar i fråga om den del den enskil-\r\nde har att bära. Av intresse är bl.a. rätten till offentligt\r\nbiträde i vissa asylärenden, den återbetalningsskyl-\r\ndighet i fråga om kostnad för offentlig försvarare som\r\nåligger den dömde i brottmål, en allmän sänkning av\r\ninkomstgränsen och införande av en ny grundavgift\r\nvid överklagande.\"\r\nDet är inte lite som föreslås i elfte timmen. Jag\r\nförstår inte heller hur man skall få ihop de 99 miljo-\r\nnerna. Uppdraget att pröva om flera ärenden kan\r\nundantas från rättshjälpsområdet har utredningen\r\nredan fått och utredaren har fria händer att komma\r\nmed förslag som inte ingår i utredningsuppdraget. I\r\nuppdraget ingår att se över avgiftssystemet.\r\nAvgifterna, som den enskilde skall bära, höjdes\r\nden 1 mars 1993 så att alla som har en årsinkomst på\r\n0 - 52 000 kr om året betalar en grundavgift på 460\r\nkr. Sedan höjs avgiften successivt så att den som t.ex.\r\ntjänar 200 000 kr och inte har försörjningsbörda har\r\nen grundavgift på 7 000 kr och en tilläggsavgift som\r\nmaximalt kan bli tre gånger grundavgiften, alltså\r\n21 000 kr.\r\nVi anser att utredningen noga skall pröva frågan\r\nom avgifter och inkomstgränser utan att beordras till\r\natt föreslå skärpningar. Besparingarna skall vägas mot\r\nvad som står i rättshjälpslagen om att ingen av eko-\r\nnomiska skäl skall vara förhindrad att tillvarata sina\r\nintressen.\r\nNär det gäller utlänningsärenden står det i direkti-\r\nven bara att utredningen skall ta upp utskottets till-\r\nkännagivande till regeringen den 22 april 1993 att\r\növerväga om kostnaderna för offentligt biträde skall\r\nbelasta rättshjälpsanslaget. Den 1 juli 1994 inskränk-\r\ntes möjligheterna till rättshjälp i ny ansökan i asylä-\r\nrenden, där beslut fattats om utvisning eller avvisning.\r\nOm Rättshjälpsutredningen inte kommer med några\r\nförslag angående rätten till offentligt biträde i vissa\r\ninvandrarärenden kan regeringen ge förslag, om det\r\nanses möjligt och behövligt.\r\nDe nya reglerna om egenavgifter och asylärenden\r\nfår effekt först budgetåret 1995/96 och motsvarar en\r\nbesparing på 4 % av anslaget till den allmänna rätts-\r\nhjälpen som bara utgör 40 % av hela rättshjälpsansla-\r\nget. Det moderaterna vill hasta fram ger till innehållet\r\ninga 99 miljoner budgetåret 1995/96. Påbörjade mål\r\noch ärenden påverkas inte, utan bara den rättshjälp\r\nsom beviljats sedan lagändringarna trätt i kraft.\r\nNär det gäller ärenden inom den allmänna rätts-\r\nhjälpen finns de stora besparingarna där rättshjälpen\r\nkan göras subsidiär till rättsskyddsförsäkringar, vård-\r\nnadsmålen, målen om underhållsbidrag och gemen-\r\nsam ansökan om äktenskapsskillnad. Och Rätts-\r\nhjälpsutredningen samråder med de utredningar som\r\nnu ser över vårdnadsfrågor och underhållsbidragen.\r\nMen en stor brist i direktiven är att det saknas en\r\növersyn av kostnaderna för brottmål. Det upptäckte\r\njag först när jag skulle ställa en fråga om den s.k.\r\nLasermannen och hans många biträdesbyten som\r\nslukat miljoner. Justitieministern gav mig svaret den\r\n14 februari i år att Domstolsverket skall få i uppdrag\r\natt undersöka hur reglerna för offentliga försvar till-\r\nlämpas och om ökningen av antalet försvarsuppdrag\r\nfortsatt. Reglerna för biträdesbyten skall ses över\r\nliksom frågan om tillämpningen av reglerna har för-\r\nändrats under senare år.\r\nVi är inte beredda att frångå den bedömning av\r\nmedelsbehovet som görs i budgetpropositionen.\r\nRättshjälpsutredningen kan inte påskyndas. I dag är\r\ndet den 19 april, och utredningen skall ha sitt slut-\r\nsammanträde i juni. Vi tycker att Moderaterna skall\r\nge den utredning som Gun Hellsvik tillsatte en ärlig\r\nchans att sy ihop sina förslag. Jag är helt övertygad\r\nom att utredningen skulle försenas med Moderaternas\r\nförslag att rycka ut bitar.\r\nI reservation 3 vill Moderaterna och kds privatise-\r\nra de allmänna advokatbyråerna. Utskottsmajoriteten\r\nanser att allmänna advokatbyråer ger människor möj-\r\nligheter att välja, och undersökningar visar att många\r\nvill ha den valmöjligheten. De allmänna advokatbyrå-\r\nerna ger också staten kostnadsinsyn i advokatverk-\r\nsamheten. En stor del av deras löner utbetalas av\r\nsamhället, och kostnadsnivån är vägledande vid taxe-\r\nsättningen av advokattjänster.\r\nMen vi delar uppfattningen att det är nödvändigt\r\natt avveckla byråer som saknar förutsättningar att bli\r\nlönsamma. Men för de nordligaste byråerna, som har\r\nen betydande social verksamhet i områden med advo-\r\nkatbrist, måste även andra skäl än de ekonomiska få\r\npåverka bedömningen.\r\nAllmänna advokatbyråers främsta uppgift är att ge\r\nrättshjälp enligt rättshjälpslagen. Det är ofta uppdrag\r\nsom privata advokater helst inte vill ha i goda tider\r\nmen som duger nu när uppdragen tryter. De skall\r\nockså åta sig uppdrag som god man och i andra fall\r\ndär det är svårt att få uppdragen utförda därför att\r\nersättning inte kan påräknas. Där täcks kostnaderna av\r\ndriftsanslaget.\r\nInförandet av bonuslöner 1 juli 1987 ökade lön-\r\nsamheten. Men en resultatnedgång har skett under\r\nbudgetåren 1992/93 och 1993/94. En viktig orsak till\r\ndetta är departementspromemorian DS 1992:51, där\r\nden dåvarande justitieministern ansåg att allmänna\r\nadvokatbyråer skulle avvecklas därför att regeringen\r\nansåg att statlig verksamhet skulle privatiseras.\r\nDetta skapade oro och motsättningar som påver-\r\nkade den trivsel som behövs för att utföra ett bra jobb.\r\nSedan blev det ingen avveckling. Den dåvarande\r\njustitieministern sade i budgetpropositionen: \"Jag har\r\ndärvid också beaktat att avvecklingen med all sanno-\r\nlikhet kommer att ge upphov till kostnader som är\r\nbetänkliga i det rådande statsfinansiella läget.\" Det\r\nrörde sig om 90 miljoner kronor. Om regeringen haft\r\nråd, skulle allmänna advokatbyråer ha avvecklats av\r\nideologiska skäl.\r\nDet problem som tas upp i Moderaternas särskilda\r\nyttrande är inget nytt. I Riksrevisionsverkets rapport\r\ntogs upp arvodesökning, timglidning, bristfälliga\r\nkostnadsräkningar m.m.\r\nI budgetpropositionen i januari 1992 säger dåva-\r\nrande justitieministern: \"Jag avser att efter årsskiftet\r\nta initiativ till överläggningar med Sveriges advokat-\r\nsamfund i denna fråga.\" Det handlade alltså om advo-\r\nkatarvoden och förslag till effektivitetsvinster.\r\nJag har många gånger frågat om resultatet av\r\növerläggningarna, och vi socialdemokrater har tagit\r\nupp frågan i motioner. Jag har inte sett något resultat\r\nav överläggningarna utan har alltid fått beskedet att\r\nfrågan bereds i regeringskansliet. Nu äntligen kan vi\r\nfå svar av den tidigare justitieministern.\r\nVad som kommer att ge stabilitet åt timkostnads-\r\nnormen är ett förslag som justitieminister Freivalds\r\nlagt fram och som nu har behandlats av Lagrådet.\r\nFörslaget innebär att det skall slås fast att advokaterna\r\nskall ha skälig ersättning. Taxan blir lagstadgad och\r\nkan inte överklagas. Alltså kan inte den röra som\r\nuppstod efter Högsta domstolens beslut den 19 mars\r\n1993 upprepas.\r\nI yttrandet säger Moderaterna också att det är an-\r\ngeläget att på olika sätt ingripa mot illojala och felak-\r\ntiga debiteringar och att Rättshjälpsutredningen skall\r\nfå ytterligare direktiv. Illojala och felaktiga debite-\r\nringar är hårda ord, och visst finns det advokater som\r\nsaltar sina räkningar. Men ser ni inga andra skäl till\r\natt det begärda arvodet prutas kraftigt?</pre><pre>Anf.  113  GUN HELLSVIK (m) replik\r\nHerr talman! Sigrid Bolkéus säger att hon har\r\nställt frågan om vad som hände när det gäller för-\r\nhandlingarna om advokatarvodet. Eftersom Sigrid\r\nBolkéus tydligen har önskat svar från mig hade det\r\nvarit bra om frågan också hade ställts till mig. Jag vet\r\ninte i vilket sammanhang frågan har ställts, men jag\r\nhar i vart fall inte haft något tillfälle att besvara frågan\r\ntidigare.\r\nDet är helt riktigt att det fördes förhandlingar, och\r\njag är övertygad om att var nu Sigrid Bolkéus har\r\nställt frågan, har hon säkert fått svaret att dessa för-\r\nhandlingar i och för sig inte resulterade i överens-\r\nkommelser. Men den regering i vilken jag ingick\r\nfattade beslut om en differentierad taxa som sedan, på\r\ngrund av tidigare beslut, visade sig kunna rivas upp.\r\nVi nådde alltså inte det resultat som vi hade önskat,\r\nmen det berodde på att man konstaterade att det sedan\r\ntidigare fanns regler som gjorde att vi inte kunde fatta\r\nden typ av beslut som vi har gjort. Därför initierade vi\r\nden översyn som jag nu med glädje noterar att den\r\nnuvarande justitieministern fullföljer.\r\nSedan bara ett enkelt svar på frågan var i all värl-\r\nden de 99 miljonerna skall komma ifrån. På tolv må-\r\nnader är det 66 miljoner. Sigrid Bolkéus bör minnas\r\natt det förslag från Jusitiedepartementet, som riksda-\r\ngen tidigare röstade ned, om en sänkning av den övre\r\ninkomstgränsen redan då - det måste ha varit 1992 -\r\ninnebar nästan samma belopp. Riksdagen fattade då\r\nbeslut om att i stället kräva in andra besparingsför-\r\nslag. Jag minns inte siffrorna, men det är inte så stor\r\nskillnad mellan det vi nu föreslår, som har en större\r\nvidd, och det enstaka förslaget som riksdagen tidigare\r\nröstade ned. Snarare är det en fråga om det finns ett\r\nintresse av att sänka den övre inkomstgränsen och att\r\ngöra övriga förändringar. Med tanke på hur det stats-\r\nfinansiella läget i alla andra sammanhang åberopas\r\nbör det göras också i detta sammanhang.</pre><pre>Anf.  114  SIGRID BOLKÉUS (s) replik\r\nHerr talman! Frågan angående förhandlingarna\r\nmed Advokatsamfundet har jag ställt i kammaren. Jag\r\nförväntade mig att de som besvarade frågan visste\r\nnågot om detta. Det resulterade, som jag sade, i den\r\nröra som uppstod efter att brottmålstaxan sänktes till\r\n850 kronor. Om detta kan man prata väldigt mycket.\r\nÖver till frågan om de 99 miljonerna och de övre\r\ninkomstgränserna. Rätten till biträde i vissa invandra-\r\nrärenden är redan väldigt begränsad, och antalet mål\r\nhar ju minskat betydligt. Jag tror inte att det kan röra\r\nsig om några stora summor, för grundutredningen\r\nmåste vara bra. Den får inte försämras.\r\nFörslaget om en sänkning av den övre inkomst-\r\ngränsen från 7 till 4 basbelopp skulle innebära att bara\r\nde riktigt rika och de riktigt fattiga skulle ha råd att\r\nanlita advokat. Men 1992 var besparingarna 15 miljo-\r\nner på tolv månader. Det skulle blir drygt 22 miljoner\r\npå 18 månader. Om man gör en uppräkning med någ-\r\nra miljoner hamnar man långt ifrån de 99 miljonerna.\r\nÅterbetalningsskyldigheten i brottmål skall skär-\r\npas. Ja, vi vet att av samtliga böter som utdöms, flyter\r\n95 % in. När det gäller böter utdömda i domstol är det\r\n90 %. Då finns det anledning att anta att dömda i\r\nbrottmål också betalar i stor utsträckning, kanske i\r\nstörre utsträckning än vi tror. Naturligtvis finns det\r\nlångtidsdömda, men de brukar sällan ha några till-\r\ngångar, så där tror jag inte heller att det finns några\r\nmiljoner att hämta.\r\nJag har nämnt grundavgiften, men den frågan kan\r\njag återkomma till.</pre><pre>Anf.  115  GUN HELLSVIK (m) replik\r\nHerr talman! Bara en kort kommentar. Det är helt\r\nriktigt att en sänkning av den övre inkomstgränsen\r\ninnebär att det blir en större grupp som inte kan få\r\nrättshjälp. Men jag kan gå tillbaka till vad vi har dis-\r\nkuterat i tidigare sammanhang: Vem har det yttersta\r\nansvaret för mig själv? Jo, det är rimligen jag. Det är\r\nviktigt att de som saknar eller har mycket låga in-\r\nkomster skall ha möjlighet att processa oberoende av\r\nsin ekonomi. Men övriga människor med något så när\r\nnormala inkomster kan teckna en hemförsäkring och\r\ndärmed få ett rättsskydd.</pre><pre>Anf.  116  SIGRID BOLKÉUS (s) replik\r\nHerr talman! Det vore intressant att få veta vad\r\njustitieministern menar med normala inkomster och\r\nhur mycket inkomstgränsen skulle sänkas, för det är\r\nju vad det handlar om. Jag tycker att Rättshjälpsut-\r\nredningen skall få se över dessa frågor i lugn och ro.\r\nSom sagt var skulle det ge, tidigare då, 22 miljoner på\r\n18 månader plus litet uppräkningar.\r\nJag har tittat på frågan om ny grundavgift för\r\növerklaganden. Visst förekommer okynnesöverkla-\r\nganden, men det får inte bli så att en ny avgift gör att\r\nman inte har möjlighet att överklaga och hävda sin\r\nrätt. Man får också akta sig, så att inte detta skapar\r\norganisatoriskt krångliga lösningar som äter upp\r\ntänkta besparingar, vilket tidigare har hänt.\r\nTyvärr fick jag inget svar på frågan som jag litet\r\ngrand upplever som en anklagelse att advokater skulle\r\nfuska. Jag ser så många andra skäl till att pruta när det\r\ngäller biträde, och jag har gått igenom hundratals\r\närenden i Rättshjälpsnämnden. Vad har ni för belägg\r\nför att advoktakterna skulle fuska?</pre><pre>Anf.  117  ROLF ÅBJÖRNSSON (kds)\r\nHerr talman! Vi kristdemokrater yrkar bifall till\r\nreservation 3, Privatisering av allmänna advokatbyrå-\r\ner, mom. 5.\r\nJag skall fatta mig ganska kort i detta ämne som\r\nman kan utveckla rätt mycket. Min grundinställning är\r\natt advokatverksamhet till sin natur är sådan att den\r\nlämpligen drivs i privat regi och i konkurrens. De\r\nallmänna advokatbyråerna har, som jag ser det, inget\r\nberättigande över huvud taget. Ju snabbare de kan\r\navvecklas, desto bättre är det.\r\nDet skäl som ursprungligen åberopades för att in-\r\nrätta de allmänna advokatbyråerna var att man skulle\r\nfå insyn i advokatverksamheten. Men det kan man få\r\nändå, så det är inga som helst problem med det. Det är\r\negentligen bara ett skenargument.\r\nDäremot har det uppstått en massa problem, som\r\njag inte närmare skall utveckla här. Men det har näm-\r\nligen visat sig att de allmänna advokatbyråerna, som\r\nskall vara kostnadsledande, är dyrare än de privata.\r\nNär det gäller den sociala sidan har det egentligen\r\naldrig ifrågasatts att det privata advokatväsendet kan\r\nklara den lika bra, för att inte säga bättre. De allmän-\r\nna advokatbyråerna subventioneras ju på olika sätt.\r\nAnnars skulle de över huvud taget inte få det att gå\r\nihop i någon form.\r\nNär det gäller valmöjligheten råder det ingen tve-\r\nkan om att allmänheten skulle välja den advokat som\r\nde anser vara bäst.\r\nKort bara om detta med timtaxa och timredovis-\r\nning. Detta är ett väldigt bekymmer i hela västvärlden\r\nfaktiskt. Anledningen är att man av olika skäl har\r\nkommit fram till att tidsredovisning är lösningen när\r\ndet gäller att ersätta advokater, vilket har en tendens\r\natt bli oerhört dyrt. Det är klart att om man får betalt\r\nför ett kvantum tid oberoende av innehållet i presta-\r\ntionen, så är det inte bra.</pre><pre>Det är svårt att finna parametrar för att på ett rik-\r\ntigt bra sätt arvodera dessa tjänster - det är jag den\r\nförste att erkänna. Men timtaxeredovisning är det\r\nabsolut sämsta av alla sätt, det kan jag garantera. Det\r\nfinns nog anledning att titta på det här på ett annat\r\nsätt.\r\nAvveckla de statliga advokatbyråerna så snabbt\r\nsom möjligt! Då kommer man att tjäna en hel del\r\npengar.</pre><pre>Anf.  118  SIGRID BOLKÉUS (s)\r\nHerr talman! Jag lyssnade på Rolf Åbjörnsson,\r\noch hans grundinställning är att man skall jobba i\r\nkonkurrens. Han sade att de allmänna advokatbyråer-\r\nna är dyrare än de privata. För några år sedan låg\r\nmarknadsersättningen för privata advokater på 1 500\r\nkr, och jag tror inte att det kommer att bli billigare.\r\nDet har talats om glesbygden, och Rolf Åbjörns-\r\nson sade att de allmänna advokatbyråerna subventio-\r\nneras. Men hur blir det om vi inte har dessa sju all-\r\nmänna advokatbyråer som har mottagning på 15 stäl-\r\nlen? Jag tror att det kommer advokater till glesbyg-\r\nden, därför att det finns gott om sådana. De som är\r\nskickliga kommer att samlas där godbitarna och peng-\r\narna finns, men de som inte kan livnära sig i tätorten\r\nfår flytta ut. Det här är också en regionalpolitisk frå-\r\nga, förutom att det behövs bra folk i glesbygden.\r\nUtredningen har tittat på taxorna, och jag håller\r\nmed om att det nuvarande systemet inte är riktigt bra.\r\nMen det vore intressant att veta vad Rolf Åbjörnsson\r\nanser om timkostnadsnormen. Advokaterna klagar ju\r\nganska ofta på att den ligger alldeles för lågt. Är det\r\nockså Rolf Åbjörnssons uppfattning?`</pre><pre>Anf.  119  ROLF ÅBJÖRNSSON (kds)\r\nHerr talman! Jag tror inte att det regionala är nå-\r\ngot problem. När detta ursprungligen diskuterades på\r\n70-talet var man inne på ett s.k. Jämtlandssystem, som\r\nalltså i privat regi skulle tillgodose de sociala och\r\nregionala synpunkterna. Jag tror säkerligen att det går\r\natt lösa.\r\nJag tror i stort sett inte att taxenormen är något\r\nstörre problem. Man kan alltid diskutera fram och\r\ntillbaka exakt var den skall ligga, men jag tror inte att\r\ndet är något större fel med den. Vad jag har reagerat\r\nmot är just att man får betalt för varje timme helt\r\noberoende av innehållet i arbetet. Det är det som är så\r\noerhört upprörande. Det har också inneburit någon\r\nform av demoralisering. Det rör brottmål och allmän\r\nrättshjälp, som är ett område som tyvärr är litet\r\nsumpartat just nu.</pre><pre>Anf.  120  SIGRID BOLKÉUS (s)\r\nHerr talman! Varför jag var litet intresserad av\r\nRolf Åbjörnssons åsikter angående timkostnadsnor-\r\nmen, som han nu tycker är ganska bra, var att den\r\nockså utgör underlag för konkursförvaltartaxan. Det\r\när också galet att man får betalt för timmar. I det\r\nförslag som nu kommer är timkostnadsnormen unge-\r\nfär som en trea i betyget. De som inte är skickliga\r\nadvokater, som lägger ned för mycket tid, kommer att\r\nfå mera avdrag än tidigare. Skicklighet skall också\r\nkunna premieras.\r\nJag tror att detta förslag, som remissinstanserna\r\nhar varit positiva till - t.o.m. Advokatsamfundet, som\r\nvar mera positivt än jag hade trott - kommer att inne-\r\nbära en klar förbättring.</pre><pre>Överläggningen var härmed avslutad.\r\n(Beslut fattades efter 10 §.)</pre><pre>10 §  Uthyrning och utlåning av upphovsrätts-\r\nligt skyddade verk, m.m.</pre><pre>Föredrogs\r\nLagutskottets betänkande 1994/95:LU4\r\nUthyrning och utlåning av upphovsrättsligt skyddade\r\nverk, m.m. (prop. 1994/95:58)</pre><pre>Anf.  121  SVEN-ERIK ÖSTERBERG (s)\r\nHerr talman! I betänkandet behandlar utskottet\r\nproposition 1994/95:58 om uthyrning och utlåning av\r\nupphovsrättsligt skyddade verk m.m. jämte fem mo-\r\ntioner som väckts med anledning av propositionen.\r\nJag vill först av allt påpeka att detta har varit ett\r\nmycket omfattande arbete för utskottet, då intresset\r\nför behandlingen har varit mycket stort bland berörda\r\nparter, men också från allmänheten, då propositionens\r\nhuvudfråga under behandlingen blivit huruvida det\r\näven i framtiden finns möjlighet att parallellimportera\r\nmusik på CD-skiva från länder utanför EU-området.\r\nNär utskottet på ett tidigt stadium blev införstått med\r\nvidden av denna fråga, och det stora intresse som\r\nväcktes runt om, anordnades en speciell hearing för\r\natt om möjligt reda ut de frågetecken som fanns.\r\nPropositionen i sig har kommit till i syfte att göra\r\nde lagändringar som behövs för att uppfylla två EG-\r\ndirektiv.\r\nDet ena direktivet handlar om uthyrnings- och ut-\r\nlåningsrättigheter till upphovsrättsligt skyddade verk\r\noch upphovsrätten närstående rättigheter.\r\nDet andra direktivet handlar om samordningen av\r\nvissa regler om upphovsrätt och närstående rättigheter\r\navseende satellit- och kabelsändningar.\r\nRegeringen har i propositionen föreslagit att upp-\r\nhovsmännens spridningsrätt skall förstärkas genom en\r\növergång från global till regional konsumtion, s.k.\r\nEES-vid. Sett från nationella och upphovsrättsliga\r\nutgångspunkter kan utskottet finna starka skäl för\r\nförslaget. Om det genomfördes skulle det dock få\r\nstora konsekvenser för importen av fonogram, dvs.\r\nframför allt CD-musik, till Sverige.\r\nUtskottet avstyrker därför i full enighet förslaget\r\nom att ge upphovsmännen regional spridningsrätt.\r\nDessutom trycker utskottet extra starkt på, i enlighet\r\nmed den socialdemokratiska motionen av Anita Pers-\r\nson m.fl., vikten av att Sverige som nation med styrka\r\nverkar inom EU för global konsumtion. För Sverige\r\nhar den globala konsumtionen, dvs. möjligheten att\r\nfritt kunna handla med hela vår omvärld utan restrik-\r\ntioner, varit en mycket viktig princip. Den är så viktig\r\natt den bör drivas av Sverige inom den europeiska\r\nunionen. Det är anledningen till att utskottet särskilt\r\nvill ge regeringen detta till känna.\r\nI och med att utskottet gör detta ställningstagande\r\ngår utskottet emot det förslag som regeringen har lagt\r\nfram i propositionen. Men utskottet anser att det finns\r\növervägande skäl för detta förfaringssätt, som jag har\r\nredogjort för.\r\nI praktiken innebär utskottets förslag nämligen att\r\ndet även framdeles är fullt möjligt att parallellimpor-\r\ntera CD-skivor från t.ex. USA. Detta har naturligtvis\r\nstor betydelse för konsumenterna men är också ett\r\nviktigt beslut för att befrämja ett framtida brett kultu-\r\nrellt utbud. Denna möjlighet har med all säkerhet\r\näven betydelse för ett konsumentvänligt pris på just\r\nfonogram/CD-skivor.\r\nDessutom ansluter Sverige i och med utskottets\r\nförslag till den nordiska linjen. Likartade beslut är\r\nfattade i Danmark och Finland.\r\nDet är därför som jag med mycket stor tillfreds-\r\nställelse kan konstatera att utskottet kunde enas i\r\ndenna mycket svåra uppgift. Utskottet har heller inte\r\nsparat någon möda i fråga om att få det heltäckande\r\nbeslutsunderlag som denna fråga har krävt. Jag vill\r\nhär åter hänvisa till de uppvaktningar som varit samt\r\nden hearing som anordnats på utskottets initiativ.\r\nI och med utskottets ställningstagande har önske-\r\nmålen i motionerna L8, L9, L10 yrkandena 1 och 2,\r\nL11 och L12 yrkande 1 blivit tillgodosedda.\r\nBeträffande de farhågor som framförts i motion\r\nL10 av Tanja Linderborg m.fl. samt motion L12 yr-\r\nkande 2 av Anita Persson m.fl. om att övergångsbe-\r\nstämmelserna beträffande avtal om filminspelning,\r\ndvs. avtal mellan en filmproducent och en utövande\r\nkonstnär, skulle kunna ha en retroaktiv negativ effekt\r\npå redan ingångna avtal slår utskottet fast att farhå-\r\ngorna är helt obefogade, eftersom övergångsbestäm-\r\nmelserna inte har retroaktiv verkan på redan ingångna\r\navtal.\r\nI propositionen fastslås att den nya lagstiftningen\r\nskulle träda i kraft den 1 januari 1995, men eftersom\r\nriksdagsbehandlingen har dragit ut på tiden - av de\r\nskäl som jag har redogjort för - föreslår utskottet att\r\nikraftträdandet sker den 1 juni 1995.\r\nMed de orden vill jag yrka bifall till hemställan i\r\ndess helhet i lagutskottets betänkande nr 4.</pre><pre>Anf.  122  YVONNE RUWAIDA (mp)\r\nHerr talman! Jag vill först gå ifrån ämnet och bara\r\nkort uttrycka min sorg och min vrede över de rasistis-\r\nka attacker som två familjer här i Sverige nyligen har\r\nutsatts för, nämligen familjen Labadi och den chilens-\r\nka familjen Rojas i Täby. Jag vill uppmana alla -\r\nregering och riksdagsledamöter - att agera och inte\r\nvara tysta. Tystnad är att acceptera det som händer.\r\nNär det gäller betänkandet anser jag att både\r\nkansliet och ledamöterna i utskottet har gjort ett oer-\r\nhört bra arbete. Från början var dock min åsikt att\r\nregeringen aldrig borde ha lagt fram den här proposi-\r\ntionen. Man borde i stället ha varit i Bryssel och i\r\nStrasbourg och agerat inom EU för att direktivet\r\nskulle dras tillbaka eller ändras. Regeringen och hela\r\nriksdagen vill bibehålla global konsumtion på det här\r\nområdet, och de flesta EU-länderna har fortfarande\r\ninte implementerat detta EU-direktiv i den nationella\r\nlagstiftningen. Den tveksamheten inom EU skulle\r\nman ha kunnat utnyttja. Min fråga är: Varför har den\r\nsvenska regeringen alltid sådan brådska att snabbt\r\nimplementera EU-direktiv?\r\nNär jag var i Holland fick jag höra ett skämt - för\r\nmig är det inget skämt men det är det för dem i Hol-\r\nland - om att svenska jurister tolkar EU-lagar till\r\nSveriges nackdel och att vi är väldigt laglydiga. Skall\r\nSverige vara ett föredöme och på så sätt påverka EU,\r\nvåga gå före? Det var ju ja-sidans argument för att vi\r\nskulle gå med i EU - vi skulle gå med och påverka,\r\ninte lägga oss platt. Jag hoppas att regeringen inte\r\nkommer att agera så här i framtiden utan våga gå före!</pre><pre>Överläggningen var härmed avslutad.\r\nBeslut</pre><pre>JuU17 Anslag till Brottsförebyggande rådet, m.m.\r\nMom. 3 (BRÅ:s inriktning)\r\n1. utskottet\r\n2. res. 2 (v)\r\nVotering:\r\n273 röster för utskottet\r\n17 röster för res. 2\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 69 m, 21 c, 19 fp, 14 mp,\r\n12 kds\r\nFör res. 2:     17 v\r\nFrånvarande:    23 s, 11 m, 6 c, 7 fp, 5 v, 4 mp,\r\n3 kds</pre><pre>Mom. 5 (inriktningen av kriminalpolitiken)\r\nProposition ställdes först beträffande utskottets\r\nhemställan och därefter ifråga om motiveringen.\r\nHemställan:\r\n1. utskottet\r\n2. res. 6 (m)\r\nVotering:\r\n218 röster för utskottet\r\n69 röster för res. 6\r\n4 avstod\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 18 c, 19 fp, 17 v, 14 mp,\r\n11 kds\r\nFör res. 6:     69 m\r\nAvstod:         3 c, 1 kds\r\nFrånvarande:    22 s, 11 m, 6 c, 7 fp, 5 v, 4 mp,\r\n3 kds\r\nMotiveringen:\r\nGodkännande av\r\n1. utskottets motivering\r\n2. motiveringen i res. 4 (c)\r\nVotering:\r\n195 röster för utskottet\r\n21 röster för res. 4\r\n75 avstod\r\n58 frånvarande\r\nKammaren biföll utskottets motivering.\r\nPartivis fördelning av rösterna:\r\nFör utskottet:  139 s, 6 m, 19 fp, 17 v, 14 mp\r\nFör res. 4:     21 c\r\nAvstod:         63 m, 12 kds\r\nFrånvarande:    22 s, 11 m, 6 c, 7 fp, 5 v, 4 mp,\r\n3 kds</pre><pre>Övriga moment\r\nKammaren biföll utskottets hemställan.</pre><pre>JuU18 Anslag till åklagarväsendet, m.m.\r\nMom. 1-2\r\nKammaren biföll utskottets hemställan.</pre><pre>Mom. 3 (anslag till Åklagarmyndigheterna)\r\n1. utskottet\r\n2. res. (mp).\r\nVotering:\r\n277 röster för utskottet\r\n14 röster för res.\r\n58 frånvarande\r\nKammaren biföll utskottets hemställan.\r\nPartivis fördelning av rösterna\r\nFör utskottet:  139 s, 69 m, 21 c, 19 fp, 17 v,\r\n12kds\r\nFör res.:               14 mp\r\nFrånvarande:    22 s, 11 m, 6 c, 7 fp, 5 v, 4 mp,\r\n3 kds</pre><pre>JuU19 Anslag till rättshjälp, m.m.\r\nMom. 3 (anslag till rättshjälpskostnader)\r\n1. utskottet\r\n2. res. 2 (m)\r\nVotering:\r\n222 röster för utskottet\r\n69 röster för res. 2\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 21 c, 19 fp, 17 v, 14 mp,\r\n12 kds\r\nFör res. 2:     69 m\r\nFrånvarande:    22 s, 11 m, 6 c, 7 fp, 5 v, 4 mp,\r\n3 kds</pre><pre>Mom. 5 (privatisering av allmänna advokatbyråer)\r\n1. utskottet\r\n2. res. 3 (m, kds)\r\nVotering:\r\n209 röster för utskottet\r\n81 röster för res. 3\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 21 c, 18 fp, 17 v, 14 mp\r\nFör res. 3:     69 m, 12 kds\r\nFrånvarande:    22 s, 11 m, 6 c, 8 fp, 5 v, 4 mp,\r\n3 kds</pre><pre>LU4 Uthyrning och utlåning av upphovsrättsligt\r\nskyddade verk, m.m.\r\nKammaren biföll utskottets hemställan.</pre><pre>11 §  Ny marknadsföringslag</pre><pre>Föredrogs\r\nLagutskottets betänkande 1994/95:LU16\r\nNy marknadsföringslag (prop. 1994/95:123)</pre><pre>Anf.  123  BIRGITTA CARLSSON (c)\r\nHerr talman! Vi skall nu behandla lagutskottets\r\nbetänkande 1994/95:LU16 Ny marknadsföringslag.\r\nDetta är ett förslag till ny marknadsföringslag som\r\nersätter 1975 års marknadsföringslag.\r\nI stort sett är vi överens om detta förslag från ut-\r\nskottet. Utskottet har vid behandlingen av detta ären-\r\nde gjort vissa förändringar, bl.a. har tiden för ikraft-\r\nträdandet flyttats från den 1 juli 1995 till den 1 januari\r\n1996 på grund av att utskottet beslutat tillstyrka bl.a.\r\nett yrkande i vår motion från Centern, L16. Det är\r\nviktigt att dessa förändringar vad gäller \"faktureringar\r\nav obeställda varor\" är gjorda med tanke på den stora\r\nolägenhet de har medfört för många näringsidkare.\r\nMånga företag har upplevt det mycket irriterande\r\natt de erhållit fakturor eller orderbekräftelser för varor\r\nsom de inte har beställt. Det gäller inte minst påstådda\r\nbeställningar av annonsering i olika kataloger. I de\r\nfallen har det regelmässigt skickats ut fakturor eller\r\norderbekräftelser innan någon produkt har färdig-\r\nställts. Just detta har jag själv utsatts för av flera aktö-\r\nrer, då jag tidigare skött administrationen åt ett mind-\r\nre företag. Under de år jag arbetade med detta erhöll\r\njag åtskilliga fakturor och orderbekräftelser. Vid flera\r\ntillfällen var det svårt att nå dessa företag, och vid\r\nkontakt var de dessutom vid flera tillfällen mycket\r\notrevliga för att vårt företag inte ville godkänna deras\r\nförsök att tvinga oss att annonsera i deras katalog.\r\nDet är därför med stor tillfredsställelse jag kan\r\nkonstatera vad utskottet skriver: \"Enligt utskottets\r\nmening föreligger ett behov av lagstiftning som kan\r\nmotverka negativa säljmetoder i form av fakturasko-\r\njeri på ett effektivare sätt än vad straffbestämmelserna\r\ni brottsbalken och generalklausulen om otillbörlig\r\nmarknadsföring kan göra. Utskottet förordar att rege-\r\nringen snarast möjligt framlägger ett förslag till rätts-\r\nlig reglering i nu angivet syfte.\"\r\nMed den skrivningen har vi fått en del av vår mo-\r\ntion tillgodosedd.\r\nHerr talman! Jag vill yrka bifall till reservation 3\r\nom diskriminerande reklam, som behandlar resten av\r\nvår motion.\r\nVi i Centern tycker att vi nu är mogna att gå vida-\r\nre med att förbjuda diskriminerande reklam. I vår\r\nmotion har vi tagit upp detta. Man kan inte välja bort\r\nreklamen. Den möter vi överallt - i tidningar, på TV\r\noch på annonspelare. Därför tycker vi att det är extra\r\nangeläget att vi från samhällets sida sätter gränser och\r\nvisar att vi inte accepterar vilken reklam som helst.\r\nSamhället måste reagera kraftigare på reklam som är\r\nkränkande och nedvärderande. Vi anser att övertram-\r\npen i dag är värre än tidigare. Det förekommer inte\r\nbara reklam där kvinnor framställs på ett kränkande\r\nsätt, utan det är inte heller ovanligt med etniskt och\r\nreligiöst kränkande reklam i vissa sammanhang.\r\nVi har i dag nått den gräns där lagstiftning mot\r\nkränkande reklam känns påkallad. Vi måste sätta\r\ngränser för vad vi tillåter. Lagstiftning är inte tillräck-\r\nligt. Vi måste fortsätta med opinionsbildning. Lagreg-\r\nlering och självsanering skall inte ställas mot varandra\r\nutan ses som kompletterande varandra. En lagregle-\r\nring kommer bara åt de grövsta övertrampen. Även\r\nmed en lagstiftning har branschen ett ansvar att disku-\r\ntera och skapa normer för god reklamsed.\r\nI Norge där man sedan lång tid har lagreglering\r\nhar man goda erfarenheter av just denna kombination\r\nav lagstiftning och egenåtgärder. Inte minst med tanke\r\npå en ökad internationalisering är det viktigt att för-\r\nsöka få en enhetlighet i de gränser och kriterier vi\r\nställer för vad som är tillåtet respektive övertramp.\r\nSverige har genom olika internationella konven-\r\ntioner åtagit sig att motverka diskriminering av olika\r\nslag. Övriga nordiska länder har genom lagstiftning\r\nmöjligheter att ingripa mot diskriminerande reklam.\r\nSverige borde därför eftersträva att vi uppfyller våra\r\ninternationella åtaganden inom detta område.\r\nDärför bör regeringen tillsätta en parlamentarisk\r\nutredning med uppgift att ytterligare bereda frågan\r\noch föreslå reglering mot diskriminerande reklam.\r\nHerr talman! Med det anförda yrkar jag än en\r\ngång bifall till reservation 3.</pre><pre>Anf.  124  TANJA LINDERBORG (v)\r\nHerr talman! Jag skall först be att få yrka bifall till\r\nreservation 2 avseende mom. 9.\r\nNär vi nu står i begrepp att fatta beslut om en ny\r\nmarknadsföringslag tycker jag att det är beklagligt att\r\nregeringen inte har orkat föreslå lagstiftning mot\r\ndiskriminerande reklam.\r\nRedan för 20 år sedan väcktes ett antal motioner\r\nmed förslag till lagstiftning mot könsdiskriminerande\r\nreklam. 1975/76 års riksmöte gav regeringen i upp-\r\ndrag att komma med ett sådant lagförslag. Därefter\r\nhar ärendet - som jag ser det - dragits i långbänk med\r\nhjälp av kommittébetänkande, rapporter och slutligen\r\nCivildepartementets promemoria Diskriminerande\r\nreklam som kom till den slutsatsen, att skäl talar för\r\natt i lag införa möjligheter att ingripa mot diskrimine-\r\nrande reklam.\r\nVänsterpartiet delar den uppfattningen. Det finns\r\nett klart behov av lagstiftning inom området. Många\r\nmänniskor känner sig kränkta av framställningar av\r\nkvinnor som rena sexualobjekt. Reklam som innehål-\r\nler inslag av diskriminering på grund av ras och reli-\r\ngion har också börjat förekomma, om än i begränsad\r\nomfattning hittills. Alla dessa reklammetoder är full-\r\nständigt oacceptabla i vårt samhälle. Sverige har, som\r\nBirgitta Carlsson nämnde i sitt anförande, genom\r\nolika internationella konventioner åtagit sig att mot-\r\nverka diskriminering av olika slag.\r\nVi lär oss obestridligen att bemöta människor uti-\r\nfrån hur de framställs. Reklam bevarar ofta föråldrade\r\nkvinnobilder. Personligen är jag hjärtligt trött på\r\nreklam där kvinnor framställs som okunniga fjollor -\r\ndet är alltså fråga om ett klart könsrollsbevarande. Jag\r\när också oerhört trött och less på den alltmer före-\r\nkommande sexualiserade reklamen. Jag vet inte om ni\r\nminns reklamen i TV för Palmolive för ett par år\r\nsedan. Inslaget bara droppade in i vardagsrummet. En\r\nung vacker flicka höll upp en tvålflaska som var\r\nformgiven som en penis. Den sprutade skum över hela\r\nhennes kropp. Detta skum ringlade sig som en orm\r\növer kroppen. Det reklaminslaget upprörde mig och\r\nmånga andra kvinnor. Vi kände oss djupt kränkta.\r\nReklam riktar sig oftast till ungdomar, barn och\r\nkvinnor. Det handlar om människor som är lättpåver-\r\nkade för att de är unga och på väg att hitta en identitet\r\noch det handlar om oss kvinnor som faktiskt har ett\r\nomättligt behov av att tillfredsställa just andras behov.\r\nDe grupper som reklamen oftast riktar sig till är de\r\ngrupper som lättast tar åt sig av exempelvis könsdis-\r\nkriminerande mönster.\r\nJag tror förresten inte heller att männen tycker att\r\ndet är särskilt roligt att utnyttjas i reklam för exem-\r\npelvis Tipstjänst. De sitter i en skitig - förlåt uttrycket\r\n- undertröja med en ölburk och tipskupong framför\r\nTV:n och bara väntar på att Tipsextra skall börja.\r\nMännen talar dock inte om att de känner sig kränkta.\r\nDet kan bero på att männen inte är lika vana vid att\r\nuttrycka känslor som vi kvinnor är.\r\nHerr talman! Som jag inledningsvis nämnde har\r\nbehov av lagstiftning mot diskriminerande reklam\r\npåtalats vid flera tillfällen sedan en lång tid tillbaka.\r\nDet har väckts motioner i riksdagen. Det har kommit\r\nrapporter från Konsumentverket, och det har inte\r\nminst förekommit opinionsyttringar från olika organi-\r\nsationer, framför allt från kvinnoorganisationer.\r\nFrån näringslivets sida har man emellertid hela ti-\r\nden varit starkt kritisk till en sådan lagstiftning. Om\r\nman är litet konspiratoriskt lagd kanske man kan ana\r\natt näringslivets etiska råd inrättades av rädsla för\r\nlagstiftning. Därmed ansåg man att näringslivets egna\r\nåtgärder skulle vara tillräckliga. Det har nu gått nästan\r\nsex år sedan rådet inrättades. Det har säkert åstad-\r\nkommit en hel del; det erkännandet tycker jag att\r\nrådet skall ha. Men det går inte att bortse från det\r\nfaktum att den kränkande och diskriminerande rekla-\r\nmen finns kvar. Den har blivit alltmer påträngande.\r\nDen dyker upp i våra TV-apparater i våra hem vid\r\nsnart sagt alla tider på dygnet.\r\nOm man från statsmakternas sida klart säger ifrån\r\natt vi i vårt samhälle inte tolererar diskriminerande\r\nreklam och att sådana reklammetoder kan leda till\r\nförbud i domstol finns det säkert anledning att anta att\r\nnäringsidkarna blir mer försiktiga i valet av mark-\r\nnadsföringsmetoder. Lagstiftningen har ju också ett\r\npreventivt syfte.\r\nAtt det krävs en grundlagsändring för att man skall\r\nkunna ingripa mot diskriminerande reklam har klar-\r\ngjorts av konstitutionsutskottet. Det böjer jag mig\r\nsjälvfallet för. Men jag anser att det inte får utgöra\r\nnågot hinder för att en lagstiftning äntligen kommer\r\ntill stånd. Regeringen bör snarast återkomma till riks-\r\ndagen med förslag till lagstiftning mot diskrimineran-\r\nde marknadsföring och med förslag till den grund-\r\nlagsändring som kan bli nödvändig på grund av denna\r\nlagstiftning. Det blir i så fall inte första gången som\r\nman ändrar grundlagen för en angelägen sak.\r\nEnligt min mening är det inte nödvändigt att an-\r\nvända ytterligare pengar och tid för en parlamentarisk\r\nutredning, som Centerpartiet yrkar. Frågan har fak-\r\ntiskt utretts i 20 år. Jag avslutar med att än en gång\r\nyrka bifall till reservation 2, mom. 9.</pre><pre>Anf.  125  YVONNE RUWAIDA (mp)\r\nHerr talman! Reklam påverkar. Jag tänker på alla\r\ndessa trådsmala tjejer som vi ser i reklamen och på\r\ndet slanka skönhetsideal som inte många kan uppnå.\r\nSom ung tjej vill man bli som dem och uppnå detta\r\nskönhetsideal. Dessa modeller är nästan som en del av\r\ndem själva.\r\nMånga tjejer har på grund av reklamens påverkan\r\nfaktiskt drivits till anorexi eller bulimi. De får ett\r\nsämre självförtroende eftersom de inte kan leva upp\r\ntill detta skönhetsideal.\r\nReklam påverkar på många olika sätt. Skönhetsi-\r\ndealet är en sida. Vi människor är inga maskiner som\r\nkan sålla bort det som är dåligt med reklam. Man kan\r\ninte säga: Det här angår inte mig; jag påverkas inte.\r\nVi är människor och inte maskiner, och vi påver-\r\nkas. Reklamen utgör i många fall en sorts livsstilspro-\r\npaganda. Många människor, inte minst unga, saknar\r\nbåde kraft och förmåga att värja sig emot den. Dess-\r\nutom översköljs vi av reklam som ibland har en sådan\r\nintensitet att den riskerar att kränka människors in-\r\ntegritet.\r\nVi i Miljöpartiet vill att regeringen tillsätter en ut-\r\nredning som kommer med förslag om hur man kan\r\nminska kränkningar av människans integritet och öka\r\nmöjligheterna för människorna att slippa reklam.\r\nDessutom vill vi att utredningen skall titta på hur den\r\nlivsstilspropaganda som sköljer över vuxna, barn och\r\nungdomar påverkar normer och beteenden i samhäl-\r\nlet. Då tänker vi bl.a. på konsumtionen.\r\nTanja Linderborg, från Vänsterpartiet, har sagt det\r\nmesta som jag skulle vilja säga när det gäller diskri-\r\nminerande reklam. Vi vill, precis som Vänsterpartiet,\r\natt regeringen återkommer med förslag till lagstiftning\r\nmot diskriminerande marknadsföring och förslag till\r\nde grundlagsändringar som kan bli nödvändiga på\r\ngrund av denna lagstiftning.\r\nPrecis som Tanja Linderborg påpekade har det i\r\nmånga sammanhang visat sig att man har kunnat änd-\r\nra grundlagen när det har gällt en angelägen lagstift-\r\nning. Och att förbjuda diskriminerande reklam är\r\nverkligen angeläget.\r\nVi kan titta på andra länder, t.ex. nordiska länder.\r\nDe har i dag en lagstiftning som gör att man kan in-\r\ngripa mot könsdiskriminerande reklam. I grund och\r\nbotten handlar detta om principen om alla människors\r\nlika värde.\r\nJag yrkar bifall till reservation nr 2, som är ge-\r\nmensam med Vänsterpartiet, och till reservation nr 4.\r\nVi kommer från Miljöpartiet att återkomma angå-\r\nende den motion som handlar om hur vi kan få en\r\nmiljövänligare konsumtion och om hur vi som kon-\r\nsumenter kan få fullständig information om de varor\r\nsom vi köper, delvis även i marknadsföringen.\r\nTack!</pre><pre>Anf.  126  BENGT KRONBLAD (s)\r\nHerr talman! Marknadsföringslagstiftningen syf-\r\ntar, enligt oss socialdemokrater, till att stärka konsu-\r\nmenternas ställning. Redan under 1970-talet vidgades\r\nsynen på konsumenternas roll. Konsumenterna hade i\r\nlagstiftningen tidigare främst uppmärksammats som\r\nanvändare och brukare av varor och tjänster. Nu vid-\r\ngades synen på konsumenternas roll. Det var bl.a.\r\nkonsumenternas ökade köpkraft, utbudet av varor och\r\ntjänster, den omfattande reklamen och svårigheterna\r\nför konsumenterna att överblicka utbudet och värdera\r\nolika alternativ som låg bakom ambitionshöjningen i\r\nkonsumentskyddslagstiftningen.\r\nSedan mitten av 1970-talet, då den nu gällande\r\nmarknadsföringslagen tillkom, har utvecklingen mot\r\nen alltmer svåröverskådlig och komplicerad marknad\r\ntilltagit. Den ökande internationaliseringen och EU-\r\ninträdet har skärpt konkurrensen på marknaden. Såväl\r\nkonkurrenslagstiftningen som marknadsföringslag-\r\nstiftningen är i behov av en modernisering och en\r\nanpassning till de nya förhållandena.\r\nKonkurrenslagstiftningen har nyligen reformerats.\r\nNu går vi vidare med marknadsföringsområdet.\r\nDen nya lagen syftar till att främja konsumenter-\r\nnas och näringsidkarnas intressen i samband med\r\nnäringsidkarnas marknadsföring av varor, tjänster och\r\nandra nyttigheter samt att motverka marknadsföring\r\nsom är otillbörlig mot konsumenter eller näringsidka-\r\nre.\r\nHerr talman! I korthet innebär den nya lagstift-\r\nningen:\r\n- att de vitessanktionerade generalklausulerna från\r\nden gamla lagen bibehålls,\r\n- att det införs särskilda regler med konkreta för-\r\nbud mot och krav på vissa marknadsföringsåtgräder,\r\n- att överträdelser av dessa förbud kan medföra att\r\nnäringsidkaren ådöms en marknadsstörningsavgift,\r\n- att skadeståndsreglerna utvidgas så att skade-\r\nstånd även kan utgå till andra näringsidkare än kon-\r\nkurrenter till den felande näringsidkaren samt till\r\nkonsumenterna - även överträdelse av ett åläggande\r\natt lämna vissa informationer kan medföra skade-\r\nståndsskyldighet,\r\n- att ett tvåinstanssystem införs i marknadsfö-\r\nringsmål, med Stockholms tingsrätt som första instans\r\noch Marknadsdomstolen som andra och sista instans,\r\n- att Konsumentombudsmannens primära talerätt\r\nnär det gäller förbud och ålägganden avskaffas. I mål\r\nom marknadsstörningsavgifter har Konsumentom-\r\nbudsmannen primär talerätt. Om Konsumentombuds-\r\nmannen inte utnyttjar denna talerätt kan enskilda\r\nnäringsidkare som berörs av överträdelsen och en\r\nsammanslutning av näringsidkare föra talan i målet.\r\nHerr talman! Låt mig nu kommentera de fem re-\r\nservationer som har fogats till betänkandet. Den första\r\nhandlar om efterbildningar. Reservanten anför att det\r\nskall vara en produkts funktion, kvalitet, säkerhet\r\nsamt miljö- och hälsoanpassning som bör beaktas när\r\nman bedömer om konsumenten vilseleds. Reservanten\r\nmenar att regeringens förslag bör kompletteras i detta\r\nsyfte och att vilseledande efterbildningar inte får\r\nanvändas vid marknadsföring.\r\nDet är enligt svensk rätt i princip tillåtet att ef-\r\nterbilda en annan näringsidkares prestationer, känne-\r\ntecken eller andra objekt när det efterbildade objektet\r\ninte är skyddat enligt den immaterialrättsliga special-\r\nlagstiftningen. Det kan gälla både patentregler och\r\nvarumärkesskydd. Att använda en sådan efterbildning\r\nvid marknadsföring kan emellertid utgöra otillbörlig\r\nmarknadsföring om efterbildningen används på ett\r\nvilseledande sätt.\r\nRegeringens förslag innebär att en näringsidkare\r\nvid marknadsföring inte får använda efterbildningar\r\nsom är vilseledande genom att de lätt kan förväxlas\r\nmed någon annan näringsidkares kända eller särpräg-\r\nlade produkter, såvida det inte rör efterbildningar som\r\nhuvudsakligen har som syfte att göra produkten funk-\r\ntionell.\r\nI den senare delen innebär detta att t.ex. reservde-\r\nlar till välkända bilmärken kan tillverkas och säljas av\r\nandra än bilfabrikanter och deras auktoriserade åter-\r\nförsäljare. För övrigt är det föreslagna förbudet ut-\r\nformat så att det faller inom ramen för marknads-\r\ndomstolens praxis, och det ligger även i linje med\r\nSveriges konventionsförpliktelser.\r\nUtskottet anser att regeringens förslag i sak över-\r\nensstämmer med yrkandet i motion L18, som därmed\r\nfår anses tillgodosett.\r\nHerr talman! Jag vill göra några ytterligare kom-\r\nmentarer i fråga om den diskriminerande reklamen,\r\nsom tas upp i reservationerna 2 och 3 och som redan\r\nhar tagits upp i debatten.\r\nI flera motioner framförs krav på skärpt lagstift-\r\nning mot diskriminerande reklam och att riksdagen\r\nskall ge regeringen till känna att man bör återkomma\r\nmed ett sådant förslag.\r\nMed diskriminerande reklam brukar i första hand\r\navses könsdiskriminerande reklam, varvid man skiljer\r\npå kränkande och schabloniserande reklam. Typiska\r\nexempel är bilder där kvinnan utnyttjas som blickfång\r\neller som utnyttjar sexuella anspelningar och ger\r\nlöften som inte har med produkten att skaffa. Diskri-\r\nminerande reklam kan också gälla framställningar\r\nsom återspeglar ett föråldrat könstänkande liksom\r\nreklam i fråga om ras, religion, nationalitet, m.m.\r\nNågon lagstiftning som gör det möjligt att ingripa\r\nmot könsdiskriminerande eller annan diskriminerande\r\nreklam finns i dag inte. Regeringen lägger heller inte\r\nnu fram någon ny lagstiftning med förbud mot dis-\r\nkriminerande reklam. En sådan lagstiftning kan inte\r\ninföras utan grundlagsändringar. Det innebär att det\r\nför ett ingripande mot diskriminerande reklam också i\r\nfortsättningen skall krävas att åtgärden är otillbörlig\r\nmot konsumenter eller näringsidkare.\r\nLagutskottet har ingen annan uppfattning än mo-\r\ntionärerna i denna fråga, utan anser att reklam med\r\ninslag av diskriminering i olika former är helt oaccep-\r\ntabel. Genom konstitutionsutskottets yttrande är det\r\nklarlagt att en laglig möjlighet till ingripande mot\r\ndiskriminerande reklam kräver grundlagsändringar\r\nsom innebär inskränkningar i tryckfrihetens och ytt-\r\nrandefrihetens grundvalar. Mot denna bakgrund bör\r\nenligt lagutskottets mening lagstiftning komma i fråga\r\nendast om detta framstår som det enda alternativet för\r\natt komma till rätta med det här stora problemet.\r\nUtskottet anser att situationen för närvarande inte\r\nkan anses vara så allvarlig att inskränkningar av de\r\ngrundlagsfästa rättigheterna oundgängligen behövs\r\nför att komma till rätta med problemen vad avser\r\ndiskriminerande reklam. Bl.a. bör det vara möjligt att\r\nskärpa de insatser som sker genom egenåtgärder inom\r\nnäringslivet, t.ex. genom Näringslivets etiska råd mot\r\nkönsdiskriminerande reklam. Andra former av dis-\r\nkriminerande reklam tas upp av Marknadsetiska rådet,\r\nsom är ett överbranschetiskt råd som behandlar frågor\r\nav principiell karaktär.\r\nUtskottet konstaterar också att regeringen noga\r\nkommer att följa utvecklingen. Om inte näringslivets\r\negenåtgärder kan stävja den diskriminerande rekla-\r\nmen finns det enligt regeringen anledning att på nytt\r\nta upp frågan om åtgärder mot denna.\r\nHerr talman! Reservation 4 handlar om en utred-\r\nning om reklamens påverkan. Motionären vill att\r\nregeringen, bl.a. mot bakgrund av att marknadsföring-\r\nen blivit mer internationell och gränsöverskridande,\r\ntillsätter en utredning bl.a. med uppgift att ge förslag\r\nom hur man kan minska kränkningar av människors\r\nintegritet och öka deras möjligheter att slippa reklam\r\nt.ex. i TV och radio, m.m.\r\nUtskottet konstaterar att det genomförs en rad\r\nforskningsprojekt inom ramen för konsumentforsk-\r\nningen. I den mån dessa projekt skulle påvisa ett\r\nbehov av ytterligare utredningar utgår utskottet från\r\natt Konsumentverket eller regeringen tar erforderliga\r\ninitiativ härtill.\r\nHerr talman! I reservation 5 behandlas frågan om\r\nbevisbördan i marknadsföringsmål. Motionärerna vill\r\natt det skall införas en regel om omvänd bevisbörda i\r\nmarknadsföringsmål. Motionärerna anser att det be-\r\nhövs en sådan regel beträffande vederhäftighet när det\r\ngäller sakuppgifter i marknadsföringen.\r\nUtskottet anser i likhet med regeringen att det inte\r\nbör införas någon regel om omvänd bevisbörda i\r\ndessa mål. Många bevisbördeproblem är invecklade\r\noch inte lämpade för en enkel anvisning i lagstiftning-\r\nen. Frågorna avgörs också enligt utskottets mening\r\nbättre av de rättstillämpande organen. Att i dessa fall\r\nlagreglera en enda bevisregel, som dessutom är oom-\r\ntvistad och väl etablerad som i detta fall, kan leda till\r\nsvårigheter och framstår som helt onödigt.\r\nHerr talman! Fakturaskojeri förekommer tyvärr på\r\nså sätt att en företagare eller privatperson faktureras\r\nutan att ha beställt en vara eller en tjänst. I ett antal\r\nmotioner tas denna fråga upp.\r\nMarknadsföringsutredningen föreslog en katalo-\r\ngregel som innebär ett uttryckligt förbud mot att\r\nskicka fakturor och liknande handlingar och därige-\r\nnom vilseleda mottagaren i fråga om att beställning\r\nhar skett eller om att betalningsskyldighet föreligger,\r\ns.k. fakturaskojeri. Regeringen anser att en uttrycklig\r\nregel om detta inte är motiverad. I den mån ett sådant\r\nförfarande är att bedöma som marknadsföring bör det\r\nenligt regeringens mening kunna förbjudas med stöd\r\nav generalklausulen om otillbörlig marknadsföring.\r\nVid en uppvaktning inför lagutskottet har företrä-\r\ndare för Internationella handelskammarens svenska\r\nnationalkommitté framfört liknande synpunkter som\r\nmotionärerna. Liknande synpunkter har också fram-\r\nförts av Sveriges Köpmannaförbund, Motorbran-\r\nschens Riksförbund, Företagarnas Riksorganisation\r\noch Grossistförbundet Svensk Handel.\r\nNegativa säljmetoder utgör ett allvarligt problem\r\nsåväl på konsumentområdet som i relationerna mellan\r\nnäringsidkare. Stora ansträngningar görs därför också\r\nfrån olika branschorganisationers sida för att komma\r\ntill rätta med de problem som vissa oseriösa närings-\r\nidkare förorsakar.\r\nVisserligen kan det i en del fall vara möjligt att\r\nkomma åt de här problemen med hjälp av brottsbal-\r\nkens bestämmelser om bedrägeri, men då krävs att det\r\ngår att styrka skada hos mottagaren samt vinning och\r\nuppsåt hos näringsidkaren.\r\nHerr talman! Mot bakgrund av den uppmärksam-\r\nhet som under lång tid ägnats åt problemet med faktu-\r\nraskojeri borde regeringen enligt utskottets mening ha\r\nbehandlat frågan mer utförligt i propositionen. Utskot-\r\ntet anser att det finns ett behov av lagstiftning som\r\nkan motverka negativa säljmetoder i form av faktu-\r\nraskojeri på ett effektivare sätt än vad straffbestäm-\r\nmelserna i brottsbalken och generalklausulen om\r\notillbörlig marknadsföring kan göra. Utskottet föror-\r\ndar att regeringen snarast möjligt lägger fram ett för-\r\nslag till rättslig reglering i syfte att komma till rätta\r\nmed det angivna problemet.\r\nHerr talman! Utskottet föreslår att den nya mark-\r\nnadsföringslagen träder i kraft först den 1 januari\r\n1996, vilket är ett halvt år senare än vad regeringen\r\nhar föreslagit i propositionen. Det är önskvärt att den\r\novan förordade rättsliga regleringen mot negativa\r\nsäljmetoder kan träda i kraft samtidigt med den nya\r\nmarknadsföringslagen.\r\nHerr talman! Med det anförda yrkar jag avslag på\r\nsamtliga reservationer och bifall till utskottets hem-\r\nställan.</pre><pre>Anf.  127  TANJA LINDERBORG (v) replik\r\nHerr talman! Egentligen hade jag inte tänkt för-\r\nlänga debatten mycket, men jag tyckte jag hörde\r\nBengt Kronblad säga att problemen med den krän-\r\nkande reklamen inte var så allvarliga. Jag har då en\r\nfråga: Var går gränsen någonstans, Bengt Kronblad?\r\nHur mycket skall vi tolerera innan vi vågar anta en\r\nlagstiftning i likhet med vad man har gjort i de andra\r\nnordiska länderna?</pre><pre>Anf.  128  BENGT KRONBLAD (s) replik\r\nHerr talman! Jag ser mycket allvarligt på det som\r\nomnämns här. Det måste vara fråga om ett hörfel, för\r\njag nämnde i mitt anförande att vi ser allvarligt på\r\nfrågan.</pre><pre>Anf.  129  ROLF ÅBJÖRNSSON (kds)\r\nHerr talman! Vi kristdemokrater sitter ju inte med\r\ni lagutskottet, men vi ansluter oss ändå till reservation\r\n2 under mom. 9. Vi tycker att det är olyckligt att man\r\ninte har kunnat lösa frågan om diskriminerande re-\r\nklam.\r\nJag är personligen fullständigt övertygad om att\r\ntiden nu är mogen för att lagstifta i det här hänseen-\r\ndet. Det är möjligt att vi ännu inte riktigt har nått den\r\nabsoluta smärtgränsen, men tendensen är fullständigt\r\nentydig. Jag är alldeles övertygad om att näringslivet\r\ninte kommer att klara det här. I det massmediala brus\r\nsom gäller i dessa tider måste man utnyttja ganska\r\nosedvanliga medel för att höras och synas. Man tänjer\r\ngränser, man överträder tabu.\r\nVad som på något sätt fick mig att vakna upp var\r\nHennes  &amp;  Mauritz reklam på senhösten. En mycket\r\nung flicka användes då i reklamen på ett sätt som gör\r\natt jag fortfarande inte riktigt begriper vad det var\r\nman ville väcka intresse för. Det måste ha varit\r\ndunkla krafter som man var ute efter, och det var på\r\nnågot sätt utomordentligt stötande.\r\nDet finns anledning för lagstiftarna att ligga steget\r\nföre och inte komma 10-15 år efteråt och försöka\r\nreparera saker och ting som kanske då inte är så allde-\r\nles lätt att hantera.\r\nDen här frågan har som sagt stötts och blötts i ett\r\noändligt antal år, och i mångt och mycket har man i\r\nslutändan hängt upp sig på att det krävs en grund-\r\nlagsändring. Det må så vara att konstitutionsutskottet\r\nhar sagt att det är på det viset. Personligen är jag\r\nfullständigt övertygad om att det inte är så. När jag\r\ngår igenom grundmaterialet i ärendet tycker jag mig\r\nkunna se att oberoende jurister säger att det inte krävs\r\nnågon grundlagsändring, under det att politiker säger\r\natt en sådan krävs.\r\nVid en hearing som Civildepartementet ordnade i\r\nde här frågorna den 27 september 1993 formulerade\r\nen ung jurist, jur. kand. Cecilia Beck-Friis, det här\r\nganska rätt upp och ner. Det skulle vara skönt om man\r\nnågon gång började avmystifiera tryckfriheten. Det är\r\nfullständigt självklart att vi skall ha yttrandefrihet i\r\ndet här landet och att det är en grundpelare i en de-\r\nmokrati, men det skall liksom inte ske till vilket pris\r\nsom helst - jag skall dock inte nu dra in barnporno-\r\ngrafi och annat som vi behöver dras med av det här\r\nskälet. Cecilia Beck-Friis säger så här:</pre><pre>\"Slutsatsen av denna remisskritik måste alltså bli\r\natt könsdiskriminerande reklam är en grundlagsskyd-\r\ndad rättighet. Jag tyckte att det lät absurt. Så jag fors-\r\nkade efter vad grundlagar och förarbeten till grundla-\r\ngarna säger.\r\nTryckfrihetsförordningen kom 1949. Det som\r\nskyddas av den är ?yttranden som syftar till fri politisk\r\ndebatt, fri nyhetsförmedling´ och kulturell yttrandefri-\r\nhet som ett komplement till detta. Reklam, sade man\r\nredan från början, står utanför det tryckfrihetsrättsliga\r\ngrundlagsskyddet på grund av att syftet med reklam är\r\natt öka försäljningen av varor och öka den enskilda\r\nnäringsidkarens vinst.\r\n- - -\r\nSlutsatsen är att något juridiskt hinder mot lag-\r\nstiftning inte finns.\"\r\nFörmodligen är det inte konstigare än så. Men hur\r\ndet nu än är med denna sak är det mitt partis fullstän-\r\ndiga övertygelse att tiden är mogen för att göra något\r\nåt det här. Det är bara att ganska kvickt dra igenom\r\ndet här. Några ytterligare utredningar är inte erforder-\r\nliga.</pre><pre>Anf.  130  BENGT KRONBLAD (s) replik\r\nFru talman! Jag skall inte replikera så mycket mot\r\nRolf Åbjörnsson, men jag vill gärna med bestämdhet\r\nhävda att det här är mycket allvarligt och att vi med\r\nnoggrannhet måste följa frågan. Det har också rege-\r\nringen skrivit i sin proposition och utskottet under-\r\nstrukit. Det är också viktigt att slå vakt om grundla-\r\ngens intentioner och de rättigheter som det där stad-\r\ngas om.\r\nMen den egentliga anledningen till att jag begärde\r\nordet var att Rolf Åbjörnsson sade att vi inte skall\r\nbehöva vänta så länge. Han hade just läst om Hennes\r\n &amp;  Mauritz, och jag förstår att Rolf Åbjörnsson till-\r\nsammans med övriga kds-ledamöter först nu har vak-\r\nnat upp inför detta. Det skulle inte behöva ta 15 år.\r\nJag vill erinra om att propositionen är underskri-\r\nven av regeringens nuvarande civilminister Marita\r\nUlvskog. Fram till för sex och en halv månad sedan\r\nfanns det en annan civilminister vid namn Inger Da-\r\nvidson, och hon skulle ha haft möjlighet att ordna det\r\nhär som minister i den dåvarande regeringen.</pre><pre>Anf.  131  HENRIK S JÄRREL (m)\r\nFru talman! Den nya marknadsföringslagens syfte\r\när, i likhet med den gamla, att främja konsumenternas\r\noch näringslivets intressen i samband med marknads-\r\nföring av produkter - dvs. varor, tjänster, fast egen-\r\ndom, arbetstillfällen och andra nyttigheter - och att\r\nmotverka marknadsföring som är otillbörlig mot kon-\r\nsumenter och näringsidkare.\r\nDet är ca 20 år sedan riksdagen hade att ta ställ-\r\nning till en marknadsföringslag. Under de år som\r\nförflutit sedan 1975 har nya erfarenheter vunnits, och\r\nen praxis utifrån den då antagna marknadsföringsla-\r\ngen har utvecklats.\r\nGenom anslutning till vissa internationella kon-\r\nventioner och vårt nyvunna medlemskap i den europe-\r\niska unionen har Sverige också åtagit sig att i viss\r\nutsträckning följa internationell och/eller europeisk\r\nnorm- och praxisbildning när det gäller etiken inom\r\nmarknadsföringens område.\r\nEnkelt uttryckt kan man därför påstå att den nya\r\nmarknadsföringslag som ligger på riksdagens bord\r\noch som vi inom kort skall ta beslut om här i kamma-\r\nren, i allt väsentligt stadfäster en betydelsefull del av\r\nden generella praxis som kommit att utvecklas i sam-\r\nspelet mellan de i dessa fall rättsvårdande myndighe-\r\nterna/domstolarna å ena sidan och näringsidkarna\r\ntillika med de marknadsanknutna branschorganen -\r\nmed sina ganska betydande egenåtgärder - å den\r\nandra, allt detta under den tid som 1975 års mark-\r\nnadsföringslag varit i kraft.\r\nVid sidan av det gamla systemet med vitessank-\r\ntionerade generalklausuler, som nu behålls, tillförs\r\nockså regler med konkreta förbud mot respektive krav\r\npå vissa marknadsföringsåtgärder. Skadeståndssank-\r\ntionen mot näringsidkare utvidgas och möjligheten att\r\nutdöma s.k. marknadsstörningsavgift öppnas.\r\nProcessordningen i mål enligt marknadsföringsla-\r\ngen renodlas på så sätt, som har sagts här tidigare, att\r\nStockholms tingsrätt blir den enda och första instan-\r\nsen medan Marknadsdomstolen blir den andra och\r\nsista instansen.\r\nLagutskottet ställer sig i huvudsak bakom rege-\r\nringens förslag till ny marknadsföringslag. På vissa\r\npunkter, fru talman, har dock ett enigt utskott intagit\r\navvikande mening genom några tillkännagivanden.\r\nDärutöver förekommer några reservationer och ett\r\nkortfattat särskilt yttrande från de borgerliga partier-\r\nna, som ansluter sig till ett motsvarande borgerligt\r\nyttrande i justitieutskottet angående den principiella\r\nsynen på förekomsten av s.k. partssammansatta spe-\r\ncialdomstolar, i detta fall alltså Marknadsdomstolen.\r\nNu ville, som vi har hört, regeringen inte gå lika\r\nlångt som Marknadsföringsutredningen i dess förslag\r\n1993, nämligen till att också infoga en bestämmelse\r\nsom förbjuder förekomsten av s.k. fakturaskojeri, dvs.\r\nvilseledande om betalningsskyldighet för icke beställ-\r\nda varor eller tjänster. Detta är ett betydande problem,\r\nfru talman, som årligen framför allt åsamkar närings-\r\nlivet stora kostnader och som inte tillräckligt effektivt\r\nvisat sig kunna beivras med stöd av brottsbalkens\r\nbedrägeriparagraf. Förhållandet har länge påpekats av\r\nnäringslivets organisationer liksom av bl.a. oss mode-\r\nrater, inte minst genom ett flertal motioner, och det är\r\ndärför glädjande att riksdagen nu, genom tillkännagi-\r\nvandet hos regeringen, inskärper behovet av en star-\r\nkare reglering i detta hänseende.\r\nVidare förordar ett enigt utskott att det, för be-\r\nstämmande av s.k. marknadsstörningsavgift, i 24 §\r\ntydligt skall anges att årsomsättningen i vissa närmare\r\nangivna fall får uppskattas till ett skälighetsbelopp.\r\nSlutligen förordar utskottet, med hänsyn till bl.a.\r\nde justeringar och tillägg som påfordras och den om-\r\nställningstid som näringsidkarna med den nya lagen\r\nkan behöva, att ikraftträdandet flyttas fram från den 1\r\njuli 1995 till den 1 januari 1996.\r\nFru talman! Med detta ber jag att få yrka bifall till\r\nlagutskottets hemställan i betänkande 16 och avslag\r\npå de till betänkandet fogade reservationerna.</pre><pre>Anf.  132  INGER DAVIDSON (kds)\r\nFru talman! Det känns bra att vi har kommit så\r\nlångt att riksdagen i dag kan ta ställning till en ny\r\nmarknadsföringslag. Jag tror att det är en positiv sak\r\nför alla inblandade parter, men framför allt för kon-\r\nsumenterna, att vi får ett regelverk som är tydligare\r\noch att sanktionssystemet skärps.\r\nEftersom förslaget togs fram under min tid på\r\nCivildepartementet har jag inga problem med att\r\nställa mig bakom huvuddragen i betänkandet, men det\r\nfinns ett område som jag inte var nöjd med då och\r\nsom jag inte heller nu är nöjd med, och det gäller den\r\nfråga som har varit uppe i flera anföranden, nämligen\r\nlagstiftning mot kränkande reklam, som jag föredrar\r\natt kalla det.\r\nJag hade hoppats att socialdemokraterna, som un-\r\nder alla år motionerat i den här frågan, skulle ha ut-\r\nnyttjat möjligheten att nu antingen föra in ett sådant\r\nhär regelverk i marknadsföringslagen eller säga att\r\nman skall återkomma i en särskild lag. Det hade inte\r\nblivit några problem med att få igenom den i riksda-\r\ngen, men s valde att passa igen - för vilken gång i\r\nordningen, kan man fråga sig.\r\nJag hade också hoppats att vi skulle ha ansvarigt\r\nstatsråd, Marita Ulvskog, här i dag. Det hade varit\r\nintressant att höra om hon internt har samma problem\r\nsom jag hade i koalitionsregeringen med att få igenom\r\ndet här förslaget. I stället är det en man som företräder\r\nsocialdemokraterna i dag, trots att de flesta motioner\r\nsom väckts genom åren har varit undertecknade av\r\nkvinnor. Jag tror faktiskt att det här går en gräns,\r\neftersom det oftare är kvinnor än män som känner sig\r\nkränkta av reklamen.\r\nDenna fråga har diskuterats på politisk nivå i över\r\n20 år. Det har gjorts ett antal utredningar, men de har\r\ninte lett till något resultat. På senare år har frågan om\r\nkönsdiskriminerande reklam breddats till att också\r\nhandla om kränkande reklam i vid bemärkelse, alltså\r\nockså etniskt och religiöst kränkande reklam.\r\nVarje gång frågan kommer upp är det svårt att få\r\nen saklig diskussion om behovet av att markera grän-\r\nser på det här området. Det blir alltid en diskussion\r\nom yttrandefrihet, och så slås det fast att inga gränser\r\nkan sättas. Ibland tror jag faktiskt att en del politiker\r\ngömmer sig bakom yttrandefrihetsargumentet för att\r\nslippa ta ställning i sakfrågan. Det är nämligen långt\r\nifrån alla jurister som är eniga om att det inte går att\r\nlagstifta mot kränkande reklam utan att ändra i\r\ngrundlagen. Visserligen skulle man troligen inte\r\nkomma åt den schabloniserande reklamen, alltså en\r\ndel av den könsdiskriminerande reklamen, men grova\r\növertramp av kränkande karaktär skulle en ny lag\r\nmycket väl kunna omfatta utan att man gick in och\r\nändrade grundlagen.\r\nFrågan är alltså i första hand: Anser vi att det fö-\r\nrekommer övertramp inom reklamvärlden som vi tror\r\natt det behövs lagstiftning för att komma åt? Det är en\r\npolitisk fråga, som precis som alla andra kräver ett\r\närligt svar. Man kan inte samtidigt säga att man anser\r\natt det behövs ytterligare sanering av marknaden och\r\nsedan inte ta de politiska konsekvenserna av det.\r\nI samband med att marknadsföringslagen utforma-\r\ndes gjorde vi en grundlig genomgång av denna fråga,\r\noch då kom vi kristdemokrater fram till att vi tycker\r\natt det behövs en lagstiftning, inte som en ersättning\r\nför de egenåtgärder som finns i dag och som medver-\r\nkar till en viss självsanering - det är helt klart - utan\r\nsom ett komplement och en tydlig markering från\r\nstatens sida. Det innebär inte att vi bortser från att det\r\nkan bli svåra gränsdragningsproblem. Vi tror inte\r\nheller att lagstiftning löser hela problemet. En levande\r\ndebatt, opinionsbildning och attitydpåverkan är minst\r\nlika viktiga delar för att påverka utvecklingen.\r\nBengt Kronblad sade att man kan tänka sig en\r\nlagstiftning när det är det enda alternativ som återstår.\r\nJa, det som jag tycker att vi står inför nu är att alla de\r\nandra delar som man kan använda sig av har prövats.\r\nÄndå är de flesta överens om att gränserna hela tiden\r\ntänjs, att effekterna blir grövre och att fler och fler\r\nmänniskor känner sig kränkta av reklam som de inte\r\nkan undvika eller välja bort och som de uppfattar som\r\nett intrång i den personliga integriteten.\r\nVi bekänner oss ju i Sverige ofta till en människo-\r\nsyn som säger att varje människas personliga värdig-\r\nhet måste respekteras. Jag menar att lagstiftning mot\r\nkränkande reklam helt enkelt handlar om att förbättra\r\nintegritetsskyddet för den enskilda människan. Det\r\nskyddet finns inte på reklamområdet i dag. Därför\r\nfinns det all anledning att i likhet med alla de övriga\r\nnordiska länderna, som vi har hört tidigare, införa en\r\nlagstiftning som gör det möjligt att ingripa mot reklam\r\nsom reducerar människor till sexualobjekt utan män-\r\nniskovärde eller som är kränkande utifrån människors\r\netniska eller religiösa tillhörighet.\r\nFru talman! Eftersom kristdemokraterna inte har\r\nnågon representant i lagutskottet yrkar jag bifall till\r\nreservation nr 2 från Vänsterpartiet och Miljöpartiet,\r\nsom delvis har sin utgångspunkt i en motion från kds.</pre><pre>Anf.  133  BENGT KRONBLAD (s)\r\nFru talman! Inger Davidson redovisar litet av det\r\nhistoriska perspektivet i arbetet. Det är riktigt att\r\nmarknadsföringslagen i viss mån började beredas\r\nunder Inger Davidsons tid. Utredningen tillsattes av\r\nden tidigare socialdemokratiska regeringen. Jag för-\r\nstår att Inger Davidson hade svårigheter i sin regering\r\natt få fram det budskap som hon redovisar i dag till-\r\nsammans med sina partivänner. Det är bra, för det\r\ninnebär att vi har möjlighet att fortsätta en dialog. Det\r\när precis så som den socialdemokratiska regeringen\r\nskriver, att alla dessa reklammetoder självfallet är helt\r\noacceptabla i vårt svenska samhälle.\r\nInger Davidson undrar om vi kryper bakom\r\ngrundlagarna. Det gör vi inte. Däremot är det viktigt\r\natt balansera frågor beträffande vad grundlagarna är\r\ntill för och vad denna fråga behandlar.\r\nInger Davidson var litet besviken över att det var\r\nen man som förde debatten. I det socialdemokratiska\r\npartiet väljer man inte efter man eller kvinna, även om\r\nman ibland funderar över detta med varannan. Vi har\r\nmånga duktiga kvinnor som hade kunnat ta denna\r\ndebatt minst lika bra. Vi ser icke detta som en kvinno-\r\nfråga. Vi ser det som en fråga om mänskliga rättighe-\r\nter, oavsett om det gäller män eller kvinnor, vita eller\r\nsvarta. Det är kanske där skillnaden ligger mellan\r\nInger Davidsons kds och ett socialdemokratiskt parti\r\nsom ser till bredden och helheten.</pre><pre>Anf.  134  INGER DAVIDSON (kds)\r\nFru talman! Bengt Kronblad upprepar hela tiden\r\natt man icke accepterar detta. Han konstaterar att det\r\nfinns reklam som går långt över gränserna och krän-\r\nker människovärdet. Ändå säger han att han inte vill\r\ngå vidare. Men det är vad vi har kommit fram till,\r\nefter allt detta utredande och efter att grundligt ha gått\r\nigenom denna fråga. Jag var inte alls så övertygad\r\nfrån början - det skall jag gärna erkänna - som jag\r\nblev när jag läste alla lagtexter och allt utredningsma-\r\nterial som finns i denna fråga och tog del av alla brev\r\noch synpunkter som jag fick utifrån, av människor\r\nsom hörde av sig och som känner sig kränkta av så-\r\ndant som förekommer i reklamen i dag. Jag blev alltså\r\növertygad under arbetets gång och därför försökte jag\r\nockså i den förra regeringen verka för att vi skulle\r\nföreslå en lagstiftning. Jag lyckades icke med det.\r\nDärför hoppades jag att min socialdemokratiska efter-\r\nträdare skulle göra det. Jag tror att hon har fått samma\r\nproblem internt i denna regering som jag hade i den\r\nförra. Det är bara att beklaga.</pre><pre>Överläggningen var härmed avslutad.\r\nBeslut</pre><pre>Mom. 9 (diskriminerande reklam)\r\n1. utskottet\r\n2. res. 2 (v, mp)\r\n3. res. 3 (c)\r\nFörberedande votering:\r\n52 röster för res. 2\r\n21 röster för res. 3\r\n212 avstod\r\n64 frånvarande\r\nKammaren biträdde res. 2.\r\nHuvudvotering:\r\n233 röster för\r\n41 röster för\r\n23 avstod\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 69 m, 1 c, 21 fp\r\nFör res. 2:     18 v, 14 mp, 9 kds\r\nAvstod:         20 c, 3 kds\r\nFrånvarande:    19 s, 11 m, 6 c, 5 fp, 4 v, 4 mp,\r\n3 kds</pre><pre>Mom. 10 (utredning om reklamens påverkan)\r\n1. utskottet\r\n2. res. 4 (mp)\r\nVotering:\r\n285 röster för utskottet\r\n14 röster för res. 4\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 70 m, 21 c, 21 fp, 18 v,\r\n12 kds\r\nFör res. 4:     14 mp\r\nFrånvarande:    18 s, 10 m, 6 c, 5 fp, 4 v, 4 mp,\r\n3 kds</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av andre vice talmannen medgav kam-\r\nmaren att de ärenden som hann debatteras färdigt\r\nunder dagens sammanträde fick avgöras i ett sam-\r\nmanhang vid morgondagens arbetsplenum.</pre><pre>12 §  Anslag till Livsmedelsverket, m.m.</pre><pre>Föredrogs\r\nLagutskottets betänkande 1994/95:LU20\r\nAnslag till Livsmedelsverket, m.m.\r\n(prop.1994/95:100 delvis)</pre><pre>Anf.  135  BIRGIT HENRIKSSON (m)\r\nFru talman! Lagutskottets betänkande nr 20 be-\r\nhandlar anslag till Livsmedelsverket m.m. Utskottet\r\nhar dels behandlat regeringens förslag till anslag och\r\növergripande målsättning beträffande Statens livsme-\r\ndelsverk och anslag till täckande av vissa kostnader\r\nför köttbesiktning, dels Riksdagens revisorers förslag\r\nangående kontroll av livsmedel. Även ett antal motio-\r\nner från allmänna motionstiden har behandlats, och\r\njag tänker närmare ta upp den motion som väckts av\r\nden moderata jordbrukskommittén och även förslaget\r\nfrån Riksdagens revisorer.\r\nStatens livsmedelsverk - SLV - är en central\r\nmyndighet som handlägger alla livsmedelsfrågor som\r\ninte skall handläggas av annan myndighet. Verket är\r\nockså chefsmyndighet för besiktningsveterinärorgani-\r\nsationen.\r\nStatens livsmedelsverks inkomster består bl.a. av\r\navgifter för köttbesiktning, för kontroll av läkeme-\r\ndelsrester och bekämpningmedelsrester i animaliska\r\noch vegetabiliska livsmedel, avgiftsmedel för prov-\r\ntagning och undersökning av större livsmedelsan-\r\nläggningar, avgiftsmedel för central tillsyn som över-\r\nförts till verket från kommunerna och också avgifter\r\nför tillstånd m.m. Statens livsmedelsverk får också\r\ninkomster från uppdragsverksamhet. Man får inkoms-\r\nter från publikationer och kursverksamhet. Dessa\r\ninkomster utgör 65 % av verkets finansiering.\r\nI förra årets budgetproposition gjordes bedöm-\r\nningen att verksamheten nu bedrevs med sådan in-\r\nriktning att de uppsatta målen kunde nås även med en\r\nreal medelsminskning på några procent. Nuvarande\r\nregering konstaterar i propositionen med tillfredsstäl-\r\nlelse, som man uttrycker det, att verket genom olika\r\nåtgärder har lyckats uppnå betydande besparingar\r\ninom besiktningsveterinärorganisationen, men man\r\nkonstaterar också i bil. 10 s. 5 att administrationen\r\ninom livsmedelsområdet behöver förenklas och ren-\r\nodlas. Det finns även i fortsättningen ett stort behov\r\nav att rationalisera verksamheten och även av att\r\nbegränsa de administrativa kostnaderna, framhåller\r\nman. Regeringen avser därför att tillsätta en utredning\r\nmed uppdrag att granska den samlade administratio-\r\nnen.\r\nFru talman! I Moderata samlingspartiet anser vi att\r\nytterligare besparingar måste kunna genomföras redan\r\nnu. Därför yrkar vi att regeringens förslag skall mins-\r\nkas med 6 miljoner kronor redan nästa budgetår. Det\r\när bl.a. med hänsyn till det statsfinansiella läget nöd-\r\nvändigt att det aviserade besparingsarbetet kommer i\r\ngång så snabbt som det någonsin är möjligt. På det\r\nsättet får också myndigheten längre tid på sig att an-\r\npassa sin verksamhet. Man får själv vidta de rationali-\r\nserings- och besparingsåtgärder som måste vara ge-\r\nnomförda till år 1998.\r\nJag yrkar alltså, fru talman, bifall till reservation 1.\r\nFru talman! Jag vill också bara kort kommentera\r\ndet glädjande faktum att utskottet funnit det befogat\r\natt det översyns- och utvärderingsarbete som efter-\r\nlysts både av Riksdagens revisorer och i en moderat\r\nkommittémotion nu kommer i gång. Revisorerna\r\nanser i sin rapport att en översyn av vilken roll den\r\nregionala nivån skall spela i livsmedelstillsynen sna-\r\nrast bör kartläggas. Man vill också ha klarhet i vilken\r\nansvarsfördelning som bör gälla mellan länsstyrelser-\r\nna och Statens livsmedelsverk. Det tycks i dag råda\r\nett visst motsatsförhållande dem emellan.\r\nEftersom det har gått sex år sedan riksdagen beslu-\r\ntade om den nuvarande ordningen för kontroll av\r\nlivsmedel konstaterar ett enigt utskott att tiden är\r\nmogen för utvärdering.\r\nI övrigt kan jag bara beklaga att betänkandet\r\nkommer före den konsumentpolitiska propositionens\r\nbehandling och att vi även behandlar ärendet innan\r\nutskottet gör sitt besök i Östersund den 4-5 maj och\r\nnärmare får diskutera dessa frågor.\r\nJag yrkar alltså bifall till reservation 1.</pre><pre>Anf.  136  RIGMOR AHLSTEDT (c)\r\nFru talman! I detta betänkande redovisas också\r\nkontroll av livsmedel. Det är glädjande att vi, när vi\r\nföljer livsmedelsförsörjningen här hemma i Sverige,\r\nkan konstatera att det på nationell nivå pågår ett in-\r\ntensivt arbete såväl hos regeringen som vid Statens\r\nlivsmedelsverk och inte minst inom handeln och i\r\nbranschorganisationer som syftar till förbättringar för\r\noss konsumenter. Det arbetet har vi i lagutskottet\r\nockså varit eniga om, och vi har ansett att det är väl-\r\ndigt positivt. Att arbetet fortsätter i en oförbruten takt\r\nanser vi är helt nödvändigt.\r\nUtskottet har också konstaterat att det har gått sex\r\når sedan riksdagen beslutade om den nuvarande kon-\r\ntrollen av livsmedel. Därför är det nu dags för ett\r\nutvärderings- och översynsarbete. Om det är vi eniga.\r\nNär det gäller motionsyrkandena med krav på in-\r\nternationellt agerande från svenskt håll vill vi från\r\nCentern återupprepa att ett förnyat tillkännagivande\r\nfrån riksdagen om att få till stånd skärpta regler för\r\nEU är motiverat. Sverige har nu, med medlemskap i\r\nEU, ytterligare kraft att verka för att reglerna om\r\nmärkning både vad beträffar ursprungsland och inne-\r\nhållet i livsmedlen skall skärpas.\r\nBehovet av skärpta regler framgår med all tydlig-\r\nhet i den debatt som varit och som är vad gäller re-\r\nspektlösheten för djurens förhållanden. Det gäller\r\nsåväl transporter som orsakar skador som uppfödning\r\noch uppstallning av djur. Vi i Sverige måste driva på\r\noch tala om att vi inte accepterar djurplågeri i någon\r\nform, vare sig här hemma eller i utlandet. Vi borde\r\ninte äta mat som kommer ifrån dåliga livsmiljöer.\r\nSveriges djurskyddslag är unik och ställer stora\r\nkrav på uppfödaren. Här får t.ex. inga djur hormon-\r\nbehandlas för en snabbare tillväxt. Här finns stränga\r\nrestriktioner när det gäller antibiotikabehandling. Här\r\nfinns klara regler för hur transporter skall ske och hur\r\ndjuren skall slaktas. Allt detta för att vi skall få bra\r\nmat.\r\nJag vet inte om ni har hört hur man gjorde kvali-\r\ntetskontroll av fläsk i ett vanligt svenskt kök förr i\r\ntiden. Grisar som slaktades under stress gav ett fläsk\r\nsom hoppade och protesterade i stekpannan. Det\r\nsmakade inte heller särskilt bra. Sådan mat ville man\r\ninte ha. I dag har vi helt andra möjligheter till kon-\r\ntroll. Men det är lika viktigt att denna kontroll av vår\r\nmat finns.\r\nDet är oerhört viktigt att vi får samma rigorösa\r\nkontroll av livsmedel från EU-länderna. Innehållsdek-\r\nlarationen av livsmedel är också mycket viktig. Om vi\r\nbara får en märkning med ursprungsland hjälper det\r\ntill en del, men inte i allt. Det sätter möjligen fart på\r\nfantasin. Man blir undrande över vad det egentligen är\r\nman äter. Är det ko, kamel eller åsna? Det är tokigt\r\nom man tror att allt som kommer utifrån är dåligt, för\r\nså är det ju inte. Men vi har rätt att kräva att få veta\r\nvad det är som vi stoppar i oss. Det gäller alla slag av\r\nlivsmedel.\r\nVi har nog alla mött den holländska tomaten. Vi\r\nvet att det är skillnad i smak på tomaten som kommer\r\nutifrån och på den som vi odlar i trädgården. Många\r\nkänner också oro över att holländska eller andra ut-\r\nländska tomater kan vara besprutade med olika medel\r\nför att inte mögla i transporten. Båda tomaterna ser\r\nlika bra ut när de ligger i disken, men vi vet att be-\r\nstrålning av livsmedel är förbjudet i Sverige.\r\nTyvärr lider många människor av allergier och blir\r\ndåliga av vissa livsmedel. Detta om något ger anled-\r\nning att kräva skärpta regler för kontroll av våra livs-\r\nmedel. Vi får inte förtröttas i det kravet. Ursprungs-\r\nmärkning krävs också för att vi skall kunna jämföra\r\nkvalitet och pris på varorna.\r\nVi är alla konsumenter, och vi är förtjänta av goda\r\nlivsmedel. Vi har rätt att ställa krav. Vi i Centern\r\nkommer att fortsätta att kräva att Sverige skall verka\r\nför såväl innehållsdeklaration som ursprungsmärkning\r\näven på varor som importeras från EU. Vi kommer att\r\nkräva detta tills vi har nått resultat.\r\nFru talman! Därför yrkar jag bifall till reservation\r\n2 under mom. 5. Den är undertecknad av mig och\r\nAgne Hansson.</pre><pre>Anf.  137  RUNE BERGLUND (s)\r\nFru talman! I propositionen säger regeringen att\r\nlivsmedelsfrågorna är viktiga för konsumenten. Bra\r\nmat till rimliga priser skall stå i centrum för livsme-\r\ndelspolitiken. Man säger vidare att det finns ett starkt\r\nsamband mellan kost och hälsa. Därför bör Livsme-\r\ndelsverkets övergripande mål vara att i konsumenter-\r\nnas intresse verka för säkra livsmedel av god kvalitet,\r\nredlighet i livsmedelshanteringen samt bra matvanor.\r\nI och med Sveriges inträde i EU den 1 januari\r\n1995 blev även jordbrukspolitiken, och därmed livs-\r\nmedelsfrågorna, en del av den svenska vardagen i ett\r\nEU-perspektiv. Det ställs många frågor. Hur blir det\r\nmed innehållsdeklarationen i livsmedel? Blir den lika\r\nbra och säker som tidigare när jordbruksprodukterna\r\nnu får röra sig fritt mellan länderna? Den fråga som\r\nallra mest engagerar folk just nu är om importörer,\r\ngrossister och butiker kommer att märka köttproduk-\r\nter med ursprungsland.\r\nVid en Demoskopundersökning som genomfördes\r\ni februari i år ställdes frågan: \"Hur viktigt är det för\r\ndig att det framgår på kött som säljs i Sverige vilket\r\nland det kommer ifrån?\"\r\n67 % ansåg att det var mycket viktigt och 23 % att\r\ndet var ganska viktigt. Det betyder att 90 % av kon-\r\nsumenterna i undersökningen satte stort värde på att\r\nfå veta var de köttprodukter man äter har sitt ur-\r\nsprung.\r\nI den debatt som pågår gäller detta krav också\r\nprodukter som är förädlade i Sverige när råvaran har\r\nett annat ursprungsland.\r\nMånga motioner som har kommit in till lagutskot-\r\ntet handlar om dessa frågor, men det är Jordbruksde-\r\npartementet och jordbruksutskottet som egentligen\r\nhar hand om dessa frågor.\r\nEtt annat område inom livsmedelspolitiken som är\r\nviktigt för konsumenterna är användningen av tillsat-\r\nser i mat samt märkning av livsmedel både vad gäller\r\ntillsatser och datum.\r\nAv de 18 motioner som behandlats i utskottet in-\r\nför justeringen av det här betänkande handlar 16 om\r\ndessa frågor. Det handlar om kontroll av och gräns-\r\nvärden i livsmedel. Berörda departement och myn-\r\ndigheter arbetar hårt inom EU med att hävda Sveriges\r\nsyn i konsument- och livsmedelsfrågorna inom alla\r\nområden där vi tycker att vi har kommit litet längre än\r\növriga EU-länder. Motionärerna är väl tillgodosedda i\r\noch med att arbetet redan pågår för fullt.\r\nÄven om ingen systematisk gränskontroll får ske\r\nvid import från ett annat EU-land kommer enligt de\r\nuppgifter jag har tagit del av de stora livsmedelsked-\r\njornas grossistföretag att skärpa sin egenkontroll av\r\nimporterade livsmedel. Det gäller såväl säljarkontroll\r\nmed besök hos producenterna som kvalitetskontroll i\r\negna laboratorier. I detta kan vägas in allt från djur-\r\nhållning i exportlandet till färdig vara som lämnar\r\ngrossistledet och går vidare in i detaljhandeln. I sista\r\nhand kontrolleras varorna i butiken genom den egen-\r\nkontroll som butiksägaren är skyldig att tillämpa.\r\nI det här sammanhanget får vi inte heller glömma\r\nbort de frivilliga konsumentorganisationernas kontroll\r\noch Konsumentverkets insatser när det gäller varor\r\nsom ligger i butiksdiskarna. I sista hand kan natur-\r\nligtvis både konsumenter och grossister låta bli att\r\nköpa varor som man är tveksam till.\r\nSammantaget har vi i Sverige en bra organisation\r\nnär det gäller kontroll. Den garanterar att vi får säkra\r\nlivsmedel. I maj kommer branschens företrädare att\r\nträffas för att diskutera en frivillig överenskommelse\r\nom ursprungsmärkning av animalieprodukter. Jord-\r\nbruksminister Margareta Winberg kommer i Bryssel\r\natt driva frågan om att alla EU-länder skall tillämpa\r\nursprungsmärkning.\r\nVi har ett bra utgångsläge, men det betyder inte att\r\nvi skall slå oss till ro. Det finns fortfarande en hel del\r\natt göra för att förbättra innehållsdeklarationer, sänka\r\ngränsvärden m.m.\r\nÄven om ursprungsmärkningen är en viktig fråga\r\när innehållsdeklarationer och gränsvärden nog så\r\nviktiga för personer som har allergier eller är över-\r\nkänsliga. Det kan vara livsavgörande att säkert kunna\r\nveta vad mat som man köper innehåller för tillsatser,\r\nfärgämnen och sammansatta ingredienser. Man måste\r\nkunna veta att man inte blir sjuk av den mat man äter.\r\nDet måste bevakas noga att innehållsdeklarationerna\r\när korrekta och skrivna på ett språk som alla förstår.\r\nNär det gäller sammansatta ingredienser finns det i\r\ndag inget krav på att ange annat än namn om ingredi-\r\nensen utgör mindre än 25 % av livsmedlet. De nordis-\r\nka länderna har nu föreslagit att Codex Alimentarius,\r\nsom är samlingsnamn för internationella standarder\r\nnär det gäller gemensamma program, skall sänka\r\ngränsvärdet till 5 % och att en lista skall utarbetas\r\növer sådana ingredienser som alltid måste anges på\r\ngrund av att de är kända för att ge allergiska och and-\r\nra reaktioner hos överkänsligs personer oavsett hur\r\nsmå mängder som används i livsmedel. Den frågan lär\r\nvara aktuell även inom EU-området.\r\nFolkhälsoaspekten måste vara tongivande även i\r\nframtiden. Den skall vi aldrig ge avkall på. Det är en\r\nviktig princip för vårt fortsatta arbete. Enligt den s.k.\r\nCassis de Dijon-principen       får ett mottagarland inte\r\nhindra import av en vara som är godkänd i tillverkar-\r\nlandet. Det finns dock ett undantag som kan hindra\r\nimport. Det är om varan strider mot svenska bestäm-\r\nmelser för skydd mot hälsorisker. Det kan tolkas så att\r\nlivsmedel som bedöms otjänliga i Sverige kan åter-\r\nsändas till exportlandet. Det finns således goda utsik-\r\nter att även fortsättningsvis behålla en god kvalitet på\r\nlivsmedlen i Sverige.\r\nSlutligen vill jag säga några ord om revisorernas\r\nförslag.\r\nSedan en tid ankommer det på butiken att genom-\r\nföra egna kontrollprogram under överinseende av den\r\nkommun där butiken är belägen. Enligt Riksdagens\r\nrevisorer får dock inte en egentillsyn inkräkta på en\r\naktiv tillsyn från myndigheternas sida. Revisorerna\r\nföreslår nu en utvärdering av kommunernas insatser.\r\nRevisorerna föreslår också att länsstyrelsernas roll\r\nskall utvärderas för att klargöra den regionala nivåns\r\nroll i livsmedelstillsynen nu när Livsmedelsverket har\r\nsom uppgift att följa upp den kommunala till-\r\nsynsverksamheten.\r\nSlutligen vill Riksdagens revisorer att avgiftssys-\r\ntemet skall ses över med avseende på vilka delar av\r\ntillsynen som skall finansieras via skatter vilka som\r\nskall avgiftsfinansieras. Utskottet har för sin del be-\r\nslutat bifalla revisorernas förslag till riksdagen som en\r\nutredning av livsmedelstillsynen enligt RR8:1994/95.\r\nFru talman! Jag yrkar bifall till Riksdagens reviso-\r\nrers förslag och därmed också till yrkande 18 i motion\r\nJo238 av Göte Jonsson m.fl. Jag yrkar avslag på de\r\növriga motionerna och bifall till betänkande LU20 i\r\növriga delar.</pre><pre>Anf.  138  YVONNE RUWAIDA  (mp)\r\nFru talman! Hur vi benämner en sak eller ett fe-\r\nnomen, med andra ord vilken definition vi använder,\r\nhar en innebörd. Definitionen \"talman\" är en benäm-\r\nning som genererar bilden av en man som talar, inte\r\nav människor eller en människa som talar. Man kan\r\ntycka att det är en formsak om man säger talman eller\r\ntalkvinna, men det gör inte jag.\r\nRiksdagen borde vara världens mest jämställda\r\noch Sveriges mest innovativa arbetsplats. Att riksda-\r\ngens instanser förvägrar ledamöterna att säga fru\r\ntalkvinna är ett tecken på riksdagens ålderdomlighet. I\r\ndag har jag för första gången sagt fru talman, och jag\r\nkommer att säga det också i framtiden. Det beror på\r\natt fru Görel Thurdin personligen bett mig om detta.\r\nNär utskottet skulle justera betänkandet var jag\r\nfrånvarande. Jag satt på ett tåg som var försenat, och\r\njag kunde inte reservera mig. Därför kommer jag här i\r\ndag att yrka bifall till de yrkanden som Miljöpartiet\r\nreserverat sig för. Jag yrkar bifall till Fö802 yrkande\r\n12, So488 yrkande 10 och Jo529 yrkande 27. Jag\r\nyrkar även bifall till reservation nr 2.\r\nVad vill vi ha när det gäller livsmedel? Vi vill ha\r\nbra kvalitet, bra priser och en fullständig information.\r\nDet vill vi ha som konsumenter. EU-medlemskapet\r\nhar inneburit försämringar både när det gäller kvalite-\r\nten och informationen. Jag kommer i dag att tala om\r\nbl.a. radioaktiva livsmedel, ursprungsmärkning, full-\r\nständiga varudeklarationer och märkning av ägg.\r\nRadioaktiv föda och radioaktivitet över huvud ta-\r\nget kan ge skador på foster, och det kan bidra till\r\ncancer. Exakt vilka effekter det har vet vi inte. Men\r\nen sak borde vi använda, och det är försiktighetsprin-\r\ncipen. Nedfallet från Tjernobyl aktualiserade debatten\r\nom radioaktiv föda. Man försökte bagatellisera det\r\nhela med att säga att det var lika höga värden som\r\nunder kärnvapensprängningens dagar. Skrämmande\r\nnog höjde Livsmedelsverket den tillåtna gränsen på\r\nkött från vilt fem gånger. Det var exakt samma sak\r\nsom skedde i det forna Sovjet.\r\nMiljöpartiet anser att vi skall använda försiktig-\r\nhetsprincipen. Vi kräver att gränsvärdena för radioak-\r\ntivitet i livsmedel skall sänkas till så nära noll som\r\nmöjligt. Vi vill åtminstone sänka gränsvärdet för\r\nradioaktivitet, dvs. cesium 137, i livsmedel med en\r\ntiopotens. Om rennäringen blir drabbat ekonomiskt av\r\natt gränsvärdet för renkött sänks vill vi att staten går\r\nin med ett ekonomiskt stöd och att man fortsatt stöd-\r\nutfodrar renar.\r\nJag går nu över till att tala om allergier. Precis\r\nsom det sades från socialdemokratiskt håll kan det\r\nvara livsavgörande om man som födoämnesallergiker\r\ninte vet vad en vara innehåller. Därför undrar jag\r\nvarför man inte jobbar för och låter Sverige gå före\r\nnär det gäller att ha fullständiga varudeklarationer.\r\nMan kan åtminstone ha ett märkningssystem som är\r\nanpassat för allergiker. Vi måste här i Sverige gå före.\r\nDet handlar nämligen om konsumenternas frihet att\r\nvälja, inte om producenternas frihet att använda vad\r\nsom helst därför att vi som konsumenter inte kan veta\r\nvad som finns i produkten.\r\nAllergier och överkänslighet är i dag folksjukdo-\r\nmar. Det är olika faktorer som har bidragit till detta,\r\nt.ex. förekomsten av sjuka hus, luftföroreningar men\r\nockså innehållet i livsmedel. Konsumenten har, som\r\njag tidigare sade, rätt till full information om en vara.\r\nDet är vad jag skulle kalla en mänsklig rättighet. Det\r\när nödvändigt om vi som konsumenter skall göra\r\nnågra val på marknaden.\r\nDetta handlar bl.a. också om ursprungsmärkning-\r\nen. Vi skall kunna få en information om varifrån en\r\nvara eller en produkt kommer. Här hänvisar Social-\r\ndemokraterna till egenkontroll och frivillighet. Det är\r\nanmärkningsvärt när man säger: Vi vill gärna ha en\r\nursprungsmärkning, men vi förlitar oss på att markna-\r\nden kontrollerar det själv. Det verkar man göra i\r\nmånga fall. Jag tror inte att det räcker. Vi måste från\r\nsvensk sida ha en sådan lagstiftning.\r\nFörbudet mot burhöns kommer att träda i kraft år\r\n1999. Vi i Miljöpartiet vill att man som konsument\r\nredan innan dess skall få information om det är ägg\r\nsom kommer från burhöns eller från frigående höns.\r\nDärför vill vi införa en märkning av ägg så att konsu-\r\nmenter kan välja bort burägg.</pre><pre>Anf.  139  BIRGIT HENRIKSSON (m) re-\r\nplik\r\nFru talman! Jag vill bara mycket kort klargöra var-\r\nför vi från Moderata samlingspartiets sida inte här har\r\nlyft fram t.ex. de motioner som behandlar just allergi-\r\ner eller märkning av livsmedel. Det har visat sig redan\r\npå den här korta tiden att de svenska konsumenterna\r\nhar efterfrågat det som de vill ha, dvs. svenskt kött\r\neller deklarationer.\r\nVi har dessutom ett mycket långtgående svenskt\r\nsystem med VDN-märkning. Jag är själv allergiker.\r\nJag levde många år med min lilla lapp, och jag försäk-\r\nrar Yvonne Ruwaida att det går utmärkt bra att välja\r\nvaror för allergiker i svenska matbutiker i dag.\r\nVi har också fått deklarationer från de stora varu-\r\nhuskedjorna och våra stora livmedelshallar att de\r\nämnar behålla sina svenska märkningar just därför att\r\nsvenska konsumenter efterfrågar detta. Det är konsu-\r\nmenten som styr, och det är konsumenten som visar\r\natt man vill ha information om sina produkter. Vi\r\nkommer bl.a. att få kvar datummärkningen av bröd\r\nosv.\r\nDet är konsumenten som avgör. Antingen köper\r\nman varan, eller också köper man den inte. Det är\r\ndärför vi tycker att vi kan avvakta och se hur systemet\r\nkommer att slå. Konsumenten är suverän.</pre><pre>Anf.  140  YVONNE RUWAIDA  (mp) re-\r\nplik\r\nFru talman! Om konsumenten vore suverän i da-\r\ngens Sverige skulle vi leva upp till grundprincipen att\r\ndu som konsument kan få full information om en vara,\r\noch det kan man inte i dag.\r\nEfter EU-medlemskapet har det skett ett antal för-\r\nändringar. Gudrun Lindvall kommer att beröra några.\r\nJag kan ge ett exempel. Jämförelsepriset har för-\r\nsvunnit på t.ex. frukt och grönsaker i många livsme-\r\ndelsbutiker.\r\nSjälv anser jag, att när det gäller vissa saker, t.ex.\r\natt vi skall få en fullständig information, måste man\r\nha det reglerat i en lagstiftning. Annars kommer det\r\natt luckras upp.</pre><pre>Anf.  141  RUNE BERGLUND (s) replik\r\nFru talman! Yvonne Ruwaida säger att det är då-\r\nligt att vi måste ha frivilliga uppgörelser när det gäller\r\nursprungsmärkningen. Det kan bli en annan ordning i\r\nframtiden. Men för närvarande har EU inga regler\r\növer huvud taget för ursprungsmärkning.\r\nSom jag sade i talarstolen avser Margareta Win-\r\nberg att ta upp frågan om ursprungsmärkning i Brys-\r\nsel och att alla länder skall tillämpa en sådan. Men\r\ninnan dess måste det vara bättre med en frivillig\r\nsvensk överenskommelse än att inte ha någon över-\r\nenskommelse alls.</pre><pre>Anf.  142  YVONNE RUWAIDA (mp) re-\r\nplik\r\nFru talman! Vi kan här i riksdagen besluta att vi\r\nskall ha ursprungsmärkning i Sverige.</pre><pre>Anf.  143  GUDRUN LINDVALL (mp)\r\nFru talman! Jag vill börja med att kommentera en\r\ndel som Rigmor Ahlstedt sade. Det är tyvärr så att det\r\nhar skett en försämring på det här området i och med\r\nEU-medlemskapet. Vi diskuterar mycket om djur-\r\ntransporter. Men om vi skall vara ärliga och läser\r\nnoga om vad som händer har vi fått en försämring när\r\ndet gäller djurtransporter.\r\nDet tror jag att Rigmor Ahlstedt känner till. Den\r\nokunnigheten tror jag henne inte om. Kan det möjli-\r\ngen vara så att Centern har en viss vilja att försköna\r\nEU-medlemskapet? Det som har skett när det gäller\r\ndjurtransporter är att vi inte längre får ha kvar våra\r\nbestämmelser om transport av högdräktiga djur och\r\ndjur som är nyförlösta. De bestämmelserna infördes i\r\nSverige för att man såg att många av de djuren dog\r\nvid transporterna.\r\nNär det gäller djurskyddslagarna kan vi bara hop-\r\npas att Sverige driver de frågorna i EU. Eftersom det\r\ninom EU är totalharmoniserat på jordbruksområdet\r\ninnebär det, om vi börjar driva frågan om djurskydds-\r\nlagarna, att om vi får direktiv från EU är det direkti-\r\nven som gäller här. Det är knappast troligt att de ge-\r\nmensamma direktiv som skulle kunna komma på\r\ndjurskyddsområdet skulle vara lika bra som de svens-\r\nka djurskyddslagarna. Det är alltså så att vi inte kan\r\ndriva djurskyddsfrågor i EU. Då riskerar vi att våra\r\nsvenska djurskyddslagar blir betydligt sämre. Det är\r\nnågot som förskräcker.\r\nJag står här i talarstolen därför att jag har skrivit\r\nen motion om allergier. Några av de att-satser som\r\nfinns i den motionen har behandlats i betänkandet.\r\nDet gäller framför allt färgämnen i livsmedel och\r\ngodis, och det gäller också utarbetandet av ett system\r\nför märkning av livsmedel avsedda för allergiker.\r\nJag har själv i min nära släkt många allergiker,\r\nbl.a. livsmedelsallergiker. Jag vet att mycket liten\r\nmängd av vissa ämnen kan, i det här fallet för ett litet\r\nbarn, innebära döden. Det är alltså av yttersta vikt att\r\nvi i Sverige går före på det här området.\r\nMan kan fråga sig vad som är en rättighet. Är det\r\nen rättighet att få stoppa in någonting i ett livsmedel\r\nsom människor kan riskera att dö av, eller är det en\r\nrättighet att ha den tryggheten att kunna äta mat som\r\nsäljs i butiker och veta att man inte utsätts för risker?\r\nFör mig är svaret på den frågan självklar.\r\nDet måste vara så att man skall kunna köpa livs-\r\nmedel och garanterat veta att de inte innehåller nå-\r\ngonting som man kan befara att man är överkänslig\r\nmot. Det måste klart framgå om det finns sådana\r\nämnen i maten eller inte.\r\nMan kan också fråga sig som om det är en frihet\r\natt få ha azo-färgämnen, framför allt de röda och\r\noranga ämnena i godis, när vi vet att så många barn är\r\növerkänsliga mot dem. Det är en överkänslighet som\r\nnästan alltid följer när barn är allergiska. Man kan\r\nsom allergiker börja att vara allergisk mot hund eller\r\nnågot annat. Så småningom blir man allergisk och\r\növerkänslig även mot andra ämnen. Just det röda\r\nfärgämnet är någonting som väldigt många barn blir\r\nallergiska mot.\r\nMan kan fundera på vad det leder till. En sak som\r\ndet leder till är att de barnen mår mycket illa på ett\r\nsätt som vi ofta inte reagerar på att det är allergiskt.\r\nDe blir oroliga och rastlösa, och de får ofta mycket\r\nstora problem i skolan. Vad är det för en frihet? Är\r\ndet en frihet att kunna leva på ett sätt så att jag kan\r\nleva ett fullvärdigt liv, eller är det en frihet att kunna\r\nstoppa in vad som helst i livsmedel?\r\nHär måste Sverige gå före. Medlemskapet kan inte\r\ninnebära att vi gör det sämre. Det har vi gjort. Det har\r\nkommit in stora partier med godis, framför allt lös-\r\ngodis, som vi vet innehåller azo-färgämnen som tidi-\r\ngare var förbjudna.</pre><pre>Överläggningen var härmed avslutad.\r\n(Beslut skulle fattas den 20 april.)</pre><pre>13 §  Funktionshindrades resemöjligheter</pre><pre>Föredrogs\r\nTrafikutskottets betänkande 1994/95:TU16\r\nFunktionshindrades resemöjligheter (prop.\r\n1994/95:100 delvis)</pre><pre>Anf.  144  RAGNHILD POHANKA (mp)\r\nHerr talman! För att betona den vikt som Miljö-\r\npartiet lägger vid ett handikappanpassat samhälle\r\nskall jag nu tala för ett särskilt yttrande, som är skri-\r\nvet efter en motion som jag har väckt. Den har delvis\r\nhamnat i trafikutskottet och för övrigt i socialutskot-\r\ntet. Den handlar om ett handikappanpassat samhälle.\r\nJag menar att man under en lång rad år har tagit\r\ntill mera ordkraft än handlingskraft. Det har inte hänt\r\nså mycket. Det har tillsatts utredningar, och man har\r\ndirektiv och förslag till hur samhället skall handikap-\r\npanpassas, men det som händer går väldigt långsamt.\r\nMånga funktionshindrade, blinda, synskadade och\r\nhörselskadade har svårigheter att resa själva. Man\r\ntänker inte så mycket på de problem som en hörsel-\r\nskadad har; han kan inte höra meddelanden om att\r\ntåget är försenat eller byter plattform. Det är en sak\r\nsom mycket enkelt skulle kunna åtgärdas med tavlor\r\npå perrongerna. Det är svårigheter att klara trappor in\r\ntill stationer. Det finns inte alltid rulltrappor eller\r\nhissar för att komma ned till perrongerna. Det är\r\nmånga saker som skulle kunna göras utan att det blir\r\nstora ingrepp i miljön. Om man handikappanpassar\r\nsamhället passar det ju också för andra - det blir\r\naldrig till någon nackdel för andra. Jag menar att det\r\nhänder för litet.\r\nNär det finns en så stor grupp i samhället som inte\r\nkan delta i stora delar av det som samhället erbjuder,\r\nsom i det här fallet kollektivtrafiken, är det allvarligt.\r\nHär skulle man också kunna spara pengar. Det skulle\r\nkosta en del i initialskedet, men i och med att männi-\r\nskor kan klara sig själva behöver de inte den hjälp och\r\ndet stöd som kostar pengar. De behöver inte använda\r\nfärdtjänst i samma utsträckning som de gör i dag, när\r\nsamhället inte är handikappanpassat.\r\nDet är viktigt att vi nu tar till oss det här och att vi\r\nnär utredningen blir klar sommaren 1995 ser till att\r\ndet händer någonting.\r\nMitt huvudsakliga meddelande i dag i det här lilla\r\nanförandet är att vi skall bevaka detta, så att det hän-\r\nder någonting med handikappanpassningen. Jag har\r\nmånga handikappade vänner, och jag har arbetat med\r\nhandikappfrågor under många årtionden. Jag är för-\r\nresten själv handikappad, även om det inte syns - det\r\nsyns inte utanpå att man är diabetiker. Men då har\r\nman inga problem att klara sig i samhället.\r\nMiljöpartiet vill stödja det här särskilda yttrandet,\r\ndär vi säger att Vägverket måste intensifiera och på-\r\nskynda sitt arbete när det gäller handikappanpassning\r\nav kollektiva trafikmedel.</pre><pre>Överläggningen var härmed avslutad.\r\n(Beslut skulle fattas den 20 april.)</pre><pre>14 §  Ändring i telelagen, m.m.</pre><pre>Föredrogs\r\nTrafikutskottets betänkande 1994/95:TU17\r\nÄndring i telelagen, m.m. (prop. 1994/96:128)</pre><pre>Anf.  145  JAN SANDBERG (m)\r\nHerr talman! Jag vill yrka bifall till reservationen\r\ntill betänkandet.\r\nI reservationen framgår moderaternas ställningsta-\r\ngande. Det innebär att vi stöder huvuddelen av rege-\r\nringens förslag i propositionen, dock inte den tolkning\r\nav lagen som regeringen gör. Vi tycker att man i de\r\nfall man inte på annat sätt kan skilja ut intressenter i\r\nett sådant här förfarande kan använda sig av auktions-\r\nförfarande. Det gör vi därför att vi tycker att det är det\r\nminst subjektiva urvalssystemet.</pre><pre>Anf.  146  JARL LANDER (s)\r\nHerr talman! Jan Sandberg säger att vi är överens\r\nom merparten i detta betänkande angående ändringar i\r\ntelelagen m.m., och det är alldeles riktigt. Det finns en\r\nliten åsiktsskillnad, och det gäller hur man skall tolka\r\nnär man inte kommer överens.\r\nVi har i det här landet myndigheter som fattar be-\r\nslut och tar ställning, kanske också i tvistiga spörsmål.\r\nVi från majoriteten i utskottet har ansett att Post- och\r\ntelestyrelsen är väl bevandrad i att ta ställning i de här\r\ntvistemålen om olika synpunkter skulle uppstå när det\r\ngäller att fördela frekvens inom ett visst utrymme.\r\nModeraterna och Folkpartiet har i reservationen\r\nsagt att det mest objektiva skulle vara ett auktionsför-\r\nfarande. Jag vill påstå att jag hellre ser en s.k. subjek-\r\ntiv bedömning från en myndighet än att jag ser en s.k.\r\nobjektiv bedömning gjord av en auktionist. Det får\r\ninte vara så att det är pengarna som styr vem som\r\nskall ha tillgång till frekvensutrymmet, utan det måste\r\nen myndighet få avgöra, om än det är något subjektivt\r\ni det läget.\r\nHerr talman! Jag yrkar bifall till hemställan i dess\r\nhelhet i trafikutskottets betänkande nr 17.</pre><pre>Överläggningen var härmed avslutad.\r\n(Beslut skulle fattas den 20 april.)</pre><pre>15 §  Rennäringen</pre><pre>Föredrogs\r\nBostadsutskottets betänkande 1994/95:BoU16\r\nRennäringen (prop. 1994/95:100 delvis)</pre><pre>Anf.  147  GUDRUN LINDVALL (mp)\r\nHerr talman! Jag vill börja med att yrka bifall till\r\nreservation 1, som gäller mom. 3 i bostadsutskottets\r\nbetänkande.\r\nDet här handlar om ett nytt sätt att ersätta samerna\r\nför rovdjur. Tidigare har det varit så att de har varit\r\ntvungna att hitta öron för att få ersättning för rov-\r\ndjursrivna renar. Det här har diskuterats mycket, och\r\nvi vet att samerna ofta inte har klarat av det. Vi kan\r\ntänka oss vad som händer när man skall leta efter öron\r\nfrån en rovdjursriven ren över hela fjällvärlden - det\r\nfungerar inte i praktiken. Det här har också inneburit\r\nkonflikter i fjällvärlden just mellan rovdjur och ren-\r\nskötsel - de har inte fungerat tillsammans.\r\nVad som nu har skett är att Naturvårdsverket och\r\nSametinget har funderat hur det skall kunna bedrivas\r\nrenskötsel i fjällvärlden på ett sådant sätt att det också\r\ngår att ha rovdjur utan att det blir ständiga konflikter.\r\nMan har hittat ett sätt som skulle kunna vara möjligt.\r\nMan säger nämligen så här: Låt oss se hur mycket\r\nrovdjur som finns i ett område, och låt oss sedan\r\nbestämma hur stor ersättningen skall vara utifrån\r\nrovdjursförekomsten. Man säger t.ex. att en järvhona\r\nmed ungar skall innebära en ersättning motsvarande\r\n200 renar. En varghona med kull skall ge en ersätt-\r\nning motsvarande 500 renar. Björn och kungsörn i ett\r\nområde skall ge en ersättning motsvarande 4 000\r\nrenar totalt i Sverige, som får fördelas.\r\nDet här är ett mycket bra system, därför att det in-\r\nnebär att samerna vet att de får ersättning utifrån\r\nrovdjursförekomsten och att de slipper detta hopplösa\r\natt leta öron efter rivna renar. Det gör att möjligheten\r\natt ha kvar rovdjuren i renskötselland skulle öka be-\r\ntydligt. Vi skulle äntligen få en samsyn på hur vi skall\r\nhantera ersättningsfrågorna.\r\nMen det här kostar pengar. Man har räknat ut att\r\ndet i dag skulle kosta mellan 30 och 35 miljoner kro-\r\nnor för att systemet skulle fungera fullt ut. För att det\r\nskall fungera måste alltså dessa medel anslås. Det\r\ngörs inte.\r\nTyvärr skriver socialdemokraterna att man anser\r\natt 14 miljoner skulle räcka, och då utgår man från de\r\ntidigare rivna renarnas slaktvärde. Man utgår alltså\r\nfrån ett system som vi vet inte fungerade i praktiken.\r\nMan anammar inte det system som Naturvårdsverket\r\noch Sametinget har förhandlat sig fram till. Det inne-\r\nbär att vi har kvar samma problem, att samerna inte\r\nkan få ersättning för de renar som de facto rivs i ett\r\nområde där det även finns rovdjur.\r\nOm det här förslaget skall kunna fungera måste\r\ndet alltså anslås pengar. Man skulle kunna ursäkta\r\nregeringen med att systemet inte var diskuterat fullt ut\r\nnär budgetpropositionen lades fram. Men nu är det\r\ngjort. Det innebär att regeringen senast i komplette-\r\nringspropositionen måste anslå mer pengar för att det\r\nhär ypperliga systemet skall kunna träda i funktion.\r\nMen det verkar som om det inte finns någon ambition\r\nhos regeringen att göra det, och det är mycket beklag-\r\nligt. Vi skulle nu äntligen kunna få ett system där\r\nsamerna och naturvårdarna är överens om hur rovdjur\r\ni renbetesland skall hanteras.\r\nDet här tas också upp i den reservation som jag\r\nhar yrkat bifall till. Jag vill verkligen vädja till rege-\r\nringen att se över detta en gång till och att göra det\r\nsom är det enda rätta, dvs. anslå tillräckligt mycket\r\npengar så att detta ypperliga system kan fungera.\r\nSametinget och Naturvårdsverket har förhandlat sig\r\nfram till detta system, där man inte ersätter utifrån de\r\nöron av rivna renar som man hittar, utan utifrån hur\r\nmånga rovdjur som de facto finns i området. Det\r\nbehövs 30-35 miljoner.\r\nNaturvården är värd det. Naturen och de djur vi\r\nhar är värda det. Vi pratar mycket om att vi skall\r\nbevara de djur vi har i livskraftiga populationer, och\r\ndet är precis det som det handlar om. Om vi inte får\r\nett system som kan fungera har vi hela tiden ett tryck\r\nmot rovdjuren. Vi har en jakt, och rovdjuren får inte\r\nen chans att föryngra sig. Om vi inför det här systemet\r\ntryggar vi de rovdjur som finns i mycket små popula-\r\ntioner i dag och som bör finnas kvar.\r\nJag yrkar bifall till reservation 1.</pre><pre>Anf.  148  OWE HELLBERG (v)\r\nHerr talman! I budgetpropositionen har regeringen\r\nsatt ett tak för vad ersättningen för rovdjursrivna renar\r\nfår kosta. Det är svårt att förstå, eftersom det skall\r\ninföras ett nytt system, där antalet rovdjur räknas i\r\nstället för upphittade renar.\r\nNaturvårdsverket och Sametinget har föreslagit ett\r\nsystem som man är överens om och som är föremål\r\nför remiss och beredning. Att man föregriper resulta-\r\ntet av den processen är anmärkningsvärt. Den här\r\nfyrkantiga hanteringen kan föranleda att blickarna i\r\nstället riktas mot rovdjuren som river renarna, att\r\nderas existens ifrågasätts och att det uppstår en debatt\r\nom att vi skall hålla nere vår rovdjursstam. Det skulle\r\nvara en olycklig debatt, som inte gynnar rovdjurens\r\nrätt att finnas som en naturlig del av vår svenska na-\r\ntur, utan innebär att människan skall gå in och reglera\r\nstammen av besparingsskäl, med hänvisning till den\r\nekonomiska krisen.\r\nPröva systemet i samförstånd med samerna! Mot-\r\narbeta inte det nya systemet, som är mindre byråkra-\r\ntiskt men som också kräver ömsesidigt förtroende!\r\nDärför yrkar jag bifall till reservation 1 av bl.a.\r\nMiljöpartiet.\r\nFör knappt nio år sedan drabbades Sverige av\r\nsviterna efter kärnkraftsolyckan i Tjernobyl. Jag\r\nminns händelsen väl, eftersom jag kommer från det\r\ngeografiska område som drabbades värst, nämligen\r\nGävletrakten. Sviterna efter olyckan kommer att bestå\r\nlänge, eftersom cesium har en halveringstid på 30 år.\r\nKatastrofen, om man får beteckna den så i vårt\r\nland, ansågs vara en nationell angelägenhet, och sta-\r\nten skulle svara för kostnader som drabbar befolk-\r\nningen på olika sätt.\r\nMänniskor kände och känner fortfarande stor oro\r\nför att konsumera fisk, vilt, bär och svamp i de drab-\r\nbade områdena. För att testa cesiumhalten i vilt läm-\r\nnas prover för analys. Vissa kommuner bekostar pro-\r\nverna, medan andra låter den enskilde stå för kostna-\r\nden. Ett utlovat nationellt åtagande har i vissa fall\r\nblivit ett kommunalt, men lika ofta ett åtagande för\r\nden drabbade enskilde individen. Det här är inte ac-\r\nceptabelt. Det är en principfråga.\r\nKostnaden för varje enskilt prov är 70-150 kr, och\r\nden totala kostnaden för proven, med vissa restriktio-\r\nner, behöver inte uppgå till mer än 500 000 kr per år.\r\nPå en konferens om cesiumhalten i vilt i Högbo\r\nutanför Sandviken våren 1994 - det var före valet -\r\nvar de närvarande partierna överens om att detta var\r\nett nationellt problem och att staten skulle stå för\r\nkostnaderna. Nu är frågan tydligen omvärderad, efter-\r\nsom ingen i utskottet utom Vänsterpartiet har tillstyrkt\r\nmotionerna i den här frågan.\r\nHärmed yrkar jag bifall till reservation nr 3.</pre><pre>Anf.  149  BRITTA SUNDIN (s)\r\nHerr talman! I det här betänkandet behandlas an-\r\nslag till rennäringen. Vi har i utskottet tillstyrkt rege-\r\nringens förslag i budgetpropositionen.\r\nFörst vill jag konstatera att det råder ganska stor\r\nenighet i den här frågan. Det är endast på några\r\npunkter som det finns reservationer till utskottsmajori-\r\ntetens förslag.\r\nVi är eniga när det gäller renbetesinventeringarna,\r\nsom är ett mycket viktigt instrument för bedömningen\r\nav balansen mellan renantal och betestillgång. Rege-\r\nringen har föreslagit 1,5 miljoner till Jordbruksverket\r\nsom ett engångsanslag för att ta fram metoder för\r\ninventeringen. Vi tycker att det är bra. Det är viktigt\r\natt metoderna accepteras av de berörda parterna och\r\natt man så snart som möjligt kommer till skott. Vi\r\nutgår från att arbetet bedrivs så snabbt som möjligt.\r\nDet bör också påpekas att inventeringen skall kunna\r\nanvändas för miljöövervakning.\r\nPrisstödet är också en fråga som vi är eniga om,\r\nliksom att det arbete som pågår med EU:s struktur-\r\nfonder också skall innebära att strukturmedel tillfaller\r\nrennäringen.\r\nNär det gäller ersättning för viltskador finns det en\r\nreservation mot att det nya systemet godkänns. Riks-\r\ndagen beslutade 1992 om ett nytt system för ersätt-\r\nning för rovdjursrivna renar, och systemet skulle\r\ntillämpas fr.o.m. den 1 juli 1995. Naturvårdsverket\r\noch Sametinget fick i uppdrag att närmare utforma\r\nsystemet, och de begärde tillsammans en förlängd tid\r\nför sitt uppdrag till den sista december 1994 och att\r\nersättningssystemet skulle införas den 1 januari 1996.\r\nNu föreslår regeringen detta, och utskottsmajoriteten\r\nhar samma uppfattning.\r\nJag yrkar därför avslag på reservation nr 1.\r\nMiljöpartiet har i en reservation tagit upp frågan\r\nom gränsvärden för radioaktivitet i renkött. Det är en\r\nfråga som behandlas i försvarsutskottet, och enligt\r\nvad jag har erfarit kommer försvarsutskottet att av-\r\nstyrka motionen. Då finns det inte heller någon an-\r\nledning för oss att ta upp frågan om ersättningar. Om\r\ndet mot förmodan skulle bli så att försvarsutskottet\r\nbeslutar något annat, får regeringen återkomma i\r\nfrågan.\r\nVänsterpartiet tar i en reservation upp frågan om\r\nkostnadsansvaret för cesiumanalyser av älgkött och\r\nrådjurskött. Det är klart att man kan hålla med om att\r\ndet i princip kan anses befogat att staten skall ta det\r\nhär ansvaret. Det gjorde staten också strax efter Tjer-\r\nnobylolyckan. Men det handlar om väldigt små be-\r\nlopp, och utskottsmajoriteten har ansett att den här\r\nringa kostnaden bör kunna bäras av jägarna själva.\r\nJag yrkar avslag på samtliga reservationer och bi-\r\nfall till utskottets hemställan.</pre><pre>Anf.  150  GUDRUN LINDVALL (mp) re-\r\nplik\r\nHerr talman! Jag tänkte höra litet med Britta Sun-\r\ndin när det gäller det ersättningssystem för rovdjurs-\r\nrivna renar som just har tagits fram: Avser regeringen\r\natt finansiera det fullt ut? Eller avser man att bromsa\r\nfinansieringen till 14 miljoner, vilket innebär att det\r\nsystem som har tagits fram i samarbete mellan Natur-\r\nvårdsverket och Sametinget inte kan fullföljas? Vil-\r\nken är ambitionsnivån?</pre><pre>Anf.  151  BRITTA SUNDIN (s) replik\r\nHerr talman! Som det står i propositionen, har re-\r\ngeringen anslagit pengar på den här nivån. I sina\r\nberäkningar gör man alltså bedömningen att den nivån\r\när tillräcklig.</pre><pre>Anf.  152  GUDRUN LINDVALL (mp) re-\r\nplik\r\nHerr talman! Det skulle vara roligt att veta vem\r\nsom gör den bedömningen. Varken Sametinget eller\r\nNaturvårdsverket gör den bedömningen.\r\nNaturvårdsverket och de som har gjort den under-\r\nsökning som har legat till grund för det här förslaget\r\nhar beräknat ersättningen till 30-35 miljoner om man\r\nskall klara detta. I den beräkningen utgår man inte,\r\nsom regeringen gör, från hur många renar som det har\r\nfunnits tidigare, utan från hur många rovdjur som det\r\nfinns i landet.\r\nVems beräkning är det som regeringen stöder sig\r\npå? Det är uppenbarligen inte Naturvårdsverkets\r\nberäkning, som utgår från antalet rovdjur.</pre><pre>Anf.  153  BRITTA SUNDIN (s) replik\r\nHerr talman! Det råder ju enighet om det nya sys-\r\ntemet, som Naturvårdsverket och Sametinget kom\r\nmed förslag om i februari i år. Regeringen har utifrån\r\ndet gjort bedömningen att det här är den nivå som är\r\nlämplig. Det är alltså regeringen som har gjort den\r\nbedömningen, och utskottsmajoriteten instämmer i\r\nden.</pre><pre>Anf.  154  OWE HELLBERG (v) replik\r\nHerr talman! När det gäller kostnadstaket och\r\ntäckningen för rovdjursrivna renar, vilar det taket på\r\ndet gamla systemets grund. Det måste vara mycket\r\nsvårt att sätta det taket på det nya systemet. Jag kan\r\ninte förstå hur regeringen har kommit fram till det\r\nbeslutet, om man inte har tagit det som gällde i det\r\ntidigare systemet.\r\nNär det gäller kostnaderna för cesiumanalyserna\r\när det en för oss principiellt viktig fråga. Britta Sun-\r\ndin säger själv att kostnaden inte är så stor. Nej, och\r\njust därför tycker vi att staten skulle kunna ta på sig\r\nden kostnaden.\r\nDet är ganska lustigt att det är en socialdemokra-\r\ntisk motion som ligger till grund för den här reserva-\r\ntionen. Motionären är inte här för att försvara motio-\r\nnen och har tydligen inte heller lyckats försvara den\r\ninför sin egen riksdagsgrupp, vilket vi tycker är be-\r\nklagligt.</pre><pre>Anf.  155  BRITTA SUNDIN (s) replik\r\nHerr talman! Som jag sade i mitt anförande, är det\r\nhär fråga om en så pass marginell kostnad för jägarna\r\natt vi i utskottsmajoriteten har ansett att jägarna själva\r\nkan bära den kostnaden. Det rör sig alltså om 50-150\r\nkr, så det är inga stora pengar.</pre><pre>Anf.  156  SVEN BERGSTRÖM (c)\r\nHerr talman! Jag har begärt ordet för att kommen-\r\ntera vad utskottet säger om cesiumprover, eftersom\r\njag själv har en motion i frågan. Jag tycker att det\r\nfinns anledning att instämma i Owe Hellbergs reser-\r\nvation i den frågan.\r\nJag tycker att utskottet tar ganska lätt på det här\r\nproblemet, som framför allt finns i Gävleborgs och\r\nVästernorrlands län. Fortfarande, snart tio år efter\r\nTjernobylkatastrofen, kastar olyckan en mycket mörk\r\nskugga över de här delarna av vårt land. I de här länen\r\nhar man ännu inte märkt någon särskilt påtaglig ned-\r\ngång av de mycket höga halter av cesium 137 som\r\nkonstaterats i vilt, fisk, svamp m.m. Något annat är\r\ninte heller att vänta, eftersom halveringstiden för\r\ncesium är 30 år. Människor med intresse för att ta till\r\nvara det som naturen ger inom de här områdena kän-\r\nner fortfarande en mycket stark oro och ett behov av\r\natt kontinuerligt mäta halterna av cesium i samband\r\nmed t.ex. älgjakt.\r\nJag tycker att det då är litet lättvindigt att som ut-\r\nskottet gör bara hänvisa till att man tidigare år har\r\nsagt att det här inte är så farligt och att det kan bäras\r\nav jägarna själva. Jag är helt säker på att om den här\r\nolyckan drabbat t.ex. Mälardalen, storstadsområdena,\r\nhade man fått en helt annan reaktion från vissa ansva-\r\nriga politiker. Nu drabbades Västernorrland, Gävle-\r\nborg och delar av södra Norrland, och då tycker man\r\ninte att det är så viktigt.\r\nJag tycker att det är en nationell angelägenhet att\r\nförsöka klara av det här utan att vältra över kostna-\r\nderna på kommunerna eller jägarna som är verksam-\r\nma i dessa områden. Därför finns det anledning att\r\ninstämma i reservation nr 3 av Owe Hellberg om att\r\ndet här skall klaras av på nationell nivå. Det handlar\r\ninte om några jättelika summor. Det skulle kunna\r\nklaras av genom anslaget för ersättning på grund av\r\nradioaktivt avfall.\r\nMed det anförda vill jag yrka bifall till Owe Hell-\r\nbergs reservation.</pre><pre>Anf.  157  BRITTA SUNDIN (s) replik\r\nHerr talman! Eftersom jag kommer från Väster-\r\nnorrland känner jag väl till de här problemen. Jag är\r\ninte jägare, men däremot tycker jag om att plocka\r\nsvamp. Varken i Gävleborg eller i Västernorrland kan\r\nvi plocka svamp utan att lämna in och ta prover. Det\r\ngör jag också när jag har varit ute i skogen och\r\nplockat svamp. Jag tycker inte att kostnaden hindrar\r\nmig från att vara ute i naturen och plocka svamp. Den\r\nkostnaden kan jag ta på mig.\r\nI mitt inledningsanförande försökte jag säga att\r\nman principiellt kan anse att det här är en statlig ange-\r\nlägenhet som är lika över hela landet. Eftersom kost-\r\nnaden är så ringa, har jag inga betänkligheter mot att\r\nvi som är ute i skog och mark tar på oss det ansvaret.</pre><pre>Anf.  158  SVEN BERGSTRÖM (c) replik\r\nHerr talman! Vart och ett av proven innebär kan-\r\nske en ringa kostnad. Om man år efter år i minst 30 år\r\n- halveringstiden är så lång - drabbas av denna kost-\r\nnad, blir kostnaden sammantaget mycket hög. Det\r\ngäller i synnerhet för de som jagar både småvilt och\r\nälg och som dessutom kanske ägnar sig åt och bär-\r\noch svampplockning m.m.\r\nSjälva skadan - det radioaktiva nedfallet - har\r\ntagit bort mycket av glädjen med att vistas ute i natu-\r\nren och ta till vara det som naturen ger. Om man\r\ndessutom själv skall stå för kostnaderna tycker jag att\r\ndessa människor drabbas oanständigt hårt.\r\nDärför yrkar jag bifall till reservation 3. Jag tycker\r\natt det är fråga om ett nationellt ansvar. Eftersom de\r\nsammantagna kostnaderna inte är oöverstigliga för\r\nstaten, borde det vara möjligt att samla en majoritet\r\nför att ta det ansvaret på nationell nivå.</pre><pre>Anf.  159  BRITTA SUNDIN (s) replik\r\nHerr talman! Det tråkiga är att vi inte på något sätt\r\nkan göra skadan ogjord. Det spelar ingen roll vilka\r\nbeslut vi fattar. Problemen och skadorna ute i naturen\r\nkvarstår. Det kanske är på det området vi så småning-\r\nom skall sätta in resurserna och se till att vi inte för-\r\nstör vår natur på det sätt som skedde vid Tjernoby-\r\nlolyckan.</pre><pre>Anf.  160  GUDRUN LINDVALL (mp)\r\nHerr talman! Jag har gått upp i talarstolen med\r\nanledning av att den person som egentligen skulle ha\r\nföreträtt Miljöpartiet i det här ärendet tyvärr inte har\r\nmöjlighet att närvara.\r\nJag vill yrka bifall till reservation 2 avseende\r\nmom. 4. Det är en motion från Miljöpartiet som\r\nhandlar om någonting som vi faktiskt har diskuterat\r\ntidigare här i kammaren i kväll, nämligen radioaktivi-\r\ntet i livsmedel. Det här hänger naturligtvis ihop med\r\nfrågan om Tjernobylolyckan som just har diskuterats.\r\nEn näring som drabbades hårt av Tjernobylolyck-\r\nan är rennäringen. Efter olyckan i Tjernobyl steg\r\ngränsvärdet betydligt i renkött. I Sverige har man\r\nhanterat problemet på ungefär samma sätt som i\r\nRyssland. Man har höjt gränsvärdena. I stället borde\r\nvi kanske ha fört en diskussion om vad radioaktivitet,\r\näven i låga doser, i livsmedel innebär. I Ryssland ökar\r\nantalet cancersjuka barn dramatiskt. Vi vet också att\r\nlåga doser av radioaktivitet är farligare än vad vi\r\ntidigare har trott.\r\nFörsiktighetsprincipen borde innebära att vi skulle\r\nsänka gränsvärdena rejält i stället för att höja dem.\r\nDet här skulle naturligtvis påverka rennäringen. För\r\natt rennäringen inte skall drabbas ekonomiskt menar\r\nvi att staten skall gå in med ett ekonomiskt stöd och\r\näven bekosta stödutfodring av renarna.\r\nDet är oacceptabelt att en näring som rennäringen\r\nså dramatiskt kan påverkas av någonting som sker\r\nutan dess egen förskyllan. Vi menar att just när det\r\ngäller radioaktivitet bör vi ha en betydligt strängare\r\nsyn i Sverige än vad vi har haft och inse att det här är\r\nnågonting som påverkas oss rejält. Jag yrkar således\r\nbifall till reservation 2 avseende mom. 4.</pre><pre>Anf.  161  PETER WEIBULL\r\nBERNSTRÖM (m)\r\nHerr talman! Jag hade inte tänkt ge mig in i den\r\nhär debatten, men jag tycker att det förtjänar att påpe-\r\nkas för reservanterna och kanske även för Britta Sun-\r\ndin - när det gäller ärendet om ersättning för viltska-\r\ndor - att utskottsmajoriteten har enats om att avsluta\r\nskrivningen med följande rader: \"Det får närmast\r\nanses givet att regeringen, om så anses erforderligt,\r\nåterkommer till riksdagen i ärendet i 1995 års komp-\r\nletteringsproposition eller i annat sammanhang om\r\nberedningen av Naturvårdsverkets och Sametingets\r\nförslag föranleder en omprövning av frågan.\"\r\nDetta utgår vi ifrån att regeringen kommer att göra\r\nom det visar sig att dessa 14 miljoner kronor inte\r\nskulle vara till fyllest.</pre><pre>Överläggningen var härmed avslutad.\r\n(Beslut skulle fattas den 20 april.)</pre><pre>16 §  Hyresrätt m.m.</pre><pre>Föredrogs\r\nBostadsutskottets betänkande 1994/95:BoU19\r\nHyresrätt m.m.</pre><pre>Anf.  162  STIG GRAUERS (m)\r\nHerr talman! Kammaren har att behandla ett\r\nmycket viktigt betänkande som rör hyresrätt och\r\nägarlägenheter. Till detta betänkande är fogat två\r\nmoderata reservationer, som jag naturligtvis ställer\r\nmig bakom utan att nu yrka bifall till dem.\r\nTill betänkandet är fogat en reservation till förmån\r\nför ägarlägenheter. Bakom denna reservation står\r\nModerata samlingspartiet tillsammans med Centern,\r\nFolkpartiet, Miljöpartiet och kristdemokraterna. Till\r\ndenna reservation ber jag att få yrka bifall.\r\nVart vill då vi moderater komma med dessa reser-\r\nvationer? Jo, vi vill uppnå en ökad trygghet i boendet\r\nsamtidigt som vi vill ha ökad valfrihet och ökade\r\nvalmöjligheter. Trygghet, valfrihet och ökade val-\r\nmöjligheter är tre målsättningar som vi erfarit att alla\r\nmänniskor tillmäter stor betydelse när de väljer bo-\r\nstadsform. I utskottets majoritetsskrivning kan man\r\ninte finna något som tyder på att det finns något kon-\r\ntroversiellt eller några motsättningar kring dessa tre\r\nmål för boendet, och det är bra. Låt oss då se på hur\r\nvi moderater i våra tre reservationer har sagt att vi vill\r\nforma politiken för att nå dessa tre mål.\r\nI reservation 1 rörande bruksvärdessystemet tar vi\r\njust upp trygghetsaspekten i boendet ur besittnings-\r\nskyddssynpunkt. Vi menar att bruksvärdessystemet är\r\ndet enda som tillgodoser grundläggande krav på rätt-\r\nvisa och samtidigt garanterar största möjliga valfrihet.\r\nDe som väljer att bosätta sig i mycket attraktiva lägen\r\nmed högre bostadsstandard än normalt, skall betala\r\nför detta. Omvänt skall de som väljer mindre attrakti-\r\nva lägen och något lägre bostadsstandard, t.ex. för att\r\nha råd med ett fritidsboende, också kunna erbjudas\r\nlägre boendekostnader. Mångfalden ger valfrihet,\r\nmenar vi.\r\nDet är bostadskonsumenten själv som skall välja.\r\nDet är alltså enligt vår mening rimligt att hyrorna\r\nrelateras till det kvalitetskrav och det läge som den\r\nboende själv väljer. Enligt denna reservation finns det\r\nalltså både ur rättvisesynpunkt och ur valfrihetssyn-\r\npunkt all anledning att återinföra bruksvärdessystemet\r\noch att avskaffa de allmännyttiga bostadsföretagens\r\nhyresledande roll.\r\nVi menar att ett system med en fri hyresbildning i\r\nkombination med ett rejält besittningsskydd ökar de\r\nboendes valmöjligheter och därtill tryggheten i boen-\r\ndet.\r\nI reservation nr 2 tar vi upp en annan aspekt på\r\ntryggheten i boendet: problemen med de s.k. oseriösa\r\nhyresvärdarna. Trots att vi vet att endast ett fåtal av\r\nhyresvärdarna är oseriösa menar vi att det krävs bättre\r\nregelsystem och mindre byråkrati för att man skall\r\nkomma till rätta med dessa. Vi menar, i likhet med\r\nden utredning som har haft i uppdrag att se över re-\r\ngelsystemen, att den nuvarande lagstiftningen är för\r\ntandlös och ineffektiv för att de boende skall kunna\r\nges ett verkligt skydd och en verklig trygghet.\r\nEtt sätt att nå en annan tingens ordning är att av-\r\nskaffa förvärvslagen och i stället skärpa bostadsför-\r\nvaltningslagen. På det sättet menar vi att det öppnas\r\nen möjlighet att ingripa tidigare, redan när det före-\r\nligger omständigheter som kan komma att leda till\r\npåtagliga missförhållanden för de boende. Det nuva-\r\nrande systemet ger inte möjlighet att ingripa förrän\r\nmissförhållandena har drabbat de boende. Vi modera-\r\nter menar att detta inte ger de boende den trygghet\r\nsom de skall kunna kräva.\r\nI reservation 3, som jag här yrkar bifall till, be-\r\nhandlar vi ett gammalt välkänt förslag. Det handlar\r\nom ägarlägenheter. Vår uppfattning är att äganderätt i\r\nett flerfamiljshus är bra både för den enskilde och för\r\nsamhället. Det ger de boende större möjligheter att\r\nförfoga över sin bostad och utforma den efter egna\r\nbehov och önskemål. Det ger också större möjligheter\r\ntill en bra finansiering genom egna medel eller per-\r\nsonliga lån. Vi kan inte se några skäl till att det inte\r\nskall finnas möjlighet att äga sin bostad i ett flerfa-\r\nmiljshus. De förutsättningar som gäller för enskilt\r\nägande är i princip tillämpliga även när det gäller\r\nägarlägenheter.\r\nI betänkandet sägs det att man vid tidigare pröv-\r\nningar har ifrågasatt förslaget. Motiveringen har varit\r\natt man ansåg att upplåtelseformen bostadsrätt i allt\r\nväsentligt tillgodosåg syftet med ägarlägenheter.\r\nHerr talman! Detta gällde kanske förr men knap-\r\npast i dag. Jag vill endast redovisa ett exempel. I dag\r\när det största problemet på bostadssektorn att det\r\nfinns insolventa bostadsrättsföreningar. Med ägarlä-\r\ngenheter skulle detta problem inte på långa vägar bli\r\nså påtagligt som det är nu. Det finns mycket som talar\r\nför ägarlägenheter, men jag nöjer mig med detta som\r\nmotiv för att yrka bifall till reservation nr 3.</pre><pre>Anf.  163  LENA LARSSON (s)\r\nHerr talman! Jag börjar med att yrka bifall till ut-\r\nskottets hemställan och avslag på samtliga reservatio-\r\nner.\r\nBetänkandet behandlar som vi hörde hyresrätten,\r\ndvs. förhållandet mellan hyresgäster och hyresvärdar.\r\nI betänkandet behandlar utskottet tolv motioner, helt\r\neller delvis. Flertalet av dessa har utskottsmajoriteten\r\navstyrkt med hänvisning till en förestående utredning\r\navseende olika frågor inom det hyresrättsliga områ-\r\ndet.\r\nRegeringen har den 6 april antagit ett kommittédi-\r\nrektiv för översyn av hyreslagstiftningen. Översynen\r\nskall bl.a. gå ut på att stärka hyresgästernas inflytande\r\noch ställning i olika situationer. Det gäller t.ex. för-\r\nhandlingssystemet och inflytandet vid upprustning\r\noch ombyggnad. Man skall också se över hyreslagens\r\nregler om förverkande av hyresrätt till bostadslägen-\r\nhet vid dröjsmål med betalning av hyran. Dessutom\r\nskall utredaren föreslå lagändringar som innebär att\r\nkontrollen av förvärv av hyresfastigheter effektivise-\r\nras.\r\nPå två områden är moderaterna inte överens med\r\növriga partier i utskottet, vilket framgår av reservatio-\r\nnerna 1 och 2. De handlar om det nuvarande\r\nbruksvärdessystemet och om hur vi skall komma till\r\nrätta med oseriösa hyresvärdar. Moderaterna vill ta\r\nbort de allmännyttiga bostadsföretagens hyror som\r\nförstahandsnorm vid en bruksvärdesprövning. Man\r\npåpekar att systemet inte lever upp till dagens krav på\r\nflexibilitet.\r\nUnder den förra valperiodens moderatledda rege-\r\nring aktualiserades frågan. Men den dåvarande rege-\r\nringen valde att inte föreslå någon förändring av\r\nbruksvärdesregeln, just på grund av att systemet i\r\nviktiga avseenden fått den flexibilitet som åsyftats.\r\nBostadshyrorna har under senare år, inom systemets\r\nram, anpassats till de boendes betalningsvilja.\r\nDe allmännyttiga bostadsföretagens kostnadsbase-\r\nrade hyressättning verkar återhållande på hyresnivån.\r\nSåvitt jag förstår är moderaterna inte nöjda med det.\r\nDe vill att marknaden skall sätta hyresnivån.\r\nNär det gäller reservation 2 vill jag hänvisa till\r\nkommittédirektiven. Där framhåller vi uttryckligen\r\nvikten av att ha förvärvslagen kvar. Att först i efter-\r\nhand ha möjlighet att tillvarata hyresgästernas intres-\r\nsen gentemot oseriösa hyresvärdar är inte tillfredsstäl-\r\nlande. Erfarenheterna från 80-talet säger oss att det är\r\nytterst viktigt att förhindra oseriösa förvärvare att\r\nkomma in på fastighetsmarknaden.\r\nReservation 3, som gäller ägarlägenheter, är en\r\nföljetong. Senast i höstas debatterades den frågan i\r\nkammaren. Reservanterna radar upp en rad fördelar\r\nmed ägarlägenheter men har tydligen glömt hur svårt\r\nalla utredare har haft att finna någon juridisk hållbar-\r\nhet. Utskottsmajoriteten ser dessutom inga fördelar\r\nmed ägarlägenheter som inte skulle kunna uppnås\r\ngenom förändringar i bostadsrättslagen. Vi ser det\r\ninte som relevant att i nuläget ytterligare en gång\r\nutreda frågan, med hänsyn till att alla tidigare utred-\r\nningar mer eller mindre har hamnat i det runda arki-\r\nvet.</pre><pre>Anf.  164  STIG GRAUERS (m) replik\r\nHerr talman! Lena Larsson för fram en del kritik\r\nmot våra reservationer. När det gäller ägarlägenheter\r\nhandlar kritiken om att man tidigare har utrett detta\r\noch inte funnit juridiska lösningar. Vi anser att det\r\nskall kunna vara lika enkelt att äga en lägenhet som\r\natt äga en villa. Vi ser alltså inte att den juridiska\r\ndelen av den här frågan skulle vara ett hinder. Om\r\nman bara inser betydelsen av ägarlägenheter såväl för\r\nsamhället som för den enskilde skulle man utan vidare\r\nkunna genomföra denna idé.\r\nNär det gäller de allmännyttiga bostadsföretagen\r\nmenar vi att den historia vi ser bakom oss förskräcker.\r\nLena Larsson kan väl inte mena att utvecklingen på\r\nbostadsmarknaden under de senaste 20 åren har varit\r\nföredömlig? Lena Larsson kan väl inte mena att den\r\nvalfrihet som alla bostadskonsumenter efterfrågar har\r\nfunnits? Lena Larsson måste väl inse att det nu - när\r\nvi har kört det gamla systemet i botten och på alla sätt\r\nförsökt utnyttja, vända och vrida på det - är tid att\r\nfinna något nytt. Det är i det perspektivet som man\r\nskall se vår reservation. Vi vill visa på en möjlighet\r\natt öka attraktionsvärdet på boendet, och vi vill öka\r\nvalmöjligheterna och därmed skapa trygghet för de\r\nboende.</pre><pre>Anf.  165  LENA LARSSON (s) replik\r\nHerr talman! Jag vill börja med att ta upp ägarlä-\r\ngenheterna. Jag förstår inte Stig Grauers. Han säger\r\natt det skulle vara lika enkelt att äga en lägenhet i ett\r\nhyreshus som ett egnahem. Det finns en rad kompli-\r\nkationer i en hyresfastighet. Det handlar ofta om sam-\r\nverkan och samråd när man tillsammans skall äga\r\nnågonting. Det handlar ju inte bara om att äga själva\r\nlägenheten. Man har ju också gemensamma utrymmen\r\nsom man måste förvalta och se till att sköta. Dessutom\r\när det svårt att lägga in markvärden och sådant i själ-\r\nva ägarlägenheten.\r\nDet finns också en annan aspekt på detta. Det är\r\nkanske här som våra åsikter skiljer sig allra mest. Man\r\nskall fritt kunna hyra ut sin s.k. ägarlägenhet. Där ser\r\nvi socialdemokrater ett problem, eftersom ägaren då\r\ninte själv tar det totala ansvaret för den del av fastig-\r\nheten som han faktiskt äger.\r\nStig Grauers talade också om bruksvärdet och om\r\nde allmännyttiga bostadsföretagen. Jag träffade natur-\r\nligtvis precis rätt när jag förstod att man är ute efter\r\ndem.\r\nFör oss har allmännyttan en mycket stor betydelse\r\nnär det gäller bruksvärdessystemet, mycket på grund\r\nav att vår allmännytta inte har något vinstsyfte. Där-\r\nmed har vi också en reglering av hur våra statliga\r\nsubventioner, bostadssubventioner, används.</pre><pre>Anf.  166  STIG GRAUERS (m) replik\r\nHerr talman! Det kan väl inte, Lena Larsson, vara\r\nett hot mot idén om ägarlägenheter att ägaren i sin\r\negenskap av ägare förfogar över lägenheten och då\r\näven kan utforma den som han vill? Det är väl ett\r\nerbjudande som de boende måste uppskatta, att få\r\nanpassa och utforma lägenheten efter sina egna öns-\r\nkemål?\r\nSå säger Lena Larsson att man t.o.m. kan tänka sig\r\natt den boende hyr ut sin lägenhet. Ja visst kan man\r\ngöra det. Men fortfarande för han med sig ägaransva-\r\nret. Ägaransvaret förflyttas ju inte i och med att man\r\nhyr ut sin lägenhet, utan ägaransvaret står kvar på de\r\nvillkor som gäller i övrigt.\r\nDetta är inget problem i och för sig. Lena Larsson\r\nkan säkert möta exempel på goda ägarlägenhetsförhål-\r\nlanden i många länder, där erfarenheterna av dessa är\r\nmycket större.\r\nAngående bruksvärdet säger Lena Larsson att det\r\när allmännyttan jag vill komma åt. Nej, det är det\r\nfaktiskt inte. Jag pekar på att allmännyttan, trots att\r\nman inte har vinstsyfte, inte har kunnat presentera en\r\nsådan mångfald att den skulle kunna användas som en\r\nriktnorm när man erbjuder de boende olika alternativ.\r\nAllmännyttan beslutar mot bakgrund av kommuna-\r\nla och andra prioriteringar hur de boende skall ha det.\r\nI vårt system är det den boende själv som skall ha\r\nmöjlighet att välja. Den mångfalden i boendet hävdar\r\nvi är det viktiga.</pre><pre>Anf.  167  LENA LARSSON (s) replik\r\nHerr talman! Det Stig Grauers talar om när det\r\ngäller ägarlägenheten finns ju redan i bostadsrätten,\r\nförutom den del som rör själva finansieringen. Jag\r\nförstår inte varför man måste skaffa sig ytterligare en\r\nboendeform, när det man pekar på är just det som\r\nfinns i bostadsrätten och som alltså redan finns i dag:\r\natt utforma sin egen lägenhet, att kunna påverka den\r\negna lägenheten och se till hur man själv vill ha det.\r\nDen möjligheten finns i dag. Det man kan tänka sig är\r\nsjälva bostadsrättslagen, som man skulle kunna se\r\növer för att kunna komma en bit närmre ett system där\r\nvar och en tar fullt ansvar för sin egen lägenhet.\r\nVisst har allmännyttan en mångfald. I dag kan\r\nman inom allmännyttans bestånd se olika efterfrågan\r\npå större eller mindre lägenheter och olika typer av\r\nkvalitet - inte i betydelsen kvalitet som sådan, utan i\r\nbetydelsen att man kan hitta lägenheter som har en\r\nkvalitet som går utöver det som i dag är en standard-\r\nbostad. Det har också visat sig att allmännyttan i dag\r\när mer flexibel i sin hyressättning.\r\nJag vet inte vad mer Stig Grauers menar med\r\nmångfald, om han menar att det också inom allmän-\r\nnyttan skall finnas egenbyggda lägenheter. I så fall är\r\nvi inne på något annat.</pre><pre>Anf.  168  OWE HELLBERG (v)\r\nHerr talman! Uppluckringen av lagstiftningen som\r\nreglerar hyresrättsliga frågor har lett till ett sämre\r\nskydd och sämre villkor för hyresgästerna. Villkoren\r\npå fastighetsmarknaden är osäkra och kan leda till\r\nspekulation med fastigheter som är på obestånd eller\r\nsom ligger i riskzonen för att bli det. Omfattande\r\nombyggnader och renoveringar står inför fullbordan\r\npå 90-talet, vilket kan göra boendet osäkert för många\r\nhyresgäster.\r\nHyresgästernas skydd och besittningsrätt måste\r\nutökas och kontrollen och lagstiftningen runt fastig-\r\nhetsköp och fastighetsförvaltning skärpas. Hyresgäs-\r\nternas möjlighet att känna trygghet i sitt boende ge-\r\nnom ett seriöst ansvarstagande hos fastighetsägaren är\r\nlika viktigt som att fastighetsägaren kan lita på att\r\nhyresgästerna uppfyller sina åtaganden.\r\nDetta har vi i Vänsterpartiet berört i några av våra\r\nmotioner och krävt ändring i lagstiftningen om. Men\r\nvi kommer inte att reservera oss, eftersom en utred-\r\nning skall se över de hyresrättsliga frågorna och man i\r\nbetänkandets andemening kan uttolka att hyresgäster-\r\nnas lagstiftade skydd kommer att förbättras.\r\nMan skall inte i tidningen behöva läsa om att hy-\r\nresgäster inför ombyggnad sägs upp och avflyttas för\r\natt sedan erbjudas en lägenhet som de inte hade från\r\nbörjan eller som de inte hade möjlighet att påverka\r\nhur den skulle rustas eller ändras. Hyran ligger sedan,\r\ni enlighet med de nya regler som gäller, på en betyd-\r\nligt högre nivå. Det här kommer enligt Hyresgästfö-\r\nreningen bara i Stockholmsregionen under 1995 tu-\r\nsentals hyresgäster att råka ut för.\r\nDet händer också att hyreshus på obestånd byter\r\nägare till sådana som snabbt visar sig vara oseriösa,\r\nförsvinner och lämnar stora låneskulder och obetalda\r\nräkningar efter sig. Naturligtvis drabbas hyresgästerna\r\nav sådana händelser, med oro och kanske med högre\r\nhyra som följd.\r\nVi emotser, med de direktiv som föreligger, ut-\r\nredningens ändringsförslag med spänd förväntan.\r\nDet som har orsakat mest oenighet i det här betän-\r\nkandet är frågan om ägarlägenheter. Det är ett bor-\r\ngerligt krav med ideologiska förtecken. Den fråga\r\nman bör ställa sig är om det finns något att vinna på\r\nen sådan reform. Ger det ett tillskott till boendesek-\r\ntorn i form av en bättre bostadspolitik, framför allt i\r\nform av en bättre social bostadspolitik? Svaret på\r\nfrågan har hittills varit nej. Tidigare utredningar har\r\navstyrkt sådana förslag med motiveringen att de bo-\r\nstadssociala effekterna inte har utretts tillräckligt och\r\natt det försvårar lagstiftningen och regelsystemet i\r\növrigt på bostadsområdet.\r\nVänsterpartiet anser att de upplåtelseformer som\r\nredan finns i dag är tillräckliga men att de behöver\r\nkompletteras med att hyresgästernas inflytande och\r\nrättsliga ställning stärks. Vi tror att ägarlägenheter\r\nleder till större problem, med fler som är utan bostad,\r\nytterligare segregering och en minskad rörlighet på\r\nbostadsmarknaden.\r\nI en del länder i Europa där systemet med ägarlä-\r\ngenheter är det dominerande blir det svårt för dem\r\nsom inte har råd att skaffa sig en egen bostad. Anting-\r\nen blir man hemlös, eller så hänvisas man till särskil-\r\nda bostäder, s.k. Sozialwohnungs.\r\nAtt på detta sätt peka ut människor är inget som vi\r\nvänsterpartister förespråkar. Även om vi i Sverige\r\ngenom en ogenomtänkt planering är på väg att skapa\r\nproblemområden på gränsen till social utslagning,\r\nskall vi satsa på att återupprätta de områdenas status\r\ngenom en rad åtgärder. Men vi tror inte att ägarlägen-\r\nheter är någon lösning på det problemet. Därför anslu-\r\nter vi oss till utskottets ställningstagande i den här\r\nfrågan.</pre><pre>Anf.  169  PER LAGER (mp)\r\nHerr talman! Miljöpartiet de gröna anser att en bra\r\nbostad till rimlig kostnad skall vara en mänsklig rät-\r\ntighet. Vi menar också att bostaden medför skyldighe-\r\nter i den meningen att människor kan och skall ta\r\nansvar för sitt boende och sin närmiljö. De måste\r\ndärför få möjlighet att delta redan vid planeringen i\r\nsamband med ny- och ombyggnationer.\r\nVi vill också öka möjligheterna för hyresgäster att\r\nköpa sina lägenheter. Vid förändringar av fastighetens\r\nstatus skall de ges laglig förtur att överta sina lägenhe-\r\nter med äganderätt. Reformen kan genomföras genom\r\nen skärpning och utvidgning av lagen om för-\r\nvärvstillstånd för bostadsfastigheter. En privatperson\r\nskall inte kunna köpa och sälja hyreshus med mer än\r\ntre lägenheter utan att överlåtelser i första hand sker\r\ntill hyresrättshavarna, dvs. genom förköpsrätt.\r\nLagskärpningen bör enbart gälla vid frivillig försälj-\r\nning och möjligen vid arv och gåva.\r\nResultatet blir enligt oss ett spritt ägande och en\r\nbegränsning av spekulation i fastigheter.\r\nObservera att detta inte minskar våra krav på ett\r\nbra bestånd av hyresrätter och en satsning på den\r\nkooperativa hyresrätten, som ett alternativ för ökat\r\ninflytande utan större ekonomiska insatser.\r\nHerr talman! I reservation nr 3 under mom. 10,\r\nsom jag yrkar bifall till och som vi står bakom till-\r\nsammans med flera andra partier, vill vi ha ägarlägen-\r\nheten som bostadsform närmare utredd, bl.a. med\r\nförköpsrätt för hyresgästerna - detta trots alla tidigare\r\nmisslyckade försök, som har nämnts tidigare i debat-\r\nten. Efter många års krav är det nu dags att se närmare\r\npå denna möjlighet till större valfrihet i boendet.</pre><pre>Anf.  170  LENA LARSSON (s)\r\nHerr talman! Jag skulle vilja fråga Per Lager vil-\r\nken skillnad han ser mellan att göra en bostadsrätt av\r\nett hus i och med att man ger hyresgästerna förköps-\r\nrätt till den och att inrätta ägarlägenheter. Det handlar\r\nju då om att förändra en lagstiftning, men till vad? Jag\r\nförstår inte vilken skillnad som han ser här.</pre><pre>Anf.  171  PER LAGER (mp)\r\nHerr talman! Det gäller storleken av det egna an-\r\nsvaret, varvid äganderätten medför ett totalt ansvar.\r\nDet är väl liksom på många områden i livet så, att ju\r\nstörre ansvar man får ta, desto större försiktighet och\r\nnoggrannhet iakttar man med det som man ansvarar\r\nför.</pre><pre>Anf.  172  LENA LARSSON (s)\r\nHerr talman! Också när det gäller bostadsrätter har\r\nman ett ägaransvar, men ett kollektivt sådant. Menar\r\nPer Lager att man för ägarlägenheter skall ha ett äga-\r\nransvar men att det skall vara begränsat till den egna\r\nlägenheten? Hur blir det då med de gemensamma\r\nutrymmena? Vem skall ta ansvar för dem?</pre><pre>Anf.  173  PER LAGER (mp)\r\nHerr talman! För skötseln av de gemensamma an-\r\nläggningarna kan man mycket väl skapa en ekono-\r\nmisk förening. Sådana finns överallt i samhället i\r\növrigt där man måste ta ett gemensamt ansvar, men\r\nsjälva lägenheten kan man äga. Det är bara ytterligare\r\nett alternativ, som inte alls inverkar negativt på bo-\r\nstadsrätten eller någon annan upplåtelseform.</pre><pre>Överläggningen var härmed avslutad.\r\n(Beslut skulle fattas den 20 april.)</pre><pre>17 §  Bordläggning</pre><pre>Anmäldes och bordlades\r\nPropositioner\r\n1994/95:161 Regionalpolitik\r\n1994/95:219 Enhetlig räntesättning och finansiering\r\nav statliga bostadslån m.m.</pre><pre>Motioner\r\nmed anledning av prop. 1994/95:148 Transplantatio-\r\nner och obduktioner m.m.\r\n1994/95:So30 av Rigmor Ahlstedt (c)\r\n1994/95:So31 av Sten Svensson m.fl. (m)\r\n1994/95:So32 av Gullan Lindblad m.fl. (m)\r\n1994/95:So33 av Rune Backlund (c)\r\n1994/95:So34 av Margitta Edgren m.fl. (fp)\r\n1994/95:So35 av Barbro Westerholm m.fl. (fp)\r\n1994/95:So36 av Thomas Julin (mp)\r\n1994/95:So37 av Stig Sandström m.fl. (v)\r\n1994/95:So38 av Alf Svensson m.fl. (kds)</pre><pre>med anledning av prop. 1994/95:151 Droit de suite\r\noch längre upphovsrättsligt skydd\r\n1994/95:L33 av Rolf Dahlberg m.fl. (m)\r\n1994/95:L34 av Carl-Johan Wilson (fp)\r\n1994/95:L35 av Ingegerd Sahlström och Agneta\r\nRingman (s)\r\n1994/95:L36 av Agne Hansson och Marianne An-\r\ndersson (c)\r\n1994/95:L37 av Inger Lundberg (s)\r\n1994/95:L38 av Karl-Göran Biörsmark (fp)\r\n1994/95:L39 av Margitta Edgren (fp)\r\n1994/95:L40 av Tanja Linderborg m.fl. (v)\r\n1994/95:L41 av Yvonne Ruwaida m.fl. (mp)</pre><pre>med anledning av 1994/95:182 Beskattning av fri\r\nhälso- och sjukvård samt vissa andra förmåner\r\n1994/95:Sk48 av Bo Lundgren m.fl. (m)\r\n1994/95:Sk49 av Göthe Knutson (m)</pre><pre>med anledning av prop. 1994/95:189 Konkursgälde-\r\nnären\r\n1994/95:L31 av Rolf Dahlberg m.fl. (m)\r\n1994/95:L32 av Per Rosengren m.fl. (v)</pre><pre>med anledning av prop. 1994/95:194 Vissa frågor om\r\npsykiatrisk tvångsvård\r\n1994/95:So39 av Gun Hellsvik m.fl. (m)\r\n1994/95:So40 av Stig Sandström m.fl. (v)</pre><pre>med anledning av prop. 1994/95:197 Vissa socialför-\r\nsäkringsfrågor, m.m.\r\n1994/95:Sf18 av Sigge Godin m.fl. (fp)</pre><pre>med anledning av prop. 1994/95:200 Lag om vissa\r\npersonregister för officiell statistik m.m.\r\n1994/95:Fi30 av Bengt Harding Olson (fp)</pre><pre>med anledning av prop. 1994/95:208 Beslutanderät-\r\nten i fråga om kyrkliga kulturminnen\r\n1994/95:Kr14 av Jan Backman (m)</pre><pre>med anledning av prop. 1994/95:209 Kontrollupp-\r\ngiftsskyldighet vid avyttring av värdepapper m.m.\r\n1994/95:Sk45 av Isa Halvarsson och Karin Pilsäter\r\n(fp)\r\n1994/95:Sk46 av Bo Lundgren m.fl. (m)\r\n1994/95:Sk47 av Michael Stjernström (kds)</pre><pre>Jordbruksutskottets betänkande\r\n1994/95:JoU13 Statsbudgeten för budgetåret 1995/96\r\n(Justitiedepartementet, Jordbruksdepartementet\r\noch Näringsdepartementet)</pre><pre>18 §  Anmälan om frågor</pre><pre>Anmäldes att följande frågor framställts</pre><pre>den 19 april</pre><pre>1994/95:448 av Göte Jonsson (m) till statsrådet Jör-\r\ngen Andersson om utbyggnad av skyddade älvar\r\n1994/95:449 av Ulla-Britt Hagström (kds) till kul-\r\nturministern om barnkultur</pre><pre>19 §  Kammaren åtskildes kl. 20.02.</pre><pre>\r\nFörhandlingarna leddes\r\nav förste vice talmannen från sammanträdets början\r\nt.o.m. 3 § anf. 35 (delvis),\r\nav tredje vice talmannen därefter t.o.m. 6 § anf. 66\r\n(delvis),\r\nav andre vice talmannen därefter t.o.m. 7 § anf. 96\r\n(delvis),\r\nav förste vice talmannen därefter t.o.m. 11 § anf. 129\r\n(delvis),\r\nav andre vice talmannen därefter t.o.m. ajourneringen\r\nkl. 18.01 och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}