{"dokumentstatus":{"dokument":{"hangar_id":"2387741","dok_id":"GF0987","rm":"1991/92","beteckning":"87","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"87","slutnummer":"0","datum":"1992-03-30 00:00:00","systemdatum":"2005-10-27 13:59:35","publicerad":"1992-03-30 00:00:00","titel":"Riksdagens snabbprotokoll 1991/92:87 Måndagen den 30 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{123763A7-2A6F-46A1-BBA1-251FF50B09CB}","dokument_url_text":"http://data.riksdagen.se/dokument/GF0987/text","dokument_url_html":"http://data.riksdagen.se/dokument/GF0987","dokumentstatus_url_xml":"http://data.riksdagen.se/dokumentstatus/GF0987","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:87</div>\r\n<div class=\"sidhuvud_datum\">Måndagen den 30 mars</div>\r\n<div class=\"sidhuvud_klockslag\">KL. 12.00--13.36</div>\r\n<hr class=\"sidhuvud_linje\">\r\n<pre>1 § Utökning av antalet suppleanter i\r\nnäringsutskottet</pre><pre>Valberednignen hade enligt ett till kammaren\r\ninkommet protokollsutdrag tillstyrkt att antalet\r\nsuppleanter i näringsutskottet skulle utökas från 22\r\ntill 23.</pre><pre>Kammaren biföll denna framställning.</pre><pre>2 § Val av suppleant i näringsutskottet</pre><pre>Företogs val av en suppleant i näringsutskottet.</pre><pre>Kammaren valde i enlighet med valberedningens\r\nförslag till</pre><pre>suppleant i näringsutskottet</pre><pre>Stefan Kihlberg (nyd)</pre><pre>3 § Justering av protokoll</pre><pre>Justerades protokollet för den 23 och 24 mars.</pre><pre>\r\n4 §  Svar på interpellation 1991/92:117 om\r\nsammansättningen av organisationskommittén för\r\navveckling av UHÄ m.m.</pre><pre>Anf. 1  Utbildningsminister PER UNCKEL\r\n(m):</pre><pre></pre><pre>Fru talman! Barbro Westerholm har frågat mig\r\nvarför det inte ingår några kvinnor i den\r\norganisationskommitté som skall lägga grunden för\r\nden nya servicemyndigheten för högskolan m.m.</pre><pre>Som jag nämnde förra veckan i mitt svar till\r\nKristina Svensson om högskoleprovet kommer\r\narbetet med jämställdhetsfrågor inom\r\nutbildningsområdet att intensifieras genom att jag\r\nnu tillsätter en särskild grupp för\r\njämställdhetsfrågor i högskolan. I den lägesrapport\r\nom jämställdhet i högskolan som nyligen redovisats\r\ntill utbildningsdepartementet framtonar en mycket\r\ndyster bild. Några steg mot en ökad jämställdhet i\r\nhögskolan mellan kvinnor och män har knappast\r\ntagits under 80-talet -- snarare har\r\nkönssegregationen ökat.</pre><pre>Jag anser det därför ytterst angeläget att gruppen\r\nnu påbörjar sitt arbete. En viktig uppgift för\r\ngruppen blir att överväga vilka åtgärder som skall\r\nvidtas för att förbättra rekryteringen av kvinnor till\r\nsåväl grundutbildning som forskarutbildning. I det\r\nsammanhanget bör gruppen särskilt följa arbetet\r\nmed utveckling av högskoleprovet. Det har\r\nnämligen visat sig -- i de undersökningar som hittills\r\nredovisats -- att provet missgynnar kvinnor.</pre><pre>I det perspektiv jag nu tecknat beklagar jag\r\nnaturligtvis att det vid tidpunkten för det beslut\r\nBarbro Westerholm åsyftar inte var möjligt att utse\r\nnågon kvinnlig ledamot. Organisationskommittén\r\nhar ett uppdrag som i mycket hög grad är av ren\r\ngenomförandekaraktär och genomförs under kort\r\ntid. Det är inte aktuellt för kommittén att utreda\r\nnågra principiella frågor som ändrar den avsedda\r\ninriktningen av den nya myndigheten. Jag hoppas\r\natt det av vad jag nyss sade har framgått att\r\nambitionerna generellt sett har höjts i\r\njämställdhetsarbetet inom högskolan.</pre><pre>Anf. 2  BARBRO WESTERHOLM (fp):</pre><pre></pre><pre>Fru talman! Jag får tacka utbildningsministern för\r\nsvaret på den interpellation jag väckte för en dryg\r\nmånad sedan.</pre><pre>Jo, visst är det bra att det nu tillsätts en särskild\r\ngrupp för jämställdhetsfrågor i högskolan. Sent\r\nskall syndaren vakna. Men bättre sent än aldrig.\r\nDet har ju hunnit inträffa olycksfall på vägen under\r\nden korta tid Per Unckel har varit minister.\r\nNedläggningen av FRN med dess enhet för kvinno-\r\noch jämställdhetsforskning och information var ett\r\nsådant olycksfall. Den frågan har vi debatterat, och\r\nnu har riksdagen avvärjt den nedläggningen.</pre><pre>Den föreslagna jämställdhetsgruppen skall\r\növerväga vilka åtgärder som skall vidtas för att\r\nförbättra rekryteringen av kvinnor till såväl\r\ngrundutbildningen som forskarutbildningen. Jag\r\nhoppas att gruppen verkligen går på djupet i denna\r\nfråga. Det handlar inte bara om möjlighet att få en\r\ntjänst, lika lön och barnomsorg. Det handlar om\r\nhur kvinnoforskningen och kvinnors forskning\r\nvärderas. Det handlar om att bryta den manligt\r\ndominerade hierarkin i universitets- och\r\nhögskolevärlden, där en liten grupp bestående till\r\n95 % av män är de som har makten och inflytandet\r\növer besluten, inkl. tillsättningarna. Dessa män rör\r\nsig i en manligt dominerad miljö och kommer\r\ndärför inte att tänka på att tillsätta kvinnor i olika\r\nbefattningar i den utsträckning som är motiverat.</pre><pre>Inom universitetsvärlden finns\r\njämställdhetsombud och jämställdhetsgrupper i\r\nlånga rader. Dessa består ofta av kvinnor i låga\r\nbefattningar. På sina ställen går de under\r\nbenämningen ''feministpoliser'', vilket visar hur\r\njämställdhetsfrågorna betraktas. Högskolan i\r\nLinköping är ett lysande undantag.</pre><pre>Nog finns det mycket för Per Unckels\r\njämställdhetsgrupp att tackla. Det handlar också\r\nom att lära sig läsa jämställdhetens alfabet och\r\nläsebok. För att påminna Per Unckel om att i alla\r\nbeslut tänka efter om det finns en\r\njämställdhetsaspekt att ta med, vill jag efter\r\ndebatten överlämna ett par glasögon att ta på inför\r\natt besluten skall fattas. Jag har prototypen, så jag\r\nkan låta tillverka fler för den övriga regeringen,\r\nsom också tycks glömma bort jämställdheten.\r\nUtnämningen av fyra manliga landshövdingar förra\r\nveckan var en annan plump i protokollet.</pre><pre>Men nu till min ursprungliga fråga, som jag inte\r\ntycker att jag fick svar på. Det är viktigt i en så\r\nmanligt styrd värld som den högre utbildningen och\r\nforskningen med vilka signaler som sänds ut från\r\nregeringskansliet. Sammansättningen av en sådan\r\nhär kommitté är en sådan signal. Finns inte några\r\nkvinnor med är kvinnor inte att räkna med i denna\r\nvärld. Det är den signal som sänds ut.</pre><pre>Per Unckel säger att organisationskommitténs\r\nuppdrag är av ren genomförandekaraktär och skall\r\ngenomföras under kort tid. Det är inte aktuellt för\r\nkommittén att utreda några principiella frågor som\r\nändrar den avsedda inriktningen av den nya\r\nmyndigheten.</pre><pre>Jag har erfarenhet av en stor omorganisation på\r\nsocialstyrelsen. Där skulle inte heller någon\r\ninriktning förändras jämfört med propositionen.\r\nJag kan med utgångspunkt i den erfarenheten säga,\r\natt det är av största vikt att ett sådant arbete\r\ngrundas på såväl kvinnors som mäns kunskaper,\r\nerfarenheter och värderingar. Jag undrar om Per\r\nUnckel har varit ute i den verkligheten.</pre><pre>Här finns nu en kommitté som består av åtta män.\r\nDet är en generaldirektör, en överdirektör, två\r\ndepartementsråd, en administrativ chef, en rektor\r\noch sakkunniga. Det finns kvinnor med samma\r\nkompetens som hade platsat bra i denna kommitté.\r\nUtbildningsministern säger att det vid tidpunkten\r\nför det beslut jag åsyftar inte var möjligt att utse\r\nnågon kvinnlig ledamot. Men han talar inte om\r\nvarför det var så omöjligt. Vad var det som gjorde\r\ndet omöjligt att inte ta med någon kvinna? Det\r\nfinns kompetenta kvinnor. Men varför var det\r\nomöjligt att ta med någon av dem?</pre><pre>Jag ber att få överräcka glasögonen!</pre><pre>Anf. 3  BIRGITTA WISTRAND (m):</pre><pre></pre><pre>Fru talman! När jag läste Per Unckels svar till\r\nBarbro Westerholm blev jag litet förvånad. I vårt\r\nparti säger vi att personer skall tillsättas efter\r\nkompetens och inte efter kön. Därför kändes det\r\nsärskilt provocerande att läsa att det inte var\r\nmöjligt att utse någon kvinnlig ledamot. Är det\r\nsamma sak som att det inte fanns någon kompetent\r\nkvinna vid det tillfället? Här har Barbro\r\nWesterholm redan påpekat att både hon och jag är\r\nklara över att det finns många kompetenta kvinnor.</pre><pre>Hur hade det sett ut om Per Unckel hade tillsatt en\r\nkommitté med åtta kvinnor? Hade det varit möjligt?\r\nEller hade det ansetts vara diskriminerande? Det är\r\nviktigt att utbildningsministern tar på sig dessa\r\nglasögon och tänker efter hur det hade sett ut i\r\nhögskolan om det hade tillsatts åtta kvinnor i\r\ngruppen. Jag tycker att det hade varit möjligt.</pre><pre>Vi kan i dag 1992 tillsätta grupper med enbart män\r\noch samtidigt tala om att frågan om jämställdheten\r\när betydelsefull och värdefull. Per Unckel säger\r\nockså att han skall starta en jämställdhetsgrupp och\r\npåbörja det ytterst angelägna arbetet.</pre><pre>Principer och praktik hänger ihop. Då går det inte\r\natt i praktiken visa att man inte är för jämställdhet,\r\nom man talar om att principerna är för\r\njämställdhet. Precis som Barbro Westerholm sade\r\nblir det fel signaler. Det är viktigt att sluta att tala\r\nom jämställdhet. Det är viktigare att tala om\r\nkvinnor och män. Jämställdhet skall råda mellan\r\nkvinnor och män, dvs. lika lön för lika värt arbete\r\nosv. I högskolan handlar det mycket om antal, dvs.\r\nlika många kvinnor som män skall få möjlighet att\r\ngå forskarutbildningen, bli professorer osv.</pre><pre>Vi vet att på de områden där det finns kvinnliga\r\nprofessorer finns det också fler kvinnliga\r\nforskarstuderande och fler kvinnor över huvud\r\ntaget.</pre><pre>Jämställdhet är inte bara en fråga om att jämföra\r\nkvinnor och män. Kvinnor utgör 51 % av\r\nbefolkningen och borde ha ungefär samma\r\nmöjligheter att sitta i kommittér och att delta i annat\r\narbete.</pre><pre>För att undvika att behöva stå här i talarstolen och\r\ntala fler gånger om dessa frågor, skulle jag vilja\r\ndiskutera denna grupp som skall tillsättas för\r\njämställdhetsfrågor. Det är viktigt att få reda på när\r\ntillsättningarna skall ske. Jag hoppas att det inte\r\nbara är kvinnor som skall sitta i denna grupp. Det\r\när kännetecknande för de flesta\r\njämställdhetsgrupper i högskolan att de består av\r\nenbart kvinnor. Gruppen bör bestå av lika många\r\nkvinnor som män, men förslagsvis ha en kvinnlig\r\nordförande -- för att på så sätt visa att man inte har\r\nnågot emot kvinnliga ordföranden. Det är ont om\r\ndem också i högskolan.</pre><pre>Varför var det inte vid denna tidpunkt möjligt att\r\ntillsätta åtminstone fyra kvinnor i gruppen -- inte en\r\nutan fyra?</pre><pre>Anf. 4  Utbildningsminister PER UNCKEL\r\n(m):</pre><pre></pre><pre>Fru talman! Jag vill börja med att tacka Barbro\r\nWesterholm för glasögonen. Jag tror att de behöver\r\nspridas till många i detta samhälle -- inte bara i\r\nregeringen. De behöver framför allt spridas till\r\nmånga av medarbetarna i den högskola som vi nu\r\ndiskuterar könsfrågorna kring.</pre><pre>För att den här diskussionen skall bli alldeles tydlig\r\nvill jag ge följande förklaring. När jag säger att det\r\nvid en viss tidpunkt inte visade sig möjligt att\r\ntillsätta en kommitté med en annan\r\nsammansättning, baserades beslutet på den givna\r\nmix av erfarenheter vi eftersträvade att få vid den\r\ngivna tidpunkten. Så som vi bedömde situationen\r\nfanns det inga lämpligare kandidater än dem som vi\r\ntill slut utsåg.</pre><pre>Jag beklagar att det blev så, och det har jag redan\r\ngjort i mitt ursprungliga svar. Jag tycker att man\r\nskall jämföra det vi i det längre perspektivet talar\r\nom, nämligen insatser för att främja jämställdheten\r\ni högskolan i stort och frågan om en\r\norganisationskommitté för att bestyra hur\r\nuniversitetsledningarna skall få möjlighet att få\r\nservice till högskolans arbete. Då väger ändå\r\nobalansen mellan könen i den kommitté som just nu\r\ngår mot slutvarvet i sitt arbete relativt lätt i\r\nförhållande till de möjligheter som öppnas i denna\r\nkommitté -- som för övrigt riksdagsledamoten\r\nMargitta Edgren från denna kammare kommer att\r\nleda.</pre><pre>Den stora utmaningen ligger, som båda de tidigare\r\ntalarna har antytt, i att se till att högskolans arbete,\r\noch inte minst högskolans rekrytering, sker på mera\r\nkönsneutral basis. Det är ett stort bekymmer att så\r\nfå flickor är beredda att satsa på högre utbildning.\r\nDet är att beklaga för deras del, men det är också\r\natt beklaga för landet som inte får tillgång till den\r\nkompetens som de bär inom sig.</pre><pre>Jag utgår från att den kommitté som nu håller på att\r\nsättas samman -- och över vars sammansättning den\r\nutsedde ordföranden kommer att utöva ett\r\navgörande inflytande -- kommer att med stor kraft\r\natt ta sig an dessa avgörande bekymmer, trots det\r\nfaktum att en organisationskommitté för högskolans\r\nadministration fick en väl ensidig inriktning.</pre><pre>Anf. 5  BARBRO WESTERHOLM (fp):</pre><pre></pre><pre>Fru talman! Per Unckel understryker just det som\r\njag så ofta ser, dvs. att män kommer på manliga\r\nnamn och kvinnor kommer på kvinnliga namn till\r\nsådana här grupper. Jag hoppas att det i framtiden\r\ni regeringskansliets olika valberedningar också\r\nkommer att finnas kvinnor med. Jag sitter själv i en\r\nvalberedning inom mitt parti och kommer till\r\nsammanträdena rustad med kvinnonamn, och det\r\ngår alldeles utmärkt att få gehör för de namnen --\r\ndet är bara det att männen inte kommer på\r\nnamnen. Jag hoppas därför att\r\nutbildningsministern nu omger sig med några\r\nkvinnor som har en namnbank -- jag kan också\r\nbidra med namn.</pre><pre>Jag ser att generaldirektör Billy Olsson har utsetts,\r\noch han är en mycket duglig administratör, men vad\r\när det för fel på Laila Freivalds, som också har varit\r\ngeneraldirektör? Jag kan gå igenom listan på\r\nsamma sätt och hitta motsvarande kvinnliga namn,\r\nsom man i regeringskansliet uppenbarligen inte\r\nkom på när man snabbt skulle fatta beslut.</pre><pre>Den statistik som finns över fördelningen mellan\r\nkvinnor och män i högskolan visar tydligt hur svårt\r\ndet är för kvinnor att synas och höras och komma i\r\nfråga. Om man tittar på andelen kvinnor bland\r\nprofessorerna per fakultet 1990, finner man att den\r\npå lärarsidan var 25 % men att det på de teologiska\r\noch farmaceutiska fakulteterna inte fanns någon\r\nkvinna. Kvinnobristen är speciellt\r\nanmärkningsvärd i toppen på den farmaceutiska\r\nfakulteten, då Apoteksbolaget, som är den stora\r\narbetsgivaren, har 93 % kvinnor anställda. Det\r\nfinns alltså en stor andel kvinnliga farmaceuter men\r\nknappt några kvinnliga lärare och inte någon på\r\nkvinna på professorsnivå.</pre><pre>Den här jämställdhetsgruppen får ett verkligt\r\nformidabelt jobb med att ändra attityder, att få upp\r\nmäns ögon för vad kvinnor kan, då det finns\r\nkompetenta kvinnor ute i leden. Jag ser att\r\nutbildningsministern skriver, och jag får säkert\r\nnågra kommentarer till mitt inlägg så att vi kan\r\nfortsätta debatten en stund till.</pre><pre>Anf. 6  BIRGITTA WISTRAND (m):</pre><pre></pre><pre>Fru talman! Jag fick inte något bra svar på frågan\r\nvarför det inte vid det tillfälle vi talade om fanns\r\nmöjlighet att utse någon kvinna. Det finns\r\nkvinnliga rektorer på högskolan, f.d. byråchefer i\r\nUHÄ och många kvinnor som har sysslat med\r\nadministration inom universiteten. Arbetet i denna\r\ngrupp skulle handla mycket om att se över\r\nkontakterna, så just på det område där det finns\r\nmånga kvinnor skulle det ha funnits extra många\r\nmöjligheter att ta en kvinna. Jag skulle vilja ställa\r\nden frågan en gång till, med viss envishet, varför\r\ndetta inte var möjligt just då.</pre><pre>Per Unckel säger att han tycker att det här är\r\nviktiga frågor och att kommittén var ensidigt tillsatt,\r\noch det är bra. Däremot är jag mycket rädd för att\r\nman skall säga, att nu har vi tillsatt\r\njämställdhetsgruppen och nu skall den lösa alla\r\nfrågor. Barbro Westerholm säger att den skall ta\r\nupp allting och ändra attityder. Jag tror inte alls på\r\ndet. Jag tror inte på jämställdhetsgrupper. Jag har\r\nsett dem i 20 år, och de är bra för att hålla folk tysta,\r\nsnälla och vänliga ''vi väntar tills kommittén är\r\nfärdig''.</pre><pre>Vi skall självfallet ha den här gruppen, och den\r\nskall diskutera och samla på sig all den kunskap\r\nsom finns, men vi måsta börja handla nu. Det gäller\r\natt utse kvinnor, att ge kvinnor ansvar, att utse\r\nkvinnliga professorer när det finns kompetenta\r\nkvinnor, fortfarande inte därför att de är kvinnor\r\nutan därför att de är kompetenta. Här kan vi ha stor\r\nnytta av dessa glasögon, för alla som har arbetat\r\nmed kompetensfrågor inom högskolan vet, att den\r\nkompetens man känner till värderar man och annan\r\nkompetens värderar man inte. Har man haft litet\r\ninsyn i hur professorstillsättningar går till inom alla\r\nområden, vet man hur lätt det är att läsa med fel\r\nglasögon. Det kan gälla män och kvinnor men\r\nockså inom ett visst område.</pre><pre>Även om jag tycker att det är bra med den här\r\ngruppen, vill jag säga att vi inte skall lägga allt på\r\nden, utan ansvaret skall läggas på högskolan. Det\r\när då viktigt att utbildningsministern går före och\r\nbehandlar de här frågorna på allvar.</pre><pre>Anf. 7  Utbildningsminister PER UNCKEL\r\n(m):</pre><pre></pre><pre>Fru talman! Man kom inte på namnen, sade Barbro\r\nWesterholm när hon kommenterade det val av\r\nledamöter i organisationskommittén som jag till slut\r\ngjorde. Jag skall inte utesluta att jag hade kunnat\r\nkomma på namn om jag hade haft ännu mera\r\nbistånd, ännu mera goda råd. Samtidigt som jag\r\nsäger detta vill jag understryka, att när vi gick till\r\nverket för att hitta en kommitté med den grannlaga\r\nuppgift som den skulle ha och med den korta\r\ntidshorisont som den skulle arbeta under, var det\r\nviktigt för oss att hitta personer med exakt den\r\nkompetens som vi eftersträvade. Det var inte fråga\r\nom att hitta en generaldirektör -- då hade jag lätt\r\nkunnat säga som Barbro Westerholm, att det finns\r\nen rasande massa mycket kompetenta kvinnliga\r\ngeneraldirektörer. Det var fråga om att hitta Billy\r\nOlssons kompetens. Han hade verksamhet bakom\r\nsig inom en sektor av stor betydelse för precis det\r\nuppdrag som han sattes att leda, och så var det med\r\nde övriga ledamöterna i kommittén. Vi letade alltså\r\nefter den specifika kompetensen. Jag säger detta\r\nåterigen, med accepterande, att visst hade\r\nfantasifullheten säkerligen kunnat vidgas om vi\r\nhade ansträngt oss ytterligare.</pre><pre>Jag vill göra ett par kommentarer till frågan om\r\njämställdhetsarbetet i högskolan i stort. Jag delar\r\ninte uppfattningen att jag eller regeringen skall\r\ninskrida -- om det var detta som antyddes i ett av\r\ninläggen -- gentemot sakkunniga vid\r\nprofessorsutnämningar. Dessa sker enligt en\r\nmycket noggrant reglerad ordning, där\r\nkompetensen bedöms från olika infallsvinklar.\r\nSkulle vi börja att positivt diskriminera kvinnor,\r\nutöver det som jämställdhetslagen ger oss\r\nskyldighet att göra, tror jag att vi skulle äventyra\r\nhela det akademiska kvalitetssystemet. Dessutom\r\ntror jag inte att vi skulle göra de kvinnor någon\r\nvälgärning som i så fall blev framputtade på detta\r\nsätt.</pre><pre>Får jag därutöver lägga till, att jag tror att\r\njämställdhetsfrågorna för högskolans\r\nvidkommande i minst lika stor utsträckning handlar\r\nom attityder som grundläggs långt ner i skolan.\r\nEfterfrågan på högre utbildning bestäms inte det\r\nallra sista året i gymnasieskolan utan byggs upp\r\ngradvis under lång tid. Därför är det min\r\növertygelse, om vi skall komma till rätta med\r\nobalansen mellan könen inom högskolan, att\r\narbetsgruppen, som jag tidigare har antytt, måste\r\nkasta sina blickar också nedåt i systemet för att\r\nutröna vad orsakerna till snedbalansen egentligen\r\när.</pre><pre>Fru talman! Jag tänker inte anförtro alla uppgifter\r\nåt den arbetsgrupp jag just har tillsatt, med\r\nbaktanken att inte göra någonting under tiden.\r\nMycket återstår att göra på det rent praktiska,\r\nkonkreta, handfasta planet, dag ut och dag in. Det\r\när viktigt att ge en arbetsgrupp möjlighet att litet\r\ngrand från sidan eller ovanifrån ge oss de råd och\r\nden stimulans som kanske går förlorad i det vanliga\r\ntröskandet i det vardagliga arbetet inom universitet\r\noch högskolor.</pre><pre>Anf. 8  BARBRO WESTERHOLM (fp):</pre><pre></pre><pre>Fru talman! Jag är övertygad om att det finns\r\nkvinnliga generaldirektörer som hade platsat lika\r\nväl som Billy Olsson för detta uppdrag. Problemet\r\när bara för kvinnorna på den nivån, som för så\r\nmånga andra kvinnor, att man inte ser vad de\r\nåstadkommer, vilken kompetens de har. Det gäller\r\nalltså kvinnor på alla nivåer. Det är en sak som vi\r\narbetar med i mitt kvinnoförbund, hur kvinnors\r\ninsatser blir sedda. Det är också det som ligger\r\nbakom det faktum att så få kvinnor når dessa\r\nprofessurer, därför att under resans gång blir de\r\ninte sedda. Det är subtila ting som inträffar.</pre><pre>När sex forskarassistenttjänster utlystes på\r\nKarolinska institutet häromåret var det 60 sökande,\r\nvarav 20 kvinnor. Ingen kvinna kom i fråga, men\r\nnär man i jämställdhetsgruppen började titta på\r\nantagningen fann man att det helt enkelt handlade\r\nom nyanser, som ingen såg. Visst hade några av\r\nkvinnorna varit väl så kompetenta som de sex män\r\nsom fick forskarassistenttjänsterna.</pre><pre>Detta fortsätter genom hela hierarkin, och på det\r\nsättet får kvinnor sämre möjligheter till\r\nforskningsanslag och resurser att genomföra de\r\nidéer som de har -- idéer saknas inte. I det\r\nakademiska systemet är det precis som i skolan, där\r\nman bättre ser pojkars prestationer än flickors. Det\r\nframgår av analyser av hur uppsatser bedöms.</pre><pre>Jag håller helt med om att jämställdhetsfrågorna\r\nmåste angripas långt ned, i skola och förskola, då\r\ndessa mönster etableras redan där. Det behövs inte\r\nbara den jämställdhetsgrupp som Per Unckel tar\r\nupp, utan det behövs väldigt mycket annat. Vi i de\r\npolitiska kvinnoförbunden blev ganska vreda i\r\nhöstas när vi såg hur andelen kvinnor backade i\r\nriksdagen. Denna vrede och hotet om ett\r\nkvinnoparti för någonting gott med sig, för vi sitter\r\ndär med våra glasögon och reviderar vad andra gör\r\noch påtalar sådana här tillfällen när man glömmer\r\nkvinnor. Jag har alltså prototypen hemma, så det\r\nkan bli fler glasögon, inte bara till\r\nregeringskansliet.</pre><pre>Anf. 9  BIRGITTA WISTRAND (m):</pre><pre></pre><pre>Fru talman! Jag trodde att Per Unckel visste att jag\r\nvet hur det går till att tillsätta professurer. Det var\r\ninte det jag ville komma åt, utan det var att de\r\nsignaler som sänds från regeringen är\r\nbetydelsefulla. Om man då först tillsätter en\r\nkommitté med enbart män sänder man en väldigt\r\ntydlig signal.</pre><pre>Kvinnor och flickor får hela tiden signaler om att\r\ndet inte lönar sig, att det inte är någon idé, då de\r\ni alla fall inte tas på allvar. ''Varför skall jag söka\r\nforskningspengar när jag inte får dem? Varför skall\r\njag söka professuren när jag vet att jag inte får den?\r\nVarför skall jag läsa läxan och räcka upp handen\r\nnär jag inte får frågan?'' Man vet att det är så för\r\nflickor i första klass -- det har noggrant studerats,\r\nbl.a. i Göteborg. Detta ger hela tiden kvinnor\r\nsignaler som säger att de visserligen har bäst betyg\r\nmen att de inte skall pröva att göra de svåraste\r\nsakerna. Vi måste få de signalerna att upphöra. Vi\r\nkan inte prata om att vi är för jämställdhet och\r\nsedan handla på motsatt sätt.</pre><pre>Det är det som jag vill komma åt när jag talar om att\r\nvi måste se till att kvinnor får bli professorer. Det\r\nhandlar om att ge andra budskap, att inte bara säga\r\natt det är bra med kvinnliga professorer. När\r\nkvinnor blir professorer skall de också behandlas på\r\nett bra sätt, och deras erfarenheter skall tas till\r\nvara. Det skall alltså finnas en miljö där kvinnorna\r\nkänner sig välkomna. Så är det inte alltid.</pre><pre>Överläggningen var härmed avslutad.</pre><pre>\r\n5 §  Svar på interpellation 1991/92:134 och fråga\r\n1991/92:493 om miljö- och naturresursräkenskaper\r\nm.m.</pre><pre>Anf. 10  Finansminister ANNE WIBBLE (fp):</pre><pre></pre><pre>Fru talman! Jan Bergqvist och Lennart Fremling\r\nhar frågat mig vilka initiativ regeringen tänker ta\r\nför att utveckla miljö- och naturresursräkenskaper.</pre><pre>Miljöräkenskapsutredningen förelog i sitt\r\nbetänkande att statistiska centralbyrån,\r\nkonjunkturinstitutet och naturvårdsverket skulle få\r\ni uppdrag att påbörja ett utvecklingsarbete på detta\r\nområde. Regeringen är positiv till\r\nmiljöräkenskapsutredningens grundläggande\r\nförslag och avser att genomföra dessa.</pre><pre>Regeringen har därför givit konjunkturinstitutet i\r\nuppdrag att utveckla metoder och modeller för att\r\nredovisa viktiga miljöekonomiska samband. Enligt\r\nuppdraget skall konjunkturinstitutet successivt\r\nkomplettera sin ekonomiska redovisning med\r\nmiljöekonomiska data och analyser. Dessutom\r\nskall konjunkturinstitutet bidra med\r\nmiljöekonomiskt underlag till\r\nfinansdepartementets ekonomiska redovisningar\r\noch publikationer.</pre><pre>Regeringen avser att under våren ge uppdrag dels\r\ntill SCB för att utveckla fysiska miljöräkenskaper,\r\ndels till naturvårdsverket för att utveckla ett system\r\nav miljöindex.</pre><pre>Det är viktigt att påpeka -- vilket\r\nmiljöräkenskapsutredningen också gjort mycket\r\ntydligt -- att detta är ett arbete av långsiktig\r\nkaraktär och med en stor del forskning och\r\nutveckling i inledningsskedet. Därför är det varken\r\nmöjligt eller önskvärt att regeringen i detalj styr\r\ninriktning eller tidsplan.</pre><pre>Regeringen har i stället valt att låta\r\nfinansdepartementet utse en samrådsgrupp, som\r\nkan stödja och påverka konjunkturinstitutets\r\nmiljöekonomiska arbete, samt koordinera detta\r\nmed utvecklingen av fysiska miljöräkenskaper vid\r\nSCB.</pre><pre>Regeringen har emellertid i uppdraget till\r\nkonjunkturinstitutet slagit fast att:</pre><pre>-Konjunkturinstitutet skall utgå från\r\nmiljöräkenskapsutredningens arbete.</pre><pre>-Remissinstansernas synpunkter skall i största\r\nmöjliga utsträckning beaktas.</pre><pre>-Sverige skall aktivt försöka påverka det\r\ninternationella arbetet på detta område.</pre><pre>-Den svenska utformningen av miljöräkenskaper\r\nskall vara förenlig med det system som utabetas av\r\nFN.</pre><pre>Jag anser att de åtgärder som regeringen nu vidtar\r\nväl motsvarar den helhetsstrategi som Jan\r\nBergqvist efterlyser.</pre><pre>Jag vill ta tillfället i akt att i detta sammanhang\r\nsärskilt betona de unika möjligheter Sverige nu har\r\natt utnyttja internationella erfarenheter och\r\nsamtidigt bidra till det internationella arbete som\r\npågår.</pre><pre>I alla OECD-länder och i stora delar av världen i\r\növrigt används ett internationellt vedertaget\r\nnationalräkenskapssystem (Systems of National\r\nAccounts, SNA) för att ta fram viktiga indikatorer\r\npå hur väl den ekonomiska politiken lyckats, på\r\ntrenderna i ekonomin och på de ekonomiska\r\nvälfärdsvariablerna.</pre><pre>I takt med de växande miljöproblemen har allt fler\r\nländer sett behov av att beakta andra faktorer än de\r\nsom avspeglas i nationalräkenskaperna. Samtidigt\r\nfinns det en stark internationell samsyn kring\r\nbehovet av att behålla nationalräkenskapssystemet\r\nför dess nuvarande syften, vilka inte är att mäta\r\nvälfärden i ett vidare perspektiv.</pre><pre>I stället har FN utarbetat ett förslag till\r\nkompletterande miljöräkenskaper (System of\r\nIntegrated Environmental and Economic\r\nAccounting, SEEA), som följer\r\nnationalräkenskapernas principer och regler.\r\nFörslaget har behandlats av medlemsländerna\r\nunder 1991 (SNA Handbook on Integrated\r\nEnvironmental Accounting).</pre><pre>Dessutom väntas Riokonferensen om miljö och\r\nutveckling ta ställning till ett FN-program för att\r\netablera nationella miljöräkenskaper (National\r\nSystems of Integrated Environmental and\r\nEconomic Accounting, IEEA). Programmet syftar\r\ntill att komplettera nationalräkenskaperna med\r\nmiljöräkenskaper i alla medlemsländer före\r\nsekelskiftet.</pre><pre>Enligt FN:s förslag skall miljöräkenskaperna ha sin\r\nbas i de institutioner som utarbetar\r\nnationalräkenskaperna, samtidigt som dessa nära\r\nsamarbetar med institutioner för miljö- och\r\nnaturresursstatistik.</pre><pre>Genom de uppdrag regeringen nu ger till\r\nkonjunkturinstitutet och SCB får Sverige\r\nmöjligheten att snabbt påbörja utvecklingen av ett\r\nmiljöräkenskapssystem, som är anpassat för\r\nsvenska förhållanden och behov, samtidigt som det\r\nföljer internationella principer och regler, regler\r\nsom vi dessutom har goda chanser att kunna\r\npåverka.</pre><pre>Anf. 11  JAN BERGQVIST (s):</pre><pre></pre><pre>Fru talman! Jag ber att få tacka finansministern för\r\nsvaret på min interpellation. Jag har två gånger\r\ntidigare i år stått i den här talarstolen och varit\r\nförhållandevis kritisk mot finansministerns förslag,\r\nmen den här gången har finansministern gett ett\r\nsvar som ger en god grund för en mycket positiv och\r\nframåtsyftande diskussion. Jag skall nu lämna åt\r\nsidan den kritik som jag i annat sammanhang har\r\nfört fram mot att regeringen har förlorat värdefull\r\ntid genom att man har dröjt med att följa upp\r\nmiljöräkenskapsutredningens förslag.</pre><pre>Jag tror att Sverige har en unik chans att ställa sig i\r\nspetsen för arbetet med miljöräkenskaper och en\r\ngrön nationalprodukt, framför allt om vi gör det\r\ntillsammans med en del andra länder, som Norge\r\noch Nederländerna.</pre><pre>Intresset för den här idén har ju växt kraftigt, bl.a.\r\ngenom det genomslag som den internationella\r\ndebatten har givit begreppet hållbar utveckling.\r\nDen FN-kommission som Gro Harlem Brundtland\r\nledde har medfört ett genomslag för det här sättet\r\natt resonera, och det pågår nu på olika håll i världen\r\nett intensivt arbete. FN självt arbetar nu, som\r\nfinansministern erinrar om, med att skapa ett\r\nsystem med satelliträkenskaper för natur- och\r\nmiljöresurser. OECD arbetar bl.a. med\r\nmiljöindikatorer. EG-länderna är mycket aktiva\r\nmed miljöstatistik och miljöräkenskaper. Nordiska\r\nrådets ministerråd håller på att samordna\r\nmiljöstatistiken och utveckla naturresurs- och\r\nmiljöräkenskaper. Sedan kommer också\r\nRiokonferensen, som finansministern erinrade om.</pre><pre>Det finns alltså nu förutsättningar att delta i ett\r\ninternationellt arbete, och det är då naturligtvis\r\nviktigt att vi har en bra egen grund att stå på.</pre><pre>Varför behöver vi då miljöräkenskaper? Jag skulle\r\nvilja säga att vi helt enkelt behöver göra naturen\r\nsynlig i vår nationella bokföring. I de traditionella,\r\nbetonggrå nationalräkenskaperna behandlar man\r\nbyggnader och maskiner som ett kapital vars värde\r\nminskar i takt med att de förslits och används. Men\r\nnaturresurser ses inte som produktiva tillgångar,\r\noch deras utnyttjande mäts inte. Ett land kan göra\r\nslut på sina naturtillgångar, förgifta vattnet,\r\nförstöra luften och sin odlingsbara jord utan att det\r\npåverkar den uppmätta bruttonationalprodukten.</pre><pre>Riksdagen talade under förra mandatperioden om\r\n90-talet som ett skede av höjda ambitioner i\r\nmiljöpolitiken, och vi slog fast att ansvar för miljö-\r\noch resurshushållning måste prägla samhällslivets\r\nalla områden. Vi sade att uppgiften skulle vara att\r\nställa om samhällets alla verksamheter i ekologisk\r\nriktning. Mot den bakgrunden är det naturligt att vi\r\nnu inleder ett mer systematiskt arbete kring\r\nmiljöräkenskaper.</pre><pre>Jag skulle vilja be finansministern att utöver det\r\nsvar vi har fått lämna några preciseringar.</pre><pre>Den första frågan är: Vilka resurser räknar\r\nfinansministern med att konjunkturinstitutet,\r\nnaturvårdsverket och statistiska centralbyrån skall\r\nha till sitt förfogande för arbetet med\r\nmiljöräkenskaperna?</pre><pre>Den andra frågan är: Kommer regeringen att låta\r\nriksdagen ta del av de här frågorna i form av en\r\nsärskild propositionstext t.ex. i\r\nkompletteringspropositionen?</pre><pre>Den tredje frågan är: Hur kommer arbetet med de\r\ninternationella frågorna att bedrivas? Hur kommer\r\nsamordningen av det internationella arbetet med\r\nmiljöräkenskaper att ske? Är det\r\nfinansdepartementets samrådsgrupp som kommer\r\natt svara för den saken, eller hur har regeringen\r\ntänkt sig att lösa den frågan?</pre><pre>Anf. 12  LENNART FREMLING (fp):</pre><pre></pre><pre>Fru talman! Jag vill tacka finansministern för ett bra\r\nsvar.</pre><pre>Redan 1968, för mer än 20 år sedan, väcktes den\r\nförsta riksdagsmotionen om miljöavgifter. Det var\r\ndå en folkpartimotion. Det är glädjande att\r\nattityden till att använda ekonomiska styrmedel i\r\nmiljöpolitiken nu har svängt hos många partier.\r\nTyvärr har vi förlorat värdefull tid i och med att det\r\nhar tagit så många år att övertyga övriga partier.</pre><pre>Jag är övertygad om att Sverige har en viktig\r\nuppgift i att bidra till den internationella\r\nutvecklingen och att vi även kan utnyttja de\r\ninternationella erfarenheterna. Ett system med\r\növerlåtbara utsläppsrätter bör prövas i\r\nförsöksskala. Om vi kan räkna med att dessa\r\nuppdrag ger några konkreta underlag för sådana\r\nförsök, kommer vi att kunna dra nytta av\r\nuppdragen. Kan finansministern berätta något mer\r\nom vad just det påbörjade arbetet innebär?</pre><pre>Anf. 13  Finansminister ANNE WIBBLE (fp):</pre><pre></pre><pre>Fru talman! Jag tycker liksom Jan Bergqvist att det\r\när trevligt att kunna ha en debatt där vi inte ständigt\r\när oense om saker och ting. Det kanske bådar gott\r\näven inför diskussioner i andra ämnen än just\r\nmiljöräkenskaperna.</pre><pre>Jan Bergqvist ställde några preciserade frågor, som\r\njag gärna vill svara på. Den första gällde resurserna\r\ntill konjunkturinstitutet och de andra\r\nmyndigheterna. Vi har kommit överens om exakt\r\ndetsamma som utredningen föreslog vad beträffar\r\nuppdraget till KI, nämligen 600 000 kr. per år;\r\nkostnaderna skulle täckas dels genom anslag från\r\nfinansdepartementet, dels genom anslag från de\r\nvanliga miljöforskningsanslagen.</pre><pre>Vad beträffar frågan om resurserna till SCB vill jag\r\nsäga att det ännu inte är riktigt färdigdiskuterat,\r\nmen eftersom vår uppfattning är att uppdraget i allt\r\nväsentligt skall överensstämma med det som\r\nmiljöräkenskapsutredningen föreslog kommer\r\nresurserna att vara tillräckliga för att detta skall\r\nkunna genomföras så som avsikten är.</pre><pre>En annan fråga gällde hur riksdagen får ta del av de\r\nolika resultaten allteftersom de kommer fram. Jag\r\nkan då erinra om att det redan till finansplanen i år\r\nför första gången fanns en bilaga, som vi dessutom\r\nhar gjort ett litet särtryck av -- gröna bilagan brukar\r\nden kallas -- och som beskrev användningen av\r\nekonomiska styrmedel inom miljöpolitiken. I den\r\nbilagan aviserades också att regeringen kommer att\r\nåterkomma i samband med de övergripande\r\nekonomiska dokumenten och ytterligare slå fast\r\nmiljöpolitikens nära samband med de ekonomiska\r\nförhållandena.</pre><pre>Jag tror att Sverige har kommit relativt långt när\r\ndet gäller insikten om att ekonomi och ekologi\r\nhänger nära samman. Det kommer alltså även i\r\nanslutning till kompletteringspropositionen att\r\nfinnas en redovisning av skilda ting inom\r\nmiljöpolitiken.</pre><pre>I fråga om det internationella samarbetet är det\r\nsom närmast är förestående FN-konferensen. Den\r\nsvenska delegationen, som är relativt stor eller i\r\nvarje fall -- kan man hoppas -- betydelsefull,\r\nkommer vid Riokonferensen självfallet att mycket\r\naktivt verka för att de FN-program som finns\r\nutarbetade behandlas på ett positivt sätt av de\r\nkonfererande länderna. Riokonferensen väntas ju\r\nta ställning till det här FN-programmet, och det\r\nföljer helt naturligt av den svenska regeringens\r\npositiva inställning att det blir en viktig uppgift för\r\nden svenska delegationen att propagera för det.</pre><pre>Det uppdrag som vi mer konkret har lämnat till\r\nKonjunkturinstitutet följer såvitt jag förstår mycket\r\nnära och precist vad miljöräkenskapsutredningen\r\nönskade. Jag tror att det är värt att understryka att\r\ndet här i långa stycken är ett mycket intensivt och\r\nspännande forskningsarbete. Även om man i en del\r\nländer -- kanske framför allt i Norge och Holland --\r\nhar gjort försök, som Jan Bergqvist nämnde, har\r\ndet visat sig vara förenat med en del problem,\r\nkanske större än man trodde, att sedan också\r\növersätta olika fysiska förhållanden till monetära\r\ntermer.</pre><pre>En av de saker som Konjunkturinstitutet har fått sig\r\nförelagt är just att bedriva metodutvecklingsarbete\r\nför att kunna göra sådana överväganden. Jag\r\nräknar med att KI kommer att lägga ut en hel del\r\nforskningsprojekt till enskilda forskare -- det är\r\nockså skälet till den samrådsgrupp som jag\r\nnämnde: Det finns en betydande kompetens hos en\r\nrad forskare i Sverige på det här området, och det\r\när vår avsikt att den kompetensen skall tas till vara\r\npå bästa sätt, så att man så småningom skall kunna\r\nfå fram det som i en del sammanhang kallas för\r\nMNP, alltså miljöjusterad nationalprodukt, som en\r\nkomplettering till de vanliga monetära\r\nbruttonationalprodukterna, för att ge en mer\r\nsamlad bild av tillståndet i landet i olika avseenden.</pre><pre>Lennart Fremling frågade om jag kunde ge litet mer\r\ninformation om hur detta så småningom kommer\r\natt kunna föras framåt i den allmänna ekonomiska\r\noch miljöpolitiska diskussionen. Jag räknar med att\r\nKI och SCB liksom naturvårdsverket och andra\r\näven fortsättningsvis kommer att publicera\r\nuppsatser och rapporter och att man där kommer\r\natt kunna föra en ganska intensiv diskussion, inte\r\nbara mellan dem som är engagerade i själva\r\nmetodutvecklingsarbetet eller arbetet att få fram\r\nfysiska miljöräkenskaper utan också med\r\nutgångspunkt i helt vanliga människors önskemål\r\nom att den ekonomiska utvecklingen skall uppfylla\r\nde krav som vi brukar precisera i finansplanen --\r\noch det har vi gjort även i årets finansplan -- om en\r\nhållbar utveckling, alltså den term som\r\nBrundtlandkommissionen har myntat och fått ett\r\nbetydande genomslag för.</pre><pre>Anf. 14  LENNART FREMLING (fp):</pre><pre></pre><pre>Fru talman! Jag är tacksam för att det av svaret\r\nframgår att det är ett arbete av långsiktig karaktär --\r\njag tror att det är viktigt att det bedrivs långsiktigt,\r\nbara det inte av dem som får uppdraget uppfattas så\r\natt det kan bedrivas långsamt eller så att det har en\r\nlägre prioritet.</pre><pre>Jag känner en viss oro när jag hör att de vedertagna\r\nekonomiska metoderna skall fortsätta att användas\r\nför att visa hur väl den ekonomiska politiken\r\nlyckats. Det är ju inte säkert att en ökad\r\nbruttonationalinkomst ger ökad välfärd för\r\nbefolkningen. Däremot känner jag att\r\nmiljöavgiftsfrågan för Sveriges del är i mycket goda\r\nhänder inom vårt nuvarande finansdepartement.</pre><pre>Anf. 15  Finansminister ANNE WIBBLE (fp):</pre><pre></pre><pre>Fru talman! Låt mig bara med anledning av det som\r\nLennart Fremling sade komplettera med att jag tror\r\natt det är viktigt att man inte arbetar utifrån\r\nföreställningen att det går att ersätta dagens\r\nräkenskapssystem med något helt nytt.</pre><pre>Jag menar att man både i\r\nmiljöräkenskapsutredningen och i det arbete som\r\nsker inom FN:s ram har alldeles korrekt\r\ninfallsvinkel, nämligen att det handlar om att\r\nkomplettera dagens räkenskapssystem med\r\nmiljöräkenskaper och att det är viktigt att båda\r\ndessa ''mått'' på utvecklingen i ett land finns -- det\r\nhandlar inte om att ha det ena eller det andra, utan\r\ndet handlar om att ha båda.</pre><pre>Jag skall gärna lugna -- hoppas jag -- Lennart\r\nFremling med att säga att långsiktigt arbete\r\nsannerligen inte är långsamt. Det här kommer, tror\r\njag, att vara ett mycket spännande arbete, som\r\nkommer att avsätta diskussionsinlägg, och det\r\nkommer att ges möjligheter att föra det framåt på\r\nett ganska avancerat sätt -- vi har helt enkelt\r\nkommit relativt långt i Sverige och har goda\r\nförutsättningar att driva arbetet framåt i relativt\r\nsnabbt tempo. Det är min avsikt att på alla\r\ntänkbara sätt se till att det inte försenas utan\r\ntvärtom fortsätter framåt i snabbt tempo.</pre><pre>Överläggningen var härmed avslutad.</pre><pre>6 §  Svar på interpellation 1991/92:135 om\r\nartonmånadersgränsen i asylärenden</pre><pre>Anf. 16  Kulturminister BIRGIT FRIGGEBO\r\n(fp):</pre><pre></pre><pre>Fru talman! Hadar Cars har frågat mig om\r\nregeringen förutsett att en konsekvens av\r\nförordningen om uppehållstillstånd i vissa\r\nutlänningsärenden -- till skillnad från vad som\r\ntidigare gällt -- kunde bli, att asylsökande som vid\r\ntidpunkten för den slutliga prövningen av sin\r\nasylansökan vistats mer än arton månader i Sverige,\r\nskulle få sin ansökan avslagen.</pre><pre>Bakgrunden till förordningen om uppehållstillstånd\r\ni vissa utlänningsärenden (1991:1999) är att den\r\ntidigare regeringen, parallellt med tillämpningen av\r\ndet s.k. 13 december-beslutet, från tid till annan\r\nanvänt olika tidsrelaterade schablonregler som\r\nunderlag för beslut om uppehållstillstånd.</pre><pre>Metoden hade onekligen sina nackdelar och kunde\r\nlätt leda till såväl orättvisa som irrationella beslut.\r\nKonsekvensen kunde ju t.ex. bli att utlänningar\r\nsom varit här en längre tid men helt utan skäl fick\r\nstanna, medan utlänningar som hade starkare skäl\r\nmen kortare tid blev utvisade. Regeringen\r\neftersträvade därför en striktare praxis där\r\nprövningen av skyddsbehovet sattes i förgrunden.</pre><pre>Mot bakgrund härav beslutade regeringen den 19\r\ndecember 1991 att vistelsetiden inte borde tillmätas\r\nsärskild vikt vid bedömningen av en asylansökan.\r\nVistelsetiden borde i stället i fortsättningen beaktas\r\nsom ett av flera skäl som kunde, men inte\r\nnödvändigtvis borde, leda till att uppehållstillstånd\r\nbeviljades. För att tillgodose de\r\nrättssäkerhetsaspekter och rättvisesynpunkter som\r\nuppkom beslutade regeringen om en särskild\r\nförordning i ämnet som trädde i kraft den 1 januari\r\n1992. Syftet med förordningen var att skapa\r\növergångsbestämmelser för att mildra effekten av\r\nen omedelbar avveckling av tidsschablonregeln.</pre><pre>Bestämmelserna innebär att utlänningar, som vid\r\nikraffträdandet av förordningen vistats i Sverige\r\nmer än 18 månader efter det att ansökan om\r\nuppehållstillstånd gjorts men inte fått en slutlig\r\nprövning, får beviljas uppehållstillstånd om inte\r\nsärskilda skäl talar emot det. Sådana särskilda skäl\r\nkan t.ex. vara ogrundad asylansökan genom att\r\nsökande kommer från ett säkert land, oklar\r\nidentitet på grund av den asylsökandes egna\r\nåtgärder eller brottslig verksamhet.</pre><pre>Svaret på Hadar Cars fråga är att regeringen hade\r\nförutsett gränsfallsproblem. För när det gäller\r\nsådana här regler, kan det som Hadar Cars har\r\nuppgivit, tyvärr alltid uppstå gränsfall, som upplevs\r\nsom orättvisa. För att motverka orimliga\r\nkonsekvenser har emellertid i förordningsmotiven\r\nöppnats möjlighet för myndigheter att i det\r\nenskilda fallet visa flexibilitet vid bestämmelsens\r\ntillämpning.</pre><pre>Anf. 17  HADAR CARS (fp):</pre><pre></pre><pre>Fru talman! Jag tackar ministern för hennes svar.</pre><pre>Det är naturligtvis riktigt att regeringen har tillsatt\r\nen utlänningsnämnd och att den har tagit över de\r\nuppgifter som ministrar tidigare har haft att själva\r\nfatta beslut i invandrarfrågor. Det ligger mycket i\r\natt vidta en sådan åtgärd. Men jag tycker att det är\r\nlitet egendomligt att man då inte ser till att de regler\r\nsom tidigare har gällt skall kunna tillämpas på de\r\npersoner som är berörda av de reglerna.</pre><pre>Man har inrättat en nämnd med nya uppgifter bl.a.\r\nför att -- som jag förstår det -- förkorta väntetiderna\r\noch få ner handläggningstiderna så att beslut skall\r\nkunna fattas ganska snabbt efter det att någon har\r\nansökt om att beviljas asyl i Sverige. Meingen är väl\r\natt man inte skall behöva dra på det här i 18\r\nmånader eller flera.</pre><pre>När det gäller de som har varit så lång tid i Sverige\r\nsom de tidigare villkoren stipulerade -- 18 månader\r\neller längre -- innan ett beslut fattas, tycker jag att\r\nman skulle ta hänsyn till de regler som tidigare har\r\ngällt. Dessa människor bör få möjligheten att på\r\nsamma grunder som deras kamrater tidigare få rätt\r\natt stanna i landet.</pre><pre>Situationer som är litet svåra att förklara för de\r\nasylsökande kan uppstå. En person som har\r\nkommit till Sverige en månad efter en av sina\r\nlandsmän kan bli utvisad eftersom\r\ninvandrarministern nu har ändrat reglerna, medan\r\nden som kom tidigare får stanna på grund av den tid\r\nhan vistas i landet innan beslut kunde fattas.</pre><pre>Det finns yterligare en fråga om säkert land och\r\nosäkert land. När övergår ett land från att vara det\r\nena till det andra? Den person som jag har tagit som\r\nexempel i min interpellation är flykting från\r\nRumänien. Han hade skrivit artiklar och framträtt\r\npå ett sådant sätt att han hade berättigad anledning\r\ntro att han kunde utsättas för mycket grova\r\ntrakasserier om han kvarstannade i Rumänien.\r\nHan flydde därför till Sverige.</pre><pre>Hans journalistkolleger inkl. Svenska\r\njournalistförbundet uttalade efter att ha tagit del av\r\nvad han hade skrivit i rumänsk press att det var\r\nstarkt motiverat att han skulle få stanna i Sverige.\r\nPå basen av det har han sökt och inväntat beslut.\r\nTiden har gått. Den 1 januari hade han varit i landet\r\ni drygt 17 månader. När beslutet fattades i början\r\nav februari hade han varit här i över 18 månader.\r\nMen han blir ändå utvisad.</pre><pre>Det finns inga motiv, så vi vet aldrig vilka motiv\r\nsom har getts. Motiv som tidigare anförts gällde\r\nt.ex. att personen i fråga har begått brottslig\r\ngärning. Statsrådet refererade till det här. Vi kan\r\ninte veta om det är brottslig gärning som är motivet.\r\nDet bidrar också till känslan av rättsosäkerhet. En\r\nperson utvisas, och ingen får förklaringen till varför\r\nhan utvisas. Han måste själv tala om för de vänner\r\nsom han har skaffat sig i Sverige att han faktiskt inte\r\nhar begått brott i Sverige utan att han blir utvisad\r\nändå. Men vi får aldrig veta om det är sant eller\r\ninte. Bristen på motiv tycker jag inte är någon stark\r\nsak.</pre><pre>För att återkomma till frågan om osäkerheten i\r\nlandet, är det möjligt att Rumänien i dag är ett\r\nsäkert land. Efter de val som har hållits tror jag\r\nockså det. Man kan nog återvända till Rumänien.\r\nEn person som kommer från Rumänien i dag har\r\nkanske inte rätt till flyktingstatus. Men om det var\r\nberättigat den dag personen flydde från Rumänien\r\ntill Sverige, när upphör då detta att vara ett\r\nkriterium för rätten att få asyl i Sverige? Bör man\r\nåtminstone inte i sådana fall ta särskild hänsyn när\r\nvistelsetiden har blivit så lång som i det fall jag\r\nnämnde och det är fråga om ett gränsfall?</pre><pre>Ministern kan göra det lätt för sig och säga att hon\r\nhar lämnat över dessa ärenden till den nya\r\nnämnden och att hon beklagar att hon inte kan\r\npåverka det här. Det är säkert så. Det kan säkert\r\nfinnas skäl för handläggningen som jag inte känner\r\ntill. Men jag tycker att det är tråkigt att man inte\r\ninförde en längre övergångstid så att personer som\r\ntrodde sig ha anledning att förvänta att de skulle\r\nkunna stanna i Sverige och som började ställa in\r\nsig -- särskilt efter 18 månaders vistelse i landet --\r\npå att få den möjligheten, plötsligt inte skulle finna\r\natt den har berövats dem och att de skall sättas på\r\ntåget till sitt hemland.</pre><pre>Jag undrar vad ministern tycker att man skall ge för\r\ngoda råd och klara synpunkter till personer som har\r\nhamnat i den situation som jag just har beskrivit.</pre><pre>Anf. 18  GEORG ANDERSSON (s):</pre><pre></pre><pre>Fru talman! Jag har med intresse och bitvis\r\nförvåning tagit del av det svar som kulturministern\r\nhar lämnat till Hadar Cars.</pre><pre>Jag noterade att Birgit Friggebo i början av sitt svar\r\nsade att regeringen har eftersträvat en striktare\r\npraxis där prövningen av skyddsbehovet sattes i\r\nförgrunden. Jag kan bara konstatera att\r\nskyddsbehovet väl alltid har stått i förgrunden. Det\r\nhar varit vägledande för flyktingpolitiken under\r\nlång tid. Den som är och kan betraktas som flykting\r\nskall få stanna. Så har det varit, och den praxisen\r\nhar tillämpats.</pre><pre>Vid sidan av det har man tillämpat en del andra\r\nprinciper, bl.a. beaktande av den långa\r\nvistelsetiden. Det har flera skäl. Det viktigaste har\r\nvarit den humanitära aspekten. Det faktum att en\r\nasylsökande som kommit att vistas lång tid här --\r\noch som inte själv har förorsakat den långa\r\nväntetiden -- har fått bindningar till landet och\r\nanpassat sig här, skall vägas in. Man har vid olika\r\ntillfällen haft olika tidsramar för detta mera\r\nschabloniserat. Det har naturligtvis fört problem\r\nmed sig, men en viktig humanitär aspekt har legat\r\ntill grund för de bestämmelserna, framför allt när\r\ndet gäller beaktandet av barnens särskilda\r\nsituation.</pre><pre>Av svaret framgår inte om man över huvud taget\r\nräknar med att beakta barnens visteletid, skolgång\r\nm.m. som grund för att en asylsökande skall få\r\nstanna.</pre><pre>Ytterligare en aspekt har varit att man har velat\r\nbearbeta de växande köerna av asylsökande\r\nsnabbare. Sällan eller aldrig har väl behovet av att\r\npåskynda handläggningen, förkorta köerna och\r\nminska väntetiden för dem som står längre bak i\r\nkön varit större än nu. Mot den bakgrunden finns\r\nmycket starka skäl att beakta vistelsetiden.</pre><pre>Det framgår av svaret att den 19 december\r\navskaffades i princip vistelsetiden som grund för\r\nbifall till asylsökan. Det framgår också av svaret att\r\nman som en övergångsbestämmelse i viss mån\r\ntillämpar en artonmånadersregel. Min fråga är då:\r\nHur länge avser man att en övergångsbestämmelse\r\nskall gälla? Är den tidsbestämd? Vad ser\r\nkulturministern för perspektiv på det här? Vad kan\r\nde asylsökande räkna med i det avseendet?</pre><pre>Anf. 19  Kulturminister BIRGIT FRIGGEBO\r\n(fp):</pre><pre></pre><pre>Herr talman! Den här frågan har inte särskilt\r\nmycket med inrättandet av utlänningsnämnden att\r\ngöra. I fråga om vistelsetidspraxis har beslut fattats\r\noberoende av det. Möjligen kan man säga att det\r\nvar viktigt inför utlänningsnämndens start med sitt\r\narbete att ha en rätare praxis att rätta sig efter vid\r\nbeslutsfattandet.</pre><pre>Hadar Cars säger att den mansperson i det fall som\r\nhan har tagit upp i en fråga i sin interpellation inte\r\nvet varför han inte får stanna här och att det kan\r\nfinnas en risk för att en del tror att han har begått\r\nbrott. Men först och främst vill jag säga att han inte\r\nalls omfattas av övergångsbestämmelserna. Han\r\nhar inte varit här i 18 månader, och då finns det inte\r\nnågot särskilt skäl att pröva identitetsfrågor, brott\r\nosv.</pre><pre>Utlänningsnämnden har för sin del motiverat det\r\nfattade beslutet med att den här personen, mot\r\nbakgrund av vad som nu är känt om förhållandena\r\ni Rumänien, inte kan anses vara vare sig flykting\r\neller de facto-flykting. Det är redovisat som skäl i\r\ndet beslut som utlänningsnämnden har fattat. Den\r\nhär personen skall alltså inte behöva förklara\r\nnågonting för sina vänner och bekanta, utan det har\r\nvarit en ren bedömning -- såvitt jag kan utläsa av\r\nbeslutet -- av skyddsbehovet i dag.</pre><pre>Jag beklagar naturligtvis de långa väntetiderna.\r\nMen det är ju något som vi har fått överta från den\r\ngamla regeringen. Viktigt när den nya regeringen\r\ntillträdde var att vi kunde återgå till att använda\r\nhelautlänningslagen när vi skulle ta ställning till\r\nskyddsbehovet.</pre><pre>Det s.k. 13 december-beslutet hade ju inskränkt de\r\nmöjligheterna. I stället fick vi en situation där man\r\nalltmer kom att pröva hur länge människor hade\r\nvistats här i landet. Så var det med en övervägande\r\ndel av de beslut som fattades under den gamla\r\nregeringens sista månader. Situationen blev den att\r\nman i stället bedömde hur länge människor varit\r\nhär och att man mindre gick in på en bedömning av\r\nskyddsbehovet.</pre><pre>Grunden för vår flyktingpolitik, vår\r\nutlänningslagstiftning och den tillämpning som\r\ngäller är just att ge människor från andra länder\r\nskydd här i Sverige. Det handlar då om människor\r\nsom behöver sådant skydd.</pre><pre>Georg Andersson frågar varför det står i svaret att\r\n''regeringen eftersträvade en striktare praxis där\r\nprövningen av skyddsbehovet sattes i förgrunden''.</pre><pre>Bakgrunden härtill är alldeles uppenbar. Den\r\ngamla regeringen hade ju avskaffat de facto-\r\nflyktingbegreppet och därmed inskränkt\r\nmöjligheterna att ge människor skydd som behövde\r\nskydd här i Sverige. Genom detta beslut åstadkoms\r\nen alldeles onödig upphaussning av de problem som\r\nflyktingtillströmningen innebar. Det är ju också det\r\nsom har bidragit till diskussionen om och\r\nifrågasättandet av flyktingpolitiken i Sverige, vilket\r\ndjupt måste beklagas.</pre><pre>Så till frågan om tidspraxis. Det är självklart alltid\r\nbekymmer när praxis ändras. Efter det här beslutet\r\nkan den säga som kommer att vara här mer än 18\r\nmånader att det är orättvist. Andra har ju tidigare\r\nfått stanna, därför att de har varit här i 18 månader.\r\nÅ andra sidan kan man säga att när en tidspraxis\r\ninförs kan de som nyligen fått ett beslut om avslag\r\noch som varit här väldigt länge känna sig\r\nförfördelade gentemot dem som kommer att\r\nomfattas av ett nytt beslut.</pre><pre>Till detta skall läggas att varje förändring av\r\ntidspraxis kommer att upplevas som orättvis. Men\r\ndet skall också jämföras med att människor som har\r\nvarit här väldigt kort tid och som har en mera\r\nbekymmersam situation i botten än de som har varit\r\nhär under en väldigt lång tid kan tycka att det är\r\norättvist. De som inte har några som helst\r\nskyddsskäl, som över huvud taget inte har ägnat sig\r\nåt politisk verksamhet, skall få stanna, därför att de\r\nråkar ha varit här länge. Andra däremot, som\r\nkanske kommer från mera svårartade förhållanden,\r\nfår inte stanna.</pre><pre>Varje form av tidspraxis kan alltså upplevas som\r\norättvis.</pre><pre>I detta interpellationssvar, Georg Andersson,\r\nbehandlas 18-månaderspraxis. Det gäller inte\r\nbarnfamiljer. När det gäller barnfamiljerna finns\r\ndet av humanitära skäl en vistelsetidspraxis, som\r\nomfattar barn som har gått i skola, förskola eller\r\nliknande i mer än tre terminer. Dessa har särskilt\r\nskäl att få stanna. Det beror alltså på att barnen har\r\nvunnit en anknytning till svenska förhållanden,\r\nbl.a. genom skolgång eller deltagande i\r\nförskoleverksamhet.</pre><pre>Georg Andersson tar också upp frågan om köerna.\r\nJag tycker att de är vårt största problem, och det är\r\nfaktiskt inte förvållat av denna regering. Köerna är\r\nbakgrunden till att vi kraftigt har utökat personalen\r\ni utlänningsnämnden i förhållande till hur många\r\nsom tidigare arbetade i regeringskansliet. 40 nya\r\npersoner skall nu ägna sig åt att förbereda beslut för\r\nnämnden.</pre><pre>Till sist vill jag säga följande som svar på frågan om\r\nhur länge de här övergångsreglerna skall gälla.\r\nÖvergångsreglerna gäller för de personer som den\r\n1 januari 1992 hade varit i Sverige 18 månader utan\r\natt få ett slutligt beslut. Det finns ingen inriktning\r\neller önskan att förändra de\r\növergångsbestämmelserna. Det är således fullt\r\nklart vilka personer de här\r\növergångsbestämmelserna gäller.</pre><pre>Anf. 20  HADAR CARS (fp):</pre><pre></pre><pre>Herr talman! Jag föreställer mig, statsrådet, att\r\npersoner som kommer till Sverige och för vilka det\r\nmed tanke på det land som de kommer från inte\r\nfinns någon som helst sannolikhet eller risk för att\r\nde skulle vara politiska, religiösa eller andra\r\nflyktingar skall kunna få sina fall avgjorda på\r\nkortare tid än 18 månader. I det avseendet tycker\r\njag att förhoppningen skall vara att de mycket\r\nsnabbt får del av beslut om att det saknas grund för\r\nasyl i vårt land.</pre><pre>Så något om tidsfaktorn, som ju statsrådet berörde.\r\nDen person som jag talar om kom alltså till Sverige\r\nden 1 augusti 1990 och anmälde sin önskan om asyl\r\nnågra dagar senare. Den här personen, mannen,\r\nhade alltså vid ingången till 1992 varit i landet i 17\r\nmånader. Först i februari hade han varit här i 18\r\nmånader. När utlänningsnämndens beslut föll den\r\n14, 15 eller 16 februari hade han varit här i 18,5\r\nmånader. Det rör sig alltså om en lång tid.</pre><pre>Det är riktigt att den här mannen den 1 januari\r\nhade varit här i bara 17 månader. Men jag menar\r\natt det här får så konstiga konsekvenser för denna\r\ntyp av personer som fastnar i en sådan här sax. Det\r\när synd att regeringen inte förutsåg detta och såg till\r\natt det gavs ordentliga tidsfrister.</pre><pre>Sedan till den andra frågan som gäller\r\nskyddsbehovet, och det är naturligtvis det\r\navgörande. Om det föreligger ett skyddsbehov vid\r\nden tidpunkt då en person flyr från sitt land men\r\nförhållandena i det landet därefter förändras, kan\r\nman säga att det inte längre finns behov av att\r\npersonen i fråga får stanna i Sverige. Men om den\r\nhär personen har varit i Sverige under en ganska\r\nlång tid, då skyddsbehovet var påtagligt, skall man\r\ndå inte ta hänsyn också till detta? För den person\r\nsom jag anför som exempel är det så, att han\r\ntillbringat 19 månader i vårt land. Han kom hit som\r\nflykting. Han hade flyktingskäl. Det fanns en orsak\r\nför honom att få stanna i Sverige. Om situationen i\r\nRumänien nu är sådan att han kan återvända dit, är\r\ndet den praxis som nu följs av utlänningsnämnden.\r\nResultatet för den här mannen blir att han förlorat\r\n19 månader av sitt liv. Sedan får han återvända till\r\nsitt land och starta på ny kula.</pre><pre>Det är möjligt att det skall vara på det här sättet,\r\nutifrån de regler som gäller. Men jag tycker att det\r\nsynd att man inte hade större förutsättningar att\r\nunder övergångstiden medge mera flexibla\r\nlösningar.</pre><pre>Anf. 21  GEORG ANDERSSON (s):</pre><pre></pre><pre>Herr talman! Först vill jag slå fast att\r\nskyddsbehovet alltid har varit i förgrunden, att det\r\nalltid har varit helt avgörande.</pre><pre>Jag har viss erfarenhet av handläggningen av\r\nutlänningsärenden och av att stå till svars för den\r\nhandläggningen. Och jag erinrar mig den kö av\r\nfolkpartister som ställde frågor om och riktade krav\r\npå att den långa väntetiden borde beaktas i större\r\nutsträckning. Ändå var bestämmelserna då ganska\r\ngenerösa. Under en tid gällde att den som hade\r\nvistats ett år här fick stanna, om inte särskilda skäl\r\ntalade emot.</pre><pre>Ständigt ställdes krav på att denna vistelsetid\r\nytterligare skulle beaktas, inte minst från\r\nfolkpartiets sida. Nu konstaterar jag att Birgit\r\nFriggebo har avskaffat detta. Det bekräftas i det\r\nhär avgivna svaret i och med tolkningen av\r\növergångsbestämmelserna här att vistelsetiden\r\nsuccessivt helt kommer att avvecklas som grund för\r\natt någon får stanna. Undantagna är barnen, och i\r\ndet avseendet är man tillbaka i ett system med den\r\nganska långa tid som gällde före 1986 för beaktande\r\nav barnens situation. Jag må då säga att det inte är\r\nsärskilt humanitärt eller generöst. Det var väl med\r\nden ''approachen'' som folkpartiet gick till val -- nu\r\nskulle det minsann bli väldigt generöst i fråga om\r\nhandläggningen i utlännings- och flyktingärenden.</pre><pre>Den gamla regeringen hade tydligen alla fel, och\r\ndet är den som är skuld till att det fortfarande är en\r\nväldigt lång kö hos utlänningsnämnden.</pre><pre>Ja, visst är det synd att vi inte klarade dessa saker\r\npå ett bättre sätt. Birgit Friggebo har ändå varit\r\ninvandrarminister i bortemot sex månader. Efter\r\natt hastigt ha tittat på resultatet tror jag mig kunna\r\nutmana Birgit Friggebo. Under mina sex första\r\nmånader som invandrarminister tror jag att fler\r\närenden avverkades och fler beslut fattades än man\r\nklarat av under de gångna sex månaderna. Särskilt\r\nimponerande är tempot således inte när det gällt att\r\navverka den rekordlånga kö av väntande\r\nmänniskor. Detta pekar mot att det kommer att\r\nvara väldigt många som får synnerligen långa\r\nvistelsetider; och detta samtidigt som vistelsetiden\r\navskaffas som grund för att människor av\r\nhumanitära skäl får stanna här.</pre><pre>Anf. 22  Kulturminister BIRGIT FRIGGEBO\r\n(fp):</pre><pre></pre><pre>Herr talman! Förhoppningen är naturligtvis, precis\r\nsom Hadar Cars säger, att människor som inte har\r\nskyddsbehov skall omfattas av mycket snabba\r\nbeslut, så att de inte hinner rota sig. I stället skall\r\nde få ett beslut om att de skall åka tillbaka till det\r\negna landet eller till det land som de kommit från.</pre><pre>Problemet är emellertid att det förekommer att\r\nmänniskor inte har sina papper i ordning, att\r\nmänniskors identitet inte kan fastställas, att falska\r\nhandlingar plockas fram eller att man kommer med\r\nuppdiktade historier. Ibland gör det att även\r\nmänniskor som inte har några skäl alls får en ganska\r\nutdragen handläggningstid. Av rättssäkerhetsskäl\r\när det naturligtvis så. De uppgifter skall ju\r\nundersökas som den asylsökande lägger fram i sitt\r\närende.</pre><pre>Sedan är det i praktiken så, att det är tillståndet i\r\nden sökandes land vid tidpunkten för beslutet som\r\nblir avgörande -- inte det tillstånd som gällde vid\r\nden tidpunkt då den sökande lämnade sitt land.</pre><pre>Jag är den förste att beklaga att vi har dessa oerhört\r\nlånga köer och att det tar så lång tid innan\r\nmänniskor får besked om sin framtid. Frågan är då\r\nhur vi skall hantera denna situation.</pre><pre>Jag har påskyndat och tidigarelagt inrättandet av\r\nutlänningsnämnden ett halvår för att den skulle\r\nkunna komma i gång med sitt arbete. Jag har gett\r\nden 60--70 % ökade resurser i form av personal för\r\natt den skall kunna påskynda beslutsfattandet.</pre><pre>Georg Andersson har helt rätt i att det i början inte\r\nhar varit den takt i arbetet som man skulle önska.\r\nDet beror naturligtvis på att det är nya\r\nnämndledamöter, att det är nya domare och att en\r\ndel av personalen också är ny. Och det tar\r\nnaturligtvis en viss tid innan man kommer i gång\r\nmed verksamheten. Men nämnden har nu satt upp\r\nen målsättning om hur den skall beta av köerna.</pre><pre>Dessa ärenden är aldrig lätta. Och Georg\r\nAndersson, som har handlagt sådana ärenden, är\r\nnaturligtvis väl medveten om det. Och många\r\nmänniskor far illa på grund av hur situationen är i\r\nmånga länder runt om i världen.</pre><pre>Min utgångspunkt för de ändrade förordningarna\r\noch framför allt för en återgång till att tillämpa\r\nde facto-flyktingbegreppet har varit att vi skall få en\r\nordenligt prövning av skyddsbehovet, eftersom det\r\när utgångspunkten för verksamheten, och att vi\r\nskall få en begriplig, förståelig och tydlig praxis när\r\ndet gäller dessa ärenden.</pre><pre>Jag träffade under hösten flera av de asylsökandes\r\nombud. De sade att de inte längre kan fungera bra\r\nsom ombud, eftersom de inte längre vet vilken\r\npraxis som finns när det gäller utlänningsärendena.\r\nDe sade att de inte kan säga till en sökande att de\r\nbedömer att den sökande har skäl att få stanna i\r\nSverige eller att de bedömer att hans eller hennes\r\nsak inte är särskilt stark, eftersom vederbörande\r\ninte har så starka skäl.</pre><pre>Det rådde helt enkelt kaos. Detta är inte min\r\nbedöming, utan det är ombudens bedömning, de\r\nombud som skulle ta till vara dessa människors rätt\r\natt få stanna i Sverige om de har ett skyddsbehov.</pre><pre>Detta är bakgrunden dels till upphävandet av det\r\ns.k. 13 december-beslutet, dels till en striktare\r\ninriktning när det gäller visstidspraxisen, där\r\nsärskild hänsyn tas till barnen. Och\r\ntreterminspraxisen har utvecklats, vilket innebär\r\natt även de barn som har gått i förskola får stanna\r\nhär i Sverige. Därmed har denna praxis också fått\r\nen humanare inriktning.</pre><pre>Georg Andersson försöker ge en bild av att de olika\r\nkrav som Folkpartiet ställde under sin\r\noppositionstid inte skulle gälla längre. Tvärtom är\r\nvi nu i full färd med att genomföra den politik som\r\nvi drev under oppositionstiden. Vi avskaffar\r\nmöjligheten att ta barn i förvar. Vi tillåter att\r\nmänniskor som bedöms få vänta litet längre på sina\r\nbeslut skall kunna få försörja sig under tiden. Vi har\r\nupphävt 13 december-beslutet. Och vi skall ha en\r\nhumanare mottagning av de asylsökande genom att\r\nha en större flexibilitet i flyktingmottagandet och\r\npå flyktinganläggningarna.</pre><pre>Vi är alltså i full färd med att genomföra det som vi\r\nställde krav på under oppositionstiden och att\r\nändra på det som vi riktade kritik mot i den politik\r\nsom fördes av den socialdemokratiska regeringen.</pre><pre>Överläggningen var härmed avslutad.</pre><pre>7 §  Svar på interpellation 1991/92:142 om\r\nriksantikvarieämbetet</pre><pre>Anf. 23  Kulturminister BIRGIT FRIGGEBO\r\n(fp):</pre><pre></pre><pre>Herr talman! Rose-Marie Frebran har frågat mig\r\nom jag är beredd att fullfölja de förändringar som\r\ninitierats beträffande riksantikvarieämbetets\r\nuppgifter i fråga om arkeologiska\r\nuppdragsundersökningar, med en översyn av\r\nriksantikvarieämbetets olika roller och därmed\r\nsammanhängande problem inom fälten\r\nkonservering och restaurering.</pre><pre>Riksantikvarieämbetet är central myndighet för\r\nkulturmiljövården i Sverige. Det har därmed det\r\növergripande ansvaret för tillsynen av att\r\narkeologiska uppdragsundersökningar utförs på ett\r\ntillfredsställande sätt i landet. Vid myndigheten\r\nbedrivs arkeologisk uppdragsverksamhet som är\r\nlandets i särklass största. Den sysselsätter ca 280\r\npersoner som årligen utför över 400 arkeologiska\r\nuppdrag till en årlig kostnad av drygt 60 milj.kr.</pre><pre>Jag har gjort bedömningen att\r\nriksantikvarieämbetets tillsynsroll och\r\nuppdragsverksamhet bör vara tydligt åtskilda.\r\nDärför har jag tillkallat en särskild utredare med\r\nuppgift att bl.a. lämna förslag om hur ett nytt\r\nhuvudmannaskap för den arkeologiska\r\nuppdragsverksamheten kan utformas (dir.\r\n1991:112).</pre><pre>Vid myndigheten bedrivs uppdragsverksamhet\r\nockså inom områdena konservering och\r\nrestaurering. Enligt vad som uppgivits för mig finns\r\nfem byggnadsingenjörer, som på deltid utför\r\nprojekteringsuppdrag åt bl.a. samfälligheten\r\nGotlands kyrkor. De har i övrigt ansvar för att det\r\nfinns en kompetens i fråga om ruinvårdsarbeten.\r\nSådan kompetens är annars svår att hitta.</pre><pre>Inom riksantikvarieämbetets institution för\r\nkonservering utförs vidare uppdrag i fråga om\r\nkonservering av textilier. Beträffande\r\nkonserveringsområdena trä och sten åtar sig\r\ninstitutionen inte externa uppdrag. Däremot lägger\r\nden inom dessa avsnitt ut uppdrag till\r\nentreprenörer.</pre><pre>De uppdrag som riksantikvarieämbetet utför inom\r\nrestaurerings- och konserveringsområdena är av\r\nmindre omfattning jämfört med arkeologiområdet.\r\nSjälvfallet innebär detta inte att verksamheten\r\nsaknar betydelse. Eftersom uppdragen utförs på en\r\nkonkurrensutsatt marknad, är det väsentligt att\r\nnågon kritik inte kan riktas mot\r\nriksantikvarieämbetet med hänsyn till ämbetets\r\nuppgift som tillsynsmyndighet. I denna del är Rose-\r\nMarie Frebrans resonemang om rollfördelningen\r\nvärda att beakta.</pre><pre>Riksantikvarieämbetets roll och uppgift har\r\nförändrats kraftigt under senare år. Med\r\nintroduktionen av det nya sektorsbegreppet\r\nkulturmiljövård har följt en rad nya\r\nansvarsområden, t.ex. beträffande\r\nluftföroreningarnas effekter och den omvandling av\r\nkulturlandskapet som är en följd av\r\nlivsmedelspolitiken.</pre><pre>Förutom de organisationsförändringar som är\r\naktuella inom arkeologiområdet, förbereds en\r\nomfattande decentralisering av beslutsfunktioner\r\nfrån den centrala myndigheten till länsstyrelserna.\r\nI de regeringsdirektiv som gäller för\r\nriksantikvarieämbetets fördjupade\r\nanslagsframställning framhävs å andra sidan kraven\r\npå riksantikvarieämbetets insatser när det gäller\r\nt.ex. kulturmiljövårdens kunskapsutbyggnad.</pre><pre>Mot bakgrund av omfattningen av det\r\nförändringsarbete som sålunda redan är initierat\r\nhar jag inte för närvarande några planer på något\r\ninitiativ av den art som Rose-Marie Frebran\r\nefterlyser.</pre><pre>Anf. 24  ROSE-MARIE FREBRAN (kds):</pre><pre></pre><pre>Herr talman! Jag vill tacka kulturministern för\r\nsvaret på min interpellation.</pre><pre>Riksantikvarieämbetet har förändrats från att ha\r\nvarit enbart en granskande myndighet till att bli en\r\nmyndighet där projekterings- och\r\nentreprenörsdelen spelar en viktig men tvetydig\r\nroll i den dagliga verksamheten.</pre><pre>Verksamheten finansieras delvis genom\r\nmyndighetens egen basverksamhet, öronmärkta\r\nmedel och/eller genom debitering av beställaren.</pre><pre>Inom flera områden har riksantikvarieämbetet mer\r\neller mindre monopolställning. Främst gäller detta\r\nolika konserveringsområden.</pre><pre>Där konkurrens med den privata sektorn\r\nförekommer, sker den på ojämlika villkor. Delar av\r\nden totala kostnaden bärs av statens beviljade\r\nmedel. I grunden finns kostnader för lokaler,\r\nadministration och sekreterare.</pre><pre>Att utvärdera riksantikvarieämbetets kostnader i\r\nförhållande till uppnådda resultat är naturligtvis\r\nsvårt när verksamheten bedrivs så att den totala\r\nkostnaden sällan redovisas, och då tjänstemän\r\nanställda ''på stat'' ofta deltar i olika externt\r\nfinansierade projekt.</pre><pre>Herr talman! Mot denna bakgrund är de av\r\nregeringen initierade förändringarna av\r\nriksantikvarieämbetets utgrävningsverksamhet\r\nmycket välkomna. En motsvarande översyn av\r\nriksantikvarieämbetets konserverings- och\r\nrestaureringsverksamhet borde också ske.</pre><pre>Jag noterar att statsrådet anser att mina\r\nresonemang om rollfördelningen är värda att\r\nbeaktas. Det erkännandet är positivt.</pre><pre>I kulturministerns svar tas sedan upp förändringar i\r\nform av nya ansvarsområden samt den\r\ndecentralisering av beslutsfunktioner som\r\nförbereds.</pre><pre>Inriktningen på decentralisering är bra. De flesta\r\nkonserveringsuppdrag kommer för överskådlig\r\nframtid att bekostas av offentliga institutioner.\r\nEffektivt utnyttjande av resurserna är erhört\r\nviktigt. Det är därför lämpligt att både kontroll,\r\nansvar och granskning decentraliseras.</pre><pre>Herr talman! Några planer på en vidare översyn av\r\nriksantikvarieämbetets olika roller, som jag\r\nefterlyser, har kulturministern inte. Jag noterar\r\ndock uttrycket ''för närvarande'', vilket jag tolkar\r\nsom en liten öppning. Förhoppningsvis bidrar min\r\ninterpellation till den interna belysningen av de\r\nfrågeställningar som jag har tagit upp. Själv har jag\r\nför avsikt att återkomma till frågan i annat\r\nsammanhang.</pre><pre>Överläggningen var härmed avslutad.</pre><pre>8 §  Svar på interpellation 1991/92:152 om förvar\r\nav barn enligt utlänningslagen</pre><pre>Anf. 25  Kulturminister BIRGIT FRIGGEBO\r\n(fp):</pre><pre></pre><pre>Herr talman! Maud Björnemalm har frågat mig hur\r\npolismyndigheterna använt sig av möjligheten att\r\nställa barn under uppsikt.</pre><pre>I utlänningslagen anges att ett barn inte får tas i\r\nförvar om det bedöms vara tillräckligt att han ställs\r\nunder uppsikt. Uppsikt innebär att man måste\r\nanmäla sig hos en polismyndighet, lämna ifrån sig\r\nsitt pass eller uppfylla andra särskilda villkor.</pre><pre>Rikspolisstyrelsen har på regeringens uppdrag\r\ngenomfört en undersökning av myndigheternas\r\ntillämpning av utlänningslagens regler om förvar\r\noch uppsikt. Rikspolisstyrelsen redovisade sina\r\nresultat i januari i år och fick då uppdraget att göra\r\nen fördjupad undersökning. Denna skulle bl.a.\r\ninnehålla en redogörelse för fattade uppsiktsbeslut.\r\nDet föreligger endast preliminära resultat från den\r\nfördjupade undersökningen. De undersökta\r\nperioderna är juli--oktober 1988 samt juli--oktober\r\n1991. Av rapporterna framgår att en vuxen person,\r\nmen inte något barn, ställdes under uppsikt under\r\nden aktuella perioden 1988, samt att 19 vuxna och\r\n8 barn ställdes under uppsikt under aktuell period\r\n1991. I samtliga fall har uppsikten bestått i\r\nanmälningsplikt.</pre><pre>Anf. 26  MAUD BJÖRNEMALM (s):</pre><pre></pre><pre>Herr talman! Jag tackar för svaret, som var kort och\r\ninte gav den klarhet som jag hade hoppats.</pre><pre>När vi i socialförsäkringsutskottet behandlade\r\npropositionen om den nya utlänningslagen\r\ndiskuterade vi ingående just förvarstagandet av\r\nbarn. Ett av syftena med den nya lagen var ju att\r\nmöjligheterna att ta barn i förvar skulle begränsas.\r\nUtskottsmajoriteten underströk också kraftigt i de\r\nolika betänkandena där frågan om förvar av barn\r\nbehandlades att detta fick ske endast i de fall då det\r\nvar oundgängligen nödvändigt och sedan det noga\r\növervägts om syftet med åtgärden inte kunde nås\r\ngenom att barnet ställdes under uppsikt.</pre><pre>Syftet med min interpellation var inte att jag ville\r\ndiskutera frågan om att ta barn i förvar eller ej. Den\r\ndiskussionen kommer att föras senare. Syftet var i\r\nstället att jag ville ha reda på hur polisen har använt\r\nsig av denna möjlighet att ställa barn under uppsikt,\r\nhur många barn som det gällt och hur många gånger\r\nsom det skett.</pre><pre>Invandrarministern talar i sitt korta svar om att åtta\r\nbarn under perioden juli--oktober ställdes under\r\nuppsikt. Enligt de uppgifter som jag har var det 18\r\nbarn. Men om man ser på samma period, dvs. juli--\r\noktober 1991, var det 286 barn som togs i förvar.</pre><pre>Jag tycker därför att nästa fråga är självklar. Varför\r\nställdes inte fler barn under uppsikt, och varför har\r\npolisen inte i större utsträckning använt sig av\r\nmöjligheten att ställa barn under uppsikt?</pre><pre>Enligt uppgifter som jag har fått framgår det av\r\npolisens instruktioner att den noga skall pröva om\r\ndet inte går lika bra att ha barnen under uppsikt\r\nsom att ta dem i förvar. Jag undrar därför om\r\npolisen struntar i vad som sägs i lagen och vad\r\nriksdagen har beslutat.</pre><pre>Anf. 27  Kulturminister BIRGIT FRIGGEBO\r\n(fp):</pre><pre></pre><pre>Herr talman! Vi har inte all information ännu, som\r\nvi behöver för att riktigt kunna veta hur polisen har\r\nhanterat de här frågorna. När vi fick in rapporten\r\nom förvarstagande av barn ville vi från\r\nregeringskansliets sida ha just en fördjupning:\r\nVarför har man inte använt ''uppsikt'' mer än vad\r\nsom har varit fallet? Bakgrunden har varit, precis\r\nsom Maud Björnemalm säger, att riksdagen har\r\nuttalat att man som sista åtgärd skall ta barn i\r\nförvar. Man skall pröva just frågan om uppsikt\r\ninnan man går till ett förvarsbeslut.</pre><pre>Nu har vi inte fått denna fördjupning. Jag kan också\r\nsäga att det även i de kontakter som vi har haft med\r\npolisen, vilka sker regelmässigt vid olika\r\nkvartalsgenomgångar och på annat sätt, har varit\r\nuppenbart svårt för rikspolisstyrelsens\r\nrepresentanter att riktigt förklara varför man inte\r\nhar använt ''uppsikt'' mer än man har gjort, framför\r\nallt mot bakgrund av den kraftiga ökning som har\r\nskett av förvarstagande av barn. Jag beklagar djupt\r\natt jag inte kan svara ordentligt på frågorna, bl.a.\r\nberoende på att rikspolisstyrelsen själv inte har\r\nvarit särskilt tydlig i sin förklaring till att detta\r\ntillstånd har uppkommit.</pre><pre>Detta har naturligtvis sitt historiska intresse, men\r\nsituationen kommer att bli annorlunda om\r\nriksdagen antar den proposition som regeringen\r\nhar lagt fram, om förvarstagande av barn.</pre><pre>Anf. 28  MAUD BJRÖNEMALM (s):</pre><pre></pre><pre>Herr talman! Birgit Friggebo sade i sitt svar att det\r\nbara är preliminära resultat från den fördjupade\r\nundersökningen som föreligger. Jag tycker att det\r\när litet märkligt. Jag är inte säker på att jag riktigt\r\nföstår detta.</pre><pre>Våren 1991 kom det olika rapporter om att alltför\r\nmånga barn togs i förvar. Då gav förra\r\ninvandrarministern, Maj-Lis Lööw,\r\nrikspolisstyrelsen i uppdrag att undersöka hur det\r\nkunde komma sig. Den undersökningen\r\növerlämnades till den dåvarande regeringen den 16\r\napril 1991. Då tyckte regeringen att det behövdes\r\nen fördjupad undersökning om förvarstagande och\r\natt man även skulle belysa hur uppsiktsförfarandet\r\nanvändes. Den undersökningen skulle egentligen\r\nha avlämnats i december, men lämnades tydligen i\r\njanuari. Det är såvitt jag förstår den\r\nundersökningen som Birgit Friggebo talar om.</pre><pre>När nu Birgit Friggebo säger att det bara är\r\npreliminära resultat som redovisats, utgår jag ifrån\r\natt rikspolisstyrelsen har fått i uppdrag att\r\nytterligare fördjupa undersökningen. Då blir\r\nfrågan: När kommer det slutliga resultatet av den\r\nfördjupade undersökningen att presenteras?</pre><pre>Anf. 29  Kulturminister BIRGIT FRIGGEBO\r\n(fp):</pre><pre></pre><pre>Herr talman! Historiken som Maud Björnemalm\r\ndrar beträffande olika uppdrag som regeringen har\r\ngett till rikspolisstyrelsen är riktig. Den redovisning\r\nsom skulle lämnas i december lämnades alltså i\r\njanuari i år. Men då saknades uppgifterna om just\r\nalternativet uppsikt i stället för förvar. Därför har\r\nden nuvarande regeringen tvingats att ge ytterligare\r\nett uppdrag till rikspolisstyrelsen, att göra just en\r\nfördjupad undersökning vad gäller\r\nuppsiktsbesluten.</pre><pre>Det är alltså den fördjupade undersökningen som\r\nvi fortfarande väntar på. Därav de preliminära\r\nuppgifter som jag har redovisat. Det är inte fråga\r\nom en slutlig fördjupning som har gjorts av\r\nrikspolisstyrelsen, utan det är under\r\nhandsuppgifter. Vi väntar således fortfarande på\r\nden fördjupade undersökningen. Exakt när den\r\nkommmer kan jag inte lämna något bra svar på i\r\ndag.</pre><pre>Anf. 30  MAUD BJÖRNEMALM (s):</pre><pre></pre><pre>Herr talman! I dagarna kommer enligt uppgift en\r\nproposition med förslag om avskaffande av\r\nmöjligheten att ta barn i förvar. Då måste man fråga\r\nsig varför man inte väntar på resultatet av den här\r\nundersökningen, och ser vilka möjligheter som\r\npolisen har att ställa barn under uppsikt, innan man\r\nlägger fram en proposition där man avhänder sig\r\nalla de här möjligheterna.</pre><pre>Anf. 31  Kulturminister BIRGIT FRIGGEBO\r\n(fp):</pre><pre></pre><pre>Herr talman! Regeringen har gjort sin bedömning\r\nutifrån de humanitära skälen för att inte ta barn i\r\nförvar och vill införa ett absolut förbud. Det har vi\r\ngjort oberoende av möjligheterna till uppsikt. Vi\r\nhar tyckt att detta har varit en så viktig humanitär\r\nfråga att uppgifter om hur man har använt eller inte\r\nanvänt rekvisitet uppsikt inte har varit av betydelse\r\nför utgången av de förslag som regeringen nu\r\nlämnar. Det är bakgrunden till att vi lägger fram en\r\nproposition som i princip förbjuder förvarstagande\r\nav barn.</pre><pre>Överläggningen var härmed avslutad.</pre><pre>9 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:113 till näringsutskottet</pre><pre>1991/92:141 till bostadsutskottet</pre><pre>10 § Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande 1991/92:KU31</pre><pre>Justitieutskottets betänkanden 1991/92:JuU17--\r\nJuU19</pre><pre>Lagutskottets betänkanden 1991/92:LU24--LU26\r\noch LU34</pre><pre>Jordbruksutskottets betänkande 1991/92:JoU16</pre><pre>Näringsutskottets betänkanden 1991/92:NU19,\r\nNU21 och NU27</pre><pre>Arbetsmarknadsutskottets betänkande\r\n1991/92:AU13</pre><pre>11 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:120 Reglering av priserna på fisk m.m.</pre><pre>1991/92:121 Uppgiftsskyldighet på jordbrukets\r\nområde</pre><pre>Motion</pre><pre>med anledning av prop. 1991/92:122 Undantag från\r\nskatteplikt till mervärdeskatt för vissa tjänster inom\r\nsjukvårdsområdet, m.m.</pre><pre>1991/92:Sk24 av Mona Saint Cyr och Margareta\r\nGard (m)</pre><pre>12 § Anmälan om interpellationer</pre><pre></pre><pre>Anmäldes att följande interpellationer framställts</pre><pre>den 27 mars</pre><pre>1991/92:163 av Gudrun Schyman (v) till\r\nstatsministern om neutralitetspolitiken och ett\r\neventuellt medlemskap i Europeiska unionen:</pre><pre>Enligt statsminister Carl Bildts uttalanden under\r\nsitt besök i Lissabon i början av mars detta år måste\r\nvi ''med öppet sinne studera VEU:s utveckling\r\nNÄR vi blir medlemmar i den Europeiska\r\nunionen''. Visserligen är utvecklingen svår att\r\nförutse men ''VI är'', enligt statsministern,\r\n''beredda att till fullo delta i det politiska\r\nsamarbetet också vad gäller försvarspolitiken''\r\n(SvD 920307).</pre><pre>I ett TV-program nyligen (''8-dagar'' 920323)\r\nställdes statsministern inför scenariot att Sverige,\r\nsom en följd av medlemskap i EU, kan tvingas delta\r\ni krig och integreras i ett kärnvapenbeväpnat\r\nEuropa. Kommentaren blev: ''Vi måste ta risker för\r\nfreden.''</pre><pre>Mot bagkrund av ovanstående vill jag ställa\r\nföljande frågor till statsministern:</pre><pre>1.  Är uttrycket ''när vi blir medlemmar'' förenligt\r\nmed en seriös inställning till den utlovade\r\nfolkomröstningen?</pre><pre>2.  Är uttrycket ''vi är beredda att till fullo delta i\r\ndet politiska samarbetet också vad gäller\r\nförsvarspolitiken'' en korrekt tolkning av\r\nriksdagens beslut att lämna in en svensk\r\nmedlemsansökan till EG?</pre><pre>3.  Är det regeringens uppfattning att Sverige skall\r\nansöka om medlemskap i den Europeiska unionen,\r\näven om det skulle innebära ett förpliktande\r\nmilitärt samarbete?</pre><pre>1991/92:164 av Gudrun Schyman (v) till\r\njustitieministern om tullens och polisens samarbete\r\nvid ett eventuellt EU-medlemsskap:</pre><pre>Ett svenskt medlemskap i EU (Europaunionen)\r\nskulle påverka både tullens och polisens arbete.\r\nTulltjänstemännens fackförbund, Tull-Kust, vill ha\r\nmöjlighet att fortsätta med en effektiv jakt på\r\nnarkotikasmugglare. Polisförbundet ser med oro på\r\nhur samarbetsformer på Europanivå utvecklas utan\r\natt det förs några principiella politiska diskussioner.</pre><pre>Ett eventuellt svenskt EG-medlemskap skulle\r\ninnebära att gränserna mot andra EG-länder\r\nöppnas för arbetskraft, varor, tjänster och kapital.\r\nMen också brottsligheten kommer att röra sig friare\r\növer gränserna. Frågan är hur\r\nnarkotikabekämpningen skall lösas när gränserna\r\nöppnas. Inom EG ökar nu narkotikabeslagen\r\nkraftigt, men risken är att den gemensamma\r\nmarknaden också blir ett frihandelsområde för\r\nknarksyndikaten. Enligt diskussioner inom EG i\r\ndag skall det visserligen vara möjligt för\r\nmedlemsländerna att använda viss gränskontroll,\r\nt.ex. mot epidemier eller narkotikasmuggling, men\r\ntroligen innebär ett svenskt medlemskap att\r\ngränskontrollen totalt sett minskar, samtidigt som\r\nden omorienteras mot de länder som inte är\r\nmedlemmar.</pre><pre>Inom EG diskuteras i dag tanken på en överstatlig\r\nEuropapolis som skulle kunna ingripa tvärs över\r\nnationsgränserna. Detta reser en mängd frågor,\r\nvilket också polisförbundet påpekat. Om andra\r\nländers polis får rätt att operera på svenskt\r\nterritorium, uppstår frågan om vilken polisroll som\r\nskall vara normbildande. Vilken etik gäller och vem\r\nskall övervaka den polisen?</pre><pre>Polisförbundet, och övriga nordiska fackliga\r\norganisationer för poliser, säger i dag nej till tanken\r\npå en EG-polis. Man menar att en överstatlig polis\r\nkommer att ta hand om de mest spektakulära fallen\r\noch därmed också bilda skola för hela polisarbetet.\r\nRisken är att det blir svårt att försvara den\r\ndemokratiskt styrda, lokalt förankrade polis som vi\r\ni dag har i Sverige, och i övriga Norden, och att det\r\nblir den halvmilitära polismodell som finns i flera\r\nEG-länder som blir normgivande.</pre><pre>Mot bakgrund av ovanstående vill jag ställa\r\nföljande frågor:</pre><pre>1.  Hur skall gränsövervakningsproblemen lösas vid\r\nett eventuellt svenskt medlemskap i den europeiska\r\nunionen?</pre><pre>2.  Hur skall polissamarbetet se ut vid ett eventuellt\r\nsvenskt medlemskap i den europeiska unionen?</pre><pre>13 § Kammaren åtskildes kl. 13.36.</pre><pre>Förhandlingarna leddes</pre><pre>av talmannen från sammanträdets början t.o.m. 6 §\r\nanf. 18 (delvis) och</pre><pre>av förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}