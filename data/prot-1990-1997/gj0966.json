{"dokumentstatus":{"dokument":{"hangar_id":"2349095","dok_id":"GJ0966","rm":"1995/96","beteckning":"66","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"66","slutnummer":"0","datum":"1996-03-08 00:00:00","systemdatum":"2005-10-27 13:39:49","publicerad":"1996-03-08 00:00:00","titel":"Riksdagens snabbprotokoll 1995/96:66 Fredagen den 8 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{7C8C0C10-8121-42C8-995D-37915CE3A7F8}","dokument_url_text":"http://data.riksdagen.se/dokument/GJ0966/text","dokument_url_html":"http://data.riksdagen.se/dokument/GJ0966","dokumentstatus_url_xml":"http://data.riksdagen.se/dokumentstatus/GJ0966","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:66</div>\r\n<div class=\"sidhuvud_datum\">Fredagen den 8 mars</div>\r\n<div class=\"sidhuvud_klockslag\">Kl. 9.00 9.54</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n_________________________________________________________________________</pre><pre>\r\n1 §  Utökning av antalet suppleanter i justitieut-\r\nskottet och socialutskottet</pre><pre>Valberedningen hade, enligt ett till kammaren in-\r\nkommet protokollsutdrag, på begäran av Centerns\r\nriksdagsgrupp tillstyrkt att antalet suppleanter skulle\r\nutökas enligt följande:</pre><pre>från 20 till 21 i justitieutskottet och</pre><pre>fr.o.m. den 11 mars från 22 till 23 i socialutskottet.</pre><pre>2 §  Val av extra suppleant i justitieutskottet och socialutskottet</pre><pre>Företogs val av extra suppleant i justitieutskottet och\r\nfr.o.m. den 11 mars i socialutskottet.</pre><pre>Kammaren valde i enlighet med Valberedningens\r\nförslag till</pre><pre>suppleant i justitieutskottet</pre><pre>Sivert Carlsson (c)</pre><pre>suppleant i socialutskottet</pre><pre>Anna Corshammar-Bojerud (c)</pre><pre>3 §  Meddelande om frågestund</pre><pre>Andre vice talmannen meddelade att vid fråge-\r\nstunden torsdagen den 14 mars kl. 14.00 skulle föl-\r\njande statsråd närvara:</pre><pre>Statsrådet Jan Nygren, justitieminister Laila Frei-\r\nvalds, civilminister Marita Ulvskog, miljöminister\r\nAnna Lindh, näringsminister Jörgen Andersson, stats-\r\nrådet Pierre Schori och statsrådet Ylva Johansson.</pre><pre>3 §  Svar på interpellation 1995/96:86 om bespa-\r\nringar i de offentliga finanserna</pre><pre>Anf.  1  Finansminister  GÖRAN\r\nPERSSON (s)</pre><pre>Fru talman! Den 8 mars, den internationella kvin-\r\nnodagen, inleds här i riksdagen med en debatt om\r\noffentlig ekonomi. Det är rätt på många sätt. Få saker\r\när viktigare för en fortsatt utveckling av jämställdhe-\r\nten i Sverige än att den offentliga ekonomin är i ba-\r\nlans. Få saker har inneburit större frihet för kvinnor än\r\nutbyggnaden av den offentliga sektorn. Därför känns\r\ndet rätt att den här dagen börja diskussionen i kamma-\r\nren med ett samtal kring statens finanser och budget-\r\nsaneringen.</pre><pre>Fru talman! Bo Lundgren har bl.a. frågat om re-\r\ngeringen är beredd att lägga fram förslag om bespa-\r\nringar som gör målet om balans i de offentliga finan-\r\nserna trovärdigt.</pre><pre>Regeringen har sedan den tillträdde lagt fram dels\r\nett program för sanering av de offentliga finanserna\r\nsom motsvarar ca 7,5 % av BNP, dels ett antal förslag\r\ntill förbättringar och förstärkning av budgetprocess\r\noch budgetkontroll. Det konvergensprogram som\r\nregeringen lagt fram visar att Sverige klarar att skapa\r\nbalans i de offentliga finanserna. Den samstämmiga\r\nbilden hos internationella bedömare är att konver-\r\ngensplanen betraktas som trovärdig under förutsätt-\r\nning att regeringen fullföljer det beslutade sanerings-\r\nprogrammet och de föreslagna förändringarna av\r\nbudgetprocessen.</pre><pre>När regeringen tillträdde i oktober 1994 domine-\r\nrades den ekonomiska bilden av det betydande of-\r\nfentliga underskottet och den till synes skenande\r\nskuldutvecklingen. Debatten handlar nu inte längre\r\nom huruvida Sverige skall uppnå balans i de offentli-\r\nga finanserna, utan om när detta kommer att ske. Det\r\när en avgörande förändring som enbart kunnat komma\r\ntill stånd genom det kraftfulla saneringsprogram som\r\nriksdagen sedan dess godkänt. Tack vare det återställ-\r\nda förtroendet för svensk ekonomi har de långa rän-\r\ntorna sjunkit från ca 11 % när socialdemokraterna\r\nlade fram sitt valmanifest till ca 8 % vid det senaste\r\nmånadsskiftet. Kronan har under samma tid förstärkts\r\nfrån ett ecuindex på 125 till gott och väl under 120.</pre><pre>Sedan regeringsskiftet 1994 har Sverige en förhål-\r\nlandevis stark tillväxt. BNP beräknades under 1995\r\nha vuxit med ca 3,5 %. Ökningen av industriproduk-\r\ntionen var den högsta i Europa. Trots det inlednings-\r\nvis starka importtrycket och de fortsatta svårigheterna\r\natt hålla den sammanlagda lönekostnadsökningen på\r\nen med Europa jämförbar nivå har inflationstakten på\r\nårsbasis sjunkit till 2 %.</pre><pre>Sysselsättningen mätt i antalet timmar beräknas ha\r\nökat med nära 2 % under 1995, vilket är en historiskt\r\nsett hög nivå. Mätt i antalet personer beräknas syssel-\r\nsättningen ha ökat med över 60 000 personer. Den\r\nstarka återströmningen till arbetskraften innebar\r\nemellertid att summan av öppet arbetslösa och i åt-\r\ngärder endast minskade med ca 40 000 personer.</pre><pre>Den kraftiga obalansen i de offentliga finanserna\r\noch behovet av omfattande budgetförstärkningar\r\ninnebär med nödvändighet att den inhemska efterfrå-\r\ngan utvecklas svagt och att Sverige är beroende av\r\ndraghjälp från omvärlden för att kunna uppnå en\r\ntillfredsställande tillväxttakt.</pre><pre>Under slutet av föregående år mattades emellertid\r\nden ekonomiska aktiviteten inom OECD-området av.\r\nDetta har varit särskilt påtagligt inom EU-området.\r\nUtvecklingen bedöms allmänt vara en fördröjd effekt\r\nav den relativt kraftiga ränteuppgången under 1994.\r\nSamtidigt har EU-länderna som helhet fört en förhål-\r\nlandevis stram finanspolitik. EU-ländernas samman-\r\nvägda växelkurs mot resten av världen har också\r\napprecierat. Den internationella avmattningen medför\r\natt omvärldens efterfrågan på svenska varor och\r\ntjänster utvecklas svagare än väntat och att svensk\r\nekonomi under 1996 inte får den draghjälp som vi\r\nskulle behöva.</pre><pre>De flesta bedömare räknar med att den avmattning\r\nvi nu ser endast är tillfällig och inte inledningen på en\r\ninternationell recession. För detta talar bl.a. att rän-\r\ntorna har fallit betydligt, att företagens lönsamhet är\r\nfortsatt god och att tillväxten utanför OECD-området\r\nbedöms bli god. Samtidigt bör man vara medveten om\r\nde betydande svårigheterna att förutse förlopp av\r\ndetta slag.</pre><pre>Utvecklingen under 1995 visade att den svenska\r\nekonomin förmådde att dra en relativt stor nytta av\r\nkonjunkturuppgången. Den ekonomiska politiken är\r\ninriktad på att ytterligare stärka Sveriges förmåga att\r\ndra fördel av en internationell konjunkturuppgång. I\r\ncentrum står frågor om att förbättra förutsättningarna\r\nför en sund och balanserad lönebildning och för att\r\nstärka utbudet av kompetent och kvalificerad arbets-\r\nkraft genom ökade satsningar inom utbildningsområ-\r\ndet. Regeringen har i proposition 1995/96:25 redovi-\r\nsat inriktningen av denna politik.</pre><pre>Bo Lundgren tar i sin interpellation upp de utestå-\r\nende budgetfrågorna. Uppgifterna har hämtats från\r\nregeringens redovisning av den skärpta uppföljningen\r\nav budgetanslag och andra gjorda utfästelser. Om\r\nriksdagen redan under föregående mandatperiod hade\r\nfått en lika noggrann och detaljerad uppföljning som\r\nden som redovisades i proposition 1995/96:25 är det\r\nmöjligt att det statsfinansiella förfallet under den\r\nperioden inte blivit lika stort.</pre><pre>Regeringen kommer att senare i vår återkomma\r\nmed en ny uppföljning av budgetläget och redovisa de\r\nåtgärder som har eller som kommer att vidtas. Jag vill\r\ninte nu föregripa den samlade redovisningen. De nya\r\nstriktare principer för budgetarbetet som regeringen\r\ntidigare lagt fast kommer dock att följas och de redo-\r\nvisade budgetavvikelserna att åtgärdas.</pre><pre>Regeringen återkommer samtidigt med en ny av-\r\nstämning av det ekonomiska läget och en andra upp-\r\nföljning av det svenska konvergensprogrammet. Av-\r\nstämningen kommer att beakta såväl att utvecklingen\r\nblivit svagare än väntat i de länder som är våra vikti-\r\ngaste exportländer som att räntenivåerna sjunkit snab-\r\nbare än vad vi tidigare räknat med. Jag är inte beredd\r\natt nu lämna några siffror, men jag erinrar om att de\r\nkänslighetskalkyler som regeringen redovisade i fjol\r\nvisade att det svenska saneringsprogrammet var\r\nmycket robust.</pre><pre>Jag räknar således med, fru talman, att den svens-\r\nka offentliga bruttoskulden snart kommer att börja\r\nminska och att Sverige trots den internationella eko-\r\nnomiska försvagningen kommer att ha ett offentligt\r\nunderskott 1997 på högst 3 % av BNP.</pre><pre>Anf.  2  BO LUNDGREN (m)</pre><pre>Fru talman! Det är naturligtvis passande att också\r\nta upp kvinnornas situation i denna debatt. Ensamma\r\nmammor utan jobb har insett vilka problem det blir\r\nnär man för en politik som permanentar massarbets-\r\nlösheten. Detta är en av de viktigare sakerna att disku-\r\ntera. Det är därför anmärkningsvärt att finansminis-\r\ntern väljer att bara svara på en av mina tre betydelse-\r\nfulla frågor, och att hans svar innebär att allt är på rätt\r\nväg.</pre><pre>Produktion och tillväxt viker. Vi har de senaste\r\ndagarna hört verkstadsindustrins bedömningar. I går\r\nhörde vi talas om de problem som handeln beräknas\r\nstå inför. Göran Persson har själv sagt sig vilja revide-\r\nra ned tillväxtförutsättningarna för både i år och nästa\r\når.</pre><pre>Arbetslösheten är fortsatt extremt hög trots bra\r\ntillväxt under 1994 och framför allt 1995. Den riske-\r\nrar enligt Arbetsmarknadsstyrelsen att stiga ytterliga-\r\nre. Räntorna är fortsatt höga. Femårsobligationen har\r\n3 % högre ränta än i Tyskland och de korta räntorna\r\när ungefär 4 % högre, med de effekter detta innebär\r\nför ekonomin.</pre><pre>Hösten 1991 ärvde den borgerliga regeringen ett\r\nekonomiskt moras, fallande produktion, accelerande\r\narbetslöshet och exploderande budgetunderskott. Till\r\ndetta kom finanskrisen. Som framgår av bl.a. SCB:s\r\nindikatorer från februari vände utvecklingen somma-\r\nren 1993. Vi fick ökad produktion och minskad ar-\r\nbetslöshet, liksom minskande underskott. Räntorna\r\ngick ned till en nivå på ca 1 % skillnad gentemot\r\nTysklands. Detta gällde såväl långa som korta räntor.</pre><pre>Under 1994 ökade sedan osäkerheten inför valet\r\noch inför omröstningen om medlemskapet i EU.\r\nSkillnaden mellan regeringsalternativen gällde, sedan\r\nSocialdemokraterna bytt fot, emellertid inte längre\r\nhuruvida budgeten behövde förstärkas, utan hur och\r\nhur mycket.</pre><pre>Socialdemokraterna och Göran Persson valde väg.\r\nDe genomförde massiva skattehöjningar som på kort\r\nsikt naturligtvis har positiva budgeteffekter, men\r\nsamtidigt försvagar tillväxtkraften och tilltron till en\r\nlångsiktigt hållbar budgetsanering. De åtgärder som\r\nvidtogs var dessutom för små. Marginalerna blev för\r\nsmå och förtroendet kom inte i den utsträckning som\r\nhade varit nödvändig.</pre><pre>I dag kan vi konstatera att av de utfästelser som\r\nGöran Persson har lämnat återstår åtgärder motsva-\r\nrande 8 miljarder kronor att genomföra. I morse hörde\r\nvi hur Socialdepartementets överskridanden är ännu\r\nstörre än vad jag bedömde i min interpellation - yt-\r\nterligare ett antal, totalt cirka sex, miljarder kronor.\r\nTill detta kommer överskridanden på bostadsområdet,\r\narbetslöshetens kostnader som enligt AMS uppgår till\r\nca 12 miljarder kronor mer än tidigare. I tilläggsbud-\r\ngeten finns ytterligare finansieringsbehov. 25 miljar-\r\nder kronor måste hanteras. Det skapar osäkerhet när\r\nså inte sker.</pre><pre>Perssonplanen, eller möjligen Jonssonbeställning-\r\nen, stärkte misstron mot regeringens politik. Det\r\nframgick med all önskvärd tydlighet. Trots den starka\r\ntillväxten 1995 är fortfarande en miljon människor i\r\nSverige utan jobb. Budgetsaneringen försvåras där-\r\nmed ytterligare. Här står Göran Persson i riksdagen -\r\ntomhänt. Trots att de ensamstående mammorna har de\r\nstora problem de flesta i dag känner till.</pre><pre>Varför inte ta chansen att förbättra situationen för\r\ndem och många andra arbetslösa och för hushållen\r\noch deras ekonomiska problem? Konkretisera bespa-\r\nringarna och se till att skapa en rejäl marginal. Dra\r\ntillbaka Jonssonbeställningen, Persson! Riv hindren\r\nför tillväxt och nya jobb. Ta den chansen!</pre><pre>\r\nAnf.  3  KARIN STARRIN (c)</pre><pre>Fru talman! Jag vill också understryka den oro jag\r\nkänner en sådan här dag, den internationella kvinno-\r\ndagen den 8 mars, över hur den kvinnliga arbetsmark-\r\nnaden ser ut. Jag bedömer att vi med kraft måste se\r\ntill att det skapas ytterligare arbetstillfällen just för\r\nkvinnor.</pre><pre>Jag vill understryka den starka oro jag känner för\r\nSveriges ekonomi. Jag måste dock betona att jag\r\nkände en mycket starkare oro hösten 1994, när den\r\nsocialdemokratiska regeringen precis hade tillträtt och\r\nvi kunde se olika lösningar som gick ut på återställare\r\noch vänstersvängspolitik.</pre><pre>Centerpartiet har tagit ansvar. Centerpartiet har\r\nmed stor kraft varit med och sanerat finanserna. Alla\r\nmåste kunna konstatera att olika siffror pekar åt rätt\r\nhåll. Räntorna har sänkts, inte minst. När jag är ute på\r\nolika företag och möter många olika människor är det\r\njust detta som många betonar; gör allt för att få ned\r\nräntorna. Den vägen har vi nu slagit in på, vilket\r\nkänns väldigt viktigt. Vi har fått en starkare krona.\r\nDessa olika signaler måste nu också kunna bekräftas\r\nför de kommande månaderna.</pre><pre>Saneringen måste fortsätta med kraft. Det vill jag\r\nnoga understryka i denna debatt. De olika rapporter\r\nsom nu kommer är oerhört allvarliga. Företagarnas\r\nrapport i går som visar att ytterligare 10 000 jobb\r\nkommer att försvinna inom handel och hotell- och\r\nrestaurangbranschen. Företagarna bedömer att hem-\r\nmamarknaden är för svag. Tillväxten på hemmamark-\r\nnaden sker inte i den takt som förväntades i tillväxt-\r\npropositionen.</pre><pre>Min fråga till finansministern en sådan här dag är:\r\nHur kan vi skapa en ytterligare tilltro, så att vi får upp\r\nkonsumtionen på hemmamarknaden?</pre><pre>De dystra siffror vi fick höra om i morse är inte\r\nheller uppiggande. Det saknas många miljarder, inte\r\nminst på Socialdepartementet, och det föreligger\r\nsvårigheter att uppfylla de mål som finns i sanerings-\r\nplanen. Finns det möjligtvis ett svart hål i budgeten,\r\nherr finansminister?</pre><pre>Riksbankens sänkningar av styrräntan är oerhört\r\npositiva. Vi måste tro att det stöd och den tyngd som\r\ndessa sänkningar innebär och att en låg inflation i\r\nbotten skall ge samma effekt på marknadsräntorna.\r\nRiktigt den effekten har inte märkts ännu.</pre><pre>Huvuduppgiften är att skapa fler jobb - att skapa\r\nde 400 000 nya jobb som behövs till sekelskiftet. Till\r\ndetta behövs riskkapital, inte minst i de små och me-\r\ndelstora företagen. Vad ämnar finansministern göra\r\nför att förbättra kapitalmarknaden för de små och\r\nmedelstora företagen?</pre><pre>Anf.  4  Finansminister  GÖRAN\r\nPERSSON (s)</pre><pre>Fru talman! Jag skall först kommentera vad Karin\r\nStarrin sade.</pre><pre>Vad bör göras? Vi bör hålla fast vid det som\r\nCenterpartiet och Socialdemokraterna har kommit\r\növerens om vad gäller budgetsanering. Vi behöver se\r\ntill att vi genomför de åtgärder vi har planerat för att\r\nunderlätta riskkapitalförsörjningen. Vi bör, enkelt\r\nuttryckt, vara väldigt stadiga i denna situation. Vi får\r\ninte börja backa nu, och göra saker och ting på ett\r\noöverlagt sätt. Det skall ske stadigt och säkert.</pre><pre>Denna hållning är oerhört viktig. Den skickar\r\nnämligen en signal till omvärlden och de finansiella\r\nmarknaderna. Jag vill påstå att det finns de som tar\r\nvarje tillfälle att misstänkliggöra den ekonomiska\r\npoltiken. Därmed skapar man naturligtvis ett minskat\r\nförtroende för den ekonomiska politiken och för Sve-\r\nrige.</pre><pre>Moderaterna har på detta område en något dyster\r\nhistoria. Det är en händelse som ser ut som en tanke\r\natt det i dag, den 8 mars, är precis ett år sedan vi förde\r\nen motsvarande debatt här i kammaren. Då var det\r\nden ordinarie moderate ekonomiske talesmannen Lars\r\nTobisson som förde diskussionen.</pre><pre>Den som vikarierar nu, Lundgren, har ungefär\r\nsamma typ av argumentation. Då var det fråga om\r\nkatastrof, nedgång, felaktiga bedömningar, stigande\r\nräntor och ett budgetmoras som regeringen inte för-\r\nmådde att hantera. Det var ingen hejd på det som vid\r\ndet tillfället låg framför oss av svårigheter och miss-\r\nlyckanden. Det lyste igenom något slags tillfredsstäl-\r\nlelse över att de bekymren hade drabbat regeringen\r\noch landet.</pre><pre>Under debatten kom det t.o.m. in en budbringare i\r\nkammaren och viftade med ett papper, som Tobisson\r\nkunde läsa upp och enligt vilket denne förnöjt kunde\r\nkonstatera att räntorna hade stigit. Det var ett rekord i\r\nsitt slag. Nu är vi där igen. Nu för Lundgren diskus-\r\nsionen på samma sätt.</pre><pre>Vad gäller budgetsaneringen och statsfinansernas\r\nutfall vill jag säga att vi kommer att klara den budget\r\nsom vi har lagt fast. Vi kommer att fullfölja budgetsa-\r\nneringen efter de principer som vi har lagt fast. Jag\r\nkan nu när jag har tillgång till utfallet av budgetårets\r\ntvå första kvartal se att vi kommer att få ett saldo som\r\ntroligen blir bättre än det antagna budgetsaldot. Det\r\nberor på att vi i budgeten inte bara har poster som\r\ndrar över utan också sådana som drar åt det andra\r\nhållet, dvs. går under budgeterade siffror. De upp-\r\nmärksammas inte lika mycket i medierna och inte\r\nheller i moderata interpellationer, av skäl som jag\r\nalldeles nyss antydde.</pre><pre>På Socialdepartementet har vi exempelvis stora\r\nunderskridanden vad avser sjukpenningen och föräld-\r\nrapenningen. Det gäller miljardbelopp. På försvarssi-\r\ndan har vi lika stora underskridanden. Sådana före-\r\nkommer också på andra konton i budgeten.</pre><pre>Vi har på räntesidan en helt annan utveckling än\r\nvad vi har budgeterat. Vi har haft mycket försiktiga\r\nantaganden när det gäller arbetslöshet, vilket gör att\r\nstigande arbetslöshetssiffror är intäckta på budgetsi-\r\ndan. Vår budget är, till skillnad mot under den tid då\r\nLundgren hade direkt inflytande över den, utlagd med\r\nmarginaler. Vi kommer för det budgetår som vi nu är\r\ninne i att klara budgeten.</pre><pre>Besparingar som skall göras kommer vi att gneta\r\nmed och ta hem. Har vi klarat de första 108-110\r\nmiljarderna av de 118 i saneringsprogrammet, kan\r\nLundgren vara nöjd med beskedet att vi klarar också\r\nresterande del i saneringsprogrammet. Jag räknar\r\ndock icke med något konstruktivt bidrag från Modera-\r\nta samlingspartiet i den hårda försvarskampen för\r\nsvensk offentlig ekonomi.</pre><pre>Anf.  5  BO LUNDGREN (m)</pre><pre>Fru talman! Varför blev det inte en bättre expan-\r\nsion och nya jobb som en följd av 1995 och för den\r\ndelen också av 1994, när uppgången tog fart? Företa-\r\ngen fick en ökad produktivitet 1991-1993 med en\r\nmycket kraftig konkurrenskraftsförbättring. Arbetsgi-\r\nvaravgifterna sänktes i en strävan att förbättra konkur-\r\nrenskraften utan att överge den fasta växelkursen. När\r\ndetta inte lyckades kom en depreciering av kronan.</pre><pre>Det är märkligt att detta inte spillde över i en stör-\r\nre expansion och fler nya jobb än vad som blev följ-\r\nden. Det finns egentligen bara ett svar: att detta\r\nskrämdes bort av den socialdemokratiska regeringen\r\ngenom de återställare som också Karin Starrin kritise-\r\nrar. Vänstersvängar och återställare i form av skatte-\r\nhöjningar och regleringar gör att de ensamstående\r\nmammorna saknar jobben också i dag.</pre><pre>Ni - och för den delen också Karin Starrin -  har\r\naccepterat vänstersvängarna och återställarna. Endast\r\nmarginella förändringar har gjorts i det avseendet.\r\nReglerna för momsinbetalningarna har försämrats i ett\r\nläge när man egentligen inte skall dra in likviditet från\r\nföretagen. Göran Persson skall nu göra ännu större\r\nförsämringar. Skall ni möjligen gå med också på det?</pre><pre>Karin Starrin talade om räntorna. Under vår rege-\r\nringstid fick vi ned ränteskillnaden till 1 %. Sedan\r\nskapade osäkerheten problem. Skillnaden i förhållan-\r\nde till Tyskland är när det gäller den långa räntan 3 %\r\noch när det gäller den korta räntan 4 %. Detta beror\r\ndels på de stora tillväxtfrågorna, dels på trovärdighe-\r\nten i och omfattningen av budgetsaneringen. Det\r\ngäller att ha marginaler och rätt inriktning.</pre><pre>Göran Persson ifrågasatte inte att det finns en brist\r\ni det avseendet. Han sade i stället att andra saker\r\nsannolikt går litet bättre, så att det ändå blir plus mi-\r\nnus noll. Jag trodde att den nya budgettekniken gick\r\nut på att man inte skulle acceptera överskridandena.\r\nJag trodde att om utvecklingen blev bättre, skulle det\r\nkomma medborgarna till godo, så att de kunde få\r\nännu lägre räntor genom en snabbare budgetsanering\r\n- dvs. att man skulle hålla fast vid de gamla målen.</pre><pre>Om Göran Persson tror på vad han själv säger i\r\nbudgetprocessen, måste han för riksdagen redovisa\r\nkonkreta förslag uppgående till 20, 25 eller 30 miljar-\r\nder kronor. Chefen för den ekonomiska avdelningen\r\nIngemar Hansson sade också till Nyhetsbyrån Direkt\r\nför en månad sedan att det inte kan uteslutas att det\r\nbehövs ytterligare besparingar. Sedan dess har situa-\r\ntionen blivit värre i de här avseendena.</pre><pre>Vidare tycker Lars Tobisson, jag själv och alla\r\nandra moderata företrädare att det är katastrof när en\r\nmiljon människor i Sverige är utan jobb och när ned-\r\ngången skapar sådana ekonomiska problem som\r\nmånga medborgare har. Vi tycker att det är ett miss-\r\nlyckande som är värt att kalla ett misslyckande när\r\nsocialdemokraterna inte har klarat det allra främsta av\r\nde vallöften som de gav 1994. Det är inte tillfredsstäl-\r\nlande för oss att det går sämre - långt ifrån. Jag skulle\r\nönska att Göran Persson hade lyckats i stället för\r\nmisslyckats med den viktigaste uppgiften av alla. Det\r\nklarar man inte trots löftena.</pre><pre>Men nu ger Göran Persson löften igen: Man\r\nkommer att klara budgeten trots de överskridanden\r\nsom har redovisats, trots ökande arbetslöshet och trots\r\nbristande tillväxt. Det är samma typ av tvärsäkra\r\nuttalanden som ofta lett till att ett nej kunnat bli ett ja.\r\nJag skall här inte ta upp utbildningsfrågorna och and-\r\nra saker som kan vara intressanta. Jag är inte säker på\r\natt man lita på den tvärsäkra attityden. Det kan man\r\ninte göra förrän fakta kommer på bordet, Göran Pers-\r\nson. Först då kan det bli bättre.</pre><pre>Anf.  6  KARIN STARRIN (c)</pre><pre>Fru talman! Vi vill från Centerpartiets sida noga\r\nunderstryka att det måste ske en strikt budgetuppfölj-\r\nning och att vi inte kan acceptera att utgiftsutfallet blir\r\nstörre än det som är sagt. De besked som vi i dag får\r\nav Göran Persson är att vi skall klara det här. Vi vill\r\ngärna medverka till en stadig uppfattning om hur\r\nbudgeten skall klaras.</pre><pre>Det stora och oerhört allvarliga bekymmer som vi\r\nhar gäller skapandet av fler jobb. I stället för att ge\r\narbetslöshetsersättningar måste vi kunna använda\r\npengar i budgeten till aktiva satsningar. Jag vill en\r\nsådan här dag gärna ta chansen att diskutera arbetsrät-\r\nten, för den måste förändras. Också vi får signaler om\r\ndetta från företagen. Man kunde kanske införa någon\r\ntyp av avtalsfrihet, där arbetsgivare och arbetstagare\r\nfår komma överens om hur man skall ha det för att få\r\nfler jobb. Man skulle också kunna ge någon typ av\r\navtalsskydd för detta.</pre><pre>Hur skall vi få de små och medelstora företagen\r\natt växa? Hur skall vi få de viktiga k-företagen, som\r\nbygger på kompetens och tjänster, att växa? Vi har\r\nhär ett bekymmer, eftersom banksystemet inte har\r\nlyckats komma fram till en lösning på denna fråga.\r\nBankerna bedömer att de inte kan låna ut riskkapital\r\ntill just de företagen. I dessa företag finns också\r\nmånga kvinnor. Jag efterlyser en statlig garanti som\r\nkan förbättra läget när det gäller garantier och att man\r\nfår fart på den överlikviditet som bankerna har i dag.</pre><pre>Det skulle vara klargörande med ett besked från\r\nfinansministern i den frågan.</pre><pre>Anf.  7  Finansminister  GÖRAN\r\nPERSSON (s)</pre><pre>Fru talman! I den senaste frågan, om garantier i\r\nbanksystemet för riskkapital, kan jag i dag inte ge\r\nbesked. Jag är inte förberedd för den i den här inter-\r\npellationsdebatten. Vi får komma tillbaka till den i\r\nnågot sammanhang.</pre><pre>Till Bo Lundgren vill jag beträffande talet om ett\r\nmisslyckande säga att det är ett något nymornat in-\r\ntresse som här visas för arbetslösheten. Särskilt ny-\r\nmornat är intresset från moderaternas sida för ensam-\r\nstående mammor. Jag tror att denna litet hycklande\r\nattityd är så ihålig att den avslöjar sig själv. Varför\r\ngjorde ni ingenting när ni satt i regeringsställning?\r\nVarför lät ni arbetslösheten tredubblas? Jo, helt enkelt\r\ndärför att ni inte hade en ekonomisk politik som var\r\nså stark och hållbar att ni förmådde att hantera de\r\nväxande underskotten. Ni hade inte en budgetpolitik\r\nsom fungerade. Ni hade inte ett finansdepartement\r\nsom var i ordning. Och i Finansdepartementet satt Bo\r\nLundgren. Det var ett personligt tillkortakommande\r\nav ett slag som måste verka generande.</pre><pre>Men lika fullt kommer han igen i debatten och\r\nupprepar greppen. Nu är det återställarna som har\r\norsakat krisen. Bo Lundgren vet ju om att vi sitter i en\r\neuropeisk recession, en europeisk tillbakagång. Är det\r\nåterställarna av arbetsrätten i den meningen att parter-\r\nna själva skall förhandla om den som har förorsakat\r\nden tyska räntans uppgång? Är det Perssonplanen\r\nsom har fått ut de franska arbetarna på Paris gator? Är\r\ndet det faktum att vi inte avskaffade förmögenhets-\r\nskatten, som Lundgren ville, som har gjort att den\r\nbrittiske finansministern får skjuta fram planerad\r\nbudgetbalans i Storbritannien från 1998 till 1999?</pre><pre>Självklart inte!</pre><pre>Moderaternas sätt att försöka att slå inrikespoli-\r\ntiskt mynt av en europeisk konjunkturnedgång är\r\nnaturligtvis ingenting annat än billig partipolitik.</pre><pre>Vi sitter i en doppning i Europakonjunkturen. Den\r\nsvenska konjunkturen har dragits av exportföretagen\r\noch av investeringar. Det är klart att det är sårbart.\r\nDen inhemska efterfrågan har varit tillbakapressad\r\ndärför att vi har varit tvungna att ta hem så oerhört\r\nmycket budgetsanering. Vi kommer under överskådlig\r\ntid att ha en situation som gör att det hela är ansträngt.\r\nJag kommer inte att medverka till att budgetsanering-\r\nen lättas eller förändras. Jag kommer att se till att vi\r\ntar hem det vi skall ta hem. Jag är inte lika paniksla-\r\ngen, inte lika orolig, som Lundgren och tonläget i\r\ndebatten antyder. Jag tror att vi klarar det här. Hittills\r\nhar vi faktiskt levererat, till skillnad från andra, det\r\nsom vi har utfäst oss att leverera.</pre><pre>Så har vi den eviga diskussionen om räntenivån.\r\nOm Bo Lundgren går tillbaka till riksdagstrycket från\r\nden 8 mars 1995 kommer han där att finna sitt eget\r\ndebattinlägg om räntenivån vid det tillfället. Jag cite-\r\nrar, fru talman, till kammarens protokoll vad Lund-\r\ngren tyckte var rimligt för ett år sedan. Det var följan-\r\nde: \"Även om räntorna går ner någon procentenhet,\r\nvilket knappast är troligt i den nuvarande situationen,\r\nskulle vi fortfarande ha höga räntor. Räntorna är alltså\r\n3-4 % högre än vad vi egentligen behöver i svensk\r\npolitik.\"</pre><pre>Då låg femårsräntan den dagen på 11 %. I dag lig-\r\nger den på 8 %, om inte Lundgren har lyckats skräm-\r\nma upp den något. De 3 % han efterlyste då är levere-\r\nrade. Då passar det omedelbart att inta en ny attityd\r\noch stå här i kammaren och misstänkliggöra sane-\r\nringspolitiken och skapa oro som naturligtvis skadar\r\nSverige och vår ekonomi. Rimligen bör det också i\r\ndet långa loppet skada Moderata samlingspartiet, och\r\ndet känns rättvist, fru talman.</pre><pre>Anf.  8  BO LUNDGREN (m)</pre><pre>Fru talman! Jag är inte panikslagen. Det hade jag i\r\nså fall snarare behövt vara när jag såg effekterna av\r\nGöran Perssons förra regeringsperiod, när man\r\nsläppte fram finanskrisen och allt vad det förde med\r\nsig. Men inte heller då drabbades jag av panik. Det\r\nskall man inte göra, och det förefaller inte heller Gö-\r\nran Persson att göra.</pre><pre>Men om man nu är envis och målmedveten är det\r\ninget fel om man försöker föra en riktig politik och\r\nanvända envisheten och målmedvetenheten i rätt\r\nriktning. Göran Persson är främst en skattehöjare. Det\r\nskapar problem för de personer som är arbetslösa.</pre><pre>Långt innan Göran Persson tog plats i riksdagens\r\nkammare kritiserade jag de effekter som höga skatter\r\nledde till vad gällde hushållens nettoinkomster. En-\r\nsamstående mammor är ett exempel på det. Arbets-\r\nlösheten som skapades av 80-talsspekulationen och\r\n70-talsmisstagen måste vi göra någonting åt.</pre><pre>Men till skillnad från Göran Persson  föreslår vi\r\nkonkreta åtgärder. Vi talar inte bara om halvering av\r\narbetslösheten. Vi talar om vad som kan göras för att\r\nriva hindren för nya jobb. Karin Starrin tackade för\r\nbeskeden från Göran Persson. Jag hörde inga, inga\r\nbesked alls. De saknas. Hur blir det med besparingar-\r\nna? Det finns ytterligare ett antal miljarder, uppemot\r\n25, kanske 30 miljarder, som man måste hantera, och\r\nsom inte är hanterade, för att kunna få ned räntan.</pre><pre>Det intressanta är vad som händer i vår omvärld.\r\nJämför med utvecklingen av räntorna runt omkring\r\noss, t.ex. skillnaden mot Tyskland. Då ser Göran\r\nPersson att skillnaden fortfarande är för stor. Inte\r\nmenar väl Göran Persson att det är bra att vi har rän-\r\ntor som är högre än de tyska med en marginal vad\r\ngäller obligationer på 3 % och korta räntor på 4 %.</pre><pre>Så till besparingarna. Ta bort Perssonplanen, se\r\ntill att det som skapade ytterligare misstroende inte\r\ngenomförs och se till att riva hindren för nya jobb och\r\ntillväxt! Det, fru talman, är någonting som kan både\r\nskapa förutsättningar för nya jobb och minskad ar-\r\nbetslöshet och förbättra ensamstående mammors\r\nsituation.</pre><pre>Anf.  9  Finansminister  GÖRAN\r\nPERSSON (s)</pre><pre>Fru talman! Tyskland nämndes. De svenska krist-\r\ndemokraterna med Alf Svensson i spetsen har anled-\r\nning att följa vad deras partikamrat Helmut Kohl\r\nuträttar. Men de tyska kristdemokraterna sitter ju i\r\nungefär samma situation som vi gör här i Sverige,\r\ntrots att de har fört en politik som rimligen ligger\r\nnärmare vad Bo Lundgren efterfrågar. Så det finns\r\nanledning att också på den punkten vara litet ödmjuk.</pre><pre>Jag beskylls för att vara en skattehöjare. Jag tar\r\ngärna på mig den kritiken. Jag har medverkat till\r\nhöjda skatter i stor omfattning; det är sant. Jag bekla-\r\ngar skattehöjningarna. Men tyvärr har jag också fått\r\ngenomföra stora besparingar i trygghetssystemen.</pre><pre>De som demonstrerar på gator och torg är faktiskt\r\nmänniskor som har drabbats av besparingar i a-kassa,\r\ni barnbidrag, i bostadsbidrag, i pensioner, - bespa-\r\nringar i de trygghetssystem som faktiskt är sådant som\r\nmer än något annat kan förklara bekymren för exem-\r\npelvis de ensamstående mammor som vi nu talar om.\r\nDe har inte drabbats av skattehöjningarna.</pre><pre>Men det är skattehöjningarna som är det som är\r\nLundgrens intresse. Där har vi faktiskt lagt ut bördor-\r\nna på de bäst ställda i samhället. Det är höjda kapital-\r\nskatter, Bo Lundgren. Det är inte ensamstående\r\nmammor som har aktieutdelningar. Det är en bibehål-\r\nlen förmögenhetsskatt, Bo Lundgren. Det är inte en-\r\nsamstående mammor som är förmögna. Men Bo\r\nLundgrens retorik är så fastlåst vid det intresse han\r\nföreträder att han när han skall angripa finansminis-\r\ntern tar till den grupp i samhället som nu kanske sitter\r\nmest i kläm, de ensamstående mammorna, för att få\r\nett argument för att ytterligare pressa ned skatterna för\r\nde bäst ställda. Det är moderatpolitik, dålig moderat-\r\npolitik, och någonting som aldrig någonsin har funge-\r\nrat som underlag för en budgetsanering.</pre><pre>Budgetsaneringen ligger fast. Den skall genomfö-\r\nras. Vi är på väg åt det hållet att vi får grepp om de\r\noffentliga finanserna. Vi klarar konvergenskriterierna.\r\nDet är min övertygelse, fru talman.</pre><pre>Överläggningen var härmed avslutad.</pre><pre>4 §  Svar på fråga 1995/96:89 om påföljd för\r\ndem som gömmer icke asylbeviljade personer</pre><pre>Anf.  10  Statsrådet LEIF BLOMBERG (s)</pre><pre>Fru talman! Sten Andersson har i en interpellation\r\nfrågat mig vilka åtgärder jag är beredd att föreslå i\r\nsyfte att införa påföljder för dem som utan egen vin-\r\nning gömmer eller hjälper utlänningar som inte fått\r\nasyl att hålla sig undan avvisning.</pre><pre>Den som söker asyl i Sverige har möjlighet att fö-\r\nra fram sina skäl och få dem ordentligt utredda. Först\r\nefter en noggrann prövning i två oberoende instanser\r\noch om den sökande saknar skäl för att få uppehålls-\r\ntillstånd fattas beslut om avvisning. Utlänningslagen\r\n(1989:529) förutsätter att den avvisade då lämnar\r\nlandet självmant. Tyvärr väljer en del att i stället hålla\r\nsig undan i den oftast orealistiska förhoppningen att\r\nmyndigheterna efter ett tag skall vekna. Många gånger\r\nunderstöds detta av svenskar som engagerar sig i\r\närendet och ibland går så långt att de aktivt stöder ett\r\nundanhållande.</pre><pre>Det är eftersträvansvärt att så många som möjligt\r\nintresserar sig för invandrings- och flyktingfrågor.\r\nInte minst är det viktigt att visa deltagande i enskilda\r\nmänniskoöden. Att ge människor falska förespegling-\r\nar om möjligheten att trots ett avvisningsbeslut få\r\nstanna i Sverige är emellertid inte något som hjälper\r\nden som fått beslutet att se realistiskt på sin framtid.\r\nVi får i detta sammanhang inte glömma de stora psy-\r\nkiska påfrestningar som inte minst barn utsätts för om\r\nde hålls gömda. Detta framgår bl.a. av en utredning\r\nsom Socialstyrelsen och Invandrarverket genomförde\r\nunder år 1993 rörande förhållandena för gömda barn.\r\nI utredningen redovisas fall där t.o.m. mycket små\r\nbarn lider av depressioner och långvarig apati, till-\r\nstånd som i värsta fall kan leda till självmordsförsök.\r\nDen som bidrar till eller uppmuntrar ett undanhållan-\r\nde tar således på sig ett stort ansvar.</pre><pre>En viktig princip i ett rättssamhälle är att beslut\r\nsom fattas i enlighet med de lagar riksdagen stiftat\r\nskall respekteras. I många länder har man av olika\r\nskäl valt att inte försäkra sig om att den som fått ett\r\navvisningsbeslut också lämnar landet. Detta medför\r\natt ett stort antal människor kan dröja sig kvar och\r\nleva illegalt, ofta under mycket svåra sociala förhål-\r\nlanden och med risk för kriminalitet. Jag tror att vi\r\nalla kan vara överens om att vi skall undvika sådana\r\nförhållanden i Sverige.</pre><pre>Det finns många skäl att vara starkt kritisk mot\r\ndem som av missriktad välvilja stöder ett undanhål-\r\nlande. Min uppfattning är att de handlar fel och att de\r\nsnarast försvårar situationen för den de avsett att\r\nhjälpa.</pre><pre>Något generellt förbud att gömma utlänningar\r\nfinns inte i utlänningslagen. I stället stadgas straf-\r\nfansvar i 10 kap., 3 § för den som genom att dölja en\r\nutlänning eller genom annan liknande åtgärd försöker\r\nhindra att avvisnings- eller utvisningsbeslut verkställs\r\noch detta sker i vinningssyfte. Den påföljd som kan\r\nbli aktuell är fängelse i högst ett år eller böter.</pre><pre>Utlänningskommittén föreslog i sitt slutbetänkan-\r\nde (Ds A 1981:8) år 1981 att ett system med påföljder\r\nskulle införas, oavsett om vinningssyfte förelåg eller\r\ninte. Kommittén framhöll att underlåtenhet att beivra\r\nhandlingar som syftar till att hindra att ett beslut\r\nverkställs, skapar ett intryck av att samhället inte\r\nmenar allvar. I regeringens förslag till ny utlänning-\r\nslag (prop. 1981/82:146 s. 57) följande år föreslogs\r\nstraffansvar endast i de fall gömmandet skett i vin-\r\nningssyfte. Dåvarande invandrarministern Karin An-\r\ndersson ifrågasatte såväl lämpligheten som värdet av\r\nstraffsanktioner mot personer som ingriper på tving-\r\nande medmänskliga bevekelsegrunder för att, som de\r\nuppfattar situationen, skydda en medmänniska från\r\nhotande förföljelse i hemlandet. Riksdagen följde\r\nregeringens förslag.</pre><pre>Den parlamentariska flyktingpolitiska kommittén\r\nhar i sitt betänkande (SOU 1995:75) om ny flyk-\r\nting- och invandringspolitik inte föreslagit ändring av\r\nstraffansvaret för den som försöker hindra att ett av-\r\nvisnings- eller utvisningsbeslut verkställs. Detta tolkar\r\njag som att kommittén var till freds med gällande\r\nlagstiftning.</pre><pre>De människor som agerar utan att ha vinningssyfte\r\ngör så i konsekvens med sin övertygelse. Ett sådant\r\nhandlande bör enligt min mening kriminaliseras först\r\nom det hotar vitala samhällsintressen eller kränker\r\nenskilda individers rättigheter. Verksamheten har\r\nännu inte medfört sådana konsekvenser. Den har inte\r\nheller nått sådan omfattning att tilltron till myndighe-\r\nternas förmåga att verkställa avvisnings- och utvis-\r\nningsbeslut urholkats. Även om jag anser att verk-\r\nsamheten är klart olämplig och mycket godtycklig\r\nansluter jag mig därför till den uppfattning riksdagens\r\nmajoritet hade när nuvarande bestämmelser infördes.\r\nJag har således inte för avsikt att nu föreslå någon\r\nändring av den aktuella påföljdsbestämmelsen.</pre><pre>Anf.  11  STEN ANDERSSON (m)</pre><pre>Fru talman! Jag tackar för svaret. Min interpella-\r\ntion baseras på den fundamentala principen i ett de-\r\nmokratiskt samhälle att lagarna skall gälla för alla. Ett\r\nsamhälle fungerar inte om vissa personer tillåts bryta\r\nmot det och tolka lagarna efter eget omdöme.</pre><pre>Jag måste säga att jag är ytterst förvånad över att\r\nstatsrådet enligt sitt svar i dag tydligen accepterar den\r\ntingens ordning som nu råder. Det kan faktiskt få\r\nkonsekvenser inom andra områden om någon inte\r\ntycker sig kunna acceptera en viss lag utan bryter mot\r\nden. Man kan ju då referera till att samhället i andra\r\nsammanhang tydligen ser mellan fingrarna när det\r\ngäller ett sådant agerande.</pre><pre>Sverige har nog i stort under de senaste åren varit\r\ndet land som bedrivit den mest generösa asyl- och\r\nflyktingpolitiken i Europa. Som bevis för det kan\r\nnoteras att människor som fått asyl i Sverige baserat\r\npå internationella konventioner utgör ett fåtal procent.\r\nÖvriga har fått asyl baserat på regler som vi i Sverige\r\nsjälva åstadkommit och som i många fall saknar mot-\r\nsvarighet i andra europeiska länder. Trots detta hän-\r\nder det att människor får avslag. Det finns inte skäl\r\nnog, trots vår generella bedömning, för dem att få\r\nstanna i Sverige. De flesta lämnar då landet - men\r\nalltså inte alla.</pre><pre>Vi ser hur det i medierna spelas upp scener i stil\r\nmed det som hände uppe i Åsele. Men jag vill betona,\r\nfru talman, att man aldrig skall kritisera en enskild\r\nindivid, utan kritiken mot svensk asylpolitik skall\r\nriktas mot de 349 som sitter i Sveriges riksdag.</pre><pre>Statsrådet anser inte att det rör sig om tillräckligt\r\nmånga. Men den 1 januari 1996 var 7 000 personer\r\nefterlysta - personer som skulle lämna landet och som\r\nbevisligen inte gjort det. En del av dem finns kvar,\r\ngömda här i Sverige. Enskilda, organisationer och\r\nKyrkan deltar i den här verksamheten. Detta accepte-\r\nras tydligen, men konsekvenserna kan få en omfatt-\r\nning som vi kanske inte tänkt oss tidigare.</pre><pre>De 7 000 som jag nämnde är alltså tydligen inte\r\ntillräckligt många. Hur många behöver det bli fråga\r\nom innan statsrådet är beredd att vidta åtgärder?</pre><pre>Till sist: Låt vara att en enskild person tycker att\r\nett asylavslag inte är rätt enligt vederbörandes upp-\r\nfattning. Men det kan ju finnas fall med andra brott\r\nsom människor begår i Sverige och där människor\r\ninte tycker att domen blir riktig. Skall man då försvara\r\nt.ex. en person som gömmer en efterspanad brotts-\r\nling? Ytterst måste det ju bli konsekvensen av den\r\nbrist på ställningstagande som statsrådet här i dag har\r\nvisat.</pre><pre>Anf.  12  Statsrådet LEIF BLOMBERG (s)</pre><pre>Fru talman! Jag håller naturligtvis med Sten An-\r\ndersson om att det förhållandet att enskilda och orga-\r\nnisationer gömmer personer för att förhindra att av-\r\nlägsnandebeslut verkställs är ett problem. Handlingar\r\nav det slaget kan lätt undergräva respekten för demo-\r\nkratin. Det som jag dock ser som allvarligast i sam-\r\nmanhanget är att de gömda personerna ofta far väldigt\r\nilla. Det gäller inte minst barnen, som ofta visat sig ta\r\nskada av att leva isolerade, gömda.</pre><pre>Jag vill här passa på att erinra om barnkonventio-\r\nnen och den senaste tidens debatt om barnets bästa.\r\nJag hävdar naturligtvis att isoleringen av barn i göm-\r\nmarsituationer aldrig kan vara förenligt med de tankar\r\nsom bär upp barnkonventionen.</pre><pre>Min strävan när det gäller detta område är att få\r\nslut på den ordning som råder i dag, dvs. att männi-\r\nskor som fått besked om att de inte får stanna i Sveri-\r\nge håller sig undan myndigheterna. Vi vet att dessa\r\npersoner ofta göms av bl.a. svenska vänner. Det kan\r\nvara landsmän, Kyrkan eller olika frivilligorganisa-\r\ntioner. Jag tror dock att det kan vara svårt att få bukt\r\nmed problemet enbart genom en kriminalisering.</pre><pre>Som jag tidigare sade finner jag det inte för tillfäl-\r\nlet angeläget att införa påföljd för den här typen av\r\nhandlingar. I första hand måste vi försöka finna andra\r\nvägar att komma till rätta med problemet. En väg kan\r\nvara att försöka bygga upp ett ökat förtroende mellan\r\nå ena sidan dem som av övertygelse och medkänsla\r\ngömmer dessa människor och å andra sidan de myn-\r\ndigheter som fattar beslut.</pre><pre>Jag är väl medveten om att detta inte är en lätt\r\nuppgift. En förutsättning för att kunna skapa ett för-\r\ntroende är att människor informeras och får kunskap\r\nom hur arbetet bedrivs av våra myndigheter och vad\r\nsom ligger till grund för att t.ex. en barnfamilj inte\r\ntillåts stanna i Sverige.</pre><pre>Jag hoppas att den proposition som vi nu arbetar\r\nmed inom det flyktingpolitiska området blir ett första\r\nsteg i denna riktning. I propositionen försöker vi\r\ntydligt förklara och ge en bakgrund till den politik\r\nsom vi vill föra. Tydlighet är viktigt. Jag hoppas att vi\r\npå ett begripligt sätt kommer att kunna förklara för\r\nmänniskor varför inte alla som söker sig till Sverige\r\nkan få stanna här, även om de har barn.</pre><pre>Som jag nyss nämnde, drivs ofta de människor\r\nsom ägnar sig åt denna verksamhet av ett starkt hu-\r\nmanitärt engagemang. Därför är det tveksamt om en\r\nkriminalisering skulle få någon verklig effekt. Resul-\r\ntatet kan i stället bli det rakt motsatta, nämligen att\r\nden enskilde, som ett led i att uppmärksamma om-\r\ngivningen på vad som   uppfattas som ett inhumant\r\nmyndighetsbeslut, gärna tar på sig ett straff.</pre><pre>Jag tror alltså att vi i första hand skall försöka fin-\r\nna andra lösningar än att kriminalisera dessa hand-\r\nlingar. Förutom information är jag övertygad om att\r\nen viktig åtgärd är att förkorta handläggningstiderna.\r\nDet kanske låter cyniskt, men ju längre en person\r\nvistats i Sverige, desto mer behjärtansvärt kan det\r\nkanske kännas att gömma honom eller henne när ett\r\navslagsbeslut har meddelats. Även om det inte i första\r\nhand är av den anledningen vi strävar efter att få ned\r\nhandläggningstiderna, tror jag att det kan ha betydelse\r\nockså i den här frågan.</pre><pre>Anf.  13  STEN ANDERSSON (m)</pre><pre>Fru talman! Jag kan hålla med statsrådet om att\r\nantalet gömda, icke asylbeviljade utlänningar kanske\r\ninte skulle bli mindre om man kriminaliserade denna\r\ngärning. Men det här problemet, och det är min fun-\r\ndamentala kritik mot de nuvarande agerandet, kan\r\nskapa andra problem. Människor kan undra varför\r\nnågra, när det passar, skall få bryta mot gällande\r\nlagstiftning och inte andra?</pre><pre>Jag vet att många människor här i Sverige, nästan\r\nde flesta, tycker att det finns någon lag som är felak-\r\ntig. Man accepterar dock att den är tillkommen i de-\r\nmokratisk ordning, och att man får leva med den. Man\r\nfår försöka agera via politiska partier eller via sina\r\nföreträdare för att få en ändring till stånd. Så länge\r\nlagen gäller, kan man dock inte ta den i egna händer.\r\nDär man har försökt detta, har resultatet alltid blivit\r\nanarki. Det befrämjar sannerligen inte den demokra-\r\ntiska utvecklingen.</pre><pre>Det är klart att det är svårt för statsrådet att svara\r\npå min fråga om hur stort antal fall det skulle behöva\r\nvara fråga om innan man från regeringens sida vidtar\r\nåtgärder. Statsrådet svarade inte, och det kan jag\r\nkanske förstå. Jag tycker dock att utvecklingen, mot\r\nbakgrund av vad som gällde 1981, då man diskutera-\r\nde det här och en utredning rekommenderade straff-\r\nsanktioner, har varit enormt negativ. Det antal som\r\ndiskuterades 1981 är kanske 10 % av det antal som är\r\naktuellt i dag.</pre><pre>Jag tror inte att detta är en signal till dem som\r\ngömmer sig om att de kan fortsätta. Men tyvärr kan\r\ndet, fru talman och herr statsråd,  bli en signal till\r\nandra. Somliga personer kan tänka att en viss lag-\r\nstiftning passar inte mig. Då struntar jag i den. Jag\r\nkan peka på, och referera till, andra som har lyckats\r\nmed detta utan att samhället gjort mer än att informe-\r\nra. Vi har ju sett, herr statsråd, att informationen om\r\ndenna fråga hittills misslyckats närmast totalt.</pre><pre>Överläggningen var härmed avslutad.</pre><pre>6 §  Hänvisning av ärenden till utskott</pre><pre>Föredrogs och hänvisades</pre><pre>Propositioner</pre><pre>1995/96:36 och 132 till utrikesutskottet</pre><pre>7 §  Bordläggning</pre><pre>Anmäldes och bordlades</pre><pre>Konstitutionsutskottets betänkanden</pre><pre>1995/96:KU23 Offentlighet och sekretess</pre><pre>1995/96:KU24 Några frågor om sekretess</pre><pre>Jordbruksutskottets betänkande</pre><pre>1995/96:JoU19 Förslag till tilläggsbudget till stats-\r\nbudgeten för budgetåret 1995/96</pre><pre>Näringsutskottets betänkanden</pre><pre>1995/96:NU11 Clearingverksamheten m.m.</pre><pre>1995/96:NU17 Kärnavfall m.m.</pre><pre>Arbetsmarknadsutskottets betänkande</pre><pre>1995/96:AU12 Tilläggsbudget till statsbudgeten för\r\nbudgetåret 1995/96</pre><pre>8 §  Anmälan om interpellationer</pre><pre>Anmäldes att följande interpellationer framställts</pre><pre>den 7 mars</pre><pre>1995/96:104 av Inger Lundberg (s) till statsrådet\r\nYlva Johansson</pre><pre>Möjligheterna att motverka segregation i skolan</pre><pre>1995/96:105 av Kjell Ericsson (c) till finansministern</pre><pre>Fastighetstaxeringen</pre><pre>1995/96:106 av Inger Lundberg (s) till statsrådet\r\nAnna Hedborg</pre><pre>Det ökande narkotikamissbruket</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 12 mars.</pre><pre>9 §  Anmälan om skriftliga frågor</pre><pre>Anmäldes att följande skriftliga frågor framställts</pre><pre>den 7 mars</pre><pre>1995/96:323 av Sivert Carlsson (c) till finansminis-\r\ntern</pre><pre>Skattelagstiftningen och företagandet</pre><pre>1995/96:324 av Charlotta L Bjälkebring (v) till kul-\r\nturministern</pre><pre>Avtalet med TV4</pre><pre>1995/96:325 av Tomas Eneroth (s) till näringsminis-\r\ntern</pre><pre>Patentintrång</pre><pre>1995/96:326 av Ewa Larsson (mp) till civilministern</pre><pre>Olympiska spel i Stockholm</pre><pre>1995/96:327 av Maggi Mikaelsson (v) till närings-\r\nministern</pre><pre>Extramedel till biotopskydd</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 12 mars.</pre><pre>10 §  Kammaren åtskildes kl. 9.54.</pre><pre></pre><pre>Förhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}