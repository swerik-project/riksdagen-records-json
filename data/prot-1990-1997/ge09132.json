{"dokumentstatus":{"dokument":{"hangar_id":"2439018","dok_id":"GE09132","rm":"1990/91","beteckning":"132","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"132","slutnummer":"0","datum":"1991-06-14 00:00:00","systemdatum":"2010-02-17 00:00:00","publicerad":"1991-06-14 00:00:00","titel":"Riksdagens snabbprotokoll 1990/91:132 Fredagen den 14 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{565F1192-BB57-4842-99DC-EF2808278181}","dokument_url_text":"http://data.riksdagen.se/dokument/GE09132/text","dokument_url_html":"http://data.riksdagen.se/dokument/GE09132","dokumentstatus_url_xml":"http://data.riksdagen.se/dokumentstatus/GE09132","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:132</div>\r\n<div class=\"sidhuvud_datum\">Fredagen den 14 juni</div>\r\n<div class=\"sidhuvud_klockslag\">Kl. x10.00--12.09</div>\r\n<hr class=\"sidhuvud_linje\">\r\n<pre>1 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:197 och 198 till lagutskottet</pre><pre>1990/91:200 till konstitutionsutskottet</pre><pre>Förslagen</pre><pre>1990/91:17 till socialutskottet</pre><pre>1990/91:19 till arbetsmarknadsutskottet</pre><pre>Motionerna</pre><pre>1990/91:Sf58--Sf63 till socialförsäkringsutskottet</pre><pre>2 § Sammanställning av tilläggsbudget II för\r\nbudgetåret 1990/91</pre><pre>Föredrogs</pre><pre>finansutskottets betänkande</pre><pre>1990/91:FiU36 Sammanställning av tilläggsbudget\r\nII för budgetåret 1990/91 (prop. 1990/91:125).</pre><pre>Kammaren biföll utskottets framställning om att\r\nbetänkandet skulle avgöras efter endast en\r\nbordläggning.</pre><pre>Beslut</pre><pre>Utskottets hemställan bifölls.</pre><pre>3 § Räntor på statsskulden, m.m.</pre><pre>Föredrogs</pre><pre>finansutskottets betänkande</pre><pre>1990/91:FiU38 Räntor på statsskulden, m.m.\r\n(prop. 150).</pre><pre>Kammaren biföll utskottets framställning om att\r\nbetänkandet skulle avgöras efter endast en\r\nbordläggning.</pre><pre>Beslut</pre><pre>Utskottets hemställan bifölls.</pre><pre>4 § Statsbudgetens inkomster för budgetåret\r\n1991/92</pre><pre>Föredrogs</pre><pre>finansutskottets betänkande</pre><pre>1990/91:FiU39 Statsbudgetens inkomster för\r\nbudgetåret 1991/92 (prop. 1990/91:150).</pre><pre>Kammaren biföll utskottets framställning om att\r\nbetänkandet skulle avgöras efter endast en\r\nbordläggning.</pre><pre>Beslut</pre><pre>Utskottets hemställan bifölls.</pre><pre>5 § Statsbudgetens utgifter för budgetåret\r\n1991/92</pre><pre>Föredrogs</pre><pre>finansutskottets betänkande</pre><pre>1990/91:FiU40 Statsbudgetens utgifter för\r\nbudgetåret 1991/92 (prop. 1990/91:150).</pre><pre>Kammaren biföll utskottets framställning om att\r\nbetänkandet skulle avgöras efter endast en\r\nbordläggning.</pre><pre>Beslut</pre><pre>Utskottets hemställan bifölls.</pre><pre>6 § Statsbudget för budgetåret 1991/92</pre><pre>Föredrogs</pre><pre>finansutskottets betänkande</pre><pre>1990/91:FiU41 Statsbudget för budgetåret 1991/92\r\n(prop. 1990/91:100).</pre><pre>Kammaren biföll utskottets framställning om att\r\nbetänkandet skulle avgöras efter endast en\r\nbordläggning.</pre><pre>Beslut</pre><pre>Utskottets hemställan bifölls.</pre><pre>7 § Anmälan och hänvisning av ärenden till\r\nutskott</pre><pre>Anmäldes</pre><pre>Proposition</pre><pre>1990/91:188 Riktlinjer för det fortsatta samarbetet\r\nvid omhändertagande av miljöfarligt avfall i\r\nSverige och Norge</pre><pre>Propositionen hänvisades omedelbart till\r\njordbruksutskottet.</pre><pre>Anmäldes</pre><pre>Förslag</pre><pre>1990/91:20 Riksdagens revisorers förslag angående\r\nteleverkskoncernens verksamhet</pre><pre>Förslaget hänvisades omedelbart till\r\ntrafikutskottet.</pre><pre>Anmäldes</pre><pre>Motionerna</pre><pre>med anledning av prop. 1990/91:194 Förverkande\r\nav rätt att ta arv, m.m.</pre><pre>1990/91:L31 av Bengt Harding Olson m.fl. (fp)</pre><pre>med anledning av prop. 1990/91:200 Statsrådens\r\narvoden</pre><pre>1990/91:K98 av Jan Bergqvist m.fl. (s)</pre><pre>Motionerna hänvisades till utskott enligt följande:</pre><pre>1990/91:L31 till lagutskottet</pre><pre>1990/91:K98 till konstitutionsutskottet</pre><pre>8 § Meddelande om protokollsjustering</pre><pre>Anf. 1 TALMANNEN:</pre><pre>De av kammarens protokoll som återstår\r\nojusterade vid innevarande riksmötes slut\r\nframläggs till godkännande torsdagen den 20 juni\r\nkl. 12.00.</pre><pre>9 § Information från regeringen om EG-\r\nansökan</pre><pre>Anf. 2 Statsminister INGVAR CARLSSON\r\n(s):</pre><pre>Herr talman! Grunden för svensk säkerhetspolitik\r\när en fast och konsekvent neutralitetspolitik. Det är\r\ndet medel som vi sedan länge funnit bäst ägnat att\r\nuppnå målet att trygga vårt lands fred, frihet och\r\noberoende, vår demokratiska samhällsordning och\r\nrätten att själva forma vår framtid i enlighet med\r\nvåra egna värderingar.</pre><pre>Sveriges säkerhetspolitiska linje har ofta\r\nsammanfattats i uttrycket ''alliansfrihet i fred,\r\nsyftande till neutralitet i krig''. Det är ett\r\nsamlingsbegrepp för de hänsynstaganden som krävs\r\ni fredstid för att klargöra att vi kommer att förhålla\r\noss neutrala vid ett eventuellt framtida krig i vårt\r\nnärområde.</pre><pre>Till stöd för vår säkerhetspolitik har betydande\r\nresurser avsatts för det svenska totalförsvaret. Det\r\när en förutsättning för att svensk neutralitet skall bli\r\nrespekterad vid krig i vårt närområde.</pre><pre>Läget i Norden har under efterkrigstiden\r\ngenomgående kännetecknats av hög stabilitet och\r\nfredlig utveckling. Sveriges alliansfria ställning och\r\nvårt starka försvar har gett ett väsentligt bidrag till\r\ndenna nordiska stabilitet.</pre><pre>Efter de senaste årens snabba utveckling i Europa\r\nhar förutsättningarna för vårt land att delta i ett\r\nfördjupat internationellt samarbete påtagligt\r\nförändrats.</pre><pre>Den 12 december 1990 uttalade riksdagen att\r\nSverige bör eftersträva att bli medlem i den\r\nEuropeiska gemenskapen med bibehållen\r\nneutralitetspolitik. Regeringen fick då fullmakt att\r\nlämna in en svensk ansökan om medlemskap i EG\r\nefter en samlad bedömning av de utrikes- och\r\nsäkerhetspolitiska faktorerna och efter samråd i\r\nutrikesnämnden.</pre><pre>Denna bedömning har nu genomförts, i nära\r\nkontakt med ledarna för de i utrikesnämnden\r\nrepresenterade partierna. Jag vill härmed inför\r\nriksdagen redovisa dess resultat.</pre><pre>De senaste två åren har väldiga politiska\r\nomvälvningar ägt rum i Europa. Klimatet mellan\r\nsupermakterna USA och Sovjetunionen har\r\nförbättrats avsevärt. Den tidigare uppdelningen i\r\ntvå rivaliserande maktblock är förbi. De öst- och\r\ncentraleuropeiska länderna har frigjort sig efter\r\ndecennier av totalitärt tvång. Tyskland har enats,\r\nWarszawapakten har upplösts, och Sovjetunionens\r\nmilitära tillbakadragande från Öst- och\r\nCentraleuropa framstår som oåterkalleligt. En\r\nneddragning av såväl kärnvapen som\r\nkonventionella styrkor har inletts och\r\nförhandlingar förs om ytterligare nedrustning. Den\r\neuropeiska säkerhetskonferensens toppmöte i Paris\r\ni november förra året lade grunden för ett nytt\r\nsäkerhets- och samarbetssystem i vår världsdel.</pre><pre>Därmed har också Sveriges säkerhetspolitiska\r\nvillkor i väsentliga avseenden förändrats till det\r\nbättre. Detta gäller även om de konkreta\r\neffekterna i norra Europa inte är så påtagliga som i\r\nCentraleuropa. Det nordatlantiska och\r\nnordeuropeiska området kan också väntas få\r\nfortsatt stor strategisk betydelse för de båda\r\nledande kärnvapenmakterna.</pre><pre>Sovjetunionens inre kris är en kvarvarande\r\nosäkerhetsfaktor. En rad skäl talar för ett fortsatt\r\nstarkt sovjetiskt intresse av samarbete med väst,\r\noch ett motsvarande ringa intresse för\r\nkonfrontatorisk maktpolitik. Oförutsägbara\r\nyttringar av en fördjupad sovjetisk kris, med\r\nallvarliga återverkningar i omvärlden, kan dock\r\ninte uteslutas.</pre><pre>Kriser på grund av etniska och nationella\r\nmotsättningar och svikna ekonomiska\r\nförhoppningar i de öst- och centraleuropeiska\r\nländerna kan sannolikt inte undvikas. Den\r\nsammanfattande bedömningen är emellertid att\r\nrisken för ett stormaktskrig i Europa är\r\nutomordentligt liten.</pre><pre>Herr talman! Den Europeiska gemenskapen\r\nutvecklas för närvarande med stark dynamik. Till\r\nutgången av 1992 skall den inre marknaden ha\r\ngenomförts med fri rörlighet för varor, tjänster,\r\nmänniskor och kapital. Två regeringskonferenser\r\nutarbetar riktlinjer för en ekonomisk och monetär\r\nresp. en politisk union inom Gemenskapens ram.</pre><pre>Den politiska unionen är ett långsiktigt mål för\r\nGemenskapens samarbete, som funnits även i de\r\nskeden där detta mest har handlat om praktiska\r\nekonomiska frågor. Strävan att skapa ''ett ständigt\r\nfastare förbund mellan de europeiska folken'' lades\r\nfast redan i Romfördraget 1957. Unionstanken är\r\nen avgörande ledstjärna och riktpunkt för\r\nGemenskapens arbete.</pre><pre>Det utrikespolitiska samarbetet inom\r\nGemenskapen, EPS, har sedan 1970-talet växt fram\r\npå informell grund, och är organisatoriskt skilt från\r\nEGs övriga verksamhet. Det finns dock en önskan\r\nhos Gemenskapens medlemmar att gå längre än\r\ntidigare på detta område och att i ett växande antal\r\nfrågor utforma gemensamma ståndpunkter. Det är\r\ndärvid sannolikt, att vissa utrikespolitiska ärenden\r\nkommer att avgöras med kvalificerad majoritet i\r\ndet framtida EG, men i så fall inom begränsade\r\ntillämpningsområden. Principen om enhällighet i\r\nfråga om nationellt viktiga utrikes- och\r\nsäkerhetspolitiska beslut kommer med största\r\nsannolikhet att upprätthållas.</pre><pre>Gemenskapens medlemmar synes också inställda\r\npå att gradvis utöka sitt säkerhetspolitiska\r\nsamarbete, vilket där inte har samma direkta\r\nkoppling till försvarspolitiskt och militärt\r\nsamarbete som i svenskt språkbruk. I riktlinjerna\r\nför regeringskonferensen förklaras att\r\nGemenskapen bör överväga att samordna sitt\r\nagerande bl.a. i frågor som berör nedrustning och\r\nrustningskontroll, ESK samt vissa FN-\r\nangelägenheter inkl. fredsbevarande operationer.\r\nÄven ekonomiskt och teknologiskt samarbete på\r\nkrigsmaterielområdet nämns, liksom\r\nvapenexportfrågor och icke-spridningsfrågor.</pre><pre>I anslutning till regeringskonferensen diskuteras\r\nvidare om Gemenskapen också bör tillföras en rent\r\nförsvarspolitisk dimension. I denna fråga råder stor\r\nförsiktighet hos flertalet medlemsstater. Den\r\natlantiska försvarsorganisationen NATO kommer\r\nför överskådlig tid framåt att förbli grundstenen i\r\nVästeuropas försvar. Förenta staterna är också\r\navvisande till en självständig militärpolitisk roll för\r\nEG. Det föreligger inga förutsättningar för att vid\r\ndenna regeringskonferens förändra EG till en\r\nförsvarspolitisk allians med operativa militära\r\nuppgifter.</pre><pre>Önskemål om att stärka Västeuropas egen\r\nförsvarspolitiska profil torde i stället leda till ett\r\nökat säkerhets- och försvarspolitiskt samarbete\r\ninom den västeuropeiska unionen, WEU. Att\r\nnågon form av fast relation kommer att etableras\r\nmellan EG och WEU är troligt.</pre><pre>Man kan utgå från att utformningen av ett\r\neventuellt framtida försvarspolitiskt samarbete\r\nkommer att ske med hänsynstagande till de EG-\r\nstater som inte anser sig kunna eller vilja delta i ett\r\nsådant. Detta överensstämmer väl med riktlinjerna\r\nför hanteringen av de försvarspolitiska frågorna\r\nunder regeringskonferensen, där det förklaras att\r\nhänsyn skall tas till medlemsstaternas traditionella\r\npositioner.</pre><pre>Herr talman! Enheten och enhetligheten har varit\r\ngrundläggande för den Europeiska gemenskapens\r\nutveckling. Inriktningen har varit att alla\r\nmedlemmar skall delta fullt ut i alla delar av\r\nGemenskapens arbete. Det finns ingen anledning\r\natt anta att EG nu skulle vara berett att\r\nkompromissa om principen att medlemskap är\r\nodelbart. Sverige måste vid ett inträde i\r\nGemenskapen ge sin anslutning till alla delar av\r\nsamarbetet, godta de förändringar som kan följa av\r\nde nu pågående regeringskonferenserna, och\r\nförklara sig berett att aktivt medverka i\r\nGemenskapens vidare utveckling i riktning mot de\r\npolitiska mål som uppställdes i Romfördraget.</pre><pre>Ett medlemskap i EG är i dag förenat med krav på\r\nsamordning av utrikespolitiken, men ingalunda på\r\nlikriktning. Kraven på samordning kan förväntas\r\nväxa, men friheten från likriktning kommer\r\nsäkerligen att bestå. Även som medlem får vi\r\ntillfälle att verka för Sveriges syn i frågor som ligger\r\noss varmt om hjärtat, såsom stärkande av FNs\r\nställning, det alleuropeiska samarbetet,\r\nnedrustningspolitiken, solidariteten med tredje\r\nvärlden, biståndspolitiken och ökad samverkan\r\nmed Baltikum.</pre><pre>Den stora skillnaden blir att huvuddelen av vårt\r\nagerande kommer att äga rum inom\r\nGemenskapens ram. Vad vi vinner är möjligheten\r\natt få gehör för våra synpunkter inom EG-kretsen,\r\noch därmed ge dem långt bättre genomslag än om\r\nvi agerat som utanförstående stat. Vad vi förlorar är\r\nfrämst en lika lätt identifierbar svensk profil i\r\nutrikespolitiken.</pre><pre>Dagens EPS-arbete bygger på principen om\r\nenhällighet. Att EG skulle ta steget till en bindande\r\nmajoritetsregel i nationellt avgörande utrikes- och\r\nsäkerhetspolitiska frågor ter sig under överskådlig\r\ntid uteslutet. Inte heller torde EG-staterna överge\r\nen ordning som medger långtgående politisk\r\nhandlingsfrihet för den enskilde medlemmen i\r\ndessa avseenden.</pre><pre>Ändå kan detta samarbete ställa vårt land inför\r\nolika avvägningsproblem med bäring på\r\nneutralitetspolitiken. Det kan röra frågor som\r\ngäller deltagande i utrikespolitiskt motiverade\r\nsanktioner mot utanförstående stater, liksom vissa\r\nfrågor rörande export av krigsmateriel. Det är dock\r\nregeringens bedömning att för trovärdigheten i\r\nsvensk säkerhetspolitik besvärande åtaganden skall\r\nkunna undvikas.</pre><pre>Den militära alliansfriheten utgör i fredstid\r\nneutralitetspolitikens kärna. Att Sverige står\r\nutanför alla militära allianser, att vi avstår också\r\nfrån annat förpliktigande militärt samarbete med\r\nandra stater och att vi har ett allsidigt och starkt\r\ntotalförsvar vittnar om vår beslutsamhet att\r\nförhindra att vi blir indragna i en stormaktskonflikt\r\ni vårt närområde. Svensk politik bör även\r\nfortsättningsvis föras med omsorg om att\r\nförtroendet bevaras för vår vilja och förmåga att\r\nfullfölja den valda linjen.</pre><pre>Om en väpnad storkonflikt trots allt skulle drabba\r\nvårt område, måste Sverige, för att då kunna stå\r\nneutralt, även fortsättningsvis konsekvent avstå\r\nfrån deltagande i militära allianser eller annat\r\nförpliktigande militärt samarbete med andra stater,\r\nutöver vad som kan följa av vårt medlemskap i\r\nFörena nationerna. Sverige kan därför inte utan att\r\nge avkall på neutralitetspolitiken delta i en\r\ngemensam försvarspolitik eller ett ömsesidigt\r\nförsvarsåtagande inom EGs ram.</pre><pre>Det finns som tidigare betonats ingen anledning att\r\ntro att EG nu skulle vara på väg att omvandlas till\r\nen militär allians eller skapa andra former för\r\ngemensamma förpliktande försvarsarrangemang. I\r\nett längre perspektiv kan ändå inte uteslutas att en\r\nutvidgning av samarbetet mellan EGs medlemmar\r\nockså kommer att omfatta försvarsfrågor.\r\nRegeringens bedömning är att beslut härom\r\nkommer att bygga på enhällighet mellan\r\nmedlemsländerna och att det också i framtiden\r\nkommer att visas beredskap att finna lösningar för\r\nde stater som inte vill eller kan delta i ett sådant\r\nsamarbete. För svensk del skulle detta innebära, att\r\nvi inte skulle förpliktigas att ta del i en eventuell\r\nblivande försvarsallians mellan EG-stater eller\r\nomfattas av eventuella kollektiva\r\nsäkerhetsåtaganden.</pre><pre>Om en hållfast europeisk säkerhetsordning, t.ex.\r\npå ESKs grund, en gång upprättas förändras de\r\nhittillsvarande förutsättningarna för Sveriges\r\nneutralitetspolitik.</pre><pre>Herr talman! För Sverige är kontakten och\r\nsamarbetet med de nordiska grannländerna av\r\nsärskild betydelse. Trots skillnader i\r\nsäkerhetspolitisk orientering har vi kunnat verka\r\ngemensamt på en rad områden. De gemensamma\r\nhistoriska och kulturella banden, och den respekt\r\noch närhet som kännetecknar det nordiska\r\nsamarbetet, har skapat förutsättningar för en\r\ndjupgående samverkan på en rad områden. Så bör\r\ndet också förbli. Utvecklingen av de nordiska\r\nländernas förhållande till den fortgående\r\neuropeiska integrationen får inte tillåtas leda till\r\nbakslag i någon del av det nordiska samarbetet. Det\r\nfinns anledning att tro att utvecklingen tvärtom\r\nkommer att leda till ett ökat behov av ett aktivt\r\nnordiskt samarbete.</pre><pre>Det bör också understrykas att regeringen avser att\r\nslutföra EES-förhandlingarna med all kraft.\r\nSveriges intresse av ett sådant avtal minskas inte av\r\nvåra ambitioner i fråga om medlemskap i EG.</pre><pre>Herr talman! Säkerhetspolitisk planering måste\r\nalltid utgå från att också det oväntade kan inträffa.\r\nNya spänningar kan uppstå, och krig kan inte\r\nkategoriskt uteslutas. Därför bibehåller vi\r\nneutralitetspolitiken. Men beredskap inför det\r\noväntade får inte hindra oss att ta vara på de\r\nmöjligheter som det sannolika erbjuder.</pre><pre>Förutsättningarna har ökat att förverkliga visionen\r\nav ett enat Europa som lever i fred, välstånd och\r\nsocial rättvisa, till gagn också för utvecklingen i\r\nvärlden i stort. Det blir allt tydligare att en lång rad\r\npolitiska sakfrågor i längden endast kan lösas\r\ngenom bredast möjliga samarbete över\r\nnationsgränserna. I detta samarbete har Sverige en\r\nviktig roll att spela. Också vi bör vara med om att\r\nforma framtidens fria och fredliga Europa. Vi delar\r\nvisionen att våra nationer skall bli så\r\nsammanflätade med varandra, på samhällslivets\r\nolika områden, att krig i vår världsdel framstår som\r\notänkbart. Till det bidrar det ökade beroende\r\nmellan stater och folk som den fortgående\r\nekonomiska integrationen leder till. Jag är\r\növertygad om att vårt land kan ge många positiva\r\nbidrag till utvecklingen av detta framtida Europa.</pre><pre>Den Europeiska gemenskapen ses i hela Europa\r\nsom ett viktigt kraftcentrum för samarbete och\r\nutveckling i vår världsdel. Sveriges möjligheter att\r\npåverka detta framtida samarbete -- politiskt,\r\nsocialt och ekonomiskt -- skulle förbättras genom\r\nett medlemskap i denna gemenskap. Det är\r\nregeringens uppfattning att ett medlemskap i EG\r\nskulle innebära stora fördelar för Sverige, som\r\növerväger nackdelarna. Vi delar Gemenskapens\r\nlångsiktiga mål, så som dessa formulerats i\r\nRomfördraget och Enhetsakten, och vill\r\ntillsammans med de andra medlemmarna arbeta för\r\ndessas förverkligande.</pre><pre>Vid avgörandet om ett svenskt medlemskap är det\r\nnödvändigt att ta ställning både till det som\r\nmedlemsstaterna redan kommit överens om och till\r\nde planer och ambitioner som är aktuella. Detta\r\nställningstagande måste innefatta en bedömning av\r\nsamtliga de faktorer som påverkar frågan om\r\nmedlemskap. Genom en folkomröstning om\r\nsvenskt medlemskap i EG blir det slutligen svenska\r\nfolket som får avgöra frågan.</pre><pre>Herr talman! Riksdagen har uttalat att Sverige bör\r\neftersträva att bli medlem i den Europeiska\r\ngemenskapen med bibehållen neutralitetspolitik.\r\nRegeringen anser att beslutssystemet inom EG,\r\näven vid nya samarbetsformer inom\r\norganisationen, säkerställer möjligheterna för ett\r\nenskilt medlemsland att värna sina grundläggande\r\nsäkerhetspolitiska intressen. Det är regeringens\r\nsamlade bedömning att ett svenskt medlemskap i\r\nEG är förenligt med neutralitetspolitikens krav.</pre><pre>Efter det samråd som ägt rum i utrikesnämnden har\r\nregeringen i dag beslutat att överlämna en ansökan\r\nom svenskt medlemskap i den Europeiska\r\ngemenskapen till EGs ministerråd.</pre><pre>Överlämnandet kommer att äga rum i Haag den 1\r\njuli.</pre><pre>Sveriges säkerhetspolitik rör vårt lands mest\r\ncentrala intressen. Den syftar ytterst till att vi skall\r\nkunna trygga vårt lands fred, frihet och välstånd i\r\nen föränderlig omvärld. Dess utformning kräver\r\nlångsiktighet, konsekvens och realism. Aktsamhet\r\nvid hanterandet av säkerhetspolitiken är en plikt.\r\nAnpassning till en förändrad verklighet är en\r\nnödvändighet. Bred enighet över partigränserna är\r\nen styrka.</pre><pre>Genom handläggningen av denna fråga har\r\nregeringen visat att den önskat bredast möjliga stöd\r\nför den deklaration jag här har avgett. En sådan\r\nbred uppslutning är till stor nytta för vår nation i de\r\nviktiga förhandlingar som förestår.</pre><pre></pre><pre>Anf. 3 CARL BILDT (m):</pre><pre>Den 12 december 1990 fattade riksdagen det\r\nhistoriska beslutet att Sverige skulle ansöka om\r\nmedlemskap i den europeiska gemenskapen EG.\r\nRegeringen gavs i uppdrag att efter förberedelse\r\nlämna in den formella ansökan under 1991.</pre><pre>Därmed var tärningen kastad. Efter decennier av\r\ntvekan hade Sverige svängt.</pre><pre>Jag döljer inte att vi moderater ser detta som en stor\r\npolitisk framgång. Den linje vi länge kämpat för är\r\nnu också Sveriges. Och nu har regeringen fattat det\r\nformella beslutet att inom kort lämna in Sveriges\r\nansökan. Vi hälsar det med stor tillfredsställelse.</pre><pre>När Sverige nu söker sig in i EG innebär detta den\r\nstörsta förändringen av vår utrikes- och därmed var\r\nsäkerhetspolitik i modern tid.</pre><pre>När det gäller utrikespolitiken förklarar vi oss\r\nberedda att ge upp en tradition av total\r\nobundenhet, som sträcker sig mer än ett\r\nårhundrade tillbaka i tiden.</pre><pre>Vi är beredda, och vi vill, gå in i en gemenskap där\r\nvi också skall delta i utformningen och\r\ngenomförandet av en gemensam europeisk\r\nutrikespolitik i alla de frågor där en sådan behövs.\r\nOch vi gör det inte bara därför att detta är ett måste\r\ni en gemenskap där samarbetet är odelat, utan\r\ndärför att vi är fast och fullt övertygade om värdet\r\nav denna europeiska utrikespolitiska gemenskap.</pre><pre>Vår egen utrikespolitik måste därmed vara en\r\nutrikespolitik med en klar europeisk identitet.\r\nDärmed ges den också helt nya möjligheter.</pre><pre>Vår säkerhets- och försvarspolitik dikteras av\r\nsäkerhetsgeografin i det nordatlantiska och\r\nnordeuropeiska område som vårt sjö-, luft- och\r\nlandterritorium är en del av. Vi är och förblir en\r\nliten demokratisk nation i omedelbar närhet av den\r\nhistoriskt alltid starka men ofta instabila ryska\r\nmakten. Så har det varit, och så kommer det att\r\nförbli.</pre><pre>Den bestående uppgiften för vår säkerhetspolitik i\r\ndenna situation förblir att undvika att falla under\r\ndenna makts inflytande, samtidigt som vi inte\r\nutvecklas till ett hot mot dess säkerhet. Militär\r\nalliansfrihet och ett starkt svenskt försvar är och\r\nförblir den naturliga slutsatsen. På detta sätt lämnar\r\nvi dessutom vårt bidrag till stabiliteten och\r\nsäkerheten i denna vår del av Europa.</pre><pre>I regeringens deklaration talas det om att vi vill bli\r\nmedlemmar med ''bibehållen neutralitetspolitik''.\r\nDet är den formulering som riksdagen har lagt fast.\r\nDet är viktigt att säga att ''bibehållen'' inte är\r\ndetsamma som ''oförändrad''. Det säger sig självt\r\natt det, i och med beslutet att söka medlemskap i en\r\nframväxande politisk union, handlar om en viktig\r\nförändring av denna politik.</pre><pre>Det som består, det är den hårda kärnan i vår\r\ngeografiskt givna alliansfria säkerhetspolitik.\r\nEuropas politik har förändrats radikalt under de\r\nsenaste åren, men Europas geografi består.</pre><pre>Med ansökan om medlemskap förklarar vi vår fulla\r\nanslutning till de politiska mål och strävanden som\r\nbär upp den europeiska gemenskapen. Det finns\r\ninte några fotnötter, reservationer, förbehåll eller\r\ninskränkningar. Vi vill vara med och bygga en\r\neuropeisk union.</pre><pre>Som företrädare för politiska partier i\r\nregeringställning och opposition, och därmed som\r\nföreträdare för en överväldigande majoritet i denna\r\nriksdag, har vi genom beslutet den 12 december,\r\ngenom den process som nu har varit och genom\r\nstödet till den formella ansökan i dag träffat vårt\r\nval. Vi känner Gemenskapens politiska mål, och vi\r\när väl informerade om de nya och betydelsefulla\r\nsteg mot dels en politisk, dels en ekonomisk och\r\nmonetär union som Gemenskapen nu kommer att\r\nta.</pre><pre>Vår strävan är att så snart som möjligt nå fram till\r\nformella förhandlingar om medlemskap med\r\nGemenskapens medlemsstater. Det är vår\r\nförhoppning att dessa skall kunna vara avslutade\r\nunder 1993 för att kunna godkännas under 1994 och\r\ngöra ett medlemskap fr.o.m. 1995 möjligt.</pre><pre>Avtalet om medlemskap skall godkännas i den\r\nordning som vår grundlag lägger fast. Men därtill\r\nkommer, att det bör anordnas en folkomröstning i\r\nsyfte att godkänna det avtal som då undertecknats\r\nav regeringen och en första gång godkänts av\r\nriksdagen.</pre><pre>Men detta ändrar ingenting i det ställningstagande\r\nsom vi som politiska partier träffade den 12\r\ndecember 1990 och som nu leder fram till stödet för\r\nansökan. Vårt ''ja'' är ett klart ''ja'', och det är\r\nviktigt att säga.</pre><pre>Det går inte att fria till en flicka, men samtidigt säga\r\natt det där med ja eller nej till äktenskap ger man\r\nbesked om först inför altaret, utan att detta\r\ntenderar att dämpa intresset för\r\nbröllopsförberedelserna. Och på samma sätt är det\r\nmed Europapolitiken. Vårt ''ja'' i dag är ett ''ja''\r\nockså i morgon, inte ett ''kanske'' som lämnar\r\nutrymme för ett ''nej''.</pre><pre>Ingen skall kunna tvivla på Sveriges europeiska\r\növertygelse och beslutsamheten i vår\r\nEuropapolitik.</pre><pre>Jag är övertygad, herr talman, om att 1990-talet blir\r\nförnyelsens decennium för Europa och\r\neuropeiseringens decennium för Sverige. Det\r\nkommer att ställa krav på oss alla. Men det innebär\r\natt en ny och spännande framtid öppnas upp.</pre><pre>Sverige förblir för oss alla vår älskade hembygd.\r\nMen Europa är nu vår spännande framtid.</pre><pre>(Applåder)</pre><pre>Anf. 4 BENGT WESTERBERG (fp):</pre><pre>Herr talman! Sverige kommer nu att ansöka om\r\nmedlemskap i den Europeiska gemenskapen. Det\r\när en händelse som vi liberaler hälsar med mycket\r\nstor glädje.</pre><pre>Sveriges nära samhörighet med demokratierna i\r\nEuropa har för oss liberaler alltid varit självklar. Vi\r\nhar glatt oss åt den alltmer fördjupade\r\nintegrationen som i EG har haft sin drivkraft och\r\nsitt nav. Vi inser också vilken betydelse EGs\r\nsammanhållning och framgångar har haft för den\r\nutveckling mot fred, demokrati och\r\nmarknadsekonomi som vi nu kan se i hela Europa.</pre><pre>När folken i Öst- och Centraleuropa sprängde sina\r\nbojor och rev de murar, som skiljde dem och oss,\r\nväxte också hoppet om fred i Europa. Demokratier\r\nför inte krig med varandra!</pre><pre>Risken för ett storkrig i Europa har avsevärt\r\nminskat. Det kvarvarande hotet bottnar i\r\novissheten om vart det politiska och ekonomiska\r\nsönderfallet i Sovjet, om det fortsätter, kan föra\r\nunionen.</pre><pre>För att säkra freden i Europa måste demokratierna\r\ni väst föra en politik som främjar frihet , demokrati\r\noch marknadsekonomi också i Sovjet. Enligt min,\r\noch folkpartiet liberalernas, uppfattning kan\r\nSverige bäst verka för det som medlem av\r\nEuropeiska Gemenskapen.</pre><pre>Vi liberaler har länge hoppats på, och verkat för,\r\natt Sverige en dag såsom medlem av Gemenskapen\r\nskall vara med att forma den europeiska framtiden.\r\nDen dagen har nu ryckt ett bra stycke närmare.</pre><pre>I statsministerns anförande vill jag särskilt\r\nunderstryka visionen av ett Europa, så\r\nsammanflätat på samhällslivets olika områden, att\r\nett krig i vår världsdel framstår som otänkbart. Det\r\när också värdefullt att det i deklarationen\r\nunderstryks att vi delar Gemenskapens långsiktiga\r\nmål, så som dessa formulerats i Romfördraget och\r\nenhetsakten, och vill tillsammans med de andra\r\nmedlemmarna arbeta för dessas förverkligande.</pre><pre>Vi liberaler vill arbeta för att Sverige som EG-\r\nmedlem aktivt och med entusiasm skall medverka\r\ntill framväxten av en europeisk union, öppen för\r\nalla Europas demokratier -- en union som i\r\nvärldspolitiken blir en kraft för avspänning och\r\nfred, för demokrati och respekt för mänskliga\r\nrättigheter, för en internationell rättsordning, för\r\nekonomisk och social utveckling och för en god\r\nlivsmiljö åt alla -- ett generöst Europa, ett Europa\r\nöppet mot omvärlden.</pre><pre>Vi kommer därför att liera oss med krafter inom\r\nEG som vill detsamma som vi, som t.ex. vill ge\r\nsamarbetet en social dimension och föra en radikal\r\nmiljöpolitik. Och vi vet, att till de omistliga medlen\r\nför att målen skall nås hör marknadsekonomi och\r\nfri handel.</pre><pre>Sverige har mycket att lära och vinna av medverkan\r\ni den europeiska gemenskapen. Vi har också\r\nmycket att tillföra. Sverige har initiativrika och\r\nvälutbildade medborgare, en grundfast\r\ndemokratisk tradition, en fungerande\r\nsamhällsordning, internationellt framgångsrika\r\nföretag, en väl utvecklad handel, goda råvaror och,\r\ninte att förglömma, en fantastisk natur.</pre><pre>Vi har i Sverige funnit vägar att genom bl.a. en\r\nomfattande arbetsmarknadsutbildning hålla\r\narbetslösheten nere. Vi har kommit längre än andra\r\nländer på vägen mot jämställdhet mellan kvinnor\r\noch män. Inom miljöpolitiken har vi gjort framsteg\r\nsom kan bli goda exempel för andra . När det gäller\r\nskyddet av medborgarnas liv och hälsa mot\r\narbetsskador, trafikskador och droger har vi en hel\r\ndel att lära ut. Sverige går inte tomhänt in i det\r\neuropeiska samarbetet.</pre><pre>Herr talman! Integrationen inom EG syftar inte till\r\nnågon centralstyrd enhetsstat, utan till en\r\nfederation där nationella och regionala kulturer\r\noch språkgrupper utvecklas sida vid sida, med\r\nrespekt för varandras särdrag och i glädje över\r\nmångfalden. Det bästa i arvet från Athen,\r\nJerusalem och Rom förs vidare.</pre><pre>Samtidigt är många problem internationella till sin\r\nkaraktär. Den gränsöverskridande\r\nmiljöförstöringen kan bara hindras genom\r\ninternationell samverkan. Den makt som kapitalets\r\nrörlighet ger måste balanseras genom överstatligt\r\npolitiskt samarbete. I dessa och andra sammanhang\r\nkommer samverkan inom EG att vara viktig.</pre><pre>Att ständigt segla, att vilja utforska och förändra,\r\natt vara i rörelse mot något nytt är, enligt\r\nförfattaren Rolf Edberg, ett europeiskt drag.\r\nDärför är inte heller den gemenskap vi svenskar nu\r\nvill tillhöra någon färdig produkt. Den blir vad dess\r\nmedlemmar och medborgare gör den till. Vi\r\nliberaler ser fram mot att få vara med i arbetet att\r\nforma Europas framtid -- att skapa ett\r\nmedborgarnas Europa!</pre><pre>(Applåder.)</pre><pre>Anf. 5 OLOF JOHANSSON (c):</pre><pre>Herr talman! En svensk ansökan om medlemskap\r\ni den europeiska gemenskapen är ett steg i en\r\nprocess. Det är inte det första steget och naturligt\r\nnog inte heller det sista.</pre><pre>Utan de två senaste årens väldiga politiska\r\nomvälvningar i Europa hade det enligt centerns\r\nmening inte varit möjligt att söka medlemskap i\r\nEG. Berlinmurens fall, Tysklands enande,\r\nWarszawapaktens upplösning och Sovjetunionens\r\nmilitära tillbakadragande från Öst- och\r\nCentraleuropas stater är sådana avgörande\r\nhändelser i en tidvis dramatisk, men ändå\r\nfortlöpande process.</pre><pre>Bakom denna förändring ligger interna skiften i\r\nSovjetunionens ledarskap och politik. Klimatet\r\nmellan Sovjetunionen och USA har avsevärt\r\nförbättrats. En neddragning av såväl kärnvapen\r\nsom konventionella styrkor i Europa har följt i\r\navspänningens spår. Konferensen om säkerhet och\r\nsamarbete i Europa har vid toppmötet i november\r\n1990 bekräftat denna utveckling.</pre><pre>Den dynamiska förändringen av Europa gäller i\r\nhög grad också EG. De pågående\r\nregeringskonferenserna är ett uttryck för denna\r\ndynamik. Fyrpartiuppgörelsen i utrikesutskottet,\r\nsom riksdagen ställde sig bakom, formulerade\r\ndenna insikt på följande sätt: ''I bedömningen ingår\r\nsjälvfallet hänsyn till den fortsatta utvecklingen i\r\nEuropa, inklusive EGs regeringskonferenser.''\r\nDärutöver nämns i utskottsbetänkandet ''EES-\r\nförhandlingarna'' och ''säkerhetspolitiskt viktiga\r\nskeenden inom ESK''. Det är mot denna bakgrund\r\nlogiskt att statsministern i deklarationen anger att\r\n''det är regeringens samlade bedömning att ett\r\nsvenskt medlemskap i EG är förenligt med\r\nneutralitetspolitikens krav''. Bedömningen bygger\r\npå att beslut inom det s.k. EPS-arbetet bygger på\r\nprincipen om enhällighet samt att beslutssystemet\r\ninom EG, även vid nya samarbetsformer inom\r\norganisationen, säkerställer möjligheterna för ett\r\nenskilt medlemsland att värna sina grundläggande\r\nsäkerhetspolitiska intressen.</pre><pre>Eftersom Sverige går in med en\r\nmedlemskapsansökan till EG mitt i en dynamisk\r\nprcess är det naturligt och klokt att också under\r\nperioden fram till ett färdigförhandlat avtal avläsa\r\nutvecklingen inom EGs regeringskonferenser.\r\nDessutom hinner vi under samma tid få en öppen\r\noch informerad debatt om konsekvenserna av ett\r\nmedlemskap för Sveriges del. Det är en nödvändig\r\ndel av förutsättningarna för en demokrati. Därför\r\när en folkomröstning en avgörande del av\r\nbeslutsprocessen för vår del.</pre><pre>Därmed är det också klarlagt att\r\nmedlemskapsansökan inte föregriper det slutliga\r\nbeslutet. Omvänt gäller att en ansökan inte skulle\r\ninges om vi inte var beredda att ställa upp för EGs\r\nlångsiktiga mål.</pre><pre>Neutralitetspolitik är ett samlande begrepp för all\r\nden politik som krävs för att ge verklig innebörd\r\noch realism åt uttrycket ''alliansfrihet i fred,\r\nsyftande till neutralitet i krig''. I en fredssituation\r\nhandlar vår säkerhetspolitiska linje om\r\nalliansfrihet. Sveriges alliansfrihet förutsätter ett\r\nallsidigt och starkt totalförsvar. Vår\r\nsäkerhetspolitik har avgörande betydelse för\r\nstabiliteten i det nordeuropeiska området.</pre><pre>Neutralitetspolitiken är -- som all annan politik --\r\nett medel för att nå sitt mål. Det mål vi vill säkra är\r\natt hålla landet utanför krig.</pre><pre>Genom avspänningen mellan öst och väst har också\r\nriskerna för en stormaktskonflikt minskat. Men vår\r\nsäkerhetspolitiska strävan gäller inte enbart en\r\nstormaktskonflikt utan jämväl andra konflikter i\r\nvårt närområde eller konflikter som kan komma att\r\nberöra oss.</pre><pre>Alliansfriheten handlar, till sist, om att vi kan\r\nbestämma över vårt eget deltagande i ett krig, så\r\nlångt detta är möjligt. Det utesluter således också\r\nett försvarssamarbete av annat slag som är\r\nömsesidigt förpliktande. I en värld utan vapen\r\nbehövs inga allianser. Det är det målet vi vill nå.\r\nDärför vill vi se alliansfrihet som en tidlös hållning,\r\ndär vi behåller full suveränitet inför framtiden.</pre><pre>Demokratisering och ökad öppenhet medverkar till\r\nminskade krigsrisker i vår världsdel och likaså till\r\nett ökat samarbete mellan demokratiska stater.\r\nDärför är det mycket viktigt att det nya Europa som\r\nväxer fram inte bygger nya barriärer av ekonomisk\r\nart i stället för de murar som raserats. Det är\r\ncenterns alleuropeiska vision.</pre><pre>Sverige bör eftersträva en öppen och rak\r\nkommunikation med EG inför och under\r\nförhandlingarna. Till det som inte är\r\nförhandlingsbart hör Sveriges säkerhetspolitik.\r\nDen avgör vi själva. Därför bör den inte heller\r\nåberopas som förhandlingsunderlag i ansökan.\r\nDäremot bör den klargöras för EGs medlemsstater.</pre><pre>Den diskussion som förts mellan de partier som står\r\nbakom riksdagens EG-beslut har varit\r\nöppenhjärtig, klargörande och nödvändig.\r\nÖverläggningarna har lett fram till statsministerns\r\ndeklaration. Statsministern har i diskussionen haft\r\nen mycket konstruktiv roll. Deklarationen, som\r\nden nu föreligger, står i god överensstämmelse med\r\ncenterpartiets uppfattning när det gäller\r\nsäkerhetspolitiken, som är grundad på de\r\nbedömningar och den analys av förändringarna i\r\nvår omvärld som i dag är möjliga att göra.</pre><pre>(Applåder)</pre><pre>Anf. 6 LARS WERNER (v):</pre><pre>Herr talman! Beslutet att ansöka om medlemskap\r\ni EG är det största politiska beslut som fattats under\r\nefterkrigstiden, har statsministern sagt. Därför är\r\ndet synnerligen märkligt att det fattats i en sådan\r\nhast, brådska och med ett så stort mått av\r\nhemlighetsmakeri. Den svenska politiska\r\nbeslutsprocessens praxis har frångåtts.</pre><pre>Regeringens handläggning har medfört att ingen\r\nomfattande folklig debatt har varit möjlig innan\r\nbeslutet fattades.</pre><pre>Med andra ord: Detta stora beslut har fattats utan\r\natt det svenska folket getts möjlighet att göra sin\r\nstämma hörd på det sätt som är brukligt i vårt land.\r\nVi förhåller oss därför djupt kritiska till det sätt på\r\nvilket frågan har handlagts.</pre><pre>Tage Erlander och Olof Palme var av den åsikten\r\natt Romfördraget inte gick att förena med svensk\r\nneutralitetspolitik. För mindre än ett år sedan\r\ndelade den nuvarande regeringen den åsikten. Nu\r\nsäger statsministern i deklarationen att ''man delar\r\ngemenskapens mål så som dessa formulerats i\r\nRomfördraget och enhetsakten''. Det är en\r\nuppseendeväckande omsvängning, då vi vet att\r\nRomfördragets mål bl.a. är en politisk union,\r\nvilken på sikt kan ge EG-unionen karaktären av en\r\nsupermakt.</pre><pre>Vårt parti är motståndare till svenskt medlemskap i\r\nEG. Efter det att beslutet nu har fattats\r\nunderstryker jag vikten av att det nu förs och\r\nkommer att föras en seriös debatt inför en\r\nfolkomröstning. De verkliga skiljefrågorna måste\r\nlyftas fram. Vi har ingen nytta av beskrivningar av\r\nEG som ''ett kommande paradis'' eller som ett\r\n''summan av allt ont''.</pre><pre>För min del tror jag att vårt land bör säga nej till\r\nEG-medlemskapet framför allt av två skäl. De\r\nheter demokrati och alliansfrihet.</pre><pre>Oavsett om vårt land ansluts till EG eller inte,\r\nkommer vi att möta ett flertal ekonomiska problem\r\nsom bl.a. har sin grund i en alltmer integrerad\r\nvärldsekonomi.</pre><pre>Att stanna utanför EG innebär inte att vi skall\r\nisolera oss från dess ekonomi. Det är varken\r\nmöjligt eller önskvärt. Det innebär inte heller att vi\r\nkommer att slippa dessa ekonomiska problem eller\r\natt vi helt självständigt nationellt skulle kunna fatta\r\nalla ekonomiska beslut.</pre><pre>Vi anser att det är viktigt att slå vakt om den\r\nnationella suveränitet som vi fortfarande förfogar\r\növer. Den vanliga människan i Sverige upplever att\r\nden politiska makten befinner sig långt borta från\r\nhennes verklighet. Avståndet mellan den vanliga\r\nmänniskan och makten ökar -- och demokratins\r\nmöjligheter försämras -- om vårt land ansluter sig\r\ntill EG-unionen. EGs nuvarande organisation är\r\ndjupt odemokratisk.</pre><pre>Vårt parti är internationalistiskt. Vi är väl\r\nmedvetna om att många politiska beslut i vår tid\r\nmåste fattas på en övernationell nivå, inte minst vad\r\ngäller miljöfrågorna. Men det finns för detta\r\nbeslutsfattande betydligt bättre och bredare\r\ninternationella organ än EG, som i dag bara samlar\r\ntolv västeuropeiska stater.</pre><pre>Vi vill bevara den svenska alliansfriheten och\r\nneutraliteten. Regeringsdeklarationen tonar ner\r\nEGs planer på att bilda en försvarsallians. Allt EGs\r\nrepresentanter säger i saken som kan tolkas in i\r\nregeringens nya tankevärld om EG tar man till sig.\r\nDet som inte passar glömmer man. På denna punkt\r\nkan regeringsdeklarationen karakteriseras som ett\r\nönsketänkande.</pre><pre>Vi menar att ett fortsatt alliansfritt neutralt Sverige\r\ninom ESK-processens ram kan göra större insatser\r\nför avspänning och fred i Europa, än vad vi kan\r\ngöra som medlem i ett EG som skall tala med ''en\r\nröst'' i utrikespolitiska frågor.</pre><pre>Den grundläggande motsättningen i vår värld i dag\r\ngår mellan nord och syd och är orsakad av den djupt\r\norättvisa fördelningen dem emellan. Ur denna\r\nmotsättning kommer många konflikter att födas.</pre><pre>Sverige bör ur detta perspektiv slå vakt om sin roll\r\nsom en ''syds ombudsman i nord'' och inte ansluta\r\nsig till en del av ett protektionistiskt nord samlad i\r\nen EG-union.</pre><pre>Herr talman! Vi säger nej till en svensk ansökan om\r\nmedlemskap i EG. Men det är självklart ett\r\nminimikrav att om en ansökan lämnas in måste\r\nriksdagens beslut om ett tydligt\r\nneutralitetsförbehåll fullt ut respekteras.</pre><pre>(Applåder)</pre><pre></pre><pre>Anf. 7 INGER SCHÖRLING (mp):</pre><pre>Herr talman! I dag den 14 juni är en historisk dag,\r\ndagen då regeringen avger deklarationen för att\r\nbegära medlemskap i EG, dagen då vi överger 180\r\nårs neutralitetspolitik, dagen då regeringen väljer\r\nväg åt oss utan att veta hur vägen ser ut eller vart\r\nden leder, och dagen då Sveriges statsminister\r\ndelger oss en deklaration som är en enda stor\r\nbrasklapp.</pre><pre>Miljöpartiet beklagar djupt att vi inte har fått någon\r\ndebatt och att de fyra partier som står bakom detta\r\ninte vill föra denna debatt i dag och att de inte heller\r\ni går under partiledardebatten ville diskutera detta.\r\nTrots att ni har sammanträtt många gånger har ni\r\ntydligen inte kommit överens. Varför måste man\r\nannars ha alla dessa deklarationer? I så fall hade ni\r\nväl kunnat ställa er bakom en enda gemensam, och\r\ndå hade vi haft tid för en debatt här i dag. Och\r\nvarför denna brådska? Är det för att visa\r\nhandlingskraft inför valet? Varför söka\r\nmedlemskap just i detta skede, när EG förändas så\r\nsnabbt och mycket talar för att förändringen leder\r\ntill en politisk union som omfattar gemensam\r\nutrikes- och säkerhetspolitik och förmodligen även\r\ngemensam försvarspolitik.</pre><pre>I deklarationen står det att Sverige ställer upp på\r\nEGs långsiktiga politiska mål och dessutom godtar\r\nde förändringar som kan följa av de pågående\r\nregeringskonferenserna. Detta är fullständigt\r\nhäpnadsväckande ansvarslöst! Ni säljer ut allt det\r\nsom Sverige har stått för sedan Gustav Vasas tid på\r\nett bräde och köper grisen i säcken.</pre><pre>I deklarationen står det att Sverige inte kan ge\r\navkall på neutralitetspolitiken och delta i en\r\ngemensam försvarspolitik eller i ett ömsesidigt\r\nförsvarsåtagande inom EGs ram.</pre><pre>Men i nästa andetag sägs att det inte finns någon\r\nanledning att tro att EG nu skulle vara på väg att\r\nomvandlas till en militär allians eller skapa andra\r\nformer för förpliktigande försvarsarrangemang.\r\nDärför blir det, som det heter i deklarationen, den\r\nsamlade bedömningen att ett svenskt medlemskap\r\ni EG är förenligt med neutralitetspolitikens krav.</pre><pre>Svenska folket utsätts i detta dokument för tidernas\r\nordvrängeri!</pre><pre>Denna tro om hur verkligheten skall komma att se\r\nut är ett utspel för hemmamarknaden, för dem som\r\ninte har haft en chans att följa EGs förhandlingar.\r\nÄr ni inte rädda för att folk blir heligt förbannade\r\növer detta svek mot en sekellång\r\nneutralitetspolitik?</pre><pre>Lyssnar man till förbundskansler Kohl, president\r\nMitterrand, EGs kommissionens Jacques Delors\r\noch EGs ambassadör i Sverige Ivo Dubois är\r\ntongångarna nämligen andra men helt\r\nsamstämmiga: målet är ett gemensamt\r\nEuropaförsvar med en fristående EG-armé. EG\r\nhåller som bäst på att utveckla dessa riktlinjer, och\r\ndå väljer Sverige att ansöka om medlemskap i EG,\r\ninnan vi vet hur omfattande den politiska unionen\r\nblir.</pre><pre>Men vad vi vet är att EGs fördrag, EGs regler och\r\nEGs institutioner inte är förhandlingsbara. Det\r\nsom det kan förhandlas om är alltså endast i vilken\r\ntakt ett nytt medlemsland skall anslutas.</pre><pre>Vi har hört statsministern läsa upp den\r\nsäkerhetspolitiska deklarationen, och det är ett\r\nvåndans papper. Det är uppenbart att det var en\r\nhart när omöjlig uppgift att förena de två oförenliga\r\nbegreppen svensk neutralitet och svenskt\r\nmedlemskap i en ekonomisk och politisk union.\r\nDet har blivit en svävande osmos av ord.</pre><pre>Rolf Gustafsson, TV-aktuellts korrespondent i\r\nBryssel, skriver i Svenska Dagbladet i går att för att\r\nSveriges medlemsansökan skall accepteras av EG\r\nkrävs att vi inte kommer med några som helst\r\nförbehåll. Detsamma har jag hört EGs ambassadör\r\nsäga, och detsamma har vi hört i dag. Det finns\r\negentligen inga förbehåll i den medlemsansökan\r\nsom Sverige skall lämna in.</pre><pre>Om det skulle finnas några förbehåll implicit, måste\r\nde, precis som Rolf Gustafsson skriver, vara djupt\r\nbegravda mellan raderna. I detta avseende kan man\r\nsäga att deklarationen är riktigt lyckad.</pre><pre>Miljöpartiet de gröna har ägnat mycket arbete åt att\r\nfå fram obekväma fakta och att kritiskt granska det\r\nomfattande material som har funnits runt\r\nnärmandet till EG. Det har ofta varit ett svårt\r\narbete, ett hårt arbete. Papper har hemlighållits.\r\nDet finns utredningar som vi fortfarande inte har\r\nfått ta del av. Men vi har med kunskaper och\r\nenvishet visat att ett litet parti kan göra stor nytta\r\nför demokratin.</pre><pre>Jag tror mig med stolthet kunna säga att vi till en\r\nstor del har stått för den EG-debatt som förts i\r\nSverige. Det har varit en smärtsam politisk\r\nerfarenhet att se hur viktiga demokratiska värden\r\nsatts ur spel och sätts ur spel. Det viktigaste beslutet\r\ndet här seklet tas utan att folket tillfrågas eller haft\r\nen möjlighet att ta ställning.</pre><pre>Ni vill ha en folkomröstning 1994. Ja, det är så dags\r\ndå! När förlovningen har varat i fyra år, brukar inte\r\ngiftermålet göra så stor skillnad.</pre><pre>Jag har hört Carl Bildt säga här i dag att\r\nfolkomröstningen inte skall förändra vårt ja till EG.\r\nVilken förolämpning för demokratin och dess\r\ninstrument!</pre><pre>Jag tror att vi är många som känner oss grundlurade\r\ni dag. ''De fyras gäng'' kör över riksdagens beslut\r\nfrån den 12 december i fjol om att inte ge upp den\r\nsvenska neutralitetspolitiken. Sverige rättar in sig i\r\nEG-ledet utan förbehåll.</pre><pre>För det viktigaste målet, att lösa miljöproblemen,\r\nbehövs ett brett samarbete med hela Europa, både\r\ni öst och i väst. Ett sådant samarbete vill\r\nmiljöpartiet de gröna ha. Men till EGs stormakts-\r\noch rikemansklubb säger vi nej!</pre><pre>I detta anförande instämde Krister Skånberg, Paul\r\nCiszuk, Anna Horn af Rantzien, Eva Goe s, Lars\r\nNorberg, Kaj Nilsson, Anita Stenberg, Kjell\r\nDahlström, Gösta Lyngå, Eva Bengtsson, Claes\r\nRoxbergh, Marianne Samuelsson, Elisabet\r\nFranzén, Kent Lundgren, Carl Frick, Ragnhild\r\nPohanka och Roy Ottosson (alla mp).</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 11.03 på förslag av talmannen\r\natt ajournera förhandlingarna till kl. 11.15.</pre><pre>Återupptagna förhandlingar</pre><pre>Förhandlingarna återupptogs kl. 11.15.</pre><pre>10 § Riksmötets avslutning</pre><pre>Storkyrkans kör under ledning av musikdirektör\r\nHåkan Martinsson sjöng först tre sånger: Om\r\nsommaren sköna och Glädjens blomster av Hugo\r\nAlfvén samt Dofta, dofta vit syrén av David\r\nWikander.</pre><pre>(Applåder.)</pre><pre>Anf. 8 TALMANNEN:</pre><pre>Ärade riksdagskolleger! Inte mindre än 56 av\r\nriksdagens ledamöter ställer ej upp i höstens val.\r\nDe har beslutat att lämna riksdagen vid\r\nmandatperiodens utgång.</pre><pre>Jag vill på riksdagens vägnar tacka er alla för\r\nvärdefulla insatser för Sveriges riksdag och för den\r\nsvenska demokratin.</pre><pre>Med de avgående försvinner 772 riksdagsår av\r\nerfarenheter från riksdagen.</pre><pre>Ni har utfört ett utomordentligt fint och plikttroget\r\narbete för riksdagen och för Sverige. Ni har berikat\r\nriksdagen med era goda kunskaper och personliga\r\nkvalifikationer.</pre><pre>De 56 representerar sex riksdagspartier med olika\r\nvärderingar och uppfattningar. De 56 har olika\r\nbakgrund och erfarenheter. Och jag kan tillägga: de\r\nhar olika temperament och kynnen; åtminstone i\r\nriksdagens talarstol! De som slutar har tillhört\r\nriksdagen alltifrån mindre än en enda\r\nmandatperiod till tolv perioder. De avgående är i\r\nolika åldrar; somliga har uppnått mogen ålder.\r\nAndra lämnar riksdagen mycket unga mitt i sin\r\nriksdagskarriär, och de har mänskligt att döma\r\nmycket ogjort i politik och samhällsarbete.</pre><pre>Att vara ledamot av sitt lands parlament är det\r\nfinaste uppdrag en medborgare kan få i en\r\ndemokrati.</pre><pre>Ni har fått känna det partipolitiska arbetets hårda\r\nvillkor; den grå och slitsamma vardagen. Krav och\r\nkritik har riktats mot er. Överdriven och orättvis\r\nhar ni nog tyckt ibland. Ni vet hur det är att på\r\nsöndagskvällen lämna familjen och hemorten för\r\natt bege sig till riksdagshuset eller till\r\nkonferensgården. Ni har erfarenheter av hur det är\r\natt vänta på järnvägsstationer och flygplatser eller\r\natt stå i snålblåsten på torget och hur det är att sitta\r\npå riksdagsrummet på kvällar och nätter för att läsa\r\nriksdagens handlingar. Ni har fått pröva på ett\r\narbete, där arbetstiden är totalt oreglerad och där\r\nnågon arbetsbeskrivning inte finns.</pre><pre>Men jag hoppas att ni också fått känna mycket av\r\npolitikens och riksdagsarbetets glädje, att ni\r\nupplevt gemenskapen och kamratskapet -- också\r\növer partigränserna. Och känt den speciella glädjen\r\nvid framgångar med motioner och andra framstötar\r\ni syfte att göra Sverige bättre.</pre><pre>Den samlade kunskapen och erfarenheten i\r\nriksdagen är enastående. Jag har många gånger haft\r\nanlednng att säga, att Sveriges riksdag består av\r\nmycket kunniga och kompetenta ledamöter, som\r\nhar erfarenheter från samhällets alla områden. Det\r\när det som ger riksdagen dess styrka. Nya\r\nledamöter lär av gamla och gamla lär av nya, över\r\npartigränserna. Det är hela tiden ett växelspel som\r\nskapar kontinuitet och förnyelse i riksdagen och i\r\npartipolitiken. Detta är också en oerhörd styrka\r\ninte bara för riksdagen utan för Sverige.</pre><pre>Jag tycker att Annika Åhnberg här i kammaren för\r\nett par veckor sedan uttryckte det fint, när hon sade\r\nsig vara glad över att ha fått arbeta i\r\njordbruksutskottet tillsammans med Jens Eriksson,\r\nsom nu avgår. Att vara oenig i sakfrågor hindrar\r\ninte ett gott arbetsklimat i utskottet. Jens Eriksson\r\nhar varit en läromästare för alla i\r\njordbruksutskottet; det var Annika Åhnbergs fina\r\ntack och beröm till en utskottskollega.</pre><pre>I år är det 20 år sedan enkammarriksdagen\r\ninfördes. 14 av de avgående ledamöterna var med\r\ndå. Mycket har hänt och förändrats under denna\r\ntid. Riksdagen har flyttat fram och tillbaka, från\r\nHelgeandsholmen till Sergels torg och åter till\r\nHelgeandsholmen. Detta har inte varit utan\r\nproblem, men lokalerna, arbetsvillkoren och\r\nservicen har förbättrats i många avseenden.\r\nLedamöterna har fått mer stöd i form av tekniska,\r\npersonella och ekonomiska resurser.</pre><pre>Men arbetsmängden har också ökat. 1971 --\r\nenkammarriksdagens första år -- väcktes drygt\r\n1 600 motioner och i år nästan 5 000.\r\nReservationerna har ökat från ca 500 till 4 900. Och\r\nriksdagstrycket har nästan fördubblats i\r\nomfattning, över 70 000 s. blir det i år.\r\nVoteringarna med rösträkning har ökat från drygt\r\n500 till ca 1 300. Självklart har detta satt sin prägel\r\npå riksdagsarbetet och på ledamöterna.</pre><pre>Det finns många förklaringar till denna ökning.\r\nSamhället har blivit mer komplicerat, och allt fler\r\nvill vara med och påverka besluten. Politiken har\r\nockså blivit mer internationell. Det\r\nparlamentariska läget och massmedias allt\r\nintensivare bevakning har lett till en önskan att göra\r\npolitiska markeringar i allt fler sakfrågor.</pre><pre>Enkammarriksdagen har upplevt en 20-årsperiod\r\ndå regeringar av olika sammansättningar och\r\nkulörer kommit och gått på ett helt annat sätt än\r\ntidigare under efterkrigstiden. Riksdagen har\r\nupplevt en jämviktsriksdag där lotten fick avgöra\r\nmånga beslut. Utskotten har under hand fått en\r\nskarpare profil, bl.a. genom\r\nutskottsutfrågningarna. Partigrupperna har byggt\r\nupp kanslier, som stöd till ledamöterna.\r\nDatoriseringen har gjort sitt intåg. Ett nytt parti\r\nkom in i riksdagen för första gången på 70 år. Det\r\nhar varit händelserika år under\r\nenkammariksdagens historia.</pre><pre>Ni som nu lämnar riksdagen kommer inte att lämna\r\ndet partipolitiska arbetet eller arbetet för vår\r\ndemokrati. Ni kommer att fortsätta arbetet för\r\nSverige. Jag är helt säker på att de flesta av er redan\r\npå måndag är ute i valarbetet. Ni kommer att\r\nersätta riksdagens plenisal och riksdagens talarstol\r\nmed andra mötesplatser och andra talarstolar för\r\natt argumentera och slåss för era värderingar och\r\nåsikter. En del av er kanske kommer att skriva\r\nmemoarer, och på så vis ge er bild av politiken och\r\nlivet i riksdagen. Andra går direkt till nya viktiga\r\nuppdrag i samhället. Vi kommer helt säkert att få\r\nmöta er i riksdagens korridorer. Det gäller helt\r\nsäkert t.ex. de nya ordförandena i RFSU och HCK.</pre><pre>De avgående ledamöterna, som tillhört riksdagen\r\nminst en valperiod, kommer nu att erhålla\r\nriksdagens förtjänstplakett, som ett synbart tack\r\nför insatserna i riksdagen. Plaketten är utformad av\r\nkonstnären Bo Thorén och gjord i rent silver. Den\r\nyttre cirkeln på plaketten -- hjulet -- symboliserar\r\nSverige. Sverige strålar samman i riksdagen, med\r\nlilla riksvapnet tre kronor som symbol. Den\r\navrundade kvadraten betecknar riksdagens högsta\r\nfunktion -- kammaren.</pre><pre>De avgående -- utom två som jag så småningom vill\r\nbe komma fram för att få sin hederbetygelse -- har\r\nfått plaketten på sina bänkar.</pre><pre>1.  sju ledamöter</pre><pre>Marianne Andersson i Gislaved</pre><pre>Anna Horn af Rantzien</pre><pre>Ylva Johansson</pre><pre>Kent Lundgren</pre><pre>Gösta Lyngå</pre><pre>Lars Norberg</pre><pre>och</pre><pre>Ing-Britt Nygren</pre><pre>har tillhört riksdagen innevarande mandatperiod,\r\ndvs. i högst tre år.</pre><pre>2.  In i riksdagen kom i 1985 års val</pre><pre>Ingegerd Anderlund</pre><pre>Viola Claesson</pre><pre>Lars De Geer</pre><pre>Bo Hammar</pre><pre>Ingrid Hasselström Nyvall</pre><pre>Erik Holmkvist</pre><pre>och Maria Leissner</pre><pre>De har därmed tillhört riksdagen i två\r\nmandatperioder, dvs. i sex år.</pre><pre>3.  I drygt åtta år, sedan 1983, har</pre><pre>Margó Ingvardsson</pre><pre>Margareta Persson</pre><pre>och</pre><pre>Sylvia Pettersson</pre><pre>tillhört riksdagen</pre><pre>4.  Vid 1982 års val invaldes i riksdagen</pre><pre>Lars Ahlström</pre><pre>Göran Ericsson</pre><pre>Kersti Johansson</pre><pre>Ingvar Karlsson i Bengtsfors</pre><pre>Gustaf Persson</pre><pre>och</pre><pre>Aina Westin</pre><pre>Dessa sex kollegor har tillhört vår riksdag i nio år.</pre><pre>5.  Vid 1979 års val invaldes</pre><pre>Lars Ahlmark, tidigare ersättare under två\r\nriksmöten</pre><pre>Göran Allmér</pre><pre>Alexander Chrisopoulos</pre><pre>Kerstin Ekman</pre><pre>Jens Eriksson</pre><pre>Lars Svensson, som var ledamot även 1973</pre><pre>och</pre><pre>Sture Thun</pre><pre>Dessa sju kollegor har således tillhört riksdagen i 12\r\ntill 14 år.</pre><pre>6.  Vid 1976 års val invaldes</pre><pre>Torsten Karlsson</pre><pre>Sven Eric Lorentzon</pre><pre>Iris Mårtensson</pre><pre>och</pre><pre>Martin Segerstedt</pre><pre>och de kan räkna fem mandatperioder i riksdagen\r\neller 15 år.</pre><pre>I 15 år har också Ulla Johansson tillhört riksdagen.\r\nHon kom in första gången 1974.</pre><pre>Birgitta Rydle kom till riksdagen 1976. Totalt har\r\näven hon varit ledamot i riksdagen i 15 år.</pre><pre>7.  Vid 1973 års val invaldes i riksdagen</pre><pre>Arne Andersson i Gamleby</pre><pre>Gunilla André</pre><pre>Helge Hagberg</pre><pre>Rune Johansson</pre><pre>och</pre><pre>Margit Sandéhn</pre><pre>Dessa fem kolleger tog säte i riksdagen 1974 och\r\nhar således 18 riksdagsår.</pre><pre>15 av de avgående ledamöterna har tillhört\r\nriksdagen i minst 20 år -- i minst sju\r\nmandatperioder. Jag vill säga några ord till var och\r\nen av dem.</pre><pre>Martin Olsson kom in efter 1970 års val. Han är en\r\nenveten motionär, som visat att det lönar sig att\r\nmotionera i en fråga år ut och år in. Och han kan\r\nvisa att det kan gå vägen; barnpensionen är nu\r\nskattefri.</pre><pre>Någon kanske tycker att lagutskottet inte är det\r\nroligaste utskottet att hamna i; det har tunga frågor\r\noch besvärliga lagtexter att penetrera. Men\r\nutskottets ledamöter ser ändå glada ut och är\r\nhängivna och engagerade i sitt arbete. Jag har mer\r\nän en gång imponerats av Martin Olssons\r\nengagemang och kunnighet i talarstolen i\r\nlagutskottets frågor. Det har känts tryggt att hans\r\nkloka, eftertänksamma och -- om jag får använda\r\nuttrycket -- jordnära egenskaper finns med i\r\nlagsammanhang.</pre><pre>Martin Olsson har engagerat sig mycket för\r\nriksdagens interna frågor. Jag värdesätter mycket\r\nhans insatser i förvaltningsstyrelsen. Arbetet i\r\nriksdagsadministrationen syns inte så mycket utåt\r\noch ger inga rubriker. Och när det någon gång blir\r\nrubriker så är de inte positiva. Men det är\r\nnödvändigt och viktigt att några av riksdagens\r\nledamöter med engagemang tar sig an också det\r\nriksdagsinterna arbetet.</pre><pre>Karin Söder har innehaft många tunga och viktiga\r\nposter i sitt parti, i riksdagen och i regeringen. Hon\r\nblev Sveriges första kvinnliga utrikesminister och\r\npartiledare; hon har varit socialminister och\r\npresident i Nordiska rådet.</pre><pre>Jag blev bänkkamrat med henne, när vi kom in i\r\nriksdagen i valet 1970. Det var trevligt -- och\r\ngivande. Hon bjöd ofta på hemlagad knäck. Jag har\r\ninget emot att man här i plenisalen suger på en och\r\nannan karamell! Men jag tvingas utifrån rent\r\npersonliga erfarenheter tillstå att det bjuds för\r\nlitet -- numera.</pre><pre>För 20 år sedan berättade Karin Söder för mig att\r\nhennes föräldrars ord till henne på vägen ut i livet\r\nvar: alla människor har lika värde, även om\r\nutgångslägena är olika . Kanske har dessa\r\nföräldrarnas ord varit pådrivande för hennes starka\r\nsociala engagemang och hennes stora intresse för\r\nmänniskor. Och kanske har de också varit\r\nvägledande för hennes envisa och oförtröttliga\r\narbete för barnen, som varit och är ett av Karin\r\nSöders stora intresseområden.</pre><pre>Karin Söder har skrivit många motioner och hållit\r\nmånga tal om barnens rättigheter. Hennes insatser\r\npå detta område är av bestående värde. Vi\r\nuppskattar hennes energiska arbete som\r\nordförande i Nordiska rådets svenska delegation.\r\nDet är ingen överdrift att säga att Karin Söder är en\r\nav våra främsta nordister och att hennes insatser i\r\nnordisk politik också är av bestående värde.</pre><pre>Vi har många ledamöter som började i riksdagen\r\n1969. Nio av dem lämnar nu riksdagen.</pre><pre>Lennart Andersson har tillhört lagutskottet under\r\nutskottets hela historia och också varit dess\r\nordförande eller vice ordförande. Oerhört\r\nsamvetsgrann, kunnig och påläst, säger\r\nutskottskollegerna om Lennart Andersson. Och\r\ndet stämmer med den mycket positiva bild jag själv\r\nhar av honom efter många år av nära samarbete.\r\nLennart Andersson är djupt rotad i Södertälje och\r\ndess kommunala liv. Och hans kommunala\r\nengagemang grundas på övertygelsen att en\r\nriksdagsledamot måste ha ett lokalt engagemang i\r\nkommunen för att komma så nära väljarnas liv och\r\nproblem som möjligt.</pre><pre>Lennart Anderssons motioner präglas också av det\r\nlokala livet: hemspråksundervisning för\r\nkommunens invandrare, högskola, järnvägsstation\r\noch nytt polishus till Södertälje.</pre><pre>Lennart Andersson tillhör den grupp av\r\nriksdagsledamöter som tillför Sveriges riksdag det\r\nkommunala livets erfarenheter, som vi inte skulle\r\nklara oss utan. Utan de kommunala erfarenheterna\r\nblir riksdagen inte tillräckligt bred.</pre><pre>Roland Brännström personifierar försvarspolitiken\r\nde senaste 20 åren. Han blev ledamot av\r\nförsvarsutskottet 1971, och sedan dess har han varit\r\ndetta utskott trogen. Han har varit ordförande eller\r\nledamot av ett stort antal offentliga utredningar på\r\nförsvarsområdet. Hans förmåga att komma till\r\nslutsatser och överenskommelser är allmänt\r\nomvittnad. På ett stillsamt sätt utan åthävor, men\r\nmed en pondus grundad på erfarenhet och kunskap\r\nhar han visat prov på en sällsynt förmåga att på ett\r\nkonstruktivt sätt få till stånd uppgörelser för ett\r\nförsvar somt tvingats skära och hushålla. Hans\r\narbetsrum i riksdagshuset har fungerat som\r\nsambandscentral.</pre><pre>Roland Brännström har också lagt ner ett gott\r\narbete i ''Sällskapet politik och näringsliv''. Det är\r\nen viktig uppgift att förbättra ledamöternas\r\nkunskaper om näringslivet och öka företagens och\r\nföretagarnas kännedom om partipolitikens villkor.</pre><pre>Lars Gustafsson blev ledamot av\r\nutbildningsutskottet 1971 och dess ordförande\r\n1986. Han har varit ledamot av och ordförande för\r\nett flertal offentliga utredningar om forskning och\r\nhögre utbildning.</pre><pre>Lars Gustafsson har lyckats förena en\r\nvetenskapsmans intellektuella skärpa och\r\nnyfikenhet med en utpräglad resultatpolitikers\r\nförmåga att genomföra förslag. Han har mycket\r\ngedigna kunskaper om sitt utskotts alla områden.\r\nSom ordförande i forskningsrådsnämnden vet han\r\nvad som är på gång inom forskningen, vad Sverige\r\nbehöver och vilka resurser som behövs. Vi som\r\nsamarbetat med Lars Gustafsson vet hur krävande\r\nhan är när det gäller saklighet och korrekthet. Men\r\nvi vet också att hans underfundiga humor kan lösa\r\nupp knutar och att hans stora intresse för jazz och\r\nlyrik visar hans stora bredd. Den sträcker sig långt\r\nutöver forsknings- och utbildningsfrågor. I en tid\r\nnär utbildningsutskottet varit ett av våra mest\r\narbetstyngda utskott har det varit en stor styrka att\r\nLars Gustafsson varit dess ordförande.</pre><pre>Grethe Lundblad mötte jag en vacker julidag i\r\nriksdagshusets korridorer släpande stora buntar\r\nriksdagstryck för att förbereda ett miljötal. Det var\r\nett uttryck för riksdagsledamöternas inställning att\r\nledamotskapet går före soliga och sköna\r\nsommardagar. Jag minns också en beredning i\r\nregeringen. Det gällde livsmedelsfrågor.\r\nFöredragande statsråd sade, att det här har vi kollat\r\nmed Grethe, så det är nog bra.</pre><pre>Hennes självständiga linje -- som grundas på\r\ngedigen kunskap -- har betytt mycket för\r\njordbruksutskottets hantering av\r\nlivsmedelsfrågorna. Grethe Lundblad hör till dem\r\nsom tidigt intresserade sig för miljövård och farliga\r\nprodukter. Hon har varit en pådrivare för en\r\ngemensam nordisk miljöpolitik. Hon hade tidigt\r\nuppfattningen att miljöfrågan inte kan lösas på\r\nnationell bas, utan det behövs ett gemensamt\r\nuppträdande i nordiska och europeiska\r\nsammanhang.</pre><pre>20 års arbete i Nordiska rådet har gjort henne till en\r\nsann och trogen ''nordist'', och hon är en av\r\nriksdagens främsta när det gäller nordiskt\r\nsamarbete. Hennes bakgrund -- född och uppväxt i\r\ngrannlandet Danmark -- har säkert bidragit till\r\nhennes oförtröttliga arbete för nordisk gemenskap\r\noch samhörighet.</pre><pre>Lennart Pettersson besitter en osedvanlig\r\nmångsidighet och har genom arbetet i\r\nnäringsutskottet och en mångfald utredningar blivit\r\nen av riksdagens främsta näringspolitiker. När de\r\nregeringar som jag tillhörde diskuterade namn för\r\nutredningsuppdrag fanns ofta Lennart Petterssons\r\nmed. Det vittnar om respekt för hans kunnande och\r\nförtroende för hans person.</pre><pre>Lennart Pettersson är aktad i alla läger för sin\r\nkunnighet.</pre><pre>Hans arbete med de näringspolitiska frågorna har\r\npräglats av vidsynthet och internationell inriktning.\r\nHans kunniga arbete som ordförande i riksdagens\r\nEFTA-delegation och som ordförande i\r\nEuroparådets kommitté för vetenskap och teknik\r\nhar betytt mycket för Sverige i\r\nEuropasammanhang. Lennart Pettersson har\r\nskapat ett stort nätverk av parlamentariska\r\nkontakter ute i Europa. Detta har varit till stor\r\nnytta för Sverige, och det betyder mycket för\r\nriksdagen, när vi nu står på tröskeln till ett\r\nfördjupat europeiskt samarbete.</pre><pre>När Gertrud Sigurdsen tog plats i riksdagen\r\npresenterades hon ofta kort och gott som LO-\r\nkvinnan. Vid den tiden, 1968, var endast 13 % av\r\nriksdagens ledamöter kvinnor. Det förhållandet har\r\ntill Sveriges och riksdagens fördel avsevärt\r\nförbättrats, säkerligen tack vare att Gertrud\r\nSigurdsen och många av hennes medsystrar visat\r\nvägen genom kompetens och engagemang.</pre><pre>Gertrud Sigurdsen personifierar den gamla\r\nstammens politiker; som efter att själv ha fått\r\nuppleva orättvisorna i samhället kastat sig ut i\r\nfackligt och politiskt arbete för att få bort\r\norättvisorna. Få människor har jag mött med ett\r\nsådant brinnande socialt intresse som Gertrud\r\nSigurdsen. Hon har visat ett osedvanligt stort\r\npersonligt engagemang i de mycket svåra\r\nvårdfrågorna, t.ex. på ungdomsvårdsområdet. Och\r\nhon har inte värjt sig för att ge sig i kast med nya\r\noch besvärliga områden.</pre><pre>Hon har varit hälso- och sjukvårdsminister och\r\nsocialminister.</pre><pre>Gertrud Sigurdsens intressen har också innefattat\r\nde internationella frågorna. Ledamot och vice\r\nordförande i utrikesutskottet, FN-delegat, ledamot\r\nav utrikesnämnden och inte minst biståndsminister.</pre><pre>På båda dessa områden har Gertrud Sigurdsen fått\r\nerkännanden för sin kunnighet och kompetens.\r\nKlokhet och värme har präglat hennes arbete.</pre><pre>Olle Svenssons sågs redan på 40- och 50-talen i\r\nriksdagens korridorer, som journalist och sedan\r\nsom sekreterare i den socialdemokratiska\r\nriksdagsgruppen. Han är således den av de\r\navgående som kan sägas ha den längsta\r\nriksdagserfarenheten. 1956 bestod partikansliet av\r\nhonom själv och en kontorist på deltid. Olle\r\nSvensson kunde riksdagen, när han 13 år senare tog\r\nplats i riksdagen.</pre><pre>Olle Svensson har varit ledamot av KU sedan 1971\r\noch dess ordförande sedan 1982. Under sin\r\nriksdagstid har han varit medlem av ett flertal\r\noffentliga utredningar om press och massmedia, om\r\nfri- och rättigheter, yttrandefrihet och folkstyre.\r\nHan är en av riksdagens allra kunnigaste ledamöter\r\nnär det gäller grundlagsfrågor och pressfrågor. Han\r\nstår i första ledet när det gäller att försvara\r\nyttrandefriheten, och han är en stor förkunnare av\r\nuppfattningen att utan en fri och mångfaldig press\r\nfinns ingen bra och frisk demokrati. Betecknande\r\när att Olle Svensson -- trots sina många år i\r\nriksdagen -- fortfarande främst ser sig som\r\njournalist och publicist.</pre><pre>Rune Jonsson och Olle Östrand började också båda\r\ni riksdagen 1969; de var sedan utanför riksdagen en\r\ntid men det blir ändå minst 20 riksdagar.</pre><pre>I mångt och mycket har de också bakgrund och\r\nerfarenheter som liknar varandra. Praktisk\r\nyrkesverksamhet, fackligt arbete, kommunalt\r\nverksamma. Båda är stabilt förankrade i sina\r\nhemkommuner och regioner.</pre><pre>Rune Jonsson är en mycket allsidig\r\nnäringspolitiker. Hans bakgrund som elektriker\r\nmed yrkeserfarenhet från skogsindustrin och\r\nerfarenhet av fackligt arbete ute i industrin har varit\r\nen stor tillgång för näringsutskottet, som han har\r\ntillhört i många år. Han har stått upp för Norrlands\r\nindustri och ägnat mycket tid åt statliga företag.\r\nHan är respekterad och omtyckt för sitt stora\r\nkunnande och för sitt lugna och balanserade\r\nuppträdande.</pre><pre>Olle Östrand tillhör skaran av våra kompetenta\r\ntrafikpolitiker. Hans intresse- och\r\nverksamhetsområden i riksdagen är just\r\ntrafikpolitiken och regionalpolitiken. Sitt stora\r\nkunnande i dessa frågor har han breddat med\r\nerfarenheter från styrelsearbetet i vägverket,\r\ntransportrådet och ordförandeskap i Svensk\r\nBilprovning. Hans arbete i dessa styrelser har\r\ntillfört riksdagen ökad kompetens och erfarenhet\r\noch har varit en viktig länk mellan riksdagen och\r\nden verksamhet vi beslutar om.</pre><pre>Ove Karlsson tog 1968 säte i riksdagens första\r\nkammare och har således 24 riksdagsår bakom sig.\r\nHan är också känd under namnet Karlsson i\r\nMalung, och redan i sitt jungfrutal tog han upp de\r\nusla vägförbindelserna för Malungs\r\nexportindustrier.</pre><pre>I riksdagen vet vi att han är aktiv i regional- och\r\nglesbygdsfrågor, skogsbruk, jaktvård och\r\ntrafikfrågor. Men få känner till hans insatser som\r\nfolkbildare i sitt hemlän. Under många år har Ove\r\nKarlsson varit ordförande i Dalarnas ABF och\r\nordförande i styrelsen för Malungs folkhögskola.</pre><pre>Ove Karlsson är inte en person som framhåller sina\r\ninsatser, vill inte glänsa på andras bekostnad.\r\nÖdmjukhet och hänsyn präglar både hans person\r\noch hans arbete. Det finns många som han i\r\nriksdagen -- som gör ett mycket gediget och\r\nrespekterat arbete men inte syns i rubrikerna. Men\r\ndet är deras trägna arbete som gör vår demokrati\r\nstabil. När jag var industriminister mötte jag Ove\r\nKarlsson på ett glesbygdsmöte. Hans ord där --\r\nkloka och mänskliga, framförda på ett enkelt och\r\njordnära sätt -- var de som jag mest minns från\r\nmötet. De vittnade om att han på djupet förstår\r\nglesbygdens problem och folk.</pre><pre>Ingrid Sundberg har tillhört riksdagen ett kvarts\r\nsekel. Hon kom 1966 till andra kammaren, började\r\nsom suppleant i jordbruksutskottet och är nu\r\nkulturutskottets kunniga och omtyckta ordförande.</pre><pre>Jag vill med glädje återge några rader ur ett av\r\nIngrid Sundbergs tal:</pre><pre>''Sans och måtta kan ibland vara lite tråkigt. Låt oss\r\nsom arbetar med kulturpolitik gå lite längre än till\r\nsans och måtta. Låt oss sjunga flerstämmigt, ja i så\r\nhög grad att det ibland blir dissonanser och\r\nbristande harmoni, om vi därmed kan uppnå\r\nspänning, liv och förnyelse inom alla de områden,\r\ndär vi som kulturpolitiker har ansvar.''</pre><pre>Det är mycket kloka och fina ord, men också\r\nuppfordrande. De vittnar om en öppen och fri\r\ninställning till kulturens uppgifter och möjligheter,\r\nmen de vittnar också om Ingrid Sundbergs\r\nvidsynthet och klokhet, det som har gjort henne till\r\nen av riksdagens främsta kulturpolitiker.</pre><pre>Internationella kontakter och internationellt\r\nsamarbete är en allt viktigare del av en\r\nriksdagsledamots arbete. Ingrid Sundberg har varit\r\nen pådrivande kraft i riksdagens internationella\r\narbete. Hon tillhörde under många år\r\nutrikesutskottet och utrikesnämnden, Svenska\r\nUnescorådet och nedrustningsdelegationen. Våra\r\nriksdagsledamöter utför ett omfattande och fint\r\narbete inom flera internationella fora. Men deras\r\ninsatser uppmärksammas nästan inte alls. Deras\r\narbete sker i det tysta. Därför vill jag lyfta fram\r\nIngrid Sundbergs omfattande arbete i\r\ninternationella sammanhang: FN, Nordiska rådet\r\noch inte minst i IPU, där hon faktiskt har varit\r\nverksam under hela sin riksdagstid, dvs. sedan\r\n1966. Hon har under många år varit ordförande och\r\nvice ordförande i IPU-delegationen. I just den\r\negenskapen har hon hjälpt till att skola in många\r\nledamöter i det internationella arbetet. Vi tackar\r\nhenne särskilt för dessa fina insatser av bestående\r\nvärde.</pre><pre>Så till de båda 50-talisterna.</pre><pre>Gösta Bohman tog säte i riksdagen 1958 och Evert\r\nSvensson 1957.</pre><pre>Gösta Bohman är riksdagens ålderman, dvs.\r\nriksdagens till levnadsåren äldste ledamot. Men har\r\när också, om jag introducerar den titeln, andre vice\r\nålderspresident efter Stig Alemyr och Evert\r\nSvensson.</pre><pre>Gösta Bohman drogs sent och något motvilligt in i\r\npartipolitiken. Mitt i yrkeskarriären valdes han\r\n1958 in i riksdagens andra kammare. Gösta\r\nBohman anförtroddes snart ordförandeskapet i det\r\nmäktiga statsutskottet. Så småningsom blev han\r\npartiledare och finans- och ekonomiminister. I de\r\nrollerna men också som oppositionsledare deltog\r\nhan med liv och lust i debatterna i riksdagen. Hans\r\ngoda debatthumör och skarpa tunga har i riksdagen\r\nspridit både glädje och skräck.\r\nOppositionsledarens roll är kanske inte alltid så\r\nlustfylld, men i vår demokrati i vårt\r\nparlamentariska system är den av de viktigaste.\r\nDen är förbunden med mycket av skyldigheter och\r\nansvar.</pre><pre>En del av sina memoarer har Gösta Bohman redan\r\nskrivit. Men det finns helt säkert mycket mer att\r\nberätta. Få svenska politiker har utfört en så\r\nomfattande och intensiv partipolitisk gärning som\r\nGösta Bohman. Han personifierar dessutom på\r\nmånga sätt glädjen att få arbeta politiskt:\r\nnyfikenheten, debattlusten, kunnandet och\r\nkompetensen och viljan att uträtta något.</pre><pre>Jag tycker att Gösta Bohman uttrycker det allra\r\nbäst själv i ett tal från 1970, som jag gärna vill citera\r\nnågra valda rader ur:</pre><pre>''Politisk verksamhet och politisk förkunnelse är\r\ninte bara iskalla beräknande bedömningar. De\r\nkräver inte bara goda nerver, förmåga att tåla\r\nmotgångar och motstånd. Politik förutsätter också\r\nmedmänsklighet och värme. Den kräver framför\r\nallt övertygelse om att de idéer vi förfäktar och slåss\r\nför är riktiga och nödvändiga -- -- --. Den som vill\r\növertyga andra måste själv vara så övertygad, att\r\nhan kan framstå som förkunnare i ordets djupaste\r\ninnebörd. Inte bara som förmedlare av fakta.''</pre><pre>Jag menar att dessa hans ord kan vara vägledande\r\nför politiker i alla politiska partier. Och inte minst\r\nför ungdomen. Politik får inte bara vara statistik\r\noch kalla fakta. Engagemang, känslor, lidelse,\r\nvisioner och drömmar måste också till för att\r\npolitiken skall bli levande och mänsklig.</pre><pre>Det finns många goda anledningar att i dag tacka\r\noch hylla Gösta Bohman för hans utomordentligt\r\nstora insatser för svensk politik och demokrati och\r\nför hans fina arbete för Sveriges riksdag.</pre><pre>Evert Svensson är riksdagens förste vice\r\nålderspresident med sina 36 riksdagsår. När han\r\nbörjade i riksdagen 1957 var han 31 år och\r\nriksdagens yngste. I tidningsläggen kallades han för\r\npolitikens Benjamin. Sedan dess har Evert\r\nSvensson innehaft ett stort antal uppdrag i\r\nriksdagen. Sex utskott har han tillhört, och han har\r\nvarit FN-delegat, medlem i Europarådet och\r\nmycket mer.</pre><pre>För några dagar sedan tilldelades Evert Svensson\r\nstatschefens/Konungens medalj för sina\r\nomfattande samhällsinsatser. En fin representant\r\nför Sveriges riksdag, en verklig långvägare, en\r\nidealist, internationalist och folkbildare fick en\r\nvälförtjänt hedersbetygelse.</pre><pre>Vi som lärt känna Evert Svensson vet att han är en\r\nförsynt person, som sällan tar till storsläggan utan\r\nhellre använder humorn som vapen. Lugnt och\r\nmetodiskt argumenterar han för sina ståndpunkter.\r\nOckså Evert Svensson har redan hunnit att skriva\r\nen del av sina memoarer. ''En värld där\r\nrättfärdighet bor -- En politikers postilla'' har han\r\nkallat sin bok.</pre><pre>Etik och moral i politiken är en fråga som kommit\r\nalltmer i blickpunkten i den allmänna debatten om\r\nen förtroendekris mellan politiker och väljare.\r\nEvert Svensson står för de kristna värdena. Han\r\nhävdar att politiken måste grunda sig på moraliska\r\nvärderingar. I annat fall tappar vi målet och\r\nkompassen och inspirationen, utmaningen att\r\nskapa det goda samhället. Min generation var --\r\nskriver Evert Svensson -- särskild vaccinerad mot\r\ndiktatur och våld. Att arbeta för fred var en\r\nväsentlig del av livet. Demokratin liksom ympades\r\nin i oss. Med sitt djupa engagemang för social\r\nrättvisa och fred har Evert Svensson vunnit stor\r\nrespekt i riksdagen. Alla vi som kommit i nära\r\nkontakt med honom vet att hans budskap är äkta\r\noch grundat på övertygelse.</pre><pre>(På anmodan av talmannen kom Gösta Bohman\r\noch Evert Svensson fram till talmanspodiet och tog\r\nemot sina förtjänstplaketter.)</pre><pre>(Applåder.)</pre><pre>Det är många som jag vid detta tillfälle skulle vilja\r\nge blommor för goda insatser i Sveriges riksdag och\r\nför arbetet för vår demokrati. Varför inte 349\r\nbuketter?</pre><pre>Jag skall i dag nöja mig med att dela ut en enda, till\r\nIng-Britt Nygren, för hennes envishet och för\r\nhennes goda humor.</pre><pre>(Blommorna överlämnades.)</pre><pre>(Applåder.)</pre><pre>Ärade riksdagskolleger! Jag har till slut en önskan,\r\nsom jag riktar till er 56 som nu har fått riksdagens\r\nplaketter som tack för era insatser i Sveriges\r\nriksdag. Det bekymrar mig att så få utanför de\r\naktiva politikerleden ställer upp till försvar för\r\ndemokratin och det nödvändiga partipolitiska\r\narbetet. Jag tycker att det är anmärkningsvärt att\r\ndet i dag främst är de partipolitiskt aktiva som\r\nsjälva måste försvara sitt arbete. Fler borde ställa\r\nupp och försvara det partipolitiska arbetet -- och\r\ndärmed demokratin -- näringsliv,\r\nfackföreningsrörelsen, massmedia, kulturarbetare\r\noch många fler. Ingen enda medborgare i Sverige\r\nhar fått ett fribrev från att försvara demokratin.\r\nMin önskan är därför att ni som nu kommer att avgå\r\nkommer att bli goda ambassadörer för Sveriges\r\nriksdag och för det demokratiska partiarbetet.</pre><pre>Än en gång: Tack för ert fina arbete!</pre><pre>(Långvariga applåder.)</pre><pre>Härefter sjöng kören Sommardoft av Elisabet\r\nHermodsson och Österlen-visan av Olle\r\nAdolphson.</pre><pre>(Applåder.)</pre><pre>Anf. 9 TALMANNEN:</pre><pre>Herr ålderspresident! Ärade kammarledamöter!\r\nJag vill nu vända mig till samtliga\r\nriksdagsledamöter och tacka er alla för ett mycket\r\ngediget och kunnigt arbete. Jag vill rikta ett tack till\r\ner för det viktiga arbete ni utför för vårt land. Jag\r\nvill tacka de tre vice talmännen för ett fint\r\nsamarbete och gott stöd i mitt arbete. Jag vill på\r\nmina och kammarens vägnar tacka\r\nkammarsekreteraren och riksdagens personal för\r\ndet mycket goda och uppoffrande arbete som ni lagt\r\nned under detta arbetstyngda riksmöte. Vår egen\r\npersonal och alla andra som arbetar i riksdagens\r\nhus bidrar till den goda atmosfär som gör riksdagen\r\ntill en levande och vänlig arbetsplats. Vi önskar\r\ndem alla en skön semester.</pre><pre>Jag vill rikta ett stort tack till talmanskonferensens\r\nledamöter, till förvaltningsstyrelsen och till\r\ngruppledarna för deras stöd i mitt arbete med att\r\nförnya riksdagens arbetsformer och med att\r\nförbättra arbetsvillkoren för ledamöterna. Mycket\r\nåterstår att göra, men många idéer och förslag finns.</pre><pre>Ett särskilt tack vill jag framföra till\r\nkvittningsmännen för ert svåra men mycket viktiga\r\narbete.</pre><pre>Vi avslutar om en stund 1990/91 års riksmöte. För\r\nde flesta av er återstår ännu mycket arbete, många\r\nresor, möten och tal. Men jag hoppas att ni får\r\nnågra veckors välförtjänt och välbehövlig semester\r\ninnan valkampen på allvar börjar. Med en lätt\r\ntravesti på en skolavslutningsvisa vill jag önska er\r\nalla en skön och, som jag hoppas, varm och solig\r\nsommar.</pre><pre>tp9 &gt; Talman har nu hållit tal om politik och ideal.</pre><pre>Ingen klocka ringer mer, ingen riksdag snart man\r\nser.</pre><pre>Sommaren kommer mer och mer, bin och\r\nblommor blir allt fler.</pre><pre>Ingen kan väl sitta inne nu.</pre><pre>Vad skall nu i sommar ske?</pre><pre>Ja, det kan bli allt möjligt det.</pre><pre></pre><pre>Anf. 10 STIG ALEMYR (s):</pre><pre>Herr talman! Kammarens ledamöter vill till er,\r\nherr talman, och till vice talmännen framföra ett\r\nvarmt tack för det mycket skickliga sätt på vilket\r\nni leder vårt arbete, både i plenisalen och i andra\r\nrum i detta hus. Det är otroligt vilka skickligt\r\ngenomförda voteringsperioder som ni klarar av.\r\nVi sitter fulla av beundran när vi märker hur\r\noerhört skickligt ni genomför den delen av\r\narbetet.</pre><pre>Herr talman! Man kan säga att den valperiod\r\nsom nu slutar har, om vi ser oss om i världen,\r\nvarit den mest händelserika sedan andra\r\nvärldskriget. Det är nu möjligt för svenska\r\nledamöter av riksdagen att sammanträda och\r\nsamarbeta med valda politiker från östra och\r\ncentrala Europa, vilket var fullständigt omöjligt\r\nunder mycket lång tid. Detta förutsätter i och för\r\nsig ökade resurser i den svenska riksdagen. Vi är\r\nmycket tacksamma mot talmannen för det stora\r\nintresse talmannen visar för de internationella\r\nkontakterna. Det har under valperioden skett en\r\nutbyggnad av våra resurser på det området. Jag\r\nkan tänka mig att när hösten kommer och en ny\r\nvalperiod inträder att vi ytterligare behöver\r\nbygga ut resurserna för att komma ännu bättre i\r\nkontakt med kolleger på andra håll i världen som\r\nbehöver och önskar samarbeta med oss.</pre><pre>Det är många ledamöter som avgår. Talmannen\r\nhar tackat kollegerna, och vi instämmer alla i det\r\ntacket. Jag vill också vända mig till alla de övriga.\r\nTack för trevligt samarbete! Vilka av oss som\r\nåterkommer till denna plenisal bestämmer\r\nväljarna den 15 september.</pre><pre>Tack.</pre><pre>Anf. 11 TALMANNEN:</pre><pre>Jag tackar ålderspresidenten för hans vänliga\r\nord.</pre><pre>Jag förklarar nu 1990/91 års riksmöte för\r\navslutat.</pre><pre>Kören sjöng till sist Länge leve livet av H.\r\nNyberg.</pre><pre>(Applåder.)</pre><pre>11 § Kammaren åtskildes kl. 12.09.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}