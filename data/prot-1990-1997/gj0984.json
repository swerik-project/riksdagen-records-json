{"dokumentstatus":{"dokument":{"hangar_id":"2349113","dok_id":"GJ0984","rm":"1995/96","beteckning":"84","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"84","slutnummer":"0","datum":"1996-04-23 00:00:00","systemdatum":"2005-10-27 13:41:04","publicerad":"1996-04-23 00:00:00","titel":"Riksdagens snabbprotokoll 1995/96:84 Tisdagen den 23 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{33EF4F1D-D45C-46D3-B790-B55CB1368142}","dokument_url_text":"http://data.riksdagen.se/dokument/GJ0984/text","dokument_url_html":"http://data.riksdagen.se/dokument/GJ0984","dokumentstatus_url_xml":"http://data.riksdagen.se/dokumentstatus/GJ0984","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:84</div>\r\n<div class=\"sidhuvud_datum\">Tisdagen den 23 april</div>\r\n<div class=\"sidhuvud_klockslag\">Kl. 14.00 16.32</div>\r\n<hr class=\"sidhuvud_linje\">\r\n<pre>18.00 - 18.44</pre><pre>Det justerade protokollet beräknas utkomma om 3 veckor</pre><pre>\r\nProtokoll</pre><pre>1995/96:84</pre><pre>-------------------------------------------------------------</pre><pre>\r\n1 §  Utökning av antalet suppleanter i utbild-\r\nningsutskottet</pre><pre>Valberedningen hade, enligt ett till kammaren in-\r\nkommet protokollsutdrag, på begäran av Socialdemo-\r\nkratiska riksdagsgruppen tillstyrkt att antalet supple-\r\nanter i utbildningsutskottet utökas från 24 till 25.</pre><pre>Kammaren medgav denna utökning.</pre><pre>2 §  Val av extra suppleant i utbildningsutskottet</pre><pre>Företogs val av extra suppleant i utbildningsutskottet.</pre><pre>Kammaren valde i enlighet med Valberedningens\r\nförslag till</pre><pre>suppleant i utbildningsutskottet</pre><pre>Berndt Sköldestig (s)</pre><pre>3 §  Justering av protokoll</pre><pre>Justerades protokollen för den 15, 16 och 17 april.</pre><pre>4 §  Meddelande om svarstiden för frågor</pre><pre>Talmannen meddelade att frågor som inlämnats\r\nsenast fredagen den 26 april före kl. 10.00 skulle på\r\ngrund av mellankommande helgdag besvaras senast\r\ntorsdagen den 2  maj före kl. 12.00.</pre><pre>5 §  Meddelande om anmälan av talartid till\r\narbetsplenum torsdagen den 2 maj</pre><pre>Talmannen meddelade att talartid till debatterna i\r\nde ärenden som skulle behandlas torsdagen den 2 maj\r\nborde anmälas senast fredagen den 26 april kl. 14.00.</pre><pre>6 §  Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1995/96:159</pre><pre>Till riksdagen</pre><pre>Interpellation 1995/96:159 av Bo Lundgren (m)\r\nom massarbetslösheten, bidragsberoendet och de höga\r\nskatterna.</pre><pre>Interpellationen kommer att besvaras onsdagen\r\nden 24 april 1996.</pre><pre>Skälet till dröjsmålet är att jag inte kunnat finna en\r\ndebattdag som passar både interpellanten och mig.</pre><pre>Stockholm den 19 april 1996</pre><pre>Thomas Östros</pre><pre>Interpellation 1995/96:157</pre><pre>Till riksdagen</pre><pre>Interpellation 1995/96:157 av Carl Fredrik Graf\r\n(m) om reglerna för momsinbetalning.</pre><pre>Interpellationen kommer att besvaras fredagen den\r\n26 april 1996.</pre><pre>Skälet till dröjsmålet är att interpellationsdebatten\r\nden 16 april var och 19 och 23 april är fulltecknade.</pre><pre>Stockholm den 19 april 1996</pre><pre>Thomas Östros</pre><pre>Interpellation 1995/96:172</pre><pre>Till riksdagen</pre><pre>Interpellation 1995/96:172 av Berndt Ekholm om\r\nbiståndsinsatser och asylfrågor avseende Irak.</pre><pre>Interpellationen kommer att besvaras tisdagen den\r\n21 maj 1996.</pre><pre>Skälet till dröjsmålet är utlandsresa.</pre><pre>Stockholm den 17 april 1996</pre><pre>Pierre Schori</pre><pre>Interpellation 1995/96:173</pre><pre>Till riksdagen</pre><pre>Interpellation 1995/96:173 av Christel Anderberg\r\nom villkoren för personaluthyrning.</pre><pre>Interpellationen kommer att besvaras fredagen den\r\n3 maj 1996.</pre><pre>Skälet till dröjsmålet är utlandsresa.</pre><pre>Stockholm den 18 april 1996</pre><pre>Margareta Winberg</pre><pre>7 §  Svar på interpellation 1995/96:127 om för-\r\nkortning av arbetstid</pre><pre>Anf.  1  Statsrådet ULRICA MESSING (s)</pre><pre>Fru talman! Gudrun Schyman har frågat arbets-\r\nmarknadsministern om regeringen tänker ta några\r\ninitiativ till att påbörja processen i att arbetstiden\r\nförkortas i den statliga sektorn samt om regeringen\r\ntänker ta kontakt med arbetsmarknadens parter angå-\r\nende en arbetstidsförkortning.</pre><pre>Arbetet inom regeringen är så fördelat att det är\r\njag som skall svara på interpellationen.</pre><pre>Arbetstidsfrågorna utreds för närvarande av den av\r\nregeringen tillsatta Arbetstidskommittén. Kommittén\r\nhar bl.a. till uppgift att analysera de långsiktiga kon-\r\nsekvenserna av alternativa arbetstidsförkortningar.</pre><pre>Inom ramen för sitt uppdrag i den här delen skall\r\nkommittén analysera effekterna av arbetstidsförkort-\r\nningar och olika arbetstidsmönster på produktionen,\r\nproduktiviteten, sysselsättningen, konkurrenskraften,\r\narbetets organisation och välfärden.</pre><pre>Utgångspunkten för kommitténs arbete är att ar-\r\nbetstidsfrågorna även i fortsättningen så långt som\r\nmöjligt regleras i avtal mellan arbetsmarknadens\r\nparter. Takten och den fortsatta inriktningen av even-\r\ntuella alternativa arbetstidsförkortningar skall av\r\nkommittén bedömas ur detta perspektiv.</pre><pre>En annan viktig uppgift för Arbetstidskommittén\r\när att utreda på vilket sätt flexibla arbetstidsregler kan\r\ninföras i svensk lagstiftning. Frågorna om arbetstidens\r\nlängd och en ökad flexibilitet i utläggningen av ar-\r\nbetstiden hör naturligtvis starkt ihop.</pre><pre>Regleringen av arbetstid och andra anställnings-\r\nförhållanden för anställda inom den statliga sektorn,\r\nsom den ena frågan i interpellationen tar sikte på, sker\r\ngenom kollektivavtal där Arbetsgivarverket företräder\r\nde statliga arbetsgivarna.</pre><pre>I samband med ombildningen av den statliga ar-\r\nbetsgivarfunktionen den 1 juli 1994 avvecklades den\r\ntidigare ordningen, som innebar att regeringen skulle\r\ngodkänna kollektivavtal om anställningsvillkor för\r\nstatens arbetstagare.</pre><pre>Jag har inhämtat att parterna på det statliga områ-\r\ndet i samband med 1995 års avtalsrörelse avtalat om\r\nstora förändringar i regleringen av arbetstidsfrågorna.\r\nFörändringarna syftar till att arbetstidsbestämmelser-\r\nna skall anpassas till de krav på service och effektivi-\r\ntet som ställs på statliga verksamheter samt möjliggö-\r\nra att större hänsyn tas till de enskilda arbetstagarnas\r\nbehov och önskemål i arbetstidshänseende.</pre><pre>En annan förändring är att den tidigare centralt\r\navtalade spärren mot arbetstidsförkortningar upphör\r\natt gälla den 1 januari 1997. Arbetstidens längd kan\r\ndärmed bli föremål för förhandlingar mellan parterna\r\npå varje enskild myndighet.</pre><pre>Mitt svar på frågan om arbetstidsförkortning i den\r\nstatliga sektorn är mot den här bakgrunden att rege-\r\nringen inte har för avsikt att ta några initiativ såvitt\r\ngäller den avtalade arbetstiden på det statliga området.\r\nJag har i den här frågan samrått med finansministern,\r\nsom har ansvar för de statliga arbetsgivarfrågorna.</pre><pre>Som jag nyss sagt är utgångspunkten för Arbets-\r\ntidskommitténs arbete att arbetstidsfrågorna så långt\r\nsom möjligt regleras i avtal mellan arbetsmarknadens\r\nparter. Den nyligen avslutade socialdemokratiska\r\npartikongressen har för sin del uttalat sig i samma\r\nriktning när det gäller kortare arbetstid. Kongressen\r\nansåg att kortare arbetstid i första hand är en fråga för\r\ndessa parter och att kostnaderna för en förkortning får\r\nvägas mot andra ambitioner och krav.</pre><pre>Företrädare för arbetsmarknadsparterna medver-\r\nkar i Arbetstidskommitténs arbete. Jag har däremot\r\ninte för avsikt att nu ta upp några direkta överlägg-\r\nningar med dem om arbetstidsfrågorna.</pre><pre>Anf.  2  GUDRUN SCHYMAN (v)</pre><pre>Fru talman! Jag skall vara artig och tacka för sva-\r\nret, men jag måste säga att jag är gruvligt besviken på\r\natt regeringen tydligen inte har för avsikt att ta några\r\nsom helst initiativ när det gäller arbetstidsfrågan.</pre><pre>Det förvånar mig att man avsvär sig möjligheten,\r\ngenom att enbart hänvisa till arbetsmarknadens parter\r\noch till de avtal som gäller. Det finns ju andra frågor\r\ndär regeringen är mycket aktiv och tar initiativ, kallar\r\nsamman arbetsmarknadens parter och är pådrivande.\r\nJag tänker på initiativ för att hålla lönerna nere. Där\r\nbekymrar man sig inte över att man tassar in på områ-\r\nden som hör arbetsmarknadens parter till, utan där går\r\nman ut oerhört aktivt, inte minst statsministern, och\r\nförklarar att det nu gäller att hålla nere lönerna så\r\nmycket som möjligt. Varför man då inte skulle kunna\r\nta initiativ i en sådan här fråga begriper jag inte.</pre><pre>På samma sätt tycker jag att det är en mycket in-\r\nsnävad och torftig tolkning av vad den socialdemo-\r\nkratiska kongressen sade i den här frågan. Jag har här\r\nett utdrag av just vad man sade. Jag kan läsa upp det,\r\ndärför att jag tycker att det är väldigt klokt:</pre><pre>\"Många människor stödjer visionen om kortare\r\narbetstid. En generellt kortare arbetstid skulle ge be-\r\ntydande välfärdsvinster. Det skulle innebära mer\r\nutrymme för familj, vänner, föreningsliv och annat\r\nsamhällsarbete och ge förutsättningar för ett mänskli-\r\ngare samhälle.</pre><pre>Arbetstidsförkortning ger bättre förutsättningar för\r\natt skapa ett mer demokratiskt och jämställt samhälle.</pre><pre>En kortare arbetstid är i första hand en fråga för\r\narbetsmarknadens parter - - -.\"</pre><pre>Men man säger också:</pre><pre>\"Arbetstidsförkortning bör ske successivt inom\r\nalla avtalsområden, i annat fall bör lagstiftning över-\r\nvägas.\"</pre><pre>Det här var ju en fråga som man lyfte upp på den\r\nsocialdemokratiska kongressen. Jag undrar vad det\r\nsocialdemokratiska kvinnoförbundets ordförande\r\nsäger om det här svaret från regeringen. Jag vet att\r\nhon har arbetat hårt för den här frågan och såg det\r\nsom en positionsförändring att kongressen ändå våga-\r\nde säga dels att det var en viktig jämställdhetsfråga,\r\ndels att det kan ge ett bidrag till att minska arbetslös-\r\nheten.</pre><pre>I det här läget kan jag inte se att vi kan lämna nå-\r\ngon fråga oprövad när det gäller att minska arbetslös-\r\nheten. I den vårproposition som lades fram för en\r\nvecka sedan, sade man ju klart ut att de här ambitio-\r\nnerna inte räcker om vi skall få ned arbetslösheten.\r\nMan har nu, såvitt jag vet, en diskusson i departemen-\r\nten där man talar om att det är en strukturell arbets-\r\nlöshet. Då behövs det också strukturella åtgärder för\r\natt komma till rätta med detta. En arbetstidsförkort-\r\nning är just en sådan åtgärd.</pre><pre>Avslutningsvis vill jag också säga att vi i Afton-\r\nbladet på s. 3 förde en debatt om jämställdhet, där jag\r\nbeskylldes för att vara den som bara pratar medan\r\nregeringens kvinnliga statsråd sades vara de som\r\nverkligen gör någonting åt jämställdheten. Om detta\r\nförhållningssätt till arbetstidsförkortningen är att göra\r\nnågonting åt jämställdheten, tror jag att det är väldigt\r\nmånga kvinnor som blir gruvligt besvikna.</pre><pre>Jag förväntar mig åtminstone kommentarer till\r\ndenna passivitet i en så viktig fråga som det nu finns\r\nett läge för. Frågan debatteras på många håll just nu,\r\ninte minst inom fackföreningsrörelsen, inom kvin-\r\nnorörelsen, inom de politiska kvinnoförbunden osv.\r\nMed tanke också på arbetslösheten finns det utrymme\r\nför ett initiativ.</pre><pre>Det är märkligt att en socialdemokratisk regering\r\nsom berömmer sig av att arbeta för jämställdheten i\r\ndetta läge inte tänker ta något initiativ i frågan. Det är\r\nbeklämmande.</pre><pre>Anf.  3  ELVER JONSSON (fp)</pre><pre>Fru talman! Först ett välkommen till statsrådet\r\nMessing, som jag har förmånen att ha ett första me-\r\nningsutbyte med i kammaren i hennes nya roll.</pre><pre>Jag har ju inte haft tillfälle att föra debatt via Af-\r\ntonbladet. Därför passar jag här på att ge några syn-\r\npunkter.</pre><pre>Fru Schyman bekymrar sig över att statsrådet har\r\nglömt vad som sades på SAP-kongressen. Min slutsats\r\när den motsatta. Jag tror nämligen att det är bra att\r\nman något fjärmar sig från den euforiska stämning\r\nsom ibland kan infinna sig på kongresser, vilket gör\r\natt man fattar mindre välavvägda beslut.</pre><pre>Det finns en rad skäl till att det kan vara angeläget\r\nmed en arbetstidsförkortning. Det kan vara föräldrar\r\nmed små barn som behöver en kortare arbetstid. Det\r\nkan vara människor med tungt arbete, i stor omfatt-\r\nning förlagt till nattetid t.ex. Det kan vara människor\r\nsom har kommit upp i den ålder då deltidsarbete\r\nkänns angeläget. Det kan handla om studier som gör\r\nintrång på arbetstiden. Dessutom kan det vara fråga\r\nom en allmän valfrihetssynpunkt. Det finns många\r\nskäl för en kortare arbetstid.</pre><pre>Låt mig också säga att vi lever med några para-\r\ndoxer. Först och främst har vi en förfärande arbets-\r\nlöshet som, trots högkonjunkturen, tyvärr ser ut att\r\nvara i stigande. Den borde ha sjunkit. I spåren av detta\r\nhar debatten uppstått om huruvida man kan lösa ar-\r\nbetslöshetsproblemet med en kortare arbetstid. Jag\r\ntror inte att det är möjligt, dels därför att de länder\r\nsom har prövat det inte har varit särskilt framgångsri-\r\nka, dels därför att vi har en årsarbetstid som inte är\r\nalltför imponerande sett i ett internationellt perspek-\r\ntiv. Vårt bekymmer i Sverige är ju inte att vi arbetar\r\nför mycket, snarare tvärtom. Arbete är något som är\r\nbåde värdefullt och angeläget. Därför skall man inte\r\nförkorta något som är bra för ens egen skull.</pre><pre>Här finns också en annan paradox. Arbetslöshet\r\nberor ju egentigen inte på arbetsbrist utan på andra\r\nbrister. Det beror på brist på lönsamhet, brist på peng-\r\nar i offentlig kassa och brister i vårt sätt att organisera\r\narbetslivet.</pre><pre>Jag tycker att det är bra, fru talman, att parterna nu\r\nfår pröva frågan. Jag är nog mer förhoppningsfull än\r\nvad interpellanten kanske är. Jag tror att detta bör\r\nvägas mot något annat än att bara få en teoretisk ma-\r\ntematik att gå ihop för det går säkert att lösa. Men\r\npraktiskt behöver vi mer arbetsinsatser och större\r\narbetsprestationer i vårt land för människor som be-\r\nhöver mer av allmän omsorg. Det behövs miljöinsat-\r\nser och ökad produktion, för det som vi har att leva på\r\när ju det som vi producerar.</pre><pre>Anf.  4  Statsrådet ULRICA MESSING (s)</pre><pre>Fru talman! Gudrun Schyman är besviken över att\r\nregeringen inte tar några initiativ. Jag är glad över att\r\nGudrun Schyman efter fyra veckor har så stor tilltro\r\ntill den socialdemokratiska regeringen. Jag skall ta\r\nmed mig detta. Men vi har tagit initiativ.</pre><pre>Den arbetstidskommitté som arbetar är tillsatt på\r\nregeringens initiativ. Den arbetsrättkommission som\r\narbetar är tillsatt på regeringens initiativ. Vi i det\r\nsocialdemokratiska partiet tycker att detta är ett bra\r\nsätt att lösa stora och svåra problem. Utgångspunkten\r\när den s.k. svenska modellen, som alla eller i alla fall\r\nnästan alla är stolta över och tycker är ett bra sätt att\r\ngå till väga. Vi tycker att arbetsmarknadens parter\r\nskall klara av stora frågor och vill inte att arbetsrätts-\r\nfrågorna skall komma tillbaka i regeringens knä. Det\r\nvill vi inte heller att lönebildningsfrågorna skall göra,\r\nutan tycker att frågorna skall lösas av parterna.</pre><pre>Gudrun Schymans första fråga visar att hon inte\r\nriktigt har förstått den roll som regeringen nu har\r\ngentemot de statliga myndigheterna. Vi har alltså\r\navvecklat den tidigare ordningen, där vi godkände\r\nsamtliga kollektivavtal. De kollektivavtal som nu\r\nligger på de statliga myndigheternas område är för-\r\nhandlade och klara. De har öppnat för alternativa\r\narbetstidsförkortningar och större flexibilitet. Jag tror\r\natt parterna själva i kommande avtalsrörelser har\r\nförmågan, viljan och orken att göra prioriteringar när\r\ndet gäller arbetstidsförkortning, kompetensutbildning\r\neller annat. Det är viktigt att vi ger parterna chansen\r\natt komma överens om vilka frågor som skall priorite-\r\nras i framtiden.</pre><pre>Arbetstidskommittén ser också över hur arbets-\r\ntidsfrågorna berör kvinnor och män. Samtliga kom-\r\nmittéer och utredningar under regeringens ansvar har\r\ntill uppgift att ställa frågorna i ett jämställdhetspers-\r\npektiv. Helt klart är det så att ett ökat krav på flexibili-\r\ntet på arbetsmarknaden och ökade krav på korttidsan-\r\nställningar berör kvinnor och män olika mycket. Detta\r\när ingenting som man skall blunda för, utan något som\r\nkommittéerna måste ta till sig.</pre><pre>Till Elver Jonsson vill jag säga att jag håller med\r\nhonom när det gäller de stora frågor som han tog upp.\r\nDet är viktigt att man ser över dem ordentligt och\r\nkonstaterar att den höga arbetslösheten inte löses med\r\nnågra enkla grepp, för det är stora frågor. Det är också\r\nviktigt att man inte stänger några dörrar för att disku-\r\ntera lösningar, utan vågar prova alternativa sätt och\r\nnya reformer.</pre><pre>Jag tror att det är bra att låta fantasin sprudla litet\r\ngrand och att tro att människor lokalt, men naturligt-\r\nvis också centralt, kan komma på nya idéer och finna\r\nnya lösningar på svåra problem.</pre><pre>Anf.  5  GUDRUN SCHYMAN (v)</pre><pre>Fru talman! Det är möjligt att jag har en överdri-\r\nven tilltro till den socialdemokratiska kongressens\r\nbeslut. Det beklagar jag i så fall. Jag trodde att Soci-\r\naldemokraterna var ett demokratiskt parti som såg till\r\natt verkställa det som kongressen beslutade om när ni\r\nnu sitter i regeringsställning. Är det inte så, beklagar\r\njag det verkligen.</pre><pre>Arbetstidsförkortningen är verkligen ingen ny frå-\r\nga. Den har stötts, blötts och utretts på längden och\r\ntvärsen på alla upptänkliga sätt. Det vet ju Ulrica\r\nMessing också. Men det händer ingenting, och då\r\nmåste ju någon ta ett ansvar. Jag menar att det är\r\nregeringens ansvar att se till både arbetslösheten och\r\njämställdheten. Det kan man inte bara skjuta ifrån sig\r\ngenom att säga att ansvaret ligger hos arbetsmarkna-\r\ndens parter punkt slut, utan det finns här ett delat\r\nansvar. Om det som man vill uppnå inte löses av\r\narbetsmarknadens parter, så måste ju regeringen ock-\r\nså ta ett ansvar. Här gäller det diskussioner om finan-\r\nsiering, skatter och liknande. Det måste ske ett samar-\r\nbete mellan arbetsmarknadens parter å ena sidan och\r\nregeringen å andra sidan för att åstadkomma en önsk-\r\nvärd förändring. Jag utgår då från att vi båda anser att\r\nen önskvärd förändring vore en arbetstidsförkortning\r\nav en mängd skäl som vi kan sätta under rubriken\r\nhöjd livskvalitet, ökad jämställdhet osv. - alla de\r\nvackra orden. Arbetstidsförkortningen har också bety-\r\ndelse för arbetslösheten, naturligtvis i kombination\r\nmed skatteåtgärder, begränsning av övertidsuttag och\r\nliknande.</pre><pre>En enkel samhällsekonomisk matematik säger att\r\ndet måste vara bättre att fler jobbar sex timmar än att\r\nfå jobbar åtta timmar plus en massa övertid. Vi kan\r\ninte ha en arbetsmarknad, där bara de ryms som kan\r\narbeta 140 % för att finnas just in time till en arbetsgi-\r\nvare, bli utslitna och därefter spottas ut, medan vi har\r\nen stor konstant arbetslöshet, som är ett strukturellt\r\nproblem. Detta är inget önskvärt. Alltså måste man\r\ngöra någonting åt problemet, och där har regeringen\r\nett ansvar. Det går inte att bara skjuta ifrån sig ansva-\r\nret till arbetsmarknadens parter.</pre><pre>Därför efterlyser jag initiativ. Det är väl ändå så,\r\nUlrica Messing, att regeringen är mycket initiativrik\r\nnär det gäller att försöka påverka arbetsmarknadens\r\nparter i fråga om lönebildningen t.ex. Där skräder\r\nman inte orden, utan man åker ut och propagerar och\r\ndriver på. Man hotar med att om detta inte löser sig så\r\nkommer man att göra någonting åt det. På samma sätt\r\nkan man ju göra i en sådan här fråga. Jag tror inte att\r\nman ens behöver hota utan kan förhålla sig väldigt\r\nkonstruktiv.</pre><pre>Vi i Vänsterpartiet har lagt fram ett förslag om att\r\navsätta pengar i statsbudgeten till det som vi kallar en\r\nframtidsfond för att göra det möjligt för en arbetsgiva-\r\nre att finansiera den merkostnad som man kan ha i\r\nbörjan när man behöver anställa fler därför att man\r\ngår över till sex timmars arbetsdag t.ex. Detta tycker\r\nvi vore ett konstruktivt sätt att förhålla sig för en an-\r\nsvarsfull regering eller majoritet, så det vill jag ha en\r\nkommentar till.</pre><pre>Det andra vi har föreslagit är lagstiftning. Låt oss i\r\nförsta skedet lagstifta om en normalarbetstidsvecka på\r\n35 timmar, och låt sedan resten bli föremål för för-\r\nhandlingar mellan arbetsmarknadens parter, eftersom\r\ndet kan se olika ut i olika branscher. Det vore också\r\nen väldigt konstruktiv inställning som jag tror skulle\r\nha ett stort gehör bland arbetsmarknadens parter och i\r\nolika sammanhang där man diskuterar denna fråga.\r\nDet behövs initiativ.</pre><pre>Jag hade min första debatt med Mona Sahlin 1988\r\ni denna kammare. Då satt hon som ordförande i en\r\nsådan utredning. Då fanns det ett skäl till att man inte\r\nville föreslå arbetstidsförkortning. Skälet var att det\r\ninte fanns folk. Man sade att vi inte hade människor.\r\nDet var arbetskraftsbrist. Den situationen har vi inte i\r\ndag - tvärtom.</pre><pre>Anf.  6  ELVER JONSSON (fp)</pre><pre>Fru talman! Jag kan dela interpellantens önskemål\r\nom att vi bör eftersträva det som ger livskvalitet. I\r\narbetslivet är det inte bara att dela. Det handlar också\r\nom att förmera arbetsuppgifterna och göra dem åt-\r\nkomliga. Jag nämnde tre saker som var uppenbara\r\nbrister. Det var den bristande lönsamheten. Det var\r\nbristen i offentliga kassor. Det var bristen i vårt sätt\r\natt organisera.</pre><pre>Jag håller med om att den stora övertiden är ett\r\nbekymmer. Den bör pressas tillbaka. Där har självfal-\r\nlet parterna ett mycket stort ansvar.</pre><pre>Jag tror också att vi skall diskutera detta i ljuset av\r\nden mycket höga arbetslösheten. Massarbetslösheten,\r\nsom innebär att var åttonde står utanför reguljär ar-\r\nbetsmarknad, är ett jättebekymmer. Vart femte hus-\r\nhåll är berört av arbetslöshet. Därför känner jag, fru\r\ntalman, att den största uppgiften vi har som parlamen-\r\ntariker, och som regeringen självfallet har stort ansvar\r\nför, är att pressa ned den totala arbetslösheten. Det är\r\nuppgift nummer ett.</pre><pre>Uppgift nummer två är att se på arbetstidens längd\r\noch arbetslivets innehåll. Det är förvisso icke oviktigt,\r\nmen det gäller ändå att se till att vi får ett fungerande\r\narbetsliv som ger oss inkomster så att vi kan få de\r\ngoda livsmål som vi alla är så fullt eniga om.</pre><pre>Till sist vill jag säga att jag uppskattar den öppen-\r\nhet som statsrådet visar då hon säger att hon hyser\r\nstor tilltro till människors kreativitet och förmåga. Det\r\nsnuddar rent av vid liberala tankegångar. Det tilltalar\r\nmig mycket. Då är mina förhoppningar också att\r\nregeringen känner bekymmer för det regelverk vi har\r\noch ser till att det utformas så att vi får en fungerande\r\narbetsmarknad.</pre><pre>Anf.  7  Statsrådet ULRICA MESSING (s)</pre><pre>Fru talman! Gudrun Schyman kommer tillbaka till\r\nvår partikongress flera gånger. Jag tyckte att det var\r\nen mycket bra kongress. Jag har också ett citat från\r\ndet beslut vi tog på kongressen. Jag sade bl.a. att en\r\nkortare arbetstid i första hand är en fråga för arbets-\r\nmarknadens parter. Dess kostnader får vägas mot\r\nandra ambitioner och krav. Det är precis så jag säger,\r\noch jag tycker att det är ett viktigt beslut. Jag tycker\r\natt man skall ge parterna en chans att göra det valet.\r\nJag tror inte att man kan utläsa resultat av en större\r\ntilltro till arbetsmarknadens parter efter de få veckor\r\nsom har gått efter den socialdemokratiska partikon-\r\ngressen. Vi motiverar beslutet. Vi vill inte ha en ar-\r\nbetstidsförkortning därför att vi tror att det löser ar-\r\nbetstidslösheten. Jag tror inte heller Gudrun Schyman\r\nhar några exempel på att en förkortning av arbetstiden\r\npå ett radikalt sätt har inneburit att fler människor kan\r\narbeta. Jag skulle i så fall vilja veta vilka exempel det\r\när. Man kan diskutera en arbetstidsförkortning av en\r\nrad andra skäl. Som småbarnsmamma vet jag att\r\nmånga med mig värderar ett större utrymme att vara\r\nhemma med barnen högre än att jobba mera.</pre><pre>Jag tror också att Arbetstidskommittén kommer att\r\nanalysera frågan om övertidsuttagen. Vi vet att det\r\nfinns tecken på att övertidsuttagen ökar i dag, samti-\r\ndigt som arbetslösheten är hög. Stämmer det måste vi\r\nnaturligtvis titta på varför det är så och hur vi i rege-\r\nringen skall agera i den frågan. Övertidsfrågan ligger\r\npå Arbetstidskommitténs bord. Jag tycker att det är en\r\nviktig fråga.</pre><pre>Gudrun Schyman pratade också om just in time-\r\nkraven. Jag tror att det är bra om vi diskuterar de\r\nökade kraven på flexibilitet ur ett jämställdhetspers-\r\npektiv. Visst har kvinnor på sin traditionella arbets-\r\nmarknad under många år varit beredda att jobba flexi-\r\nbelt. Många av de kvinnor som har jobbat inom\r\nKommunal har varit timanställda eller anställda på\r\ndeltid och efter behov och förutsättningar fått jobba\r\nheltid på den lokala arbetsplatsen. Jag tror inte att\r\nman i avtalsrörelserna har tyckt att det har varit ett så\r\nstort problem.</pre><pre>Nu vet vi att ökade krav på flexibilitet också\r\nkommer i de manligt dominerade yrkena inom t.ex.\r\nmetallindustrin, och nu lyfts frågan om att arbeta mer\r\nflexibelt. Det blir ett problem när situationen uppstår\r\nutanför de traditionellt kvinnliga yrkesgrupperna. Jag\r\ntycker att man skall titta på de ökade kraven på flex-\r\nibilitet ur ett manligt och ett kvinnligt perspektiv.</pre><pre>Jag vill inte föregå den demokratiska processen i\r\ndet arbete som Arbetstidskommittén gör om en even-\r\ntuell lagstiftning. I kongressbeslutet står det också att\r\nman skall låta parterna titta på frågan. Om ingenting\r\nhänder kan man överväga en lagstiftning. Jag tycker\r\nfortfarande att det har gått för kort tid för att titta på\r\nden lösningen.</pre><pre>Jag tror att det är viktigt att man har med sig det\r\nElver Jonsson pratade om, dvs. effektiviseringar och\r\nrationaliseringar som har skett på arbetsmarknaden.\r\nSumman av behovet av arbetade timmar är inte kon-\r\nstant - snarare tvärtom. Industrin rationaliserar väldigt\r\nmycket nu, och ändå producerar man mycket mer. Det\r\när klart att det ställer världen på ända för oss ibland,\r\neftersom vi nu undrar varifrån de nya jobben skall\r\nkomma.</pre><pre>Det är ingen enkel fråga. Vi stänger inte dörren för\r\narbetstidsförkortningar, men vi tycker att det skall\r\nvara parternas ansvar att prioritera i valet mellan\r\nkompetensutveckling och kortare arbetstid.</pre><pre>Anf.  8  GUDRUN SCHYMAN (v)</pre><pre>Fru talman! Jag tycker att det är fegt av regering-\r\nen. Jag kan ha en viss förståelse rent personligen för\r\natt Ulrica Messing tycker att det har gått för kort tid\r\nav hennes statsrådsperiod, men frågan är inte ny. Den\r\nhar diskuterats under lång tid. Det finns en mängd\r\nerfarenheter att ta del av från exempel i Sverige och\r\nandra länder, från kommunala verksamheter, lands-\r\ntingskommunala verksamheter och privata verksam-\r\nheter och från kvinnliga områden och manliga områ-\r\nden.</pre><pre>All den erfarenheten säger att mellan 30 och 70 %\r\nav den förkortade arbetstiden omsätts i nya arbeten.\r\nRäknar vi lågt - 30 % - och inför normalarbetstid på\r\n35 timmar skulle det innebära ungefär 100 000 nya\r\njobb. Skulle vi ha 30 timmarsvecka skulle det bli\r\nungefär dubbelt så många jobb. Då är det lågt räknat.</pre><pre>Förutsättningen är att man har ambitionen att ska-\r\npa flera jobb och att man tar ett ordentligt tag, så att\r\nman inte förkortar en liten bit varje gång. Då kan\r\nförkortningen ätas upp av effektivitetsvinster. De som\r\nskall jobba får göra samma jobb fast på kortare tid,\r\noch då blir det t.ex. utslitningar och arbetsskador.</pre><pre>Man måste vilja någonting. Vi vill någonting när\r\nvi håller på med politiken som redskap för föränd-\r\nringar. Jag tycker att man skulle vilja någonting i\r\ndenna fråga från regeringens sida och inte bara huka\r\nbakom påståendet att det är arbetsmarknadens parters\r\nansvar.</pre><pre>Regeringen har ett ansvar för att styra utveckling-\r\nen. Regeringen har ett ansvar för att göra någonting åt\r\narbetslösheten.</pre><pre>Ulrica Messing frågar om exempel. Jag var på\r\nStadshuset i Stockholm i går och fick där redogjort för\r\nmig att den arbetstidsförkortning som man nu kom-\r\nmer att införa inom en rad olika kommunala verk-\r\nsamheter i dag har inneburit åtta nya tjänster. Jag tror\r\natt det är en alldeles utmärkt väg att gå. Jag rekom-\r\nmenderar regeringen att göra någonting.</pre><pre>Anf.  9  Statsrådet ULRICA MESSING (s)</pre><pre>Fru talman! Jag tackar för exemplet från Stock-\r\nholms stad. Det var mycket positivt om man på ett\r\npåtagligt sätt kan se att en förkortning av arbetstiden\r\nockså leder till nya jobb. Jag har som ordförande i\r\nArbetstidskommmittén rest runt på väldigt många\r\narbetsplatser både i Sverige men också i Danmark och\r\nTyskland och tyvärr inte sett det tydliga sambandet\r\ntidigare. Vi har sett att en arbetstidsförkortning på en\r\ndel platser inte har lett till så många nya anställningar.\r\nVi har sett att sex timmars arbetsdag inom kommunal\r\nomsorg ibland har lett till 25 % löneförhöjning, men\r\ninte till några nya anställningar. Jag tycker att den\r\nfrågan är svår.</pre><pre>Erfarenheterna från både Danmark och Tyskland\r\nsäger att en arbetstidsförkortning som skall ge nya\r\njobb förutsätter en mängd saker. Den förutsätter att\r\nman skall producera lika mycket tjänster eller varor\r\nsom tidigare. Den förutsätter att man inte jobbar i\r\nkapp en del av den arbetstidsförkortning som man har\r\ngenomfört, vilket är vanligt - att man orkar jobba\r\neffektivare när man jobbar kortare tid. Den förutsätter\r\nockså en viss lönenivå. Pratar vi om bibehållen må-\r\nnadslön eller pratar vi om bibehållen timlön?</pre><pre>Är människor i valet mellan högre lön och kortare\r\narbetstid beredda att välja kortare arbetstid och avstå\r\nlöneförhöjning? Jag vet inte. Jag vet vilka val jag\r\nskulle göra, men jag tycker att människor runt om i\r\nvårt land skall få göra egna val. Jag tror att det är ett\r\nbra sätt att gå till väga i denna fråga.</pre><pre>Politiskt kan vi underlätta för organisationer och\r\nföretag som vill göra försök. Man kan ge dispens för\r\notraditionella sätt att använda arbetsmarknadsmedel,\r\nvilket vi diskuterar nu. Man kan också uppmuntra\r\nandra sätt att arbeta. Arbetslöshetsfrågan är svår, och\r\nvi tror inte att det finns en enda enkel lösning. Vi\r\nvälkomnar flera olika initiativ.</pre><pre>Överläggningen var härmed avslutad.</pre><pre>8 §  Svar på interpellation 1995/96:136 om pri-\r\noritering i offentlig verksamhet</pre><pre>Anf.  10  Socialminister MARGOT\r\nWALLSTRÖM (s)</pre><pre>Fru talman! Chris Heister har frågat mig om det är\r\nregeringens avsikt att prioritera den politiskt styrda\r\nverksamheten i kommunerna, dvs. utdelning av för-\r\nmåner in natura, framför att föra en politik som gör att\r\nfamiljer kan leva på sin lön och själva bestämma över\r\nsin vardag.</pre><pre>När Chris Heister talar om förmåner in natura,\r\nvilket är ett märkligt begrepp, utgår jag från att hon\r\navser olika offentliga insatser inom ramen för samhäl-\r\nlets välfärdspolitik. Det kan gälla social service och\r\nomsorg för barn, äldre och handikappade eller sjuk-\r\nvård och förebyggande hälsovård inom mödra- barn-\r\nhälsovården.</pre><pre>Den svenska välfärdspolitiken, som den utformats\r\nunder modern tid, har två centrala utgångspunkter,\r\ndels en politik för full sysselsättning, dels en generell\r\nsocialpolitik som omfattar alla.</pre><pre>Den ekonomiska kris som Sverige befunnit sig i\r\nsedan början av 1990-talet har skapat en arbetslöshet\r\nsom är högre än vad vi tidigare upplevt. Ett stort antal\r\nmänniskor har förlorat sina arbeten och de sociala\r\ntrygghetssystemen har utsatts för stort tryck. För att\r\nsanera den svenska ekonomin har det varit nödvändigt\r\natt reformera stora delar av välfärdssystemen. För att\r\nvissa grupper inte skall drabbas orimligt hårt har re-\r\ngeringen lagt stor vikt vid att besparingarna skall\r\ndelas av alla medborgare. Regeringen har prioriterat\r\nbesparingar på transfereringar, bidrag och subventio-\r\nner framför ytterligare nedskärningar i de sociala\r\nverksamheterna. Skälen till detta är flera.</pre><pre>Att alla, oberoende av inkomst, har tillgång till bra\r\nbarnomsorg, god utbildning, hälso- och sjukvård samt\r\näldreomsorg av hög kvalitet är, vid sidan av möjlighe-\r\nten att försörja sig genom eget arbete, det som främst\r\nskapar jämlika och rättvisa villkor i ett samhälle. Det\r\ngår att i efterhand kompensera sig för några år med\r\nlägre materiell standard. En dålig omsorg under små-\r\nbarnsåren, eller en förlorad skoltid, en dålig sjukvård\r\neller en undermålig omsorg kan skapa bestående\r\nproblem för den enskilde som är kostsamma ur ett\r\nsamhällsekonomiskt perspektiv och dessutom svåra\r\natt reparera.</pre><pre>En annan utgångspunkt för regeringens bespa-\r\nringsarbete har varit att behålla transfereringssyste-\r\nmets karaktär med inkomstrelaterade ersättningar.\r\nSocialförsäkringar som ersätter bortfall av inkomst\r\nhar stora fördelar framför försäkringar som bygger på\r\nden s.k. grundtrygghetsprincipen. Ett grundtrygghets-\r\nsystem skulle innebära att stora grupper ställs utanför\r\ndet skydd mot kraftigt försämrad levnadsstandard som\r\nvåra nuvarande socialförsäkringar ger.</pre><pre>Jag är överens med Chris Heister när det gäller att\r\nundvika att det uppkommer marginaleffekter på grund\r\nav avgifts- och bidragssystemen. Naturligtvis måste\r\ndet alltid löna sig att ta ett arbete framför att leva med\r\nhjälp av bidrag. Det är olyckligt om vi skapar system\r\nsom riskerar att låsa människor ute från arbetsmark-\r\nnaden. Borttagandet av vårdnadsbidraget utgick just\r\nfrån den ambitionen. För många kvinnor med låga\r\nlöner blev det mer lönsamt att avstå från förvärvsarbe-\r\nte på grund av systemet med vårdnadsbidrag. Även\r\nför arbetslösa var det mer fördelaktigt att avstå från\r\nbarnomsorg och anställning för att i stället få vård-\r\nnadsbidrag. Vårdnadsbidraget låste i många fall ute\r\nkvinnor med barn från arbetsmarknaden. Sådana\r\nmarginaleffekter vill regeringen undvika.</pre><pre>Jag anser att den generella välfärdspolitiken stär-\r\nker sammanhållningen i samhället genom att männi-\r\nskor med olika ekonomiska resurser har gemensamma\r\nintressen av en bra skola, en utbyggd barnomsorg och\r\nen väl fungerande sjukvård. Vi är alla med och finan-\r\nsierar välfärden och vi har alla del i den när vi väl\r\nbehöver den. Den generella välfärdspolitiken ger\r\nmöjligheter till omfördelning och rättvisa. Genom att\r\nalla är med och finansierar välfärden kan omfördel-\r\nning göras mellan olika grupper och över livet; från\r\nfriska till sjuka, från dem i arbetsför ålder till äldre.</pre><pre>Anf.  11  CHRIS HEISTER  (m)</pre><pre>Fru talman! Jag får tacka socialministern för sva-\r\nret. Jag hade hoppats att bytet på socialministerposten\r\nskulle ha inneburit ett nytänkande och en mer modern\r\npolitik när det gäller synen på välfärd och valfrihet.</pre><pre>I praktiskt taget alla svar som ges till borgerliga\r\nriksdagsledamöter här i kammaren, börjar den social-\r\ndemokratiska regeringens tideräkning 1991. Så är det\r\näven i socialministerns svar. Man vill göra sken av att\r\nde problem som Sverige har i dag skulle vara en ef-\r\nfekt av den politik som fördes 1991-1994. Så är ju\r\ninte fallet, och det vet också Margot Wallström. Hon\r\nvet också att problemen har sina rötter 25-30 år tillba-\r\nka i tiden. Men den debatten kan vi föra en annan\r\ngång.</pre><pre>Bakgrunden till min interpellation är att jag vill få\r\nsvar på vad regeringen menar när man i regeringsför-\r\nklaringen säger att man vill skydda verksamhet före\r\ntransfereringar, och att jag vill utröna vilka värdering-\r\nar som ligger bakom en sådan prioritering.</pre><pre>Socialministern ger inget direkt svar på dessa frå-\r\ngor, men interpellationssvaret ger ändå en god ledning\r\nom regeringens position.</pre><pre>Jag kan inte tolka svaret på annat sätt än att det of-\r\nfentligas kontroll över människorna för en socialde-\r\nmokratisk regering fortfarande är om inte politikens\r\ncentrala mål, så i alla fall dess centrala medel. Mest\r\ntydligt blir det i synen på hur man vill organisera den\r\noffentliga verksamheten. Där vi moderater under lång\r\ntid har kämpat för människors rätt att välja, har Mar-\r\ngot Wallströms parti alltid sett valfriheten som ett hot\r\nmot välfärden, sammanhållningen och tryggheten.</pre><pre>När det offentliga transfererar pengar är ambitio-\r\nnen att ge den svage möjlighet att konsumera vad han\r\nsjälv uppfattar som nödvändigt. När det offentliga\r\ntransfererar naturaförmåner, och det var det min dis-\r\nkussion gällde, är ambitionen att den svage skall kon-\r\nsumera vad man på politiskt håll uppfattar som önsk-\r\nvärt. Här finns det en viktig principiell skillnad i sy-\r\nnen på välfärd - och därför också i synen på männi-\r\nskan och på hennes förmåga att själv eller tillsam-\r\nmans med sina närmaste fatta de centrala besluten i\r\ndet egna livet.</pre><pre>När Alva och Gunnar Myrdal på 1930-talet argu-\r\nmenterade för naturalinjen var det utifrån utgångs-\r\npunkten att den enskildes val var irrationellt eller\r\nåtminstone normalt grundat på bristande information\r\neller insikt om hur de bäst skulle organisera sitt var-\r\ndagsliv.</pre><pre>Eftersom allt tyder på att regeringen fortfarande\r\ndelar den uppfattningen, blir dess agerande i välfärds-\r\nfrågorna också rätt logiskt. Den valfrihetskontrarevo-\r\nlution som Margot Wallström varit med om att leda\r\nsedan i oktober 1994 har tagit sin utgångspunkt i\r\nsamma uppfattningar som makarna Myrdal ventilera-\r\nde på 1930-talet. Teorin om medborgarnas begränsade\r\nkompetens i fråga om det egna livet är den bärande\r\nidén bakom den försämrade pluralismen och valfrihe-\r\nten i den offentliga verksamheten.</pre><pre>Jag ser också i avskaffandet av vårdnadsbidraget\r\noch av rätten till avdrag för styrkta barntillsynskost-\r\nnader just en ambition att försvåra för människor att\r\nsjälva fatta egna beslut. Det vore därför klargörande\r\nom Margot Wallström i stället för att hänvisa till att\r\nman har avskaffat vårdnadsbidraget för att man vill\r\nminska marginaleffekterna ärligt kunde tala om vad\r\nman menade med att göra det, och redovisa de verkli-\r\nga skälen.</pre><pre>Om man skall tro socialministern är det bidrags-\r\noch transfereringsbehovet som gör att vår känsla av\r\ngemenskap växer. Ju fler som inte klarar sin försörj-\r\nning på egen hand, desto bättre. Det tycker jag är en\r\nförfärlig syn. Jag tycker också att man får en känsla\r\nav att det är rädsla för valfrihet som är det centrala för\r\nMargot Wallström när hon försvarar det hon kallar\r\nverksamheter.</pre><pre>Men valfrihet för ju makten från de få till de\r\nmånga. Det innebär tilltro till människans förmåga att\r\nsjälv fatta de viktiga besluten i sitt liv och till förmå-\r\ngan att ta ansvar för de konsekvenser som följer av\r\ndessa. Jag är övertygad om att det i alla avseenden blir\r\nett rikare samhälle om man får möjlighet att välja\r\nsjälv.</pre><pre>Jag vill ställa en fråga till socialministern: Vad är\r\ndet som är så farligt med valfrihet? Vem eller vilka\r\ngrupper är det ni inte anser vara kapabla att välja\r\nsjälva?</pre><pre>Jag tror att det finns stora grupper av svenskar\r\nsom är intresserade av att veta om de tillhör dem som\r\ninte klarar av att ta ansvar för sina egna liv och att\r\nvälja själva.</pre><pre>Anf.  12  Socialminister MARGOT\r\nWALLSTRÖM (s)</pre><pre>Fru talman! Det här kommer att bli en ideologisk\r\ndebatt, märker jag. Vi måste, när ordet frihet ständigt\r\nreses, börja med att fråga: Frihet för vem? Frihet till\r\nvad?</pre><pre>Har det inneburit en stor ofrihet för människor i\r\ndet här landet att vi införde barnbidrag - eller för den\r\ndelen bostadsbidrag?</pre><pre>Jag tycker att det är en ren undanmanöver Chris\r\nHeister ägnar sig åt när hon kallar detta förmåner in\r\nnatura. Det enda man inte behöver betala för i dag är\r\nväl mödra- och barnhälsovården och möjligen skolan\r\n- fast där finns det också avgifter. Allt detta har\r\nmänniskor betalat för genom att de under lång tid har\r\nbetalat skatt och avgifter. Detsamma gäller pensio-\r\nnerna. Vi kan så klart säga att vi byggde våra system\r\npå en förväntan om alltför hög tillväxt. Det är därför\r\nvi diskuterar hur vi nu skall göra om vårt pensionssys-\r\ntem så att det kan hålla så att våra barn och barnbarn\r\nockså skall kunna få en pension.</pre><pre>Men kom inte och säg att detta skulle vara någon\r\nsorts nådegåvor in natura till människor i detta land.\r\nDe har ju arbetat ihop till det. Att betala in skatt, att\r\nha en offentlig finansiering och att ha en fördelnings-\r\npolitik så att medlen fördelas till dem som bäst behö-\r\nver det är kanske det mest solidariska vi kan göra. Det\r\när efter de principerna som hela vårt välfärdssystem\r\nhar byggts upp. Det är vad det handlar om. Det låter\r\nlitet föraktfullt att säga att vi delar ut detta in natura.\r\nVad är det egentligen för uttryck?</pre><pre>Chris Heister talar fortfarande om skattelättnader.\r\nVad är det Chris Heister vill skära ner på om vi skall\r\ngenomföra skattelättnader? Vad är det vi skall ta av?\r\nGe något exempel på vad vi i så fall skall skära ned på\r\ni statens budget för att åstadkomma skattelättnader.\r\nVilka är det som skall få skattelättnaderna?</pre><pre>Chris Heister säger att vår tideräkning börjar år\r\n1991. Fr.o.m. 1991 hände följande, som naturligtvis\r\nhar påverkat vår ekonomi och våra möjligheter att\r\nföra en generell välfärdspolitik. Det har inträffat att\r\nstatsskulden fördubblades, att arbetslösheten tredubb-\r\nlades, att budgetunderskottet fyrdubblades och att\r\nlångtidsarbetslösheten femdubblades. Det är vad den\r\nborgerliga regeringen åstadkom under dessa år. Det är\r\nklart att det inte går obemärkt förbi. Vi anser att vi\r\njust nu har en skuld att betala och en ekonomi att\r\nsanera.</pre><pre>Visst har vi fått ändra uppfattning om mycket som\r\nhar skett i det förgångna, precis som Moderaterna.\r\nDet var märkvärdigt vad fort ni slutade med talet om\r\nsystemskifte. Nu är Moderaterna och andra borgerliga\r\npartier de första att fråga om varför vi skär ner på det\r\nena och det andra, som förut bara påstods vara någon\r\nsorts rundgång av pengar. Nu har man sett att våra\r\ngenerella välfärdssystem prickar väldigt rätt de flesta\r\ngånger. Pengarna går till människor som bäst behöver\r\nsamhällets stöd i olika situationer i livet. Frågan är\r\nvem det är som vinner mest på ett sådant samhällssys-\r\ntem som Chris Heister förespråkar.</pre><pre>Anf.  13  CHRIS HEISTER (m)</pre><pre>Fru talman! Så är det inte riktigt, Margot Wall-\r\nström. Vi kan i dag se att svenska barnfamiljer tvingas\r\ngå till socialbyrån för första gången därför att barnbi-\r\ndragen betalas ut sju dagar senare än tidigare. Många\r\nfamiljer har det i dag väldigt svårt. De befinner sig i\r\nen gripklo med ökade skatter, minskade bidrag och\r\nmed en offentlig verksamhet som har urholkats. Det\r\när dagens verklighet, Margot Wallström.</pre><pre>Vi kan också se, att om Sverige hade haft samma\r\nutveckling i ekonomin som genomsnittet i OECD\r\nhade vi varit en tredjedel rikare i dag och haft 500\r\nmiljarder mer i resurser. Det är klart att situationen\r\nhade sett helt annorlunda ut om det hade förts en\r\nannan politik sedan början på 1970-talet än vad det\r\nhar gjorts i Sverige.</pre><pre>Margot Wallström säger: Vad är det för fel på\r\nbarnbidrag och bostadsbidrag? Det var hela den dis-\r\nkussionen jag ville föra. Margot Wallström och den\r\nregering hon företräder vill ju skära ner på transfere-\r\nringar för dem som inte får ekonomin att gå ihop för\r\natt tillförsäkra att man kan upprätthålla den kommuna-\r\nla verksamheten. Det var om det jag frågade Margot\r\nWallström.</pre><pre>Där ligger den politiska styrningen. Varför låter ni\r\ninte människor få möjlighet att kunna leva på sin lön?\r\nDet jobbar vi för genom att sänka skatter. Är det inte\r\nmöjligt skall man genom transfereringar och på annat\r\nsätt ge barnfamiljer möjlighet att själva påverka sitt\r\neget liv. Men det vill inte ni. Ni vill hellre se till att ni\r\nstyr dem genom att ni driver den offentliga och den\r\nkommunala verksamheten vidare.</pre><pre>Det var det som hände med vårdnadsbidraget. Ni\r\navskaffade vårdnadsbidraget. Ni avskaffade avdrags-\r\nrätten för styrkta barntillsynskostnader. Ni gjorde det\r\nomöjligt för många att själva kunna bestämma hur de\r\nskulle ta hand om sina barn. Ni gör på samma sätt när\r\ndet gäller friskolorna. Nu kommer ni att försvåra\r\nockså för dem.</pre><pre>I grunden handlar det om att ni inte vill att männi-\r\nskor skall göra på sitt eget sätt. Det är ni som skall\r\nbestämma hur människorna skall leva långt in i den\r\nsvenska familjens vardag. Det är det min diskussion\r\nhandlar om. Ni slår vakt om den kommunala verk-\r\nsamheten, transfereringar in natura, medan jag se till\r\natt svenska barnfamiljer kan leva på sin egen lön och\r\nstyra över sitt eget liv.</pre><pre>Anf.  14  Socialminister MARGOT\r\nWALLSTRÖM (s)</pre><pre>Fru talman! Vi betalar för närvarande 100 miljar-\r\nder kronor per år, eller någonting i den storleksord-\r\nningen, i räntor på statsskulden. Det är klart att det\r\näter upp resurser som skulle kunna användas till vårt\r\nsvenska välfärdssystem, vilket behövs så innerligt väl.\r\nDet är förutom arbetslösheten ett av grundproblemen.\r\nAtt människor kan arbeta och försörja sig själva ska-\r\npar naturligtvis den största och viktigaste tryggheten.</pre><pre>Felet var att ni införde ett vårdnadsbidrag som det\r\ninte fanns pengar till. Ni lånade ju pengar utomlands\r\noch här i landet för att betala reformer som det egent-\r\nligen inte fanns någon stor efterfrågan på. Vad var det\r\nni då gjorde? Ni sade: Det är bättre om ni stannar\r\nhemma och vi ger er ett lågt bidrag än att ni går ut och\r\njobbar. Det blev olönsamt att arbeta. Men det fanns\r\ninte pengar till detta.</pre><pre>Det bästa sättet också i fortsättningen är att se till\r\natt människor, både kvinnor och män, som utbildar sig\r\noch vill ha både familj och ett förvärvsarbete kan få\r\ndet och att politiskt arbeta för att få ner arbetslöshe-\r\nten. Sedan är det fråga om att välja vilket politiskt\r\nsystem man vill ha. Vi väljer ett demokratiskt arbets-\r\nsätt, ett demokratiskt styrelseskick, där vi gemensamt\r\nförfogar över resurser och skattepengar som vi kan\r\nfördela mycket mer efter behov. Vem är det som har\r\nmakten i Chris Heisters samhällsideal? Jag är litet\r\nrädd för det samhället. Det kanske inte är de som är\r\nmest utsatta som känner att de kommer att få hjälp i\r\ndet samhället.</pre><pre>Självklart skall vi hjälpa alla människor i detta\r\nsamhälle att välja och att skapa ett eget gott liv. Grun-\r\nden för det är en trygghet. Jag vet att jag kan få en bra\r\nskolundervisning för mina barn. Jag kan försörja mig\r\nsjälv. Jag vet att jag när jag blir gammal och när mina\r\nföräldrar är gamla och vårdbehövande skall man kun-\r\nna få den vård och omsorg som man behöver. Jag tror\r\ninte på ett systemskifte där man överlåter åt var och\r\nen att klara sig i djungeln.</pre><pre>Anf.  15  CHRIS HEISTER (m)</pre><pre>Fru talman! Makten i Chris Heisters Sverige är\r\nbarnfamiljerna. Makten i Margot Wallströms Sverige\r\när Margot Wallström, eftersom det är Margot Wall-\r\nström som bestämmer hur vanliga barnfamiljer skall\r\nha det. Min ambition är att svenska barnfamiljer och\r\nandra familjer skall kunna leva på sin lön och själva\r\nkunna påverka sitt eget liv. Föräldrar skall kunna välja\r\nden barnomsorg som passar dem bäst. De har den\r\nbästa kunskapen om vilka behov deras barn har och\r\nvilka önskemål de har.</pre><pre>Det är därför som det är så viktigt att diskutera\r\nskillnaderna mellan mitt synsätt och det synsätt som\r\nMargot Wallström har. Margot Wallström vill slå vakt\r\nom den kommunala verksamheten som hon kan styra\r\npolitiskt. Jag vill slå vakt om att den enskilda familjen\r\nhar ekonomiska resurser och på det viset kan klara sitt\r\neget liv. Det är den genuina tryggheten.</pre><pre>Nu är det helt plötsligt ett annat argument för en-\r\nskilda barnfamiljers möjligheter att välja. Förr skulle\r\nman inte ha avdragsrätt för styrkta barntillsynskostna-\r\nder och vårdnadsbidrag, eftersom det gav marginalef-\r\nfekter. Nu skulle man inte heller ha det för att det inte\r\nfanns pengar till det. Argumenten ändrar sig när Mar-\r\ngot Wallström diskuterar. Margot Wallström säger att\r\ndet inte var så populärt. 160 000 familjer sökte och\r\nfick vårdnadsbidrag och kunde utnyttja avdragsrätten\r\nför styrkta barntillsynskostnader. 75 % av alla som\r\nvar berättigade sökte. Det visar att människor vill ta\r\nmakten i egna händer.</pre><pre>Inser Margot Wallström att vi måste föra en poli-\r\ntik i Sverige som gör att vi får fart på hjulen, nya\r\nriktiga jobb, ser till att tillväxten stiger så att vi har\r\nmöjligheter att klara oss och inte föra en politik som\r\ngör att vi går allt djupare ner, arbetslösheten bara\r\nväxer och människornas förmåga att ta vara på sig\r\nsjälva minskar och man tvingas att gå till socialbyrån\r\nför att barnbidragen betalas ut en vecka senare än\r\nmånaden innan? Det är inte någon trygghet, Margot\r\nWallström.</pre><pre>Anf.  16  Socialminister MARGOT\r\nWALLSTRÖM (s)</pre><pre>Fru talman! Med den politik som de borgerliga\r\nförde hade det varit stor risk för att ersättningen även i\r\nsystem med vårdnadsbidrag hade antingen fått utbeta-\r\nlas mycket senare eller troligtvis inte utbetalas alls.\r\nSamtidigt som Chris Heister säger att vi inte skall ha\r\nnågra bidrag och naturaförmåner talar hon sig varm\r\nför vårdnadsbidraget, som inte är någonting annat än\r\nett direkt bidrag rakt in i hemmen. Det är bidrag som\r\nman dessutom inte hade råd med och var tvungen att\r\nlåna pengar till. Det var det som skapade problemet.</pre><pre>Ungmoderaterna har uttryckt det ännu tydligare.\r\nDe har sagt att om vi i dag har ett samhälle som har\r\nskillnader på en skala 1-100, så tycker de att skillna-\r\nderna skulle ligga på en skala 1-1 000. Det är väl en\r\ntrolig effekt av valfrihetens samhälle som det ser ut i\r\nmoderaternas värld. Skillnaderna ökar, och klyftorna\r\nblir större i valfrihetens spår. \"Låt folk få bestämma\r\noch köpa sina tjänster, så får det bli som det blir!\" Det\r\nsamhället tror jag inte är ett bättre samhälle att leva i.</pre><pre>Återigen - Chris Heister sade att det är skattelätt-\r\nnader som behövs. Var skall hon ta de pengarna? Var\r\nskall hon skära? Moderaterna vill ju ta ännu mer av\r\ndet offentligt finansierade, så vad vill ni ta bort? Jag\r\nvet att Chris inte har någon ytterligare replik, så vi får\r\nväl återkomma till den debatten.</pre><pre>Jag tror att vi skall vara mycket rädda om vårt ge-\r\nnerella välfärdssystem och principerna i det. Det\r\nskapar nämligen sammanhållning och ger oss möjlig-\r\nheter att utjämna klyftor mellan människor. Det skall\r\nvi hålla hårt på.</pre><pre>Överläggningen var härmed avslutad.</pre><pre>9 §  Svar på interpellation 1995/96:137 om ung-\r\ndomsfylleriet</pre><pre>Anf.  17  Socialminister MARGOT\r\nWALLSTRÖM (s)</pre><pre>Fru talman! Chatrine Pålsson har frågat mig om\r\nvilka åtgärder regeringen har vidtagit för att minska\r\nungdomsfylleriet och för att kunna leva upp till\r\nVärldshälsoorganisationens mål om en 25-procentig\r\nminskning av alkoholkonsumtionen. Chatrine Pålsson\r\nundrar också om regeringen avser vidta åtgärder så att\r\nfolköl endast får köpas på Systembolaget.</pre><pre>Liksom Chatrine Pålsson är jag och övriga leda-\r\nmöter av regeringen mycket oroade över att alkohol-\r\nbruket synes öka bland ungdomar. Särskilt oroande är\r\natt missbruket verkar gå allt längre ner i åldrarna och\r\natt flickornas missbruk ökar.</pre><pre>Precis som Chatrine Pålsson redovisar är det fram-\r\nför allt de lätttillgängliga dryckerna - folköl och\r\nstarköl - som är på frammarsch bland ungdomar.\r\nDessa drycker blir också lätt inkörsporten till tyngre\r\noch större konsumtion.</pre><pre>Mot den bakgrunden har regeringen tagit en\r\nmängd olika initiativ under de senare åren.</pre><pre>Särskilda medel har avsatts till alkohol- och drog-\r\nförebyggande åtgärder. Till följd av ett regeringsupp-\r\ndrag har en nationell ledningsgrupp tagit fram en\r\nnationell handlingsplan för alkohol- och drogförebyg-\r\ngande insatser. I denna slås bl.a. fast att insater för att\r\nskjuta upp alkoholdebuten och för att begränsa alko-\r\nholkonsumtionen, särskilt berusningsdrickande, bland\r\nbarn och ungdomar är särskilt viktiga.</pre><pre>En omfattande opinionsbildning skall enligt hand-\r\nlingsplanen initieras och alkoholpolitiken inriktas på\r\nalkoholfrihet under perioder i livet, när risken med\r\nkonsumtion är särskilt stor, t.ex. under tonåren.</pre><pre>Regeringen har beviljat Folkhälsoinstitutet sam-\r\nmanlagt 110 miljoner kronor utöver ordinarie anslag\r\nför att genomföra handlingsplanen. Planen är också\r\nett viktigt steg i arbetet med att nå WHO:s mål om en\r\n25-procentig minskning av alkoholkonsumtionen till\r\når 2000 med 1980 som utgångsår. Denna målsättning\r\nligger fast, även om det sannolikt kommer att ta något\r\nlängre tid än till sekelskiftet att nå målet.</pre><pre>Även om insatserna på nationell nivå är av stor\r\nbetydelse, kommer tyngpunkten i det alkoholpolitiska\r\narbetet de närmaste åren att ligga på lokal och regio-\r\nnal kraftsamling av insatserna. Detta betonas också i\r\nden nationella handlingsplanen.</pre><pre>I och med ikraftträdandet av den nya alkohollagen\r\nhar också kommunerna fått ansvaret för den direkta\r\ntillsynen av försäljningen av alkoholdrycker. Detta\r\nhar inneburit en kraftigt ökad satsning från samhällets\r\nsida på tillsynen över såväl restaurangernas som livs-\r\nmedelsbutikernas hantering av alkoholdrycker.</pre><pre>Kommunernas nya roll har också resulterat i att\r\nkommunerna i stor utsträckning håller på att utveckla\r\nlokala alkoholpolitiska handlingsprogram för att ef-\r\nfektivare kunna stävja en ökad alkoholkonsumtion\r\nbland ungdomar. För att uppmärksamma kommuner-\r\nna på vikten av att upprätta sådana program har rege-\r\nringen under 1995 givit Svenska Kommunförbundet\r\nsärskilda medel för detta ändamål.</pre><pre>Alkoholpolitiska handlingsprogram och strategip-\r\nlaner skall även utarbetas länsvis över hela landet -\r\nnågot som lyfts fram i Socialdepartementets rapport\r\nom länsstyrelsernas nya roll på alkoholområdet. I\r\ndetta strategiarbete har kommuner, landsting och\r\nlänsstyrelser viktiga uppgifter, liksom skola och ar-\r\nbetsliv samt olika frivilligorganisationer och ideella\r\norganisationer.</pre><pre>Regeringen har också nyligen uppdragit åt Riks-\r\npolisstyrelsen att tillsammans med berörda myndighe-\r\nter kartlägga omfattningen av och karaktären på den\r\nolovliga sprithanteringen i landet samt komma med\r\nförslag til lämpliga åtgärder för att minska denna.\r\nSärskilda projektmedel har reserverats för åtgärder\r\nfrämst på lokal och regional nivå, framför allt riktat\r\nmot ungdomsgrupperna. Uppdraget skall redovisas\r\nsenast den 1 januari 1997, men redan till den 1 maj\r\n1996 skall arbetsgruppen komma med förslag till hur\r\nde särskilda projektmedlen kan användas.</pre><pre>I den nationalla handlingsplanen påtalas även\r\nvikten av att utveckla effektiva kontrollåtgärder för att\r\nåldersgränserna respekteras, inte minst när det gäller\r\nlivsmedelsbutikernas försäljning av folköl.</pre><pre>Många orter har utvecklat system där närpolisen\r\ngör besök i butikerna och talar med personalen om\r\nvikten av att begära legitimation av ungdomar som\r\nköper folköl. Sveriges Livmedelshandlare och Svens-\r\nka Bryggarföreningen har startat en informationskam-\r\npanj i landets butiker, \"18 år gäller för folköl\". Ge-\r\nnom bl.a. affischer och märken påminns kunderna om\r\n18-årsgränsen för inköp av folköl.</pre><pre>På vissa orter har bl.a. olika frivilligorganisationer\r\ntestat de lokala butikerna som säljer folköl och låtit\r\nresultatet gå vidare till butiksinnehavarna och mass-\r\nmedia.</pre><pre>I höstas skrev Anna Hedborg som ansvarigt stats-\r\nråd ett öppet brev till samtliga Sveriges livsmedels-\r\nhandlare med uppmaningen: \"Det är förbjudet att sälja\r\nfolköl till minderåriga\". Livsmedelshandlarna uppma-\r\nnades i brevet att ta sitt ansvar i arbetet med att för-\r\nhindra alkoholkonsumtion bland barn och ungdom\r\ngenom att skärpa kontrollen över folkölsförsäljningen.</pre><pre>Kommunerna har också i sina alkoholpolitiska\r\nhandlingsprogram uppmärksammat folkölsfrågan och\r\ningriper alltmer kraftfullt för att stävja en olovlig\r\nförsäljning.</pre><pre>De åtgärder som nu vidtas runt om i landet för att\r\nstävja försäljning av folköl till minderåriga måste få\r\nprövas innan jag är beredd att vidta en så ingripande\r\nåtgärd som att låta folköl säljas enbart på Systembo-\r\nlaget.</pre><pre>Socialdepartementet förbereder för närvarande en\r\nalkoholpolitisk proposition som avses bli överlämnad\r\ntill riksdagen under 1996. Denna proposition kommer\r\natt innehålla en fyllig redogörelse för hur den nya\r\nalkoholpolitiken tagit form och hur vi skall kunna\r\nuppnå WHO:s mål, liksom förslag till vissa precise-\r\nringar och förändringar på alkoholpolitikens område.</pre><pre>Min personliga uppfattning är att det är svårt, men\r\noerhört viktigt, att ge barn och ungdomar uppväxtmil-\r\njöer där de är skyddade mot alkoholrelaterat våld och\r\ndär alkoholkonsumtionen, särskilt berusningsdrickan-\r\ndet, inte får fotfäste. Propositionen blir ett led i rege-\r\nringens arbete med att minska ungdomsfylleriet och\r\natt nå målet om en minskad totalkonsumtion av alko-\r\nhol.</pre><pre>Anf.  18  CHATRINE PÅLSSON (kds)</pre><pre>Fru talman! Jag vill börja med att hälsa socialmi-\r\nnistern välkommen till det viktiga värvet att vara\r\nsocialminister. Jag tror att det är väldigt viktigt 1996.</pre><pre>Jag vill också tacka för det berömvärda arbete som\r\när nedlagt på svaret på min interpellation.</pre><pre>Anledningen till att jag ställt den är att detta är en\r\nfråga som engagerar och oroar tusentals föräldrar,\r\nskolpersonal, fritidsledare, socialarbetare och många\r\nandra i Sverige i dag.</pre><pre>Jag har, liksom säkert också socialministern och\r\növriga riksdagsledamöter, läst i tidningarna om hur\r\noerhört tufft detta är. Expressen har haft långa artikel-\r\nserier, för några månader sedan, där man berättat att\r\nunga tjejer på 14-15 år berusar sig fulla nästan varje\r\nhelg med folköl. Det räcker med sex folköl för att de\r\nhär unga tjejerna skall bli medvetslösa.</pre><pre>Jag har läst rapporter från olika dansställen om hur\r\nsocialarbetarna står utan någon som helst vetskap om\r\nvad man skall göra, när busslaster med berusade ung-\r\ndomar kommer. De har sina spritkassar med sig och\r\nligger som utslagna vrak mellan bussarna. Man undrar\r\nliksom förstenade: Är det verkligen så här?</pre><pre>Jag läste om en av socialarbetarna i Markaryd som\r\nvarit polis och sedan socialarbetare i 25 år. Han hade\r\naldrig upplevt något sådant. Hemma i mitt län, på\r\nMetropol i Hultsfred, har socialarbetarna i Eksjö\r\nslagit larm. Vi skulle kunna göra denna verklighetsbe-\r\nskrivning ganska lång.</pre><pre>Det är klart att man som politiker måste känna ett\r\noerhört engagemang för de stackars ungdomar som\r\nhamnar i den här svåra situationen av olika skäl. Men\r\ndet viktiga är vad vi gör åt detta; hur vi på något sätt\r\nskall kunna hitta en lösning för att rädda ungdomarna,\r\nför det är ju faktiskt vad det handlar om.</pre><pre>Jag väntar naturligtvis med spänning på den alko-\r\nholpolitiska propositionen. Det skall bli intressant att\r\njobba med den. Men trots allt vill jag fråga Margot\r\nWallström: 25-procentsmålet ligger fast, men man\r\ntror inte att man kan uppnå det. Jag vet inte om det\r\negentligen finns någon som är ansvarig för dessa\r\nfrågor som tror det. Men har regeringen någon ambi-\r\ntion för hur mycket man skall klara att minska alko-\r\nholkonsumtionen fram till 1998? Det finns ett par tre\r\nländer som har skrivit under WHO:s mål som ändå\r\nkommer att klara av det. Möjligtvis är det sådana\r\nländer som tidigare har haft en hög konsumtion. Jag\r\ntror att det är Frankrike, Spanien och Italien. De har\r\nändå vidtagit vissa konkreta åtgärder. Jag tycker där-\r\nför att det skulle vara intressant om Margot Wallström\r\nkunde berätta här i kammaren om regeringens ambi-\r\ntion för dessa två år fram till 1998. Hur skall man\r\nkunna sänka alkoholkonsumtionen?</pre><pre>Jag har en fråga till. Den handlar om folkölet på\r\nSystembolaget. När man har sett hur konsumtionen\r\nbland yngre tonåringar har ökat känns frågan, åtmins-\r\ntone för mig, ännu viktigare. Den lyder: Om man inte\r\nskulle se några effekter på konsumtionen av folköl\r\noch starköl efter ett år, är socialministern då beredd\r\natt eventuellt föreslå att folkölet får säljas enbart på\r\nSystembolaget?</pre><pre>Anf.  19  Socialminister  MARGOT\r\nWALLSTRÖM (s)</pre><pre>Fru talman! Jag tror att Chatrine Pålsson och jag\r\när överens om att detta är ett stort bekymmer, och\r\nnågonting som vi måste hjälpas åt med även över\r\npartigränserna. Det är ett samhällsproblem.</pre><pre>Jag tillhör själv en generation som växte upp när\r\nmellanölet kom. Så här i efterhand måste jag medge\r\nhur förödande det faktiskt var. Det tillhörde vanlighe-\r\nterna att alla skulle dricka alldeles för mycket mel-\r\nlanöl. Det var egentligen förfärligt för hela denna\r\nungdomsgeneration, och det fick ju också konsekven-\r\nser.</pre><pre>Som jag nu ser det, är det i den alkoholpolitiska\r\npropositionen som regeringen måste klargöra sina\r\nambitioner och sin bedömning av hur målet skall\r\nuppnås. Man kanske får säga som Hasse Alfredsson:\r\nman behöver inte vara pessimist för att man är realist.\r\nI den skrift som Folkhälsoinstitutet har gett ut framgår\r\natt man måste göra en realistisk bedömning, och ut-\r\nforma åtgärder och insatser därefter.</pre><pre>Jag tycker att det viktigaste vi kan göra från alla\r\nolika partier är att se till att lokala och regionala\r\nhandlingsprogram kommer till stånd. Man måste\r\nsamla krafterna och resurserna lokalt, för att där sätta\r\nin åtgärder. Mycket tydliga lokala mål måste sättas,\r\nsom man sedan kan arbeta efter. Alla goda krafter -\r\nfrivilligorganisationer, ungdomsorganisationer och\r\nmyndigheter - som behövs i detta arbete måste sam-\r\nlas.</pre><pre>I propositionen skall jag meddela regeringens be-\r\ndömning av läget fram till 1998. Man får verkligen\r\nhålla ett öga på folkölet. Jag kan egentligen bara upp-\r\nrepa det jag sade i svaret. Vi måste först få se hur det\r\nhela utvecklas, men om vi sedan ser att ingenting\r\nhänder, eller att läget bara förvärras, är nog detta en\r\nrealistisk åtgärd som man kan resonera om. I så fall\r\nmåste vi göra ett nytt ställningstagande.</pre><pre>Anf.  20  CHATRINE PÅLSSON (kds)</pre><pre>Fru talman! Jag vill tacka socialministern för hen-\r\nnes inställning. Om vi är överens om ett mål gäller det\r\nför oss att föreslå olika vägar, dvs. medel, för att nå\r\ndessa mål. Om nu inte de medel som man börjar med\r\natt föreslå hjälper, är jag glad att socialministern är\r\nberedd att hitta andra medel för att nå målet.</pre><pre>En viktig sak i attitydpåverkan är att inse proble-\r\nmet. Det har jag lärt mig. Det är viktigt att vi är\r\nmånga - politiker, föräldrar, socialarbetare och inte\r\nminst lärare i skolan - som ser och inser att detta är\r\nett problem.</pre><pre>Jag har läst om en advokat som har arbetat i 25 år\r\nmed alkoholrelaterade våldsbrott. Hon kände det som\r\natt man i skolorna i dag inte riktigt inser detta pro-\r\nblem. Det har blivit så många andra problem, som\r\nibland kanske har tagit över. Jag tänker på mobbning\r\noch främlingsfientlighet t.ex. Det är lätt att ett sådant\r\nproblem som alkoholproblemet kommer litet vid\r\nsidan om. Jag tror att det är viktigt.</pre><pre>Tre av fyra våldsbrott bland ungdomar är alkohol-\r\nrelaterade. När jag ser dessa siffror blir jag utomor-\r\ndentligt ängslig. Jag har läst en hel del för att kunna\r\nsätta mig in i detta problem. Jag har t.ex. läst om en\r\nung kille som har mördat en kompis. När han sitter på\r\nanstalten säger han att han aldrig hade kunnat gjort\r\ndetta om han inte hade varit påverkad av alkohol. Då\r\nkänner man förstås att man vill förebygga detta, så att\r\ndet inte händer igen för dessa ungdomar som egentli-\r\ngen inte vill göra sådant här. Alkoholen blir en utlö-\r\nsande faktor, kanske inte den enda faktorn, men den\r\nutlösande faktorn för hela denna problematik.</pre><pre>Mina frågor när det gäller detta slag av kriminella\r\nhandlingar, som ju är så förödande för människorna\r\noch för omgivningen, är: Har socialministern någon\r\ntanke på att i den alkoholpolitiska propositionen även\r\nfånga in delar av kriminalpolitiken, och se relationen\r\nemellan dessa problem? Eller tänker socialministern\r\nenbart behandla den sociala dimensionen?</pre><pre>Anf.  21  Socialminister  MARGOT\r\nWALLSTRÖM (s)</pre><pre>Fru talman! Jag tog i dag emot en pärm som ställts\r\nsamman i regeringskansliet. I den har man samlat\r\nregeringens alla åtgärder mot våldet, och allt det arbe-\r\nte som har bedrivits i olika departement. Det är en hel\r\ndel som har gjorts.</pre><pre>Jag bedömer att detta måste vara en aspekt även i\r\nden alkoholpolitiska propositionen. Det har ett så\r\ntydligt samband att man inte kan undgå att ta upp det\r\noch resonera om det. Det behandlas som ett stort\r\nsamhällsproblem också ifrån den andra utgångspunk-\r\nten, nämligen våldet. Regeringen kommer att ta upp\r\nfrågan ur båda aspekterna.</pre><pre>Anf.  22  CHATRINE PÅLSSON (kds)</pre><pre>Fru talman! Jag vill använda mitt sista inlägg till\r\natt tala om det som jag som kristdemokrat ofta talar\r\nom, nämligen familjen och föräldraansvaret.</pre><pre>Jag känner att man i ännu högre grad än tidigare\r\nbehöver betona denna viktiga aspekt för att hjälpa\r\nungdomarna. Vi som föräldrar och vuxna måste vara\r\nmed ungdomarna och se vad de gör. Vi måste stötta\r\ndem, hämta dem och skjutsa dem och hela tiden visa\r\nett engagemang, och att vi bryr oss om vad de gör.</pre><pre>Jag tror inte att vi föräldrar i dagens samhälle be-\r\nhöver få mindre ansvar. Vi måste tvärtom lyftas fram\r\nsom en av de allra viktigaste faktorerna för att komma\r\ntill rätta med detta problem.</pre><pre>Jag vill avsluta med att fråga Margot Wallström\r\nom det också är hennes åsikt att vi som föräldrar\r\nbehöver betona vikten av detta ännu mer.</pre><pre>Anf.  23  Socialminister  MARGOT\r\nWALLSTRÖM (s)</pre><pre>Fru talman! Det är enkelt att svara ja på den frå-\r\ngan. Självfallet har vi ett föräldraansvar som vi inte\r\nkan komma ifrån. Vi har också ett vuxenansvar, även\r\nför barnens kompisar och för de miljöer där vi vill att\r\nbarn skall vara och som de skall vistas i. Vi måste\r\nordna så gott vi kan för att förhoppningsvis också\r\nslippa det våld som följer i spåren på ett ökat alko-\r\nholmissbruk och -bruk.</pre><pre>Överläggningen var härmed avslutad.</pre><pre>10 §  Svar på interpellation 1995/96:139 om\r\nåtgärder mot segregation</pre><pre>Anf.  24  Socialminister  MARGOT\r\nWALLSTRÖM (s)</pre><pre>Fru talman! Gun Hellsvik har frågat mig vilka ini-\r\ntiativ regeringen avser vidta för att få till stånd ett\r\nförändringsarbete som motverkar segregation och\r\nåterger människor möjligheter att påverka sin egen\r\nsituation.</pre><pre>I spåren av den ekonomiska krisen och den höga\r\narbetslösheten kan vi nu se en serie negativa tendenser\r\npå en rad olika samhällsområden. Detta är mycket\r\noroande. Ett av de mest allvarliga problemen är den\r\ntilltagande segregationen. Jag ser den snabbt växande\r\netniska, ekonomiska och sociala segregationen som en\r\nav de viktigaste frågorna vi måste komma till rätta\r\nmed.</pre><pre>Den ekonomiska krisen har hårt drabbat dem som\r\nbor i områden med särskilda problem. Det kan utläsas\r\ni antalet förtidspensionerade, i boendet, i ohälsa och\r\nframför allt på arbetsmarknaden. Särskilt drabbade är\r\nmänniskor med invandrarbakgrund. Arbetslösheten\r\nbland utländska medborgare är ungefär tre gånger så\r\nhög som bland svenska medborgare. Sammantaget\r\nriskerar detta att leda till att den ömsesidiga förståel-\r\nsen och toleransen mellan olika grupper minskar.</pre><pre>Redan den förra socialdemokratiska regeringen\r\ntog initiativ till olika åtgärder för att komma till rätta\r\nmed segregationen. De nya direktiven till Storstads-\r\nkommittén som regeringen beslutade om den 16 mars\r\n1995 innebär att kommittén ges ett vidare uppdrag.\r\nUppdraget syftar till att skapa bättre förutsättningar\r\nför bostadsområden i storstäderna att ta till vara de\r\nolika resurser och möjligheter som finns och som kan\r\nanvändas för en positiv utveckling. Detta gäller sär-\r\nskilt barn och ungdomar med svåra uppväxtförhållan-\r\nden. Kommittén kommer att arbeta fram till slutet av\r\når 1997.</pre><pre>Att motverka och bryta segregationen i boendet är\r\nett av de väsentliga målen också för den pågående\r\növersynen av bostadspolitiken. Den parlamentariska\r\nbostadspolitiska utredningen skall enligt sina direktiv\r\ninordna sina förslag i en sammanhållen politik för att\r\nöka integrationen och motverka segregationen inom\r\nsamhällslivets alla områden. Utredningen skall redo-\r\nvisa sina förslag under hösten 1996.</pre><pre>Även den invandrarpolitiska kommittén (Dir.\r\n1994:130) har uppgifter som knyter an till segrega-\r\ntionsproblemen. Den skall överväga vilka åtgärder\r\nsom bör vidtas för att undvika de negativa tendenser\r\nsom kan förekomma inom invandrartäta bostadsom-\r\nråden. I kommitténs arbete skall särskilt intresse äg-\r\nnas frågor om invandrarnas situation på arbetsmark-\r\nnaden och de hinder som kan finnas för invandrare att\r\nkomma in på arbetsmarknaden. Kommittén har nyli-\r\ngen överlämnat sitt slutbetänkande till regeringen som\r\ninom kort kommer att skicka ut detta på en bred re-\r\nmiss.</pre><pre>Riksdagen har efter förslag från regeringen för\r\nbudgetåret 1995/96 avsatt 125 miljoner kronor avsed-\r\nda för särskilda insatser i invandrartäta områden.\r\nSyftet med insatserna är huvudsakligen att öka arbets-\r\nkraftsdeltagandet och stärka kompetensen hos de\r\ninvandrare som bor i dessa områden. Avsikten är\r\nockså att öka de vardagliga kontaktytorna mellan\r\ninvandrare och övriga svenskar. Regeringen beslutade\r\nden 28 mars 1996 att fördela sammanlagt 108 miljo-\r\nner kronor till åtta kommuner. Kommunernas insatser\r\ngörs inom ramen för en sammanhållen handlingsplan\r\ndär breda samverkansprojekt skall ge utrymme för att\r\nlokala initiativ och olika behov lyfts fram. Det ut-\r\nvecklingsarbete som regeringen vill stimulera är ett\r\nlångsiktigt och kontinuerligt arbete som måste bedri-\r\nvas under en lång följd av år i kommunerna. En fort-\r\nsatt statlig stimulans av utvecklingen i utsatta bo-\r\nstadsområden är därför tänkbar och kan avse såväl\r\nytterligare kommuner som fler bostadsområden inom\r\nredan utsedda kommuner.</pre><pre>Avslutningsvis vill jag också understryka att i\r\nmånga av de bostadsområden som brottas med segre-\r\ngationsproblem finns en kraft och ett engagemang för\r\natt skapa en känsla för det egna bostadsområdet eller\r\nden egna hembygden. Där finns en kraft till föränd-\r\nring. Den vanmakt och otrygghet som funnits bland\r\nde boende har i många fall vänts till stolthet och\r\nframtidstro. Kampen mot den ökande segregationen är\r\nen kamp för jämlika levnadsvillkor för alla, oavsett\r\nbakgrund eller etnisk tillhörighet.</pre><pre>Anf.  25  GUN HELLSVIK (m)</pre><pre>Fru talman! Låt mig först tacka socialministern för\r\nsvaret, även om jag inte anser att det gav någon in-\r\nformation om vilka tankar den socialdemokratiska\r\nregeringen har vad gäller åtgärder mot den alltmer\r\nutbredda segregationen i det svenska samhället.</pre><pre>En enda konkret åtgärd nämns av socialministern,\r\nnämligen att 108 miljoner fördelats till åtta kommuner\r\nför särskilda insatser i invandrartäta områden. Jag,\r\noch säkert många med mig, skulle uppskatta informa-\r\ntion om hur dessa pengar skall användas och vilka\r\nmera konkreta problem som avses lösas. Dagens in-\r\nterpellationsdebatt är ett lämpligt tillfälle för social-\r\nministern att redovisa analysen bakom fördelningsbe-\r\nslutet i mars i år.</pre><pre>Eftersom svaret saknar visioner och ytterligare\r\nkonkreta förslag vill jag gärna få socialministerns\r\nkommentarer till förslag som i dagarna presenterats\r\nav andra socialdemokratiska företrädare.</pre><pre>I förra veckan presenterade Björn Rosengren In-\r\nvandrarpolitiska kommitténs betänkande. Bland de\r\nframlagda förslagen finns bl.a. förlängd provanställ-\r\nning för invandrare. Den borgerliga regeringen ge-\r\nnomförde en sådan generell förändring, men denna\r\nkom att omfattas av den nuvarande regeringens åter-\r\nställariver. Nu dyker den upp på nytt som lämplig för\r\ninvandrare. Hur ser socialministern på ett sådant för-\r\nslag? Om det är värt att diskutera för invandrare,\r\nvarför då inte också öka andra arbetslösas möjligheter\r\natt komma in i gemenskapen på arbetsmarknaden\r\ngenom samma åtgärd?</pre><pre>I går fick vi, fortfarande från socialdemokratiskt\r\nhåll, höra att möjligheterna till lägre löner borde fin-\r\nnas för invandrare. Även här finns det skäl att fråga\r\nsig varför inte också svenska arbetslösa skall få till-\r\nträde till arbetsmarknaden med hjälp av lönedifferen-\r\ntiering eller sänkta lönekostnader för arbetsgivare. Det\r\när svårt för varje enskild arbetslös. Om man ingår i\r\nden största eller minsta gruppen påverkar inte den\r\narbetslöses känsla av utanförskap. Gårdagens förslag\r\nuppfattade jag var avsett att förbättra invandrares och\r\nflyktingars möjligheter att förverkliga det egenföreta-\r\ngande som många strävar efter. Anställning av närstå-\r\nende skulle genom sänkta kostnader underlättas.</pre><pre>Det finns skäl att dra paralleller inte bara till, som\r\njag nyss gjorde, diskussionen om ökade möjligheter\r\ntill lönedifferentiering i allmänhet utan också till de\r\nav bl.a. Björn Rosengren framförda tankarna att un-\r\nderlätta anställning i hemmen. Även denna diskussion\r\nskulle jag vilja ha kommenterad av socialministern\r\nmed utgångspunkt från de sociala aspekterna.</pre><pre>Slutligen vill jag ta upp en annan aktuell fråga. I\r\ndagarna har regeringen överlämnat sitt förslag rörande\r\nfriskolor till lagrådet. Vi minns ju den socialdemo-\r\nkratiska kritiken mot den borgerliga friskolereformen,\r\noch nu kommer återställaren. Anser inte socialminis-\r\ntern att friskolorna har någon betydelse i diskussionen\r\nom social segregation?</pre><pre>Anf.  26  Socialminister  MARGOT\r\nWALLSTRÖM (s)</pre><pre>Fru talman! Gun Hellsvik ställer mig inför ett eld-\r\ndop när jag skall försöka att kommentera både\r\nfriskolor och mycket av det som ligger på Leif Blom-\r\nberg, och helst i detalj. Jag kommer inte att klara att\r\ngöra detta. Men när det gäller dessa 108 miljoner\r\nkronor kan jag säga att de ju gick till åtta kommuner.\r\nSom exempel beviljades Botkyrka, Göteborg, Malmö\r\noch Stockholms kommuner vardera 18 miljoner för\r\ninsatser i två invandrartäta bostadsområden. Haninge,\r\nHuddinge, Solna och Södertälje fick vardera högst 9\r\nmiljoner för insatser i ett invandrartätt område.</pre><pre>Här är det breda samverkanslösningar som man är\r\nute efter och lokalt förändrade insatser. Det kan gälla\r\nboende, föreningar, arbetsförmedling, försäkringskas-\r\nsa och socialtjänst och om hur vi skapar samarbete\r\noch samverkan så att vi drar åt samma håll, så att vi\r\ninte splittrar resurserna för mycket och så att vi åstad-\r\nkommer en större integrering. I kommentarerna till\r\ndetta sade man att det i basen naturligtvis handlar om\r\natt få in fler invandrare på arbetsmarknaden och i det\r\növriga samhällslivet också. Där krävs det både bra\r\nmetoder och långsiktigt arbete. Mycket ligger på de\r\nenskilda kommunerna för att hitta nya metoder att nå\r\nfram och att samarbeta på.</pre><pre>När det gäller de mer långsiktiga målen och rege-\r\nringens nationella handlingsprogram mot segregation\r\nhandlar det sammanfattningsvis om likvärdiga förut-\r\nsättningar på alla områden.</pre><pre>Det handlar om arbete åt alla. Där måste man in-\r\nrikta arbetet på de speciella problem som möter\r\nmånga invandrare.</pre><pre>Det handlar om inflytande för alla. Det behövs\r\nmånga fler invandrare i politiken.</pre><pre>Vidare handlar det om svenska för alla. Hur går\r\ndet med svenskundervisning? Vi vet att man måste ha\r\ntillgång till språket för att kunna hävda sig och klara\r\nsig väl. Det behövs insatser från alla. Vi har mycket\r\natt ändra på både i vårt synsätt och i våra attityder.</pre><pre>Alla måste ha bra bostäder. Vi måste motverka\r\nfrämlingsfientligheten. Den kommer också i spåren av\r\natt det blir mycket tuffare socialt och att klyftorna\r\nväxer mellan människor. Jag kan se det i brev som vi\r\nfår. Där säger man att det är invandrarna som kostar\r\nså mycket pengar att det inte blir något över till andra\r\nmänniskor. Det är naturligtvis en mycket farlig ut-\r\nveckling när olika grupper ställs mot varandra på det\r\nhär sättet. Där har vi alla ett ansvar.</pre><pre>Jag ger mig inte in på att kommentera friskolorna.\r\nJag vet inte om de har någon större betydelse. Jag tror\r\ninte att det är invandrarbarnen som främst går i\r\nfriskolor. Sedan kan man ha olika ideologiska ut-\r\ngångspunkter när man diskuterar friskolor, och jag vet\r\ninte om vi skall ge oss in på det. Men vår politik går\r\nut på att vi måste se till att få folk i arbete så att de\r\nkan försörja sig själva. På alla de andra områdena,\r\nfrån bostäder till svenskundervisning, måste vi jobba\r\nmycket med att förändra våra egna attityder och vår\r\negen kontakt med många av invandrarna. Vi måste\r\nockså se till att myndigheterna samverkar i stället för\r\natt kanske motarbeta varandra ibland eller i alla fall\r\nvidta motstridiga åtgärder. Det måste vara grunden för\r\nvårt arbete för integration.</pre><pre>Anf.  27  GUN HELLSVIK (m)</pre><pre>Fru talman! Det var inte min avsikt att avkräva\r\nsocialministern några detaljer. Däremot ville jag ha\r\nlitet mera filosofiska resonemang och tankar bakom\r\nden politik som bedrivs eller avses bedrivas.</pre><pre>I det här inlägget vill jag gärna diskutera frågan\r\nom utanförskapet litet ytterligare. Att vara en formell\r\ndel av en gemenskap utan att ha någon möjlighet att\r\npåverka sin egen situation eller att själv kunna avgöra\r\nom man vill vara i eller stanna i denna gemenskap är\r\ningen god grund för känslan av delaktighet eller\r\ntrygghet. Grunden för tryggheten ligger i att vara\r\nherre över sig själv. Det är en självklarhet för varje\r\nhumanist att ge skydd och stöd åt den som inte har\r\ntrygghet. Men strävan måste vara att arbeta för ett\r\nsamhälle där fler blir oberoende av det allmänna, men\r\ndär man samtidigt accepterar enskilda individers be-\r\nroende av varandra.</pre><pre>I Sverige har utvecklingen under efterkrigstiden\r\nvarit den motsatta. Den har syftat till - säkert välment\r\n- att minska människors beroende av varandra. Men i\r\nstället har vårt beroende av det offentliga ökat.</pre><pre>Regeringens vårproposition fortsätter på den in-\r\nslagna vägen. Omfattande besparingar med skatte-\r\nhöjningar klämmer det svenska folket från två håll.\r\nMöjligheterna att forma den egna tillvaron minskar\r\nför i stort sett alla. Flertalet kommer naturligtvis att ha\r\ndet fortsatt drägligt. Men de som i dag redan står\r\nutanför får inga möjligheter att själva förbättra sin\r\nsituation, och de som hittills levt på marginalen riske-\r\nrar att hamna i den segregerade zonen.</pre><pre>Det finns skäl för mig att här på nytt ta upp frågan\r\nom möjligheterna för familjer att välja skola. Soci-\r\nalministern kommenterade sin tro i fråga om sam-\r\nmansättningen av elever i våra friskolor. Barn med\r\ninvandrar- och flyktingbakgrund är faktiskt kraftigt\r\növerrepresenterade i våra friskolor. Även om man\r\nrensar bort etniskt och religiöst inriktade friskolor\r\nfinner man fortfarande att invandrarbarnen är överre-\r\npresenterade.</pre><pre>Vad är det ett uttryck för? Jo, det är ett naturligt\r\nuttryck för föräldrarnas ansträngningar att ge sina\r\nbarn en så god start i Sverige som möjligt. Den som\r\nmotsätter sig detta har därmed också sagt att föräld-\r\nrarna inte vet sina barns bästa.</pre><pre>I vissa av de s.k. miljonprogramområdena kan vi i\r\ndag se, precis som socialministern nämnde, att un-\r\ndermåliga kunskaper i svenska språket, som i sin tur\r\ninnebär dålig skolunderbyggnad i övrigt, är en bidra-\r\ngande orsak till mycket av det onda. Det är inte så\r\nkonstigt. När förmågan att göra sig förstådd med ord\r\ninte räcker till ligger naturligtvis våldet nära till\r\nhands.</pre><pre>Jag är övertygad om att vi är helt överens om att\r\nalla barn skall ha rätt att lära sig god svenska. Det är\r\nförödande och en grund för utanförskap när unga\r\nmänniskor lämnar skolan med rakt igenom bristfälliga\r\nkunskaper och dåliga betyg och därmed i princip blir\r\nutestängda från arbetsmarknaden.</pre><pre>Det vore därför väsentligt att få höra socialminis-\r\ntern mera konkret redovisa vilka diskussioner som\r\nförs och vilka planer som finns i samarbetet mellan\r\nsocialministern och utbildningsministern för att ge\r\nvåra unga en bättre start.</pre><pre>Anf.  28  Socialminister  MARGOT\r\nWALLSTRÖM (s)</pre><pre>Fru talman! Jag känner mig litet förvirrad. Jag vet\r\ninte riktigt var fokus är i den här debatten. Om det är\r\nen allmänpolitisk och allmänideologisk diskussion om\r\nutanförskap som vi för kan det leda väldigt långt.\r\nEller skall vi kanske koncentrera oss på våra invand-\r\nrare, våra nya medborgare i landet, och på hur de har\r\ndet?</pre><pre>Jag vet inte om det är att svära i kyrkan att fråga\r\nom det är så bra egentligen - om det är sant som Gun\r\nHellsvik säger, och det är det säkert - att invandrarna\r\när kraftigt överrepresenterade i friskolorna. Leder det\r\ntill ökad integration?</pre><pre>Jag tycker i själva verket att det har varit en väldig\r\nstyrka att ha fått växa upp med ett skolsystem i Sveri-\r\nge som innebar att vi verkligen möttes. Det var verk-\r\nligen så att storföretagarens söner och döttrar gick i\r\nsamma skola, att vi alla skulle behandlas lika, att vi\r\nfick umgås på rasterna och att det inte fanns någon\r\nskillnad mellan oss.</pre><pre>Jag tror att detta är någonting som är ganska unikt\r\nför vårt skolsystem. Vi har så här långt lyckats med\r\natt hålla ihop den svenska skolan på den här punkten,\r\noch det har nog varit mycket bra för det svenska sam-\r\nhället. Jag tror att detta har överbryggat klyftor och\r\nhjälpt oss att få en demokratisk samhällssyn.</pre><pre>Därför tror jag att överrepresentationen i själva\r\nverket kan vara negativ på sikt och bidra till att det\r\nblir en större segregation i stället. Jag tror att vi behö-\r\nver göra mycket mer.</pre><pre>Jag tror inte att det finns någon väg tillbaka och att\r\ndet går att avskaffa friskolorna. Den proposition som\r\nkommer nu handlar mer om hur vi skall ha det med\r\ntillsyn och med statsbidrag, så att inte friskolorna äter\r\nut det övriga skolsystemet och tryggheten för andra\r\nelever. Jag tycker att det verkar högst rimligt att man\r\ngör sådana förändringar.</pre><pre>När det gäller svenskundervisning behöver vi göra\r\nmycket mer. Jag tror att många av de invandrare som\r\nnu själva är ute i skolorna och pratar om värdet och\r\nvikten av att tillägna sig det svenska språket tillräck-\r\nligt väl gör en jätteviktig och bra insats. Jag har träffat\r\nnågra av dem. De kan också bli förebilder, och det är\r\nviktigt.</pre><pre>Grunden måste fortsättningsvis vara arbete åt alla.\r\nVi måste göra mycket större insatser, så att man kan\r\nförsörja sig själv och bli skattebetalare i stället för\r\nbidragstagare. Då kan man också påverka sin egen\r\ntillvaro och göra sina egna val på ett helt annat sätt än\r\nom man är bidragsberoende. På den punkten är det\r\nsjälvklart var jag och regeringen står.</pre><pre>Anf.  29  GUN HELLSVIK (m)</pre><pre>Fru talman! Jag beklagar om jag har förvirrat so-\r\ncialministern.</pre><pre>Jag tycker nog att min interpellation är mycket\r\ntydlig. I och för sig nämns invandrare i interpellatio-\r\nnen. Men interpellationen talar om Sverige som ett\r\nallt mer segregerat land, och jag, i varje fall, är med-\r\nveten om att denna segregation inte bara drabbar\r\ninvandrare och flyktingar utan även dem som har sina\r\nrötter i Sverige. Min fråga löd: Vilka intitiativ avser\r\nregeringen vidta för att få till stånd ett förändringsar-\r\nbete som motverkar segregation och återger männi-\r\nskor möjligheter att påverka sin egen situation? Jag\r\nbeklagar om jag har varit förvirrande.</pre><pre>Jag skall ge en kommentar när det gäller frisko-\r\nlorna och segregation. Många av de invandrar- och\r\nflyktingbarn som i dag går i friskolor tack vare skol-\r\npengen har kommit bort från en segregerad miljö,\r\neftersom de bor i miljöer där en dominerande del av\r\nfamiljerna är invandrarfamiljer. Det tycker jag att\r\nsocialministern också kan ta med i sina tankar.</pre><pre>Jag vill i mitt avslutande inlägg citera Tage Erlan-\r\nder, vilket jag också gjorde i min interpellation. Tage\r\nErlander uttalade efter ett långt liv i reformistens\r\ntjänst: \"Meningen var ju att hjälpa människor, inte att\r\nta ifrån dem ansvaret.\"</pre><pre>Efter de svar jag har fått måste jag tyvärr konstate-\r\nra att socialministern fortsätter på den inslagna vägen\r\noch ökar människors beroende av det offentliga.</pre><pre>Anf.  30  Socialminister  MARGOT\r\nWALLSTRÖM (s)</pre><pre>Fru talman! Varifrån kommer talet om att man\r\ninte skulle ta ansvar? Om det är någon som får ta\r\nansvar för sitt liv så är det väl den som är arbetslös\r\noch som har drabbats av sociala problem. Det krävs\r\nen enorm kraft och förmåga att fortfarande upprätthål-\r\nla sin mänskliga värdighet och sin tillvaro om man är\r\narbetslös. Det är inte så att man förvandlas till något\r\nkolli som samhället tar hand om. Det krävs verkligen\r\nall kraft och styrka av en människa att leva i en sådan\r\nsituation. Samma sak är det om man är gammal och är\r\nutlämnad till människor som skall vårda och ta hand\r\nom en; det krävs enormt mycket.</pre><pre>Jag kommer ihåg att jag läste en artikel i Dagens\r\nNyheter för ett tag sedan om en man som var i 55-\r\nårsåldern och som hade varit arbetslös i tre år. Han\r\nbeskrev sin vardag och just detta att hålla sig uppe, att\r\nkliva upp på morgonen, att fortfarande kunna hålla sig\r\nsnygg och att någon gång kunna gå ut och dansa och\r\nfå sitt liv och sin värdighet tillbaka.</pre><pre>Det är fel att påstå att man skulle lämna över sig\r\ntill samhället. Det är inte så. Jag tror inte heller att\r\nmänniskor är hjälpta av att vi beskriver det så. Vi\r\nskall vara väldigt glada för att vi har lyckats upprätt-\r\nhålla ett välfärdssystem så länge i det här landet.</pre><pre>Att vi gör alla de här förändringarna nu beror på\r\natt vi tror att det bästa sättet att garantera människors\r\ntrygghet och värdighet i fortsättningen också är att ha\r\nett generellt välfärdssystem så att vi kan överbrygga\r\nklyftor mellan människor och integrera människor. Vi\r\nmåste ha folk i jobb och utbildning för att klara av det\r\noch för att ha råd med det. Det gäller ju inte bara\r\nnästa år, utan det gäller för barn och barnbarn också.\r\nVi vill att de skall ha samma rättigheter. Det är det vi\r\nkämpar för.</pre><pre>Jag tror fortfarande att vi håller alldeles rätt kurs.\r\nVi försöker halvera arbetslösheten. Det är ett djärvt\r\npolitiskt mål, men vi måste våga sätta upp det målet.\r\nVi måste också se till att vi har den bästa utbildningen\r\ni världen för våra ungdomar.</pre><pre>Överläggningen var härmed avslutad.</pre><pre>11 §  Svar på interpellation 1995/96:128 om\r\ntrafiksituationen i Göteborg</pre><pre>Anf.  31  Kommunikationsminister  INES\r\nUUSMANN (s)</pre><pre>Fru talman! Hanna Zetterberg har frågat mig om\r\ndet inte är Göteborgs politiska majoritet som skall få\r\navgöra Göteborgsprojektens genomförande.</pre><pre>Finansieringen av Göteborgsöverenskommelsen\r\nhar som grundprincip att vägprojekten skall finansie-\r\nras med vägavgifter och att kollektivtrafikprojeketen\r\nskall finansieras med statsbidrag och kommunernas\r\negna medel.</pre><pre>Riksdagen har bemyndigat regeringen att dels låta\r\nVägverket ta upp lån på sammanlagt 260 miljoner\r\nkronor för att finansiera förberedelsearbeten för de\r\navgiftsfinansierade delarna, dels betala ut bidragen på\r\n1,6 miljarder kronor till kollektivtrafikinvesteringar-\r\nna. Dessa bemyndiganden har givits mot bakrgund av\r\nen av alla regionens kommuner godkänd överens-\r\nkommelse.</pre><pre>Det pågår diskussioner i Göteborgsområdet om\r\navgiftssystemet i överenskommelsen. Folkpartiet och\r\nModeraterna i regionen har deklarerat att man inte\r\nstöder Vägtullsutredningens förslag till vägtullfinansi-\r\nering. Därmed finns det en viss risk att den överens-\r\nkomna finansieringen av upptagna lån äventyras.</pre><pre>Hittills har lån på ca 170 miljoner kronor tagits\r\nupp. Genom att tills vidare stoppa aktuella igångs-\r\nsättningar av vägprojekt och utbetalningar av bidrag\r\ntill kollektivtrafikinvesteringar kan dels ökningen av\r\nskulden hejdas, dels den uppkomna skulden finansie-\r\nras. Om överenskommelsen inte längre visar sig gil-\r\ntig, dvs. att kommande kommunala ställningstaganden\r\nfortsatt är negativa mot vägtullsfinansieringen, måste\r\nhela överenskommelsen omprövas och omförhandlas.\r\nI så fall avser jag föreslå regeringen att återkomma till\r\nriksdagen med förslag till användning av de till över-\r\nenskommelsen avsatta medlen. Om regionen däremot\r\nvill hålla fast vid överenskommelsen kommer jag vid\r\nen sådan signal se till att utbetalningarna återupptas\r\nenligt den uppgjorda planen.</pre><pre>Hittills har ca 700 miljoner kronor betalats ut i\r\nstatsbidrag till kollektivtrafikprojekt av det i överens-\r\nkommelsen avsatta beloppet på 1,6 miljarder kronor.\r\nNär det gäller vägprojekten har som jag tidigare\r\nnämnde 170 miljoner kronor använts till förberedelse-\r\narbeten. I överenskommelsen anges att ca 7 miljarder\r\nkronor skall användas till vägprojekt. Detta innebär att\r\nhuvuddelen av de hittills förbrukade medlen har gått\r\ntill kollektivtrafiken.</pre><pre>Mot bakgrund av de samband jag nu redovisat an-\r\nser jag att det inte bara är en majoritet av Göteborgs-\r\npolitiker utan också riksdag och regering som skall ha\r\nett väsentligt inflytande i genomförandet av en över-\r\nenskommelse som är träffad mellan regionen och\r\nstaten.</pre><pre>Anf.  32  HANNA ZETTERBERG (v)</pre><pre>Fru talman! Jag får till att börja med tacka kom-\r\nmunikationsministern för svaret. Jag kan förstå om\r\nInes Uusmann är orolig för att de statliga garantierna\r\nskall behöva betalas ut och projektet finansieras på\r\nannat sätt än vad det var tänkt från början, när nu en\r\ndel politiska partier lämnar den överenskommelse\r\nsom träffats. Jag kan alltså förstå förstå den oron, och\r\njag hoppas att Ines Uusmann lägger sig i den här\r\ndebatten litet med tanke på de miljöproblem som\r\nfinns i området och kanske även forsättningsvis gärna\r\nser en finansiering av projektet genom en avgift på\r\nbiltrafiken i Göteborgsregionen.</pre><pre>Det som händer när man nu stoppar utbetalningar-\r\nna är framför allt att projekten inom kollektivtrafiken\r\ndrabbas. När det gäller vägbyggen har jag förstått att\r\nde i princip fortsätter som vanligt. Där har inte situa-\r\ntionen förändrats. Men när det gäller kollektivtrafiken\r\nhandlar det om att naturgasbussar inte kan köpas in så\r\nsom det lovats, för det saknas pengar, och det handlar\r\nom ringlinjer för spårvägen och bussterminaler. Det är\r\nnaturligtvis så att Ines Uusmann inte kan de lokala\r\ntrafiksystemen i Göteborg, och det begär jag inte\r\nheller, men man kan säga att kollektivtrafiken är\r\nenormt mycket mer utbyggd i Stockholm än i Göte-\r\nborg. Göteborg är en stad som växer väldigt snabbt. I\r\nStockholm är det dubbelt så många som åker kollek-\r\ntivt. Det handlar framför allt om de satsningar som\r\ngjordes på 50-talet där staten också gick in med stora\r\nsummor som garantier och i form av bidrag för att\r\nbygga ut främst tunnelbanan. I Göteborg bygger man\r\nsnarare ut motorvägar och har ett av Sveriges bästa\r\nsystem vad gäller vägtrafik. Det kan naturligtvis sägas\r\nöka trafiksäkerheten, och det är bra.</pre><pre>Jag menar att det faktiskt ligger ett starkt intresse\r\näven från statens sida att minska biltrafiken i Göte-\r\nborg. Det kommer ju rapport efter rapport och dele-\r\ngation efter delegation som pekar på de problem som\r\nvi har i dag med biltrafik, t.ex. Klimatdelegationen.\r\nMed tanke på de siffror som ligger till grund för hela\r\nden här överenskommelsen kan man kanske börja\r\ndiskutera att göra om den. En femtedel satsas på kol-\r\nlektivtrafik och fyra femtedelar på vägtrafik i en stad\r\nsom växer enormt och där vi verkligen behöver satsa\r\npå kollektivtrafik. Jag skulle vilja att kommunika-\r\ntionsministern kommenterar detta.</pre><pre>Jag vill också poängtera att när det gäller kollek-\r\ntivtrafikdelarna i överenskommelsen är den politiska\r\nmajoriteten konstant. Inget parti har gått emot tankar-\r\nna på ringleder för spårvägen. Det är också viktigt att\r\nkomma ihåg att det faktiskt är den delen som nu blir\r\nlidande. Jag skulle framför allt vilja ha en kommentar\r\ntill projektets vidare finansiering. Jag tror att den\r\npolitiska majoriteten i Göteborg kommer att hitta\r\nlösningar för finansieringen, även om det inte blir i\r\nform av vägtullar utan på något annat sätt. Jag skulle\r\nvilja att kommunikationsministern poängterar att det\r\när biltrafiken som skall finansiera systemet.</pre><pre>Anf.  33  KENTH SKÅRVIK (fp)</pre><pre>Fru talman! Det finns mycket i det som Hanna\r\nZetterberg här framfört som är viktigt och riktigt med\r\ntanke på trafikarbetet och miljöarbetet i Göteborgsre-\r\ngionen. Riksdagen sade, som ministern nämnde, våren\r\n1991 ja till att ge Göteborgsregionen ett värdesäkrat\r\nbidrag på 1,3 miljarder kronor. Ett villkor för statsbi-\r\ndraget var att syftet med Göteborgsöverenskommel-\r\nsen kunde uppnås i sina huvuddrag. Riksdagen har\r\ndärefter behandlat vissa planförändringar i överens-\r\nkommelsen och sagt ja till att ge begränsade lånega-\r\nrantier för att finansiera vissa förberedelsearbeten för\r\nvägprojekt som omfattas av överenskommelsen.</pre><pre>Riksdagen har också sagt ja till att betala ut kol-\r\nlektivtrafikpengar i enlighet med överenskommelsen.\r\nPrecis som kommunikationsministern sade förut har\r\nen del av de utlovade pengarna, ca 700 miljoner kro-\r\nnor, redan betalats ut. Men på grund av den uppkom-\r\nna situationen har beslut fattats om att inga ytterligare\r\npengar kommer att utbetalas på grund av att man i\r\nförhandlingarna - därmed gällande beslutet om väg-\r\ntullar i nämnda region - inte lyckats nå en gemensam\r\nståndpunkt.</pre><pre>De problem som nu uppstår är att även kollektiv-\r\ntrafikarbeten läggs på is. På grund av att regeringen\r\nstoppar utbetalningarna av kollektivtrafikpengar\r\nkommer man inte att kunna fullfölja det arbete som\r\npåbörjats med att göra det lättare för befolkningen i\r\nnämnda region att åka kollektivt. Jag är helt på det\r\nklara med att det var en paketlösning som nåddes av\r\nriksdag och regering. Jag anser att det i det läge som\r\nuppstått är bättre att fullfölja utbyggnaden av kollek-\r\ntivtrafiken för att därmed göra det lättare för folk att\r\nresa kollektivt i Göteborgsregionen än att nu efter\r\npåbörjat arbete stoppa utbetalningen och därmed\r\nfortsätta att prioritera det enskilda bilåkandet.</pre><pre>Det finns en god vilja i regionen att försöka finna\r\nen lösning på de problem som uppstått. Man arbetar\r\nvidare för att gemensamt lösa de problem som upp-\r\nstått.</pre><pre>De som drabbas under denna tid är Göteborgsre-\r\ngionens ca 1 miljon invånare. Det finns i Göteborgs-\r\nregionen, liksom i Storstockholm, en stor skara män-\r\nniskor som är skeptiska mot biltullar. Därför anser jag\r\natt vi borde ge politikerna ytterligare möjligheter att\r\nse över vad det kan finnas för andra lösningar. Med\r\ntiden kommer de att finna lösningar i gemensam anda.\r\nDetta är bättre än att tvinga på dem lösningar som\r\nman inte är till freds med.</pre><pre>Därför vill jag fråga kommunikationsministern:\r\nFinns det någon möjlighet att tänka sig att ta tillbaka\r\nbeslutet om innehållande av resterande pengar för\r\nkollektivtrafikutbyggnaden och därmed också ge tid\r\nför att finna den bästa och gemensamma lösningen för\r\nden övriga utbyggnaden och trafikplaneringen i Göte-\r\nborgsregionen?</pre><pre>Anf.  34  Kommunikationsminister  INES\r\nUUSMANN (s)</pre><pre>Fru talman! Jag vill först påminna om att detta har\r\nvarit en överenskommelse mellan två parter. Om den\r\nena parten backar får det naturligtvis konsekvenser\r\nsom den andra parten också måste ta. Det är det som\r\när orsaken till att regeringen nu tillfälligt har hållit\r\ninne dessa pengar och inte betalat ut dem. De inne-\r\nhållna pengarna måste utgöra säkerhet för de upptag-\r\nna lånen. Regeringen kan inte komma tillbaka till\r\nriksdagen om vi inte håller på detta. Det är grunden\r\ntill det hela.</pre><pre>Jag skall som svar på Hanna Zetterbergs fråga sä-\r\nga att jag också har uppfattningen att det är biltrafiken\r\nsom skall betala infrastrukturen för bilresenärerna. Vi\r\ntycker likadant i den frågan. Det är det som är orsaken\r\ntill att vi anser att det skall vara ett avgiftssystem.\r\nExakt hur det skall utformas resonerar man nu om en\r\ngång till. Men det är viktigt att få detta genomfört.</pre><pre>Jag tror och hoppas att man skall komma fram till\r\nen lösning i regionen. Vad jag har förstått vill man ha\r\ntid på sig fram till slutet av augusti innan man åter-\r\nkommer med något som alla parter i regionen kan\r\nställa sig bakom. Om det då skulle visa sig att man\r\ninte kan komma överens, då är man i en helt ny situa-\r\ntion. Men min förhoppning är att man skall kunna\r\nvara överens och kunna gå vidare på den inslagna\r\nlinjen med bilavgifter. Då kan vi också fortsätta utbe-\r\ntalningen.</pre><pre>Jag har också ett starkt intresse av att minska bil-\r\ntrafiken i Göteborgsregionen precis som i andra stor-\r\nstadsregioner. Det finns många förklaringar till det\r\nfaktum att det är en mindre andel kollektivtrafik än i\r\nStockholmsområdet. En förklaring är att man faktiskt\r\ncyklar mer i Göteborg än i Stockholm. Det får natur-\r\nligtvis konsekvenser för kollektivtrafiken. Det vill vi\r\nju inte förändra. Det finns även andra förklaringar.\r\nDet var t.ex. inte lika lätt att bygga tunnelbana i Göte-\r\nborg som det var i Stockholm osv.</pre><pre>Vägtrafikprojekten är inte stoppade av samma\r\nanledning som vissa kollektivtrafikprojekt inte heller\r\när stoppade. Det gäller de projekt där arbetet är i\r\ngång. Det gäller Lundbytunneln. Men på kollektivtra-\r\nfikområdet gäller det ombyggnaderna på Drottning-\r\ntorget. På båda håll finns det alltså sådana delar som\r\nfaktiskt är i gång.</pre><pre>Avslutningsvis vill jag säga att jag delar både\r\nHanna Zetterbergs och Kenth Skårviks förhoppning\r\nom att man skall komma fram till en gemensam lös-\r\nning ganska fort. Det är inte så lång tid kvar till au-\r\ngusti, och då vet vi vad som gäller.</pre><pre>Anf.  35  HANNA ZETTERBERG (v)</pre><pre>Fru talman! Jag tycker att det är jättebra att man\r\ncyklar mer i Göteborg. Det beror också på att man där\r\nhar satsat på cykelbanor, vilket är mycket bra.</pre><pre>Jag tycker fortfarande att det är litet problematiskt\r\ni den här situationen just därför att det är så pass\r\nmånga av kollektivtrafikprojekten som har stoppats\r\nnär man redan har lovat att upphandla naturgasbussar.\r\nMen detta kan man inte finansiera i dag. Därför står\r\nman litet handfallen och vet inte riktigt hur man skall\r\ntackla situationen. Det är möjligt att det går att lösa på\r\nett sätt som jag inte vet något om just nu. Det hoppas\r\njag verkligen.</pre><pre>Som jag har förstått det finns det en ganska stor\r\nvilja i Göteborg att lösa detta problem, och lösa det på\r\nett sådant sätt att det är biltrafiken som på något sätt\r\nfinansierar det.</pre><pre>Jag funderar på andra projekt där staten har gått in\r\nmed garantier när det gäller lån och där man inte alls\r\när lika noga med vad som händer eller om underlaget\r\nför överenskommelsen förändras. Vi har talat om\r\ndetta tidigare. Det gäller t.ex. Öresundsbron, där stora\r\ndelar av underlaget för Öresundsbron faktiskt har\r\nförändrats.</pre><pre>Jag vill därför ställa en fråga till kommunika-\r\ntionsministern. Med tanke på de rapporter som kom-\r\nmer i dag och med tanke på att överenskommelsen är\r\nså pass lös i Göteborgsregionen, är det då inte läge att\r\nfaktiskt ta en strid och påverka överenskommelsen i\r\ndess helhet så att det blir mer kollektivtrafik än vad\r\ndet var från början, nämligen bara en femtedel, vilket\r\njag inte tycker motiveras av det lilla antalet cykelba-\r\nnor som finns i Göteborg? Jag tycker att åtminstone\r\nhälften av detta stora projekt borde vara kollektivtra-\r\nfik.</pre><pre>Det finns inte en enda utredning som har lagts\r\nfram i Sverige eller internationellt som pekar på att vi\r\nbehöver mer bilism i Sverige eller i världen och som\r\npekar på att bilismen är bra på något sätt. Och Göte-\r\nborg är en stad som behöver enormt mycket kollektiv-\r\ntrafik. Det räcker inte med de cykelbanor som vi har.\r\nDet skulle jag gärna vilja ha en kommentar till.\r\nKommunikationsministern kan faktiskt i sin roll\r\ntrycka på ordentligt nu, vilket jag också kan i min roll,\r\nmen från ett annat håll. Jag önskar få en kommentar\r\ntill detta.</pre><pre>Anf.  36  KENTH SKÅRVIK (fp)</pre><pre>Fru talman! Jag tycker nog att det svar som vi fick\r\nav kommunikationsministern verkade lovande med\r\ntanke på det fortsatta arbetet. De partier som har gått\r\nemot själva finansieringen av tunnlar och avgifter är\r\nju inte emot att man tar ut någon form av fordons-\r\nskatt. Men de vill i så fall diskutera en annan form,\r\nt.ex. någon form av regional fordonsskatt under en tid\r\nför att finansiera detta. Jag tror inte att det skulle vara\r\nhelt fel att göra det. Jag vet alltså att man försöker\r\nfinna lösningar. Det är ingen som vill stoppa själva\r\nutbyggnaden, utan det som händer just nu är att det\r\nskapas oro, och därför vågar man inte starta nya pro-\r\njekt, därför vågar man inte köpa in miljövänliga bus-\r\nsar, därför vågar man inte köpa in nya moderna spår-\r\nvagnar, och därför vågar man inte bygga ut den ring-\r\nlinje som kanske skulle bli mycket bra för hela regio-\r\nnen. På samma gång är man också rädd för att man\r\nmed biltullar skulle få ett centrum i Göteborg som är\r\nmindre levande. Det vill man trots allt ha med tanke\r\npå alla butiker m.m. som finns där.</pre><pre>Jag fick inte heller något svar på om resterande\r\npengar kan tänkas betalas ut under hand som arbetet\r\npågår. Jag tror inte att man vill ha något i förskott,\r\nutan man vill veta att man kan få dessa pengar sedan\r\nför att fortsätta arbetet och inte tappa tempot i arbetet.\r\nDet vore bra att få svar på detta. Jag tror att kommu-\r\nnikationsministern kan lita på att politikerna i Göte-\r\nborg kommer att finna en lösning på detta, eftersom\r\nde är intresserade av att få ett bra och miljövänligt\r\ntrafiksystem.</pre><pre>Anf.  37  Kommunikationsminister  INES\r\nUUSMANN (s)</pre><pre>Fru talman! När det gäller relationerna mellan\r\nkollektivtrafik och vägtrafik är det inte alltid antalet\r\nkronor som man satsar på det ena och på det andra\r\nsom är det mest avgörande för vilket resultat man får.\r\nIbland kan man använda ganska litet pengar i kronor\r\noch ören, men det kan ändå ge möjligheter för t.ex.\r\nbussar att komma fram i stadsmiljön och göra kollek-\r\ntivtrafiken betydligt mer attraktiv. På det sättet gäller\r\ndet att använda varje krona så effektivt som möjligt\r\noberoende av om denna krona går till väginvestering-\r\nar eller till kollektivtrafikinvesteringar. Det är vi sä-\r\nkert egentligen överens om.</pre><pre>När det gäller vägtrafikinvesteringarna har de\r\nmesta pengarna inte planerats att ingå i några nya\r\nvägar, utan det är förbättringar och förbättrade fram-\r\nkomstmöjligheter i det befintliga systemet som det\r\nhandlar om för att miljön runt dessa leder skall bli\r\nbättre och vettigare. Jag tror att man måste komma\r\nihåg det.</pre><pre>Sedan tycker jag det är viktigt att man skiljer på\r\nsina roller. Det kan absolut inte vara min roll att ta\r\nstrid för att nu göra om överenskommelsen, utan min\r\nroll är att hålla i överenskommelsen så länge Göte-\r\nborgsregionen vill hålla i den. Jag skall inte riva upp\r\nen överenskommelse som visserligen kan anses\r\nvacklande men som jag uppfattar att parterna i Göte-\r\nborgsregionen verkligen är angelägna om att hålla\r\nihop. Då skall inte jag klampa in som en elefant i en\r\nporslinsfabrik och säga att jag tycker det vore käckt\r\natt göra om alltihop. Den signalen får i så fall komma\r\nfrån Göteborgspolitikerna själva, och det har den inte\r\ngjort.</pre><pre>Det finns en utbetalningsplan, och det är bara 1996\r\nårs pengar som är tillfälligt stoppade. Om man nu inte\r\nvågar starta några nya projekt tror jag det beror på att\r\nman känner osäkerhet parterna emellan i regionen.\r\nOm parterna i regionen i stället kände trygghet sinse-\r\nmellan tror jag att man hade kunnat förskottera de\r\npengar det handlar om. Nu finns det en osäkerhet,\r\nmen jag hoppas att den skall lösa upp sig i slutet av\r\nsommaren.</pre><pre>Överläggningen var härmed avslutad.</pre><pre>12 §  Svar på interpellation 1995/96:135 om\r\nE 4:ans sträckning</pre><pre>Anf.  38  Kommunikationsminister  INES\r\nUUSMANN (s)</pre><pre>Fru talman! Siw Persson har frågat mig om Väg-\r\nverket har fått i uppdrag av regeringen att planera för\r\nen alternativ sträckning av E 4:an från Ljungby och\r\nsöderut samt, om så ej är fallet, om regeringen avser\r\natt ta upp principfrågan med Vägverket.</pre><pre>Nej, Vägverket har inte fått något uppdrag att pla-\r\nnera för en alternativ sträckning av väg E 4 från\r\nLjungby och söderut.</pre><pre>Utbyggnadsplanerna för väg 23 och väg 19 fram-\r\ngår av de regionala väghållningsplaner för Region\r\nSkåne och Region Sydöst som är antagna tidigare.\r\nRegeringen har inte för avsikt att ta några initiativ för\r\natt förändra innehållet i dessa väghållningsplaner\r\nredan nu.</pre><pre>De godkända planerna gäller till dess att planerna\r\nrevideras, vilket sker vart fjärde år. Enligt gällande\r\nplaner kommer ett projekt att påbörjas på väg 23\r\ninnan nya väghållningsplaner har antagits. Det gäller\r\nförbifart vid Hässleholm, som beräknas komma att\r\npåbörjas under år 1997.</pre><pre>Nya väghållningsplaner kommer att föreligga\r\nfr.o.m. år 1998 och avse tidsperioden fram till år\r\n2007. De principer som föreslås att gälla vid upprät-\r\ntandet av dessa planer kommer regeringen att presen-\r\ntera för riksdagen i november i år. En utgångspunkt\r\nför regeringens förslag kommer att vara Kommunika-\r\ntionskommitténs betänkande, vilket nyligen överläm-\r\nnades till regeringen.</pre><pre>Anf.  39  SIW PERSSON (fp)</pre><pre>Fru talman! Jag vill tacka kommunikationsminis-\r\ntern för svaret.</pre><pre>Enligt kommunikationsministern har alltså Väg-\r\nverket inte fått något uppdrag att planera för en alter-\r\nnativ sträckning av väg E 4 från Ljungby och söderut.\r\nDet vore i så fall uppseendeväckande med tanke på\r\nvad landets högsta beslutande församling, Sveriges\r\nriksdag, har beslutat.</pre><pre>Regeringen har i proposition föreslagit att E 4:an\r\nskall vara utbyggd till motorvägsstandard hela sträck-\r\nan från Skåne till Stockholm inom den kommande\r\ntioårsperioden. Riksdagen har för sin del, med hän-\r\nvisning till den betydelse E 4:an har för landets kom-\r\nmunikationer, uttalat att alla förseningar av utbyggna-\r\nden måste undvikas. I första hand bör man, enligt\r\nutskottets mening, utan dröjsmål bygga om nuvarande\r\nsträckning genom Skåne till motorvägsstandard.</pre><pre>Det som gjorde att jag ställde frågan var att det har\r\nframkommit olika uppgifter om att man från Vägver-\r\nkets sida inte respekterar riksdagens beslut utan disku-\r\nterar andra alternativ, framför allt alternativ 4.</pre><pre>Vi är alla överens om att det är viktigt att få en\r\nenhetlig standard på hela E 4:ans sträckning. Vi vet\r\natt E 4:an har stora internationella transporter och stor\r\nbetydelse för kontakterna med övriga Europa. Av\r\nflera olika skäl måste alltså E 4:an få en god interna-\r\ntionell standard hela vägen. Internationellt god stan-\r\ndard är motorvägsstandard.</pre><pre>Jag kan därför bara hoppas att regeringen följer\r\nriksdagens uppmaning att undvika förseningar när det\r\ngäller utbyggnaden av E 4:an till motorvägsstandard.\r\nJag förstår att ministern inte kan föregripa utredningar\r\noch annat, men det vore ändå upplyftande för dem\r\nsom i dag är oroliga om ministern kunde ge någon\r\nindikation på att det inte skall bli så allvarligt som det\r\nnu talas om: att vi i Sydsverige och Sydvästsverige får\r\nminst halverade anslag. Detta skulle naturligtvis också\r\nkomma att slå mot E 4:ans möjligheter att byggas ut.</pre><pre>Anf.  40  Kommunikationsminister  INES\r\nUUSMANN (s)</pre><pre>Fru talman! Jag förstod att Siw Persson citerade\r\nfrån ett riksdagsbeslut som vi båda känner väl igen -\r\nvi satt nämligen båda och tryckte på knapparna när\r\ndet fattades. Beslutet handlar om att E 4:an i sydväst-\r\nlig riktning skall prioriteras före de andra delarna.\r\nDetta beslut gäller. Sedan pågår det förberedelsearbe-\r\nten och planförberedelser i myndigheterna, men det är\r\nde beslut som är fattade i regering och riksdag som\r\nskall följas och ingenting annat.</pre><pre>Jag kan förstå den oro som har kommit upp med\r\nanledning av att det i Kommunikationskommitténs\r\ndelbetänkande är avsatt ett mindre belopp till nyinves-\r\nteringar på vägnätet än i det gamla beslutet från 1993.\r\nDet är inte bara i Nordvästskåne den här oron har\r\nspritt sig, utan det gäller många delar av landet. Jag\r\nkan förstå och ha respekt för att det är på det sättet,\r\nmen här är faktiskt ett arbete som pågår. Vi har en\r\nremisstid, och först i november gör vi ett ordentligt,\r\nsammanhållet ställningstagande till var vi skall priori-\r\ntera nyinvesteringar i förhållande till de stora behov vi\r\nhar av underhålls- och trafiksäkerhetsåtgärder även i\r\nden här delen av vägnätet.</pre><pre>Anf.  41  SIW PERSSON (fp)</pre><pre>Fru talman! Jag har full förståelse för att man inte\r\nskall ingripa i pågående verksamhet när det gäller\r\nutredningar och annat. Då vill jag i stället fråga minis-\r\ntern så här: Är det ministerns bestämda mening att\r\nE 4:an måste ha motorvägsstandard genom hela Sve-\r\nrige och att det är så viktigt att det måste genomföras\r\nså fort det över huvud taget går?</pre><pre>Anf.  42  Kommunikationsminister  INES\r\nUUSMANN (s)</pre><pre>Fru talman! Jag ställer inte upp på att det måste\r\nvara motorväg bara för att en väg heter E 4, E 6 eller\r\nnågonting annat med E i början. Det är trafikens be-\r\nhov som skall avgöra exakt vilken standard det skall\r\nvara på just det avsnittet.</pre><pre>Interpellationen handlar faktiskt inte om det. Den\r\nhandlar om ifall man skall svänga av E 4:an ned mot\r\ncentrala Skåne. Den saken tycker jag vi kan diskutera,\r\nmen jag tror att vi nu skall ta död på det s.k. stråktän-\r\nkande som innebär att det automatiskt skall vara mo-\r\ntorväg om en väg har ett E i beteckningen. Det kan\r\njag inte ställa upp på. Men det skall vara bra standard,\r\noch E 4:an är en prioriterad del av vägnätet i sydväst-\r\nra Sverige.</pre><pre>Anf.  43  SIW PERSSON (fp)</pre><pre>Fru talman! Det kan jag hålla med om, och det är\r\nlätt att göra det. E 4:an på nämnda sträckning har ju så\r\nmycket trafik att det som ministern nämnde är ett\r\nmåste. Jag tror alltså att vi är ganska så överens.</pre><pre>Överläggningen var härmed avslutad.</pre><pre>13 §  Svar på interpellation 1995/96:140 om\r\ninformationstekniken</pre><pre>Anf.  44  Kommunikationsminister INES\r\nUUSMANN (s)</pre><pre>Fru talman! Per Unckel har ställt frågor till stats-\r\nministern avseende regeringens planer i fråga om\r\nutvecklingen av informationstekniken.</pre><pre>Arbetet inom regeringen är så fördelat att det är\r\njag som skall svara på interpellationen.</pre><pre>Den förra regeringen uppmärksammade betydel-\r\nsen av att främja utvecklingen av den nya informa-\r\ntionstekniken och påbörjade ett förtjänstfullt arbete på\r\nområdet, bl.a. genom att tillsätta en särskild IT-\r\nkommission.</pre><pre>Den nya regeringen har självfallet tagit vara på\r\ndetta arbete, men vi har också identifierat ett antal\r\nfrågeställningar av betydelse för den fortsatta utveck-\r\nlingen och integreringen av informationstekniken i\r\nvårt samhälle.</pre><pre>I omvandlingen från ett utpräglat industrisamhälle\r\ntill ett mer informations- och kunskapsinriktat samhäl-\r\nle öppnar IT-utvecklingen stora möjligheter för Sveri-\r\nge. Med en bred och effektiv användning av IT inom\r\ndet privata näringslivet och inom den offentliga sek-\r\ntorn ökar vår konkurrenskraft. Den nya tekniken\r\nminskar avstånden, vilket innebär att landets olika\r\nregioner får mera jämlika förhållanden.</pre><pre>Men vi får inte bli fartblinda av de möjligheter\r\nsom IT ger. När Per Unckel i förklenande ordalag\r\ntalar om att IT-arbetet har gått in i en lugnare fas ser\r\njag detta som något positivt. Vi skall inte rusa i väg\r\noch tro att vi är \"den globala utvecklingens absoluta\r\nspjutspets\" utan att ha gjort klart för oss vad vi menar\r\nmed de fina orden. Vi måste också vara uppmärk-\r\nsamma så att vi inte skapar ett tudelat samhälle - de\r\nsom har kunskap och tillgång till den nya tekniken\r\noch de som inte har det. Vi måste försäkra oss om att\r\nalla medborgare och alla regioner har tillgång till den\r\nnya tekniken. I detta arbete måste alla delta: stat,\r\nkommun, landsting, näringsliv, arbetsmarknadens\r\nparter m.fl. Vi måste samtidigt ta hänsyn till de säker-\r\nhets- och sårbarhetsaspekter som ett ökat IT-beroende\r\nger upphov till.</pre><pre>I den nyligen framlagda IT-propositionen\r\n(prop. 1995/96:125) har regeringen lagt fram en stra-\r\ntegi för Sveriges fortsatt framgångsrika väg in i in-\r\nformations- och kunskapssamhället.</pre><pre>I propositionen finns ett förslag till handlingspro-\r\ngram där staten prioriterar insatser på utbildningsom-\r\nrådet, på rättsområdet och inom samhällets informa-\r\ntionsförsörjning.</pre><pre>Utbildningen skall inriktas på ett livslångt lärande.\r\nDetta sker genom en IT-strategi på alla utbildningsni-\r\nvåer: alltifrån skolan och vuxenutbildningen, över\r\narbetsmarknadsutbildning och kompetensutveckling\r\npå arbetsplatser, till högre utbildning och forskning.</pre><pre>Regeringen anser vidare att varje kommun bör\r\nupprätta en IT-strategi för skolan som är i samklang\r\nmed kommunens övergripande IT-strategi. Vi avser\r\nockså att stärka insatserna för lärarutbildningarna.\r\nSkolverket och Högskoleverket skall få i uppdrag att\r\nutveckla ett informationssystem som skall stimulera\r\nframväxten av IT-baserade läromedel, s.k. läromedier.</pre><pre>Vi måste också anpassa lagstiftningen så att den\r\nnya tekniken kan bli det goda verktyg vi vill att den\r\nskall vara. Målsättningen är att vi inom tre år skall ha\r\ngenomfört nödvändiga författningsändringar inom de\r\nprioriterade rättsområdena integritetsskydd, elektro-\r\nnisk dokumenthantering i offentlig förvaltning, upp-\r\nhovsrätt, reglering av distansarbete och telelagen. Min\r\nförhoppning är att vi kan klara av det mesta av dessa\r\nanpassningar på än kortare tid.</pre><pre>I IT-strategin är infrastrukturen självklart viktig.\r\nVi skall ha en hög tillgänglighet till basinformation,\r\noch den skall vara tillväxtbefrämjande. Detta sker\r\ngenom en integrerad utveckling av\r\nIT/telekommunikationer och fysiska transporter, en\r\növersyn av telelagen och en förbättrad tillgänglighet\r\ntill och kvalitet i offentliga grunddatabaser.</pre><pre>Slutligen vill jag nämna att IT-kommissionens\r\nuppgift är dels att vara rådgivande åt regeringen i\r\növergripande och strategiska frågor på IT-området,\r\ndels att vara pådrivande och kunskapsspridande på\r\nområdet. Beroende på utfallet av riksdagens behand-\r\nling av IT-propositionen kan det bli aktuellt med en\r\nviss revidering av IT-kommissionens uppdrag.</pre><pre>Anf.  45  STIG SANDSTRÖM (v)</pre><pre>Fru talman! Jag har begärt ordet därför att jag\r\ntycker att Per Unckels interpellation är intressant. Den\r\nhar också litet grand en filosofisk karaktär. Jag har\r\nnågra frågor till Per Unckel och hoppas på ett förtyd-\r\nligande. I väntan på att Per Unckel kommer till kam-\r\nmaren kan jag kanske ställa några frågor till kommu-\r\nnikationsministern. En del av frågorna är litet all-\r\nmängiltiga. Dessutom är det här ett ämne som intres-\r\nserar många, kanske framför allt ungdomar.</pre><pre>Det är några skrivningar i interpellationen som jag\r\ntänkte ta upp. Per Unckel säger att de förslag som\r\nregeringen presenterat är knappast ägnade att bryta\r\nden negativa trenden vad gäller Sveriges ställning på\r\ninformationsteknikområdet. Jag undrar vad Per\r\nUnckel menar med det. Jag uppfattar inte att det är en\r\nnegativ trend på informationsteknikområdet i Sverige.\r\nSnarare är det nog tvärtom. Sverige är väl ett av de\r\ndatatätaste länderna i världen. Problemet i vårt sam-\r\nhälle är nog inte att vi har för litet datakraft. Snarare\r\nanvänder vi den kanske inte fullt ut eller på bästa sätt.</pre><pre>Vidare önskar Per Unckel enligt interpellationen\r\natt sådana åtgärder vidtas som är ägnade att göra det\r\nsvenska samhället så flexibelt och dynamiskt att det\r\nkan ta till vara de möjligheter som informationstekni-\r\nken erbjuder. Jag undrar vad som avses med det som\r\nsägs i den meningen.</pre><pre>Eftersom Per Unckel nu har kommit till kamma-\r\nren upprepar jag den senaste frågan. Vad menar alltså\r\ninterpellanten med det som sägs om att åtgärder måste\r\nvidtas som är ägnade att göra det svenska samhället så\r\nflexibelt och dynamiskt att det kan ta till vara de möj-\r\nligheter som informationstekniken erbjuder? Jag vet\r\ninte riktigt vad som menas med detta.</pre><pre>Litet senare i interpellationen säger Per Unckel att\r\ndet inte är först och främst de tekniska förändringarna\r\nsom är intressanta när det gäller den nya informations-\r\ntekniken, utan det rör de mest grundläggande ekono-\r\nmiska och sociala strukturerna i samhället. Vilken\r\nvision har Per Unckel i det fallet? Vad handlar det\r\negentligen om där?</pre><pre>Jag tror, och det står att läsa om i IT-\r\npropositionen, att den nya tekniken kan vara struktur-\r\nomvandlande av samhället - den kan förändra vårt\r\nsamhälle. Frågan är då: På vilket sätt? Man kan ju\r\ntänka sig att det går åt flera håll. Det kan ju gå i nega-\r\ntiv riktning, som kommunikationsminstern nämner i\r\nsitt svar. Det kan alltså öka utanförskapet, så att vi får\r\nett tudelat samhälle där några inte hinner med i den\r\nsnabba utvecklingen. Men man kan också tänka sig\r\nden förändring som vi från vår sida vill se, nämligen\r\natt arbetstiden samtidigt kortas och att vi utnyttjar\r\ntekniken där. Vi ändrar alltså på normalarbetsdagen\r\noch påbörjar samtidigt en strukturomvandling av\r\nsamhället. Därmed utnyttjas tekniken och det blir\r\nutrymme för, som det sägs här, det livslånga lärandet.\r\nDet gäller alltså bättre möjligheter till fritid, utbild-\r\nning och fri verksamhet.</pre><pre>Anf.  46  TALMANNEN</pre><pre>Nu har Per Unckel ordet. Får jag erinra om att så-\r\nväl ledamöter som regeringens företrädare får vara\r\nberedda på att frågor kan ta både kortare och längre\r\ntid än man från början kan läsa sig till.</pre><pre>Anf.  47  PER UNCKEL (m)</pre><pre>Fru talman! Det är säkerligen ett alldeles korrekt\r\npåpekande.</pre><pre>Får jag tacka kommunikationsministern för svaret,\r\nsom jag gudskelov haft möjlighet att läsa innan det\r\navgas och därför vet vad det innehöll.</pre><pre>Jag är inte riktigt övertygad av det svar som kom-\r\nmunikationsministern avger att hon till fullo inser\r\ndynamiken i den informationsteknikutveckling som\r\nSverige för närvarande befinner sig mitt uppe i.\r\nDessutom tror jag att man gör klokt i att inse att in-\r\nformationstekniken i sig inte är den enda faktor som\r\njust nu dramatiskt är på väg att omvandla villkoren för\r\nmänskligt och industriellt liv. Tillsammans med den\r\nverkar också den glada och välkomna seger som\r\nmarknadsekonomin uppenbarligen nu vinner i land\r\nefter land världen över liksom globaliseringen av\r\nekonomin.</pre><pre>Många ser informationsteknikutvecklingen till-\r\nsammans med det jag nyss nämnde som ett slags\r\nparallell i vår tid till det som inträffade när ångan och\r\nångmaskinen tog över de industriella processerna på\r\n1800-talet. De här tillsammantagna effekterna, fru\r\ntalman, leder till många olika konsekvenser, men bl.a.\r\nen som jag ber kommunikationsministern särskilt\r\nnotera: Omvandlingshastigheten i våra samhällen\r\ntilltar nu mycket raskt.</pre><pre>Det som var sant och vist för någon tid sedan är\r\ninte sant och vist i dag, vilket i sin tur ställer mycket\r\ndramatiska krav inte först och främst på informations-\r\nteknikstrategier, utan på strategier för att vårt samhäl-\r\nle totaliter skall ha förmågan att dra nytta av den nya\r\nomvandlingshastighetens alla möjligheter.</pre><pre>På den punkten skulle jag vilja fråga kommunika-\r\ntionsministern om hon har några kommentarer till hur\r\ndet svenska samhället i stort, givet detta, är rustat för\r\natt dra nytta av det goda som den nya tekniken bland\r\nmycket annat för med sig. Jag skulle för min del vara\r\nberedd att pröva hypotesen att det svenska samhället\r\nhar mycket påtagliga brister i de här hänseendena,\r\neftersom vi dess värre fortfarande är ett bland några\r\nav de mest överreglerade samhällena på jorden. Över-\r\nreglerade samhällen får extrema svårigheter att dra\r\nnytta av den finmaskiga samhällsutveckling i många\r\nvarierade former som bl.a. är informationsteknikens\r\nsignum.</pre><pre>Det var egentligen min första fråga till kommuni-\r\nkationsministern. Utifrån det svar hon har givit tror\r\njag att hon behöver öka tempot i de här hänseendena\r\nom hon skall kunna bidra till att det svenska samhället\r\nhar en möjlighet att dra nytta av allt det som nu er-\r\nbjuds.</pre><pre>Det andra jag skulle vilja kommentera i svaret\r\nhandlar just om tempot. Kommunikationsministern\r\nsäger litet överslätande, ja, talar i nästan raljanta orda-\r\nlag - om jag minns formuleringen rätt - om att den\r\nsocialdemokratiska regeringens informationsteknikar-\r\nbete har gått in i en lugnare fas. Det var den förre IT-\r\nministern Jan Nygrens formulering med syfte på den\r\nförra regeringens ambitioner på det här området.</pre><pre>Gentemot detta vill jag gärna kontrastera det som\r\nSveriges tekniska attachéer skriver i en rapport till\r\nInes Uusmanns regering, utifrån utgångspunkten att\r\nSverige borde tillhöra världens främsta IT-nationer:\r\nDå måste Sverige öka tempot.</pre><pre>Jag tror att detta är viktigt att minnas. Inte nog\r\nmed att informationstekniken i sig finns i en värld\r\nstadd i snabb omvandling. Den hjälper själv till med\r\nden snabba omvandlingen. De länder som inte är\r\nberedda att säga: Vi vill ligga i den absoluta fronten\r\noch vara beredda att dra slutsatser av detta, de länder-\r\nna kommer att halka efter och ty följande förvägra\r\nsina medborgare tillgång till åtskilligt av det goda som\r\nden nya informationstekniken för med sig.</pre><pre>Min önskan till kommunikationsministern är alltså\r\natt sluta att ta det lugnt och höja Sveriges ambitioner.</pre><pre>Anf.  48  Kommunikationsminister INES\r\nUUSMANN (s)</pre><pre>Fru talman! Jag tror att detta handlar litet grand\r\nom hur man ser informationstekniken. Jag tyckte att\r\ndet började så bra när Per Unckel sade att informa-\r\ntionstekniken är en av de saker som gör att vårt sam-\r\nhälle förändras. Jag tror att det är precis så. Det finns\r\nen mängd olika saker som påverkar.</pre><pre>Jag delar naturligtvis uppfattningen att det är en\r\noerhört snabb omvandlingstakt i vårt land, men också\r\ni världen i dess helhet. Skillnaden mellan mig och Per\r\nUnckel är att jag inte tror att vi löser problemen med\r\natt avreglera totalt sett. De generella förslagen som\r\njag har läst i den motion som Moderaterna har avgivit\r\nhandlar ju om det vanliga som Moderaterna alltid\r\nsäger: Förändra arbetsrätten och sänk skatterna, så\r\nlöser det sig. Så enkelt är det faktiskt inte.</pre><pre>Det handlar ju om att vi nu skall ställa om oss. Det\r\när detta som är det stora och svåra. När jag då ser att\r\nPer Unckel skriver i sin fråga att vi skall vara världs-\r\nledande i fråga om informationstekniken blir jag litet\r\nförskräckt. Att vara världsledande i fråga om infor-\r\nmationstekniken, vad betyder det egentligen för nå-\r\ngonting? Vi vill ju att Sverige totalt sett skall vara det\r\nbästa landet att leva i. Då skall vi använda också det\r\nhär verktyget, för informationsteknik är ju ett verktyg\r\nsom vi skall använda i den nya tiden.</pre><pre>Att släppa på regelsystem och sådant kan låta sig\r\ngöras, vi skall vara flexibla, men ingen kommer att\r\ndigitalisera kulturarvet. Ingen, om vi inte har några\r\nnationella intressen som står bakom, kommer att\r\nbygga upp de grunddatabaser som vi behöver för att\r\nanvända informationstekniken. Det är det som är det\r\nstora och svåra, att ställa om hela samhället, inklusive\r\natt vi, oavsett kön, oavsett tidigare utbildning, måste\r\nlära oss att använda det nya verktyget.</pre><pre>Ett exempel på detta är att Internetanslutningen\r\nökar. Man kan säga att det är en boom i vårt land.\r\nInternet kommer från början i och för sig inte från en\r\nöppen marknad utan från försvarsindustrin och i vårt\r\nland mycket via Sunnet. Nu börjar man säga: Det är\r\nväl bra att vi har många Internetanvändare. Men In-\r\nternetanvändarna börjar säga: Vad skall vi ha det här\r\ntill? Det var kanske inte så kul.</pre><pre>Då kommer vi tillbaka till att vi måste använda\r\ntekniken på det bästa sättet. Och detta tror jag att vi\r\nkan göra mycket bättre i form av en konstruktiv dia-\r\nlog och ett samarbete i hela landet än genom att vi\r\nkonfronterar varandra.</pre><pre>Anf.  49  PER UNCKEL (m)</pre><pre>Fru talman! Får jag bara rätta kommunikations-\r\nministern på en punkt, nämligen att jag tycker att\r\nSverige skall vara världsledande i fråga om använd-\r\nningen av informationstekniken, gärna i fråga om\r\ninformationstekniken i stort, men det är användningen\r\nsom är det centrala.</pre><pre>Jag delar kommunikationsministerns uppfattning\r\nom glädjen av dialog. Jag begriper bara inte vad detta\r\nstår i för motsatsställning till avreglering. Kommuni-\r\nkationsministern om någon måste veta vilken kraft\r\nsom har legat i avregleringen av den svenska tele-\r\nmarknaden. Gudskelov att vi genomförde den för ett\r\npar år sedan och gjorde Sverige till ett föredöme i\r\nvärlden på detta område. Det är alltså viktigt med\r\navreglering.</pre><pre>Lika viktigt som det är med avreglering på tele-\r\nmarknadsområdet är det med avreglering på alla and-\r\nra områden. Det åstadkommer nämligen det viktigaste\r\nav allt, utrymme för den konkurrens och den initiativ-\r\nkraft som passar som hand i handske på informations-\r\nteknikens själva väsen.</pre><pre>Fru talman! Om det någonsin har varit lämpligt att\r\nmed statliga metoder reglera fram framtiden, så är det\r\nsällsynt olämpligt att försöka sig på ett sådant expe-\r\nriment med något så mångfasetterat i sig som infor-\r\nmationsteknikanvändningen. Det är därför t.o.m.\r\nmycket stoiska socialister egentligen rätt kvickt drar\r\nsig tillbaka från sina reglerande ambitioner så snart\r\ninformationstekniken kommer på tal, därför att de\r\ninser att med informationstekniken krockar dessa\r\ngamla visioner med verkligheten.</pre><pre>Så, Ines Uusmann, ta ett gott råd: Närhelst det\r\nfinns möjlighet att avreglera, gör det! Varhelst det\r\nfinns en reglering kvar löper vi den potentiella risken\r\natt denna kommer att döda initiativkraft, kreativitet\r\noch människors livsprojekt.</pre><pre>Detta är min allmänna grundinställning. Överallt i\r\nvärlden där man har prövat på avreglering har detta\r\nsatt fart på dynamiken. Detta krävs i särskilt stor\r\nutsträckning när det gäller informationstekniken.</pre><pre>Detta om avregleringen. En sådan ambition, fru\r\ntalman, står på intet sätt i någon motsatsställning till\r\natt det allmänna, t.ex. i egenskap av förvaltare av\r\nkulturarvet, har en viktig uppgift att fylla när det gäl-\r\nler att göra det allmännas skatter tillgängliga för\r\nmänniskor i gemen. Men koncentrera då era insatser\r\npå detta, där det allmänna har en exklusiv uppgift, och\r\nlåt andra som sköter de tingen bättre klara uppgifterna\r\ndär marknaden har större förutsättningar!</pre><pre>Ett område där det allmänna har en alldeles sär-\r\nskilt exklusiv uppgift ligger i att säkerställa att den\r\nrättsliga regleringen är väl anpassad efter de nya vill-\r\nkor som informationstekniken anmäler. Ines Uusmann\r\när inte gammal i sitt nuvarande IT-ämbete, och jag\r\nskall därför inte klanka på henne när det gäller förhis-\r\ntorien, men det är, som Ines Uusmann bör veta och\r\nom uttrycket tillåts, en visa på stan hur illa den tidiga-\r\nre socialdemokratiska regeringen skött det helt centra-\r\nla område som gäller spelreglerna för den nya tekni-\r\nken.</pre><pre>Om det inte anses förmätet att ge kommunika-\r\ntionsministern ett råd till vill jag därför säga: Säker-\r\nställ att de jurister som är satta att omforma dagens\r\nlagkomplex till den nya teknologins villkor får litet\r\nfart under fötterna, så att inte alltför många männi-\r\nskor, för att kunna göra sig hörda i informationstekni-\r\nkutvecklingen, ständigt tvingas leva på kanten av vad\r\nden nuvarande lagstiftningen medger!</pre><pre>Anf.  50  STIG SANDSTRÖM (v)</pre><pre>Fru talman! Jag tyckte att det var en intressant in-\r\nterpellation, och jag hade trott att vi skulle få del av\r\nvisioner om vilket samhälle och vilken strukturom-\r\nvandling som Per Unckel har tänkt sig att informa-\r\ntionstekniken skulle innebära. Det är ovanligt att höra\r\nmoderater diskutera samhället som sådant. Det gäller\r\nannars mest frågor om individen osv. Det var detta\r\nsom jag undrade om, men jag fick tyvärr inget svar.</pre><pre>Vi fick i och för sig höra många vackra ord om\r\nhur viktigt, nödvändigt osv. det är med den tekniken,\r\noch det kan väl vara så. Min personliga uppfattning är\r\nden att om samhället är demokratiskt, rättvist och\r\njämlikt, kommer också tekniken till bra användning.\r\nMin personliga vision är den att vi skall kunna använ-\r\nda tekniken exempelvis till att förkorta arbetstiden.</pre><pre>Det är sant, som Unckel sade, att ångmaskinen\r\nförändrade samhället. Nya tekniker har en sådan dy-\r\nnamik att de kan göra det. Men det kan också omvänt\r\nvara så att samhället kan påverka tekniken, så att den\r\nkommer till användning på ett bra sätt. Det är i\r\nmycket en fråga om politisk vilja. Vad vill vi göra\r\nmed de nya verktygen? Vi har en mycket bra chans att\r\ngenomföra en rejäl strukturomvandling i samhället,\r\nvilket jag tror är önskvärt.</pre><pre>Vi har kanske kört fast litet grand. Vi producerar i\r\ndag mer av arbetslöshet och marginalisering, och vi\r\nställer människor vid sidan om produktionsapparaten.\r\nVi måste ta tag i det här. En av huvuduppgifterna är\r\natt öka efterfrågan på arbetskraft. Där har den nya\r\ntekniken en nyckelroll.</pre><pre>Anf.  51  Kommunikationsminister INES\r\nUUSMANN (s)</pre><pre>Fru talman! Jag tycker naturligtvis att det är\r\nmycket intressant att få goda råd från Per Unckel, och\r\ndärför lyssnade jag så noggrant som jag förmådde till\r\nhans råd. Men jag måste säga att det var litet grand\r\nsom gumman sade när hon klippte grisen: Det var\r\nmycket skrik för litet ull.</pre><pre>Om man verkligen anstränger sig för att lyssna till\r\nvad Per Unckel säger kommer man fram till följande:\r\nVi har haft en avreglering på teleområdet, och vi skall\r\navreglera också på alla andra samhällsområden - då\r\nblir allting bra. Det är verkligen att förenkla det hela.</pre><pre>Med anledning av talet om avreglering på teleom-\r\nrådet vill jag säga att vi faktiskt har en reglering på\r\ntelemarknaden. Jag ägnar mycken möda åt att försöka\r\nfå mina medministrar i EU att förstå den svenska\r\nmodellen för reglering på telemarknaden. I väldigt\r\nmånga länder tycker man att vår, som vi kallar det,\r\nlätta reglering är alldeles för släpphänt. Det land som\r\nhar svårast för detta - trots att det kallar sig avreglerat\r\n- är Storbritannien, som är oerhört detaljinriktat. Vi\r\nskall självklart ha regleringar, men på ett korrekt och\r\nflexibelt sätt. Annars fungerar det faktiskt inte.</pre><pre>Rådet att avreglera närhelst det finns möjlighet till\r\ndet var något diffust, om jag skall tillåta mig att re-\r\ncensera Per Unckel.</pre><pre>Vad skall vi göra på den nationella nivån? Vilken\r\när statens roll i detta sammanhang? I den IT-\r\nproposition som regeringen har lagt fram har vi pekat\r\npå ett antal prioriterade områden. Det handlar om\r\nutbildning, om det livslånga lärandet, om nationella\r\ndatabaser och om rättsordningen. Det är oerhört vä-\r\nsentligt att man funderar över hur anpassningen skall\r\nske. Vi har faktiskt ambitionen att det här skall gå\r\nganska fort.</pre><pre>Tre år är en kort tid i detta sammanhang, men om\r\ndet går fortare, är det naturligtvis oerhört bra. Det\r\nmåste resoneras igenom hur man skall klara upphovs-\r\nrätten. Man måste klara en hel del via internationella\r\növerenskommelser om den rättsliga normeringen. Se\r\nt.ex. på frågan om barnpornografi! I Amerika går man\r\nifrån vårt synsätt att denna är en naturlig fråga för\r\ntryckfriheten, och man säger att det som är oanstän-\r\ndigt inte skall vara tillgängligt för barn under 16 år,\r\ninte heller när det kommer på IT.</pre><pre>Dessa saker är inte alldeles lätta, och vi behöver\r\nfaktiskt ta det något grundligt, inte bara rusa i väg. Jag\r\nmenar att vi har kommit in i en något lugnare fas. Det\r\nhandlar om att ställa om samhället för att vi - jag tror\r\natt vi har samma uppfattning om detta - skall bli så-\r\ndana användare och tillämpare av den nya tekniken att\r\nvårt land blir bra både industriellt och för medborgar-\r\nna.</pre><pre>Anf.  52  PER UNCKEL (m)</pre><pre>Fru talman! Visst hoppas jag att det rättsliga arbe-\r\ntet skall bedrivas med all tänkbar noggrannhet, men\r\nman skall inte förväxla noggrannhet med att dra be-\r\nnen efter sig.</pre><pre>Två avslutande kommentarer. Den första handlar\r\nom avregleringen. Jag börjar misstänka att Ines Uus-\r\nmann inte riktigt förstår dynamiken i det som avreg-\r\nlering egentligen handlar om. Om hon vill kalla avreg-\r\nlering för omreglering bjuder jag på detta, bara inne-\r\nbörden är densamma, dvs. att släppa loss kreativitet\r\noch konkurrens för att därigenom säkerställa att alla\r\ngoda krafters intressen och möjligheter tas till vara.</pre><pre>Låt mig bara påminna Ines Uusmann om ett par av\r\navregleringens stora tidsepoker. Det var under tiden\r\nfrån 1800-talets mitt och fram till början av 1900-talet\r\nsom vi skapade grunden för de nya industrisamhälle-\r\nna. Det var - för att ge ett annat exempel - efterkrigs-\r\ntidens avreglering i Europa som byggde upp Europa\r\nefter andra världskriget. Detta är två exempel på vad\r\nsom händer när man släpper fram alla de goda krafter\r\nsom regleringen tenderar att hålla tillbaka.</pre><pre>När vi i dag ser ut över världen på de länder som\r\när framgångsrika, ekonomiskt och i andra hänseen-\r\nden, inklusive i introduktionen av den nya teknologin,\r\nsäger en del att den nya tekniken och den nya världen\r\ninte går att reglera fram. Det går för snabbt, och den\r\när för mångfasetterad. Det finns ingen bättre möjlig-\r\nhet än att säkerställa att alla i fri konkurrens med\r\nvarandra får lämna sitt bidrag. Jag skulle önska att\r\nInes Uusmann insåg kraften i detta. Inser hon inte den\r\nkraften och är hon inte beredd att bejaka den, kommer\r\nde mycket lättrörliga kapitalströmmarna och den\r\nmycket lättrörliga tekniken att gå någon annanstans,\r\noch då står Sverige där med sin lugnare takt men utan\r\nde kreativa konkurrensmöjligheterna.</pre><pre>Jag har till slut blivit tillfrågad om min vision om\r\nframtiden när det gäller informationsteknikens an-\r\nvändning. Fru talman! Jag har en stor vision, nämli-\r\ngen att vi skall kunna använda informationstekniken\r\nsom det mäktiga verktyg för individualisering som\r\nden har potential för att vara.</pre><pre>Anf.  53  Kommunikationsminister INES\r\nUUSMANN (s)</pre><pre>Fru talman! Jag beklagar att jag inte har kommen-\r\nterat Stig Sandströms inlägg, men jag uppfattade att\r\nde egentligen mer var riktade till Per Unckel än till\r\nmig, och vi kanske skall föra den debatten vid ett\r\nannat tillfälle.</pre><pre>Det ligger väldigt mycket i att arbetstider föränd-\r\nras och att hela samhället kommer att förändras med\r\nden här nya tekniken. Många säger till mig: \"Du säger\r\natt du skall bejaka den nya tekniken, men det kommer\r\nju att innebära att vi får färre jobb.\" Jag menar tvärt-\r\nom att den nya tekniken ger möjligheter, både till nya\r\njobb och till tillväxt.</pre><pre>Jag vill avslutningsvis säga att vi nu skall bejaka\r\nutvecklingen av användningen av IT. Det handlar om\r\nhur vi gör det i hemmen, i skolorna och i telestugor\r\nrunt omkring. Det ger unika möjligheter till arbets-\r\nplatser runt omkring i vårt land. Detta är alltså ett\r\nregionalpolitiskt väldigt viktigt instrument.</pre><pre>Samtidigt menar jag att svensk industri har oerhört\r\ngoda möjligheter att vara konkurrenskraftig på det här\r\nområdet, och det skall vi också bejaka och stödja med\r\nforskning och utveckling. Jag kom för bara några\r\ndagar sedan från Kina, där jag har hjälpt svenska\r\nföretag att öppna dörrar till den marknaden. Jag vet att\r\nsvensk industri har oerhört mycket att komma med på\r\ndet här området, och det är bra för hela Sverige och\r\nför hela Sveriges medborgare.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 16.32 på förslag av talman-\r\nnen att ajournera förhandlingarna till kl. 18.00.</pre><pre>Återupptagna förhandlingar</pre><pre>Förhandlingarna återupptogs kl. 18.00.</pre><pre>14 §  Svar på interpellation 1995/96:143 om\r\nåtgärder mot fattigdom</pre><pre>Anf.  54  Statsrådet MAJ-INGER\r\nKLINGVALL (s)</pre><pre>Fru talman! Ragnhild Pohanka har frågat om so-\r\ncialministern har tagit del av den senaste tidens rap-\r\nporter om hur neddragningarna inom socialförsäk-\r\nringssystemen slagit mot ensamstående mödrar samt\r\npå vilket sätt socialministern avser att medverka till\r\natt underlätta deras framtida situation. Arbetet inom\r\nregeringen är så fördelat att det är jag som skall svara\r\npå interpellationen.</pre><pre>Ungefär en fjärdedel av barnen i Sverige lever i\r\ndag inte tillsammans med båda sina biologiska föräld-\r\nrar. Av dessa barn bor 60 % med en ensamstående\r\nförälder, medan övriga bor i ombildade familjer. Av\r\nde ensamboende föräldrarna är närmare 90 % kvin-\r\nnor.</pre><pre>Jag har tagit del av den rapport som utarbetats på\r\nuppdrag av min företrädare Anna Hedborg om ensam-\r\nföräldrarnas situation. Av rapporten framgår att en-\r\nsamstående föräldrar och deras barn inte utgör en\r\nmarginaliserad grupp. De försörjer sig liksom andra\r\nföräldrar i huvudsak genom eget arbete. Detta är in-\r\nternationellt sett unikt. I många andra länder står en\r\nstörre andel av ensamföräldrarna utanför arbetsmark-\r\nnaden och är därmed helt och hållet beroende av bi-\r\ndrag för sin försörjning.</pre><pre>Två viktiga skäl till att ensamföräldrar i så förhål-\r\nlandevis stor utsträckning har kunnat försörja sig på\r\neget arbete är en väl utbyggd barnomsorg och ett\r\nbidragssystem som inte skapar fattigdomsfällor ge-\r\nnom behovsprövning. Den svenska familjepolitiken är\r\ngenerell och syftar till att ge barn goda och jämlika\r\nvillkor oberoende av i vilken familj de lever. Familje-\r\npolitiken syftar också till att stödja föräldrarnas möj-\r\nligheter att förena föräldraskap med förvärvsarbete.\r\nTanken är och har varit att ensamstående föräldrar\r\nlika väl som samboende skall kunna leva på sin för-\r\nvärvsinkomst.</pre><pre>Ensamföräldrarna är inte heller en homogen\r\ngrupp. Stora skillnader finns när det gäller hur många\r\nbarn de har, hur gamla de är, vilken utbildning de har,\r\nvilka inkomster de har och i vilken utsträckning de\r\ndelar ansvaret för barnet med den andra föräldern.</pre><pre>Beträffande ensamföräldrarnas ekonomi har ar-\r\nbetsgruppen funnit att de nu som förr har en svårare\r\nekonomisk situation än tvåföräldrafamiljerna. Det är\r\nsvårare att leva på en lön än två. Dessutom är ensam-\r\nföräldrarna till övervägande del kvinnor, och kvinno-\r\nlöner ligger lägre än mäns.</pre><pre>Mätt enligt internationell norm är mycket få en-\r\nsamföräldrar i Sverige fattiga. Endast ca 5 % har en\r\ndisponibel inkomst under halva medianinkomsten,\r\njämfört med t.ex. USA, där 60 % ligger under. Det\r\nberor inte i första hand på generösa bidrag utan på att\r\nensamstående mammor är väl förankrade på arbets-\r\nmarknaden.</pre><pre>Det försämrade arbetsmarknadsläget under 90-\r\ntalet har gett anledning till oro för ensamföräldrarnas\r\nställning på arbetsmarknaden. Risken för att en ensam\r\nsmåbarnsmamma hamnar sist i kön till jobb är uppen-\r\nbar.</pre><pre>Den allmänna bilden har varit att ensamstående\r\nmödrar förvärvsarbetar lika mycket som andra kvin-\r\nnor, men så är inte fallet längre. Framför allt de yngre\r\nensamföräldrarna med små barn har drabbats speciellt\r\nhårt av arbetslösheten och står oftare utanför arbets-\r\nkraften än samboende kvinnor med barn.</pre><pre>Jag är oroad över den ökade arbetslösheten bland\r\nde unga ensamstående mammorna. Av arbetsgruppens\r\nrapport framkommer att det är främst bland de yngre\r\noch lågutbildade i ensamföräldergruppen som arbets-\r\nlösheten är hög. I enlighet med arbetslinjen bör stöden\r\ndärför i första hand inriktas på att öka förutsättningar-\r\nna till egen försörjning. Det måste därför vara möjligt\r\natt gå tillbaka till utbildning även om man har barn.</pre><pre>Regeringen har därför i tilläggsdirektiv (dir.\r\n1996:19) till Studiestödskommittén överlämnat rap-\r\nporten om de ensamstående föräldrarna för att över-\r\nväga hur studier skall kunna underlättas för dem med\r\nstor försörjningsbörda. Den andra föräldern måste\r\nockså ta ett praktiskt och ekonomiskt ansvar för bar-\r\nnet.</pre><pre>Vi måste hålla fast vid den generella välfärdspoli-\r\ntiken så att vi inte skapar fattigdomsfällor, som låser\r\nin ensamma mammor i fattigdom och bidragsberoen-\r\nde. Vi måste värna om en bra barnomsorg till alla\r\nbarn. Kommunerna borde ge särskilt ensamstående\r\nmammor möjlighet att behålla barnomsorgen vid\r\narbetslöshet.</pre><pre>Anf.  55  RAGNHILD POHANKA (mp)</pre><pre>Fru talman! Jag får hälsa Maj-Inger Klingvall väl-\r\nkommen till statsrådsstolen och tacka för svaret.</pre><pre>De ensamstående föräldrarna är verkligen ingen\r\nhomogen grupp. Där finns den högutbildade mannen\r\neller kvinnan med ett bra arbete, fungerande barnom-\r\nsorg och förhoppningsvis god kontakt med den andra\r\nföräldern, något som ger den huvudsakliga vårdnads-\r\nhavaren en möjlighet till vila och rekreation - ansva-\r\nret känns ju lättare när man ibland blir avlastad. Sedan\r\nfinns den ensamstående, lågutbildade, påpassade\r\nföräldern, oftast en kvinna, vars barn har dålig eller\r\ningen kontakt med den andra föräldern. Denna kvinna\r\nhar kanske brutit upp från sin hemtrakt på grund av\r\narbete, utbildning eller äktenskap och har dessutom\r\ntappat sitt sociala nätverk. Hon har på det sättet ingen\r\nkontakt med barnets mormor eller farmor, med sys-\r\nkon eller nära vänner. Mellan dessa två ytterligheter\r\nfinns alla varianter.</pre><pre>Det finns också handikappade föräldrar, som ofta\r\när ensamstående och har en dubbel börda att bära.\r\nDessa föräldrar har inte tagits med så mycket i den\r\nhär rapporten, men vi borde kanske tänka speciellt på\r\ndem också.</pre><pre>Det går inte att leva på den låga lön som många\r\nkvinnor har ens om det är en heltidslön. Ofta arbetar\r\nkvinnan bara deltid, och nu får hon inte längre\r\nstämpla upp till heltid, vilket tidigare ofta var en\r\nräddning.</pre><pre>Om hon vill studera har hon också tappat barn-\r\ntillägget i svuxa, något som vi har diskuterat hur\r\nmånga gånger som helst här i kammaren. Det betyder\r\natt många ensamstående föräldrar avstår från att stu-\r\ndera eller har avbrutit sina studier, som de så väl be-\r\nhövde för att komma vidare och/eller få ett nytt arbe-\r\nte. De väljer att stämpla, eftersom det ger mer pengar.\r\nMan kan alltså få mer pengar i börsen av att göra\r\ningenting än av att studera, något som är bra både för\r\nprivatpersonen och för samhället. Vi talar ofta om\r\narbetslinjen, men enligt min mening är att studera att\r\narbeta.</pre><pre>Ämnar statsrådet studera den här frågan fördoms-\r\nfritt ytterligare en gång? Den är viktig, särskilt med\r\ntanke på alla lovvärda satsningar som görs och skall\r\nstarta på utbildningsområdet. Hjälp till självhjälp kan\r\nleda ut ur bidragsberoendet.</pre><pre>Endast 5 % av ensamföräldrarna i Sverige har en\r\ndisponibel inkomst under halva mediannkomsten, det\r\när alldeles riktigt, men långt innan man har kommit\r\nner på den nivån hamnar man under existensmini-\r\nmum. Det är sant att människor ofta räknas som fatti-\r\nga först då de har under hälften av medianinkomsten,\r\nmen det är lågt räknat. Det räcker i alla fall till 50\r\nmiljoner fattiga i EU - då räknar man olika i varje\r\nland.</pre><pre>Det är lätt att en apati kommer över dessa föräld-\r\nrar och att de känner allt som hopplöst, och det är inte\r\nheller någon bra miljö för barn att växa upp i.</pre><pre>Självfallet måste den andra föräldern ta ett större\r\nansvar, men det kan vi inte lagstifta om här. Det är\r\nendast bidragsförskottet, de ekonomiska förutsätt-\r\nningarna, som vi kan lagstifta om. Förslaget innebär\r\nockså ett större ansvar för båda föräldrarna när det\r\ngäller ekonomin. I många fall finns ingen pappa som\r\när till för barnet, och i de fallen måste samhället hjäl-\r\npa till genom extra bidrag för barn till vuxenstuderan-\r\nde, genom dagisplats för barnet vid arbetslöshet så att\r\nmamman kan söka jobb och genom barnavårdscentra-\r\nlen och barnhälsovården genom uppsökande verk-\r\nsamhet.</pre><pre>Sänkningen av barnbidraget, borttagandet av fler-\r\nbarnstillägget, sänkningen av föräldrapenningen,\r\nhöjningen av kommunalskatten, höjningen av dagi-\r\nsavgifter och höjningen av sjukvårdskostnader och\r\nmedicinkostnader genom förändringen av högkost-\r\nnadsskyddet - har man inom regeringen tittat på hur\r\ndessa höjningar av kostnader och sänkningar av trans-\r\nfereringar slår mot ensamstående med barn? Tänker\r\nstatsrådet initiera en konsekvensanalys av detta?</pre><pre>Anf.  56  ULLA HOFFMANN (v)</pre><pre>Fru talman! Jag är ensamstående mamma till tre\r\nvuxna barn. Mina söner har fått samma villkor som\r\nandra barn, för när vi som bäst behövde det hade jag\r\nlåga dagistaxor, låg skatt och höga bostadsbidrag. Jag\r\nkunde, till skillnad från min mamma, välja att lämna\r\nett dåligt äktenskap och veta att familjen skulle klara\r\nsig ekonomiskt - inte i något överflöd, men att vi\r\nskulle överleva. Jag var inte beroende av en enskild\r\nman, utan blev i stället beroende av den omfördelning\r\nsom staten gjorde av de samlade resurserna.</pre><pre>Genom bidrag, progressiv skatteskala, barnomsorg\r\noch skola har familjepolitiken varit inriktad på kvin-\r\nnors självförsörjande vare sig de är gifta, sammanbo-\r\nende eller ensamstående - eller som man säger på\r\nisländska - makalösa.</pre><pre>Genom samspelet mellan transfereringar och verk-\r\nsamheter har också ensamstående mammor blivit väl\r\nförankrade på arbetsmarknaden. När barnen var sjuka\r\nfanns det t.ex. s.k. hemsamariter som tog hand om\r\nbarnen så att mamman kunde gå till jobbet. Men ge-\r\nnom den förda ekonomiska politiken har kommunerna\r\ntvingats prioritera hårt bland verksamheten, och dag-\r\nbarnvårdarinnorna har försvunnit. Självfallet har detta\r\nlett till att arbetsgivarna har sett sin chans till att dis-\r\nkriminera ensamstående mödrar. Och det handlar inte\r\nenbart om lågutbildade, unga mammor. Undersök-\r\nningar som professor Ulla Björnberg presenterade i\r\nlördags visar att oavsett utbildningsnivå och ålder är\r\nskillnaderna mellan gifta och ensamstående mammor\r\ndubbelt så höga vad gäller arbetslöshet. Allra svårast\r\när det för mödrar med små barn. Det innebär - tvärt-\r\nemot vad statsrådet hävdar i sitt svar - att ensamstå-\r\nende mödrar marginaliseras.</pre><pre>Genom regeringens nedskärningar i socialförsäk-\r\nringssystemen, barnbidragen osv. blir allt fler ensam-\r\nstående mödrar hänvisade till socialkontoren. Och de\r\nbidrag som de får där tar en allt större del av kommu-\r\nnernas budget och drabbar i förlängningen också\r\nverksamheterna. Det enda som kommunerna nu har\r\nkvar att skära i är barnomsorgspengen.</pre><pre>Med den politik som nu förs inom familjepoliti-\r\nkens och socialpolitikens områden sviker regeringen\r\nkvinnorna och gör dem återigen beroende av enskilda\r\nmän. Jag delar statsrådets uppfattning att vi måste\r\nhävda arbetslinjen, att våra åtgärder måste inriktas på\r\negen försörjning. Men om nu forskningen visar att\r\nensamstående mödrar - oberoende av utbildning och\r\nålder - diskrimineras på arbetsmarknaden är de rätta\r\nåtgärderna att se till att kommunerna får möjlighet att\r\nt.ex. tillhandahålla dagbarnvårdarinnor. Och då är det\r\ninte någon lösning att sänka nivåerna i bidrag eller\r\ntransfereringar som leder till ökade socialbidragskost-\r\nnader och minskad verksamhet.</pre><pre>Och om nu statsrådet tycker att det är viktigt att gå\r\ntillbaka till utbildning för de korttidsutbildade maka-\r\nlösa mammorna, varför har då regeringen tagit bort\r\nbarntillägget i vuxenstudiestödet? När jag läser vår-\r\nbudgeten ser jag till min förskräckelse att statsrådet\r\nKlingvall har fallit in i den engelska klappjakten på\r\nensamstående mödrar och ytterligare vill skära ner på\r\nunderhållsbidraget. Varför, Maj-Inger Klingvall, skär\r\nregeringen ner på underhållsbidraget för barn till\r\nensamstående föräldrar?</pre><pre>Anf.  57  Statsrådet MAJ-INGER\r\nKLINGVALL (s)</pre><pre>Fru talman! Ragnhild Pohanka tog bl.a. upp hur\r\nregeringen har bedömt den ekonomiska situationen\r\nför ensamstående föräldrar i förhållande till de bespa-\r\nringar som har gjorts i transfereringssystemet. Den\r\nhär rapporten är ju en källa för just kunskap om hur\r\nsituationen har utvecklats för ensamföräldrarna. Det\r\när viktigt att påpeka att ensamföräldrarna är en grupp\r\nsom har lägre inkomster. Det beror naturligtvis på att\r\nmånga av dem är kvinnor och har lägre löner än män.\r\nSom jag sade i mitt svar beror det på att arbetslöshe-\r\nten har drabbat denna grupp av kvinnor mer än vad\r\nden har drabbat kvinnor i samboendeförhållanden.</pre><pre>Men ser man till hela gruppen föräldrar sjönk in-\r\nkomsterna realt mellan 1989 och 1993 för både en-\r\nsamboende och samboende föräldrar. Detta har inte\r\nlett till att de ensamförsörjande har blivit fler när det\r\ngäller att söka socialbidrag. Man kan se att fler av\r\ndem har hamnat under normen, men andelen ensam-\r\nstående kvinnor som någon gång under året har fått\r\nsocialbidrag har inte ökat under 90-talet. Liksom\r\ntidigare är det ungefär en tredjedel som söker social-\r\nbidrag.</pre><pre>På Ulla Hoffmanns konkreta fråga om under-\r\nhållsbidraget vill jag svara att det kommer ett förslag\r\nfrån regeringen om förändringar i underhållsbidraget\r\nsom inte skall drabba mammorna på det sätt som Ulla\r\nHoffmann ger uttryck för.</pre><pre>En annan väldigt viktig prioritering i regeringens\r\npolitik när det gäller att sanera statsfinanserna är att\r\nprioritera verksamheterna. Det beror naturligtvis på\r\natt det som är så oerhört viktigt för de ensamstående\r\nmammorna är möjligheten till arbete och utbildning\r\nsamt till egen försörjning. För att de skall klara detta\r\nmåste också samhällets stöd i form av en barnomsorg\r\nsom räcker till vara utomordentligt högt prioriterad.</pre><pre>Att vi har en familjepolitik som fungerar för alla,\r\noavsett familjesituation, är en mycket viktig del i\r\nregeringens politik. De ensamstående föräldrarna som\r\ngrupp i Sverige kan inte påstås vara en marginaliserad\r\ngrupp, eftersom dessa kvinnor till största delen själva\r\nklarar sin försörjning.</pre><pre>Anf.  58  RAGNHILD POHANKA (mp)</pre><pre>Fru talman! Att vara ensamstående mamma har\r\nunder ett antal år varit också min lott. Jag har varit\r\nensam med fem barn. Men jag säger som Ulla Hoff-\r\nmann sade, att det på den tiden gick ganska bra om\r\nman hade ett heltidsarbete.</pre><pre>Ensamföräldrarnas besvärliga situation har belysts\r\nflitigt i massmedierna, så jag tänker bara gå in på de\r\nmer könsrelaterade skillnaderna vad gäller föräldra-\r\nskap och socialbidragsberoende. 35 % av samtliga\r\nensamstående mammor i landet uppbar socialbidrag\r\nvid något tillfälle under 1994 - precis som Maj-Inger\r\nKlingvall sade. Motsvarande siffra för ensamstående\r\npappor var 17 %. Litet drastiskt skulle jag kunna säga\r\natt för att barnen skall undgå fattigdom vore det bättre\r\natt de bodde hos sina fäder. Troligen har män med\r\nbättre inkomster större chans att få ha barnen boende\r\nhos sig vid skilsmässa, så förmodligen utgör inte\r\ndessa ensamstående pappor ett tvärsnitt av samhället.\r\nAntalet män med kriminalitet och missbruk är betyd-\r\nligt större än antalet kvinnor. En hel del män diskva-\r\nlificerar sig därför själva som vårdnadshavare.</pre><pre>Mer intressant är att av de ensamförsörjande som\r\nfår socialbidrag lyckas ensamstående pappor i genom-\r\nsnitt få 4 000 kr mer i bidrag/år än vad ensamstående\r\nmammor får. I dessa siffror avspeglas kanske samhäl-\r\nlets och socialsekreterarnas syn på föräldraskap. Skall\r\ndet kanske vara mer förbundet med uppoffringar för\r\nkvinnor? Är det därför som socialsekreterarna har\r\nlättare för att tillfredsställa männens behov av mer\r\nbidrag? Detta kommer förhoppningsvis barnen till\r\ngodo i form av ökade möjligheter till bättre kläder,\r\ndyrare fritidsaktiviteter m.m. Barn hos ensamstående\r\npappor gynnas vare sig dessa pappor får bidrag eller\r\nej.</pre><pre>Ensamföräldrarna har i särskilt hög grad drabbats\r\nav krisen på arbetsmarknaden. De mest utsatta i grup-\r\npen utgörs av yngre, lågutbildade ensamma mödrar\r\nmed invandrarbakgrund. Kön, klass och etnicitet slår\r\nfortfarande igenom i både arbetslöshetsstatistik och\r\nsocialbidragsstatistik. Därutöver finns vad gäller so-\r\ncialbidragsberoende även ett geografiskt mönster med\r\nförhöjda risker i storstadsområden. Nya alarmerande\r\nundersökningar visar att arbetslösheten är dubbelt så\r\nhög hos ensamstående mammor som hos kvinnor som\r\när samboende. Det är oroväckande med tanke på\r\nregeringens i vårbudgeten framlagda förslag om ut-\r\nökat arbetsgivaransvar för sjuklöneperioden med upp\r\ntill 28 dagar. Jag ifrågasätter om ensamföräldrar i\r\nframtiden över huvud taget kan räkna med att få en\r\nanställning om regeringens förslag vinner majoritet. I\r\nvilket fall lär väl de från Norrland så riksbekanta\r\nanställningskontrakten, där nyanställda kvinnor lovar\r\natt inte bli gravida under sitt första anställningsår, bli\r\nföregångare för liknande över hela landet. Jag undrar\r\nom det finns någon möjlighet att stoppa dessa an-\r\nställningskontrakt.</pre><pre>Att vara yrkesarbetande kvinna i fertil ålder har\r\naldrig varit enkelt. Att kombinera detta med ensamt\r\nförsörjaransvar håller på att bli en omöjlighet. Vi har\r\nvarit så stolta över att vi i Sverige har kunnat förena\r\nföräldraskap med förvärvsarbete och även med möj-\r\nlighet att avancera och göra karriär. Den bilden är i\r\ndag tudelad. Å ena sidan finns den perfekta su-\r\nperkvinnan som lyckas med allt som hon företar sig.\r\nMen allvarligt talat, känner ni till några sådana kvin-\r\nnor? Å andra sidan finns den sönderstressade ensam-\r\nma mamman som på sikt får hjärtinfarkt.</pre><pre>Miljöpartiet vill ha ett människovänligt och an-\r\nvändarvänligt samhälle. Det första viktigaste steget dit\r\när för kvinnornas del är en arbetstidsförkortning, en\r\nrejäl arbetstidsförkortning, vilket naturligtvis kommer\r\näven barnen och männen till del.</pre><pre>Finns det någon strategi och någon tidsplan för ett\r\ngenomförande av s-kongressens beslut om förkortad\r\narbetstid?</pre><pre>Anf.  59  ULLA HOFFMANN (v)</pre><pre>Fru talman! Enligt statistik från SCB har antalet\r\nbarn till ensamstående som bor i hushåll där det inte\r\nfinns någon kontantmarginal nästan fördubblats på\r\n90-talet. Att inte veta om man kan betala sina räk-\r\nningar eller att inte veta om man har mat för dagen\r\nleder till ett liv i otrygghet, och detta påverkar själv-\r\nfallet barnen.</pre><pre>Det går inte att säga att antalet kvinnor som söker\r\nsocialbidrag inte har ökat under 90-talet, därför att det\r\när först nu som de nedskärningar som vi har gjort slår\r\nigenom. Enligt de senaste rapporterna är det nu kvin-\r\nnorna som går till socialkontoren och söker socialbi-\r\ndrag.</pre><pre>Det kan inte bara vara så att statsrådet inte inser\r\natt nivåerna på transfereringarna i förlängningen\r\nkommer att få betydelse för verksamheterna. Jag\r\ntycker att det är viktigt med verksamheterna, men det\r\när att slå blå dunster i sina egna ögon att säga att vi\r\ngenom att skära i transfereringssystemen kan priorite-\r\nra verksamheterna.</pre><pre>Lägre nivåer i socialförsäkringssystemen och säm-\r\nre bidrag leder till att kvinnorna måste gå till social-\r\nkontoren. Kommunerna måste alltså prioritera soci-\r\nalbidragskostnaderna och tvingas därigenom att skära.\r\nOm statsrådet kollar i sin egen kommun, tror jag att\r\nhon ser att det är precis det som händer. Det är vad\r\nsom händer i min kommun. Där har man inte sagt att\r\nman kan prioritera dagis för barn till arbetslösa föräld-\r\nrar, utan tvärtom har man tagit bort det. Sedan spelar\r\ndet ingen roll vad vi säger här i riksdagen. Det finns\r\ninte pengar till det, därför att vi har skurit så mycket i\r\ntransfereringarna att socialbidragskostnaderna har\r\nökat.</pre><pre>Anf.  60  Statsrådet MAJ-INGER\r\nKLINGVALL (s)</pre><pre>Fru talman! Får jag då direkt kommentera det som\r\nUlla Hoffmann sade. Vi har beslutat att nivån på\r\nsjukförsäkringen, föräldraförsäkringen och a-\r\nkasseersättningen skall öka till 80 % från den 1 janu-\r\nari 1998. Jag utgår från att det kommer att få en effekt\r\npå bl.a. socialbidragskostnaderna. Vad jag konstatera-\r\nde, som också konstateras i den här rapporten, är att\r\nde inte har ökat under 90-talet. Den här förändringen\r\nav transfereringssystemen är ett viktigt steg mot en\r\nbättre situation.</pre><pre>Sedan är det viktigt att vi ser till problemen och\r\ndet som beskrivs i den här rapporten, som också både\r\nRagnhild Pohanka och Ulla Hoffmann så vältaligt har\r\ntagit upp i sina inlägg. Men det gäller att inte måla\r\nbilden för mörk. Vi har trots allt i Sverige bedrivit en\r\npolitik som har gjort att de ensamstående mödrarna,\r\nde ensamstående föräldrarna, i vårt land har haft ett\r\nbetydligt bättre utgångsläge än man har i många andra\r\nländer. Det har naturligtvis handlat om att vi har\r\nkombinerat arbete/utbildning med generella välfärds-\r\nsystem, som inte har skapat de fattigdomsfällor som\r\nvi kan se i så många andra länder. Här har huvudin-\r\nriktningen varit att ge förutsättningar för egen för-\r\nsörjning.</pre><pre>En viktig del i att förbättra situationen för många\r\nav de ensamma mammorna är naturligtvis att också\r\nförbättra incitamenten för studier. Ni var också i era\r\ntidigare inlägg inne på frågan om studiestödet. Det är\r\nnaturligtvis ett starkt intresse hos regeringen som har\r\nlett till att Studiestödskommittén har fått tilläggsdi-\r\nrektiv på den här punkten. Här ser vi att vi behöver\r\nförbättra möjligheterna till studier. Det här är grupper\r\nsom har förhållandevis låg utbildning. Det gäller inte\r\nalla, men det finns de som har svårt att få fotfäste på\r\narbetsmarknaden. Vi är mycket uppmärksamma på\r\ndetta.</pre><pre>Anf.  61  RAGNHILD POHANKA (mp)</pre><pre>Fru talman! Man kanske lätt målar en svart bild\r\nför vissa grupper, men de argument som Ulla Hoff-\r\nmann och jag har kommit med har varit väl under-\r\nbyggda. När man säger att det är grupper som klarar\r\nsig bra, bekräftar man bara ordspråket \"Hälsan tiger\r\nstill\". Det är många som klarar sig bra - vi har inte\r\nsagt något annat - men det är ändå många som har\r\nkommit i en ohållbar situation.</pre><pre>Jag återkommer till mina frågor: Finns det någon\r\nstrategi och tidsplan för att genomföra s-kongressens\r\nbeslut om förkortad arbetstid? Tänker statsrådet initie-\r\nra en konsekvensanalys av ensamföräldrarnas situa-\r\ntion med vidhängande handlingsplan?</pre><pre>Anf.  62  Statsrådet MAJ-INGER\r\nKLINGVALL (s)</pre><pre>Fru talman! Som ett direkt svar på Ragnhild Po-\r\nhankas fråga om en tidsplan för sex timmars arbets-\r\ndag, kan jag säga att vår kongress inte har fattat något\r\nbeslut om en tidsplan. Däremot sitter det en arbets-\r\ntidskommitté, som skall arbeta fram tänkbara strategi-\r\ner av skilda slag när det gäller förkortad arbetstid.</pre><pre>Den här rapporten är naturligtvis ett viktigt doku-\r\nment i det fortsatta arbetet. Den står också för viktiga\r\nkunskaper just för att gå vidare. Där är, som jag\r\nnämnde tidigare, Studiestödsutredningen ett instru-\r\nment när det gäller att förbättra incitamenten för stu-\r\ndier.</pre><pre>Men det som är grundläggande är naturligtvis att\r\nförbättra försörjningsmöjligheterna totalt sett för den\r\nhär gruppen kvinnor. Det handlar om arbete, om\r\nkvinnornas möjlighet att kombinera arbete med an-\r\nsvar för barnen. Det är också via arbete/utbildning\r\nsom vi kan bygga nätverk, så att de här kvinnorna\r\nfinns med på arbetsmarknaden, i barnomsorgen och i\r\nutbildningen. Det är också någonting som jag tycker\r\nvisar på möjligheterna, liksom den syn som finns i\r\nsamhället när det gäller de ensamstående kvinnornas\r\nsituation. De finns med, precis som alla vi andra, i det\r\nvanliga livet. Vi gör inga speciella, riktade åtgärder,\r\nutan det är den generella välfärdspolitiken som är\r\nvägledande.</pre><pre>Överläggningen var härmed avslutad.</pre><pre>15 §  Svar på interpellation 1995/96:149 om\r\nfördelningseffekter vid förändringar i socialför-\r\nsäkringssystemen</pre><pre>Anf.  63  Statsrådet MAJ-INGER\r\nKLINGVALL (s)</pre><pre>Fru talman! Margit Gennser har frågat mig vilka\r\ninitiativ regeringen avser att ta för att undvika oöns-\r\nkade fördelningseffekter vid beslut om förändringar i\r\nsocialförsäkringssystemen. Frågan ställs mot bak-\r\ngrund till den undersökning som Posten Privateko-\r\nnomi AB nyligen publicerade om barnfamiljernas\r\nekonomi.</pre><pre>Inom Socialdepartementet handhar jag frågor rö-\r\nrande socialförsäkringar. Frågor rörande inkomst- och\r\nfastighetsskatter samt kommunal utjämning hör inte\r\ntill Socialdepartementets ansvarsområde. I mitt svar\r\nberör jag aspekter rörande socialförsäkringarna och\r\nandra sociala stödformer.</pre><pre>Sveriges statsfinansiella situation har gjort det\r\nnödvändigt att minska de offentliga utgifterna på flera\r\nområden. Vid prioriteringar har regeringen försökt att\r\nundvika nedskärningar i de sociala verksamheterna.\r\nSaneringen avser att ge dagens barn goda villkor som\r\nvuxna genom att se till att Sverige även i framtiden\r\nkommer att vara ett välfärdsland.</pre><pre>Vid Socialdepartementet utförs fördelningspolitis-\r\nka analyser avseende effekterna av olika förändringar\r\ninom t.ex. transfereringssystemen, där min och rege-\r\nringens målsättning är att besparingarna skall vara så\r\nrättvisa som möjligt. Särskilda studier har genomförts\r\nav hur ensamföräldrar och ålderspensionärer påver-\r\nkats av den ekonomiska krisen och saneringspro-\r\ngrammet.</pre><pre>Margit Gennser hänvisar i interpellationen till den\r\nundersökning som Posten Privatekonomi AB nyligen\r\npublicerat om inkomster, boendekostnader, kommu-\r\nnalskatter och avgifter i landets kommuner. Under-\r\nsökningen pekar bl.a. på stora variationer för boende-\r\nkostnaderna mellan olika kommuner. En viktig för-\r\nklaring till denna skillnad är att marknadspriserna för\r\nbostäder varierar mellan olika orter i landet.</pre><pre>Socialförsäkringarna omfattar tre stora områden,\r\nnämligen stöd till barnfamiljer, förmåner vid sjukdom\r\noch handikapp samt ålders- och efterlevandepensio-\r\nner.</pre><pre>Socialförsäkringsersättningarna är reglerade i la-\r\ngen om allmän försäkring samt andra närliggande\r\nlagar. Denna lagstiftning gäller alla försäkrade, och\r\nvillkoren skall vara lika i hela landet. Lagen om all-\r\nmän försäkring tar ingen regionalpolitisk hänsyn. För\r\nregionalpolitiken finns andra instrument, vilka jag\r\ndock inte kan gå in på.</pre><pre>Socialförsäkringarna syftar främst till att ge män-\r\nniskor ekonomisk ersättning vid inkomstbortfall under\r\nolika skeenden i livet. Sjukförsäkringen och föräldra-\r\nförsäkringen är exempel på inkomstbortfallsersätt-\r\nningar. Vissa av förmånerna innebär också en omför-\r\ndelning, eftersom riskerna för sjukdom och arbetsska-\r\nda är ojämnt fördelade mellan hög- och låginkomstta-\r\ngare.</pre><pre>Övriga stödformer är också instrument för fördel-\r\nningspolitik. Flera av våra förmånssystem medför\r\nreell omfördelning mellan olika grupper. Barnbidraget\r\när ett exempel på detta, eftersom bidraget medför att\r\ninkomster omfördelas mellan dem som har försörj-\r\nningsansvar för barn och övriga.</pre><pre>Anf.  64  MARGIT GENNSER (m)</pre><pre>Fru talman! Tack för svaret.</pre><pre>Jag hade egentligen väntat mig en mer saklig de-\r\nbatt, där problemet hade tagits upp i hela dess vidd.\r\nMen statsrådet har tagit skydd bakom formalismen.\r\nJag får synpunkter på socialförsäkringsfrågorna, intet\r\nannat. Jag tycker att varje ansvarig politiker måste se\r\npå problemen i hela dess vidd. Jag fick i den föregå-\r\nende debatten belägg för att så inte är fallet.</pre><pre>Det går inte att behandla varje socialförsäkrings-\r\nsystem för sig. Det går inte heller att behandla social-\r\nförsäkrings- och socialbidrag som helt självständiga\r\nstorheter i förhållande till skatter och skatteuttag. Det\r\nskulle t.ex. aldrig Gustaf Möller ha gjort. Han såg\r\nsammanhangen.</pre><pre>Det går inte heller att bortse från kommunal ut-\r\njämningspolitik och regionala skillnader, både vad\r\ngäller levnadskostnader och statliga bidrag. Det är\r\nabsurt av statsrådet att avskärma sig från den totala\r\nfördelningsproblematiken. Det är dessutom - ursäkta\r\nordet - oansvarigt, därför att en närsynt politik gör oss\r\nalla fattigare och gör det ännu svårare för de personer\r\nsom vi hörde talas om i den föregående debatten. Jag\r\nskall försöka belysa detta ytterligare för att vi skall\r\nkunna komma fram till någon ståndpunkt.</pre><pre>Priser - och löner är också priser - utgör signaler\r\nsom ger ledning för hur individer, familjer och företag\r\nskall agera i ett oändligt antal situationer. Förvanskas\r\nsignalerna, uppstår oreda i informationssystemet,\r\nvilket det har gjort. Det sammelsurium av olika åtgär-\r\nder som fördelningspolitiken nu har åstadkommit\r\ngenom motsägande signaler i pris-, bidrags- och\r\nskattesystemen har lett till en rad negativa effekter.</pre><pre>Den statliga ekonomin har onödigt försvagats. Vi\r\nligger nu på 17:e plats i BNP-ligan. Dålig ekonomi\r\nleder till krav på höjda skatter och för den delen säm-\r\nre bidrag, vilket förvärrar problemen. Fasta regler\r\nexisterar inte längre. Det som gällde i går gäller inte i\r\nmorgon osv.</pre><pre>Dessutom är ofta löner mindre värda än bidrag\r\noch har genom olika skatteeffekter fått extremt olika\r\nvärden på olika orter. Skyll inte på marknadskrafter-\r\nna!</pre><pre>Vidare har de ekonomiska förhållandena blivit\r\noförståeliga. Människors drivkrafter inriktas då på det\r\nnegativa, dvs. att utnyttja kryphål i bidragssystemen\r\noch öka svartjobben.</pre><pre>Låt mig ge ett par exempel på de destruktiva\r\nkrafter som en dåligt analyserad politik skapar.</pre><pre>Det första exemplet är hämtat från onsdagens DN,\r\ndär Hans Bergström gav en bild av hur ekonomin kan\r\nse ut för en ensamstående kvinna med fyra barn och\r\nradhus. Med hjälp av vuxenstudiestöd, barnbidrag,\r\nbidragsförskott och bostadsbidrag fick hon samman-\r\nlagt 17 360 kr per månad netto. Hon kallade sig  bi-\r\ndragsslav, då hon var mycket upprörd över att hon fått\r\nminskat vuxenstudiestöd. Hon krävde ytterligare\r\nsocialbidrag, vilket hon också fick efter vissa hot. Det\r\ngav netto 2 000 kr mer per månad. Hon hade alltså\r\nlagligt skattefritt 19 360 kr, vilket är en hög lön för\r\nfolk som arbetar.</pre><pre>Det andra exemplet är hämtat från Sydsvenskan i\r\nsöndags under rubriken \"Socialbidrag är bättre än att\r\njobba\". 40 % av alla barnfamiljer skulle kunna få\r\nbidrag. Familjen A med två inkomster hade ett under-\r\nskott på nästan 2 000 kr i förhållande till motsvarande\r\nlikvärdiga familjen B som hade socialbidrag.</pre><pre>Är detta rättvis fördelningspolitik? Om inte, vad\r\ngöra då? Behövs inte just den kartläggning av hela\r\nfördelningspolitiken som jag efterlyste, för att vi skall\r\nkunna få någonting som är mer sammanhängande.\r\nDetta är inte partipolitik. Det handlar egentligen bara\r\nom sunt förnuft.</pre><pre>Anf.  65  Statsrådet MAJ-INGER\r\nKLINGVALL (s)</pre><pre>Fru talman! Margit Gennser har ju frågat mig vil-\r\nka initiativ regeringen avser att ta för att undvika\r\noönskade fördelningseffekter vid beslut om föränd-\r\nringar i socialförsäkringssystemen. Efter Margit\r\nGennsers inlägg har jag väldigt svårt att förstå vad det\r\när för oönskade fördelningseffekter som hon vill\r\nkomma åt.</pre><pre>Margit Gennser talade i sitt inlägg om socialbidra-\r\nget som någonting som inte fungerar som det skall.\r\nMen frågan till mig handlade ju om socialförsäkrings-\r\nsystemen, så jag skulle gärna vilja ha ett klarläggande\r\nav Margit Gennser om vad det är för oönskade för-\r\ndelningspolitiska effekter hon är ute efter. Hur skall\r\nman via socialförsäkringssystemen komma åt det som\r\nMargit Gennser har nämnt i sin interpellation, där det\r\nhandlade om boendekostnader, barnomsorgsavgifter\r\noch barnfamiljers standard över huvud taget i två\r\nkommuner, vilket fanns beskrivet i Postens publicera-\r\nde undersökning?</pre><pre>Anf.  66  MARGIT GENNSER (m)</pre><pre>Fru talman! Dessa system går mycket in i varand-\r\nra. Det betyder att vi hela tiden måste jämföra in-\r\nkomster efter skatt med bidrag av olika slag. Det finns\r\ninkomster från socialförsäkringssystemen som också\r\när beskattade, men där marginalskatterna är lägre. Det\r\nfinns naturligtvis också de som kompletterar social-\r\nförsäkringssystemen med socialbidrag osv. Jag vet att\r\ndessa frågor återigen är delade i departementet. Bi-\r\ndragsförskotten vilade tidigare på Anna Hedborg,\r\nmedan socialbidragen vilade på Ingela Thalén.</pre><pre>I vårpropositionen, bilaga 3, görs fullkomligt fel-\r\naktiga jämförelser. Bruttoinkomster relateras till vad\r\nfolk får från olika socialförsäkringssystem och olika\r\nbidrag efter skatt.</pre><pre>Jag tog upp exemplet från Sydsvenskan om soci-\r\nalbidragen, som visade att folk faktiskt får högre\r\ninkomster att förbruka om de lever på bidrag och inte\r\npå arbete. Skillnaden var nästan 2 000 kr mellan de\r\nbåda tvåbarnsfamiljerna.</pre><pre>Så här kan det inte fortgå. Detta är väldigt de-\r\nstruktivt. Det är därför jag menar att man måste utre-\r\nda hela systemet. Vi kan faktiskt inte glömma bort\r\nskatterna.</pre><pre>Jag kan på pensionärssidan ge motsvarande exem-\r\npel. För en pensionär kan skatter, förmögenheter osv.\r\nleda till betydligt sämre förhållanden - man kan t.o.m.\r\nhamna under existensminimum - jämfört med dem\r\nsom inte har någonting förutom det som socialförsäk-\r\nringen ger plus pensionerna.</pre><pre>Det är därför jag har tagit upp detta och sagt att vi\r\nmåste se på detta som en helhet. Gör vi inte det, så vet\r\nvi faktiskt inte vad vi gör. Då har vi ingen fördel-\r\nningspolitik, vilket jag tycker vore väldigt allvarligt.</pre><pre>Vi hörde här tidigare att den ensamstående mo-\r\ndern har det oerhört svårt. Vad som har kommit fram\r\när att det ofta beror på en mängd andra faktorer, som\r\nvi inte kan klara genom något system över huvud\r\ntaget. Egentligen handlar det väl om villkoren för att\r\nfamiljen skall kunna hålla ihop, dvs. att vara två om\r\natt försörja ett barn, vilket man bör vara. På det sättet\r\nfår man en vettigare fördelningspolitik. Men detta har\r\nman alltså glömt bort.</pre><pre>Skatter är en sak och bidragssystem är en annan\r\nsak. De möts inte. Ibland är de beskattade och ibland\r\nobeskattade. I bilaga 3 till propositionen har man\r\nräknat fram jämförelsetal. Man har dock utgått från\r\natt det är staten som äger alla inkomster. Sedan får vi\r\ndet som blir över. Det var detta min fråga gällde.</pre><pre>Anf.  67  Statsrådet MAJ-INGER\r\nKLINGVALL (s)</pre><pre>Fru talman! Jag har lyssnat noga på vad Margit\r\nGennser har sagt. Men jag har ändå väldigt svårt att\r\nförstå vad det är för fördelningspolitik som Margit\r\nGennser vill ha. Hur ser den fördelningspolitiken ut?\r\nPå vilket sätt skall socialförsäkringssystemen spela en\r\nroll i Margit Gennsers önskade fördelningspolitik?\r\nSkall de användas för att öka eller för att minska\r\nklyftorna, eller vad är det systemen skall användas\r\ntill?</pre><pre>Vi har ett inkomstbortfallssystem när det gäller\r\nsocialförsäkringarna. När det gäller barnbidraget har\r\nvi en utjämning mellan dem som inte har barn och\r\ndem som har barn. Vad är det för fördelningspolitik\r\nsom Margit Gennser vill använda socialförsäkrings-\r\nsystemen till?</pre><pre>Anf.  68  MARGIT GENNSER (m)</pre><pre>Fru talman! Det första exempel jag tog upp var\r\nLidingöfamiljen som hade ungefär en årsinkomst mer.\r\nMan hade betydligt mindre att leva på i Boden. Där\r\nkom naturligtvis en del bidrag som inte finns med i\r\nsocialförsäkringssystemen in.</pre><pre>Men vi har också socialförsäkringssystem - det är\r\nhär det destruktiva kommer in - som leder till att man\r\nkan få förtidspension och ändå vara relativt arbetsför.\r\nDet finns så stora incitament och drivkrafter i dessa\r\nsystem. Man måste se på det också.</pre><pre>En av orsakerna är sannolikt att vi överbeskattar\r\nde låga inkomsterna. Det är därför jag säger att de\r\nsom sitter på Socialdepartementet inte får avskärma\r\nsig från dem som sysslar med skattepolitik i Finans-\r\ndepartementet.</pre><pre>Det finns bara en enda vettig regel, och det är den\r\nGunnar Sträng tog upp på sin tid. Han sade att de som\r\nlever på eget arbete och kan fortsätta arbeta skall ha\r\nmer kvar än dem som måste leva på socialförsäk-\r\nringssystemen och bidragen. Det måste finnas en\r\nskillnad, så att vi får rätt drivkrafter. Naturligtvis kan\r\nfolk skaffa sig litet svängrum genom sparande, men\r\ndå måste vi också se till att sparande uppmuntras.</pre><pre>Det jag har velat påpeka med denna diskussion är\r\natt fördelningspolitik inte är något isolerat. Fördel-\r\nningspolitiken måste sättas in i hela sitt sammanhang,\r\noch det har vi glömt bort. Det är farligt om vi glöm-\r\nmer bort det när vi håller på och ändrar systemen, för\r\ndå kommer allting att bli ännu mycket konstigare.</pre><pre>Anf.  69  Statsrådet MAJ-INGER\r\nKLINGVALL (s)</pre><pre>Fru talman! En av de absolut viktigaste fördel-\r\nningspolitiska insatserna sett ur min synpunkt är alla\r\nmänniskors rätt till arbete och möjlighet till egen\r\nförsörjning. Det som i dag kanske skapar den största\r\norättvisan är den höga arbetslösheten, som både vid-\r\ngar klyftor mellan människor och urholkar den sociala\r\ntryggheten.</pre><pre>När vi under dessa två år har lagt ned ett oerhört\r\nstort arbete på att sanera statsfinanserna har vi också\r\ngjort det ur ett fördelningspolitiskt perspektiv - till\r\nhälften genom att öka intäkterna och till hälften ge-\r\nnom att genomföra besparingar. Det har funnits en\r\nväldigt viktig fördelningspolitisk profil i regeringens\r\npolitik. Den har varit vägledande därför att vi vill öka\r\nrättvisan i samhället och minska klyftorna mellan\r\nmänniskor. Detta har varit riktningsgivaren i sane-\r\nringen och i den fördelningspolitik som regeringen\r\nvill bedriva.</pre><pre>Överläggningen var härmed avslutad.</pre><pre>16 §  Anmälan om skriftliga frågor</pre><pre>Anmäldes att följande skriftliga frågor framställts</pre><pre>den 19 april</pre><pre>1995/96:394 av Eva Goës (mp) till miljöministern</pre><pre>Urval av lämpliga platser för slutförvaring av kärnav-\r\nfall</pre><pre>den 22 april</pre><pre>1995/96:395 av Jan Backman (m) till arbetsmark-\r\nnadsministern</pre><pre>De s.k. datorteken</pre><pre>1995/96:396 av Carina Hägg (s) till arbetsmark-\r\nnadsministern</pre><pre>Könsperspektiv på arbetsmarknaden</pre><pre>1995/96:397 av Jan Backman (m) till miljöministern</pre><pre>Prioritering av miljöprojekt</pre><pre>1995/96:398 av Carina Hägg (s) till kulturministern</pre><pre>Konstnärlig utsmyckning i Sverige och EU</pre><pre>Frågorna redovisas i bilaga som fogas till riksda-\r\ngens snabbprotokoll måndagen den 29 april.</pre><pre>17 §  Kammaren åtskildes kl. 18.44.</pre><pre></pre><pre>Förhandlingarna leddes av talmannen från samman-\r\nträdet början till ajourneringen kl. 16.32 och</pre><pre>av andre vice talmannen\r\ndärefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}