{"dokumentstatus":{"dokument":{"hangar_id":"2438943","dok_id":"GE0955","rm":"1990/91","beteckning":"55","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"55","slutnummer":"0","datum":"1991-02-04 00:00:00","systemdatum":"2010-02-17 00:00:00","publicerad":"1991-02-04 00:00:00","titel":"Riksdagens snabbprotokoll 1990/91:55 Måndagen den 4 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{9EACDF31-D242-43CC-8C05-33CBDC44F1BE}","dokument_url_text":"http://data.riksdagen.se/dokument/GE0955/text","dokument_url_html":"http://data.riksdagen.se/dokument/GE0955","dokumentstatus_url_xml":"http://data.riksdagen.se/dokumentstatus/GE0955","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:55</div>\r\n<div class=\"sidhuvud_datum\">Måndagen den 4 februari</div>\r\n<div class=\"sidhuvud_klockslag\">Kl. 15.00</div>\r\n<hr class=\"sidhuvud_linje\">\r\n<pre>1 § Ny riksdagsledamot</pre><pre>Upplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för\r\nriksdagsledamot och ersättare för\r\nriksdagsledamöter</pre><pre>Till valprövningsnämnden har från\r\nriksskatteverket inkommit bevis om att Nils\r\nFredrik Aurelius (m), Kalmar, utsetts till ny\r\nledamot av riksdagen fr.o.m. den 25 januari 1991\r\nsedan Ewy Möller (m) avlidit.</pre><pre>Till ersättare för riksdagsledamöter har utsetts\r\nInga-Lill Jansson, Malmö, och Håkan Gustavson,\r\nLöttorp (båda m).</pre><pre>Valprövningsnämnden har denna dag granskat\r\nbevisen och därvid funnit att de blivit utfärdade i\r\nenlighet med 15 kap. 1 § vallagen.</pre><pre>Stig Nordlund</pre><pre>Sven-Georg Grahn</pre><pre>2 § Avsägelse</pre><pre>Talmannen anmälde att Ove Holmberg avsagt sig\r\nuppdraget som ledamot av valprövningsnämnden.</pre><pre>Kammaren biföll denna framställning.</pre><pre>3 § Anmälan om kompletteringsval till\r\nvalprövningsnämnden</pre><pre>Talmannen meddelade att socialdemokratiska\r\nriksdagsgruppen på grund av uppkommen vakans\r\nanmält ombudsman Sten Olsson som ny ledamot i\r\nvalprövningsnämnden efter Ove Holmberg.</pre><pre>Talmannen förklarade utsedd till</pre><pre>ledamot i valprövningsnämnden</pre><pre>ombudsman Sten Olsson</pre><pre>4 § Justering av protokoll</pre><pre>Justerades protokollen för den 22, 23, och 24\r\njanuari.</pre><pre>5 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1990/91:75 till skatteutskottet</pre><pre>Motionerna</pre><pre>1990/91:K32--K35 till konstitutionsutskottet</pre><pre>6 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:70 Ändring i lagen (1985:193) om\r\ninternationell järnvägstrafik</pre><pre>1990/91:74 Ändring i växtförädlarrättslagen\r\n(1971:392)</pre><pre>1990/91:78 Internationellt ungdomsutbyte</pre><pre>1990/91:79 Avgivande av förklaring enligt artikel 46\r\ni den europeiska konventionen angående skydd för\r\nde mänskliga rättigheterna och de grundläggande\r\nfriheterna</pre><pre>1990/91:80 Rättskipningen i socialförsäkringsmål</pre><pre>1990/91:83 Försäljning av statens aktier i Svenska\r\nPetroleum Exploration AB, m.m.</pre><pre>1990/91:86 Polisens åtgärder i samband med\r\ningripanden mot ungdomar</pre><pre></pre><pre>Motionerna</pre><pre>med anledning av prop. 1990/91:69\r\nArbetslivsforskningens organisation m.m.:</pre><pre>1990/91:A8 av Anna Horn af Rantzien och Lars\r\nNorberg (mp)</pre><pre>1990/91:A9 av Börje Hörnlund m.fl. (c)</pre><pre>1990/91:A10 av Stig Gustafsson m.fl. (s)</pre><pre>1990/91:A11 av Sonja Rembo m.fl. (m)</pre><pre>1990/91:A12 av Maggi Mikaelsson och Karl-Erik\r\nPersson (v)</pre><pre>1990/91:A13 av Maj-Inger Klingvall m.fl. (s)</pre><pre>1990/91:A14 av Barbro Westerholm (fp)</pre><pre>1990/91:A15 av Elver Jonsson m.fl. (fp)</pre><pre>med anledning av prop. 1990/91:71 Lag om vissa\r\ndryckesförpackningar:</pre><pre>1990/91:Jo34 av Åsa Domeij m.fl. (mp)</pre><pre>1990/91:Jo35 av Karl Erik Olsson m.fl. (c)</pre><pre>1990/91:Jo36 av Annika Åhnberg m.fl. (v)</pre><pre>1990/91:Jo37 av Anders Castberger m.fl. (fp)</pre><pre>1990/91:Jo38 av Sten Eric Lorentzon m.fl. (m)</pre><pre>med anledning av skr. 1990/91:73 Redogörelse för\r\ntillämpningen av lagen (1989:530) om åtgärder för\r\natt förebygga våldsdåd med internationell\r\nbakgrund (terroristlag):</pre><pre>1990/91:Ju19 av Lars Werner m.fl. (v)</pre><pre>1990/91:Ju20 av Göran Ericsson (m)</pre><pre>med anledning av prop. 1990/91:76 Socialavgifter\r\nför vissa idrottsutövare:</pre><pre>1990/91:Sf26 av Ulf Melin och Birgit Henriksson\r\n(m)</pre><pre>1990/91:Sf27 av Stina Gustavsson och Lennart\r\nBrunander (c)</pre><pre>med anledning av skr. 1990/91:77 Invandrar- och\r\nflyktingpolitiken:</pre><pre>1990/91:Sf20 av Nils T Svensson och Sten Östlund\r\n(s)</pre><pre>1990/91:Sf21 av Inga-Britt Johansson m.fl. (s)</pre><pre>1990/91:Sf22 av Erkki Tammenoksa m.fl. (s)</pre><pre>1990/91:Sf23 av Maria Leissner m.fl. (fp)</pre><pre>1990/91:Sf24 av Ragnhild Pohanka och Eva Goe s\r\n(mp)</pre><pre>1990/91:Sf25 av Karin Söder (c)</pre><pre>med anledning av förs. 1990/91:13 Riksdagens\r\nrevisorers förslag angående Sveriges turistråd:</pre><pre>1990/91:Kr8 av Kaj Nilsson m.fl. (mp)</pre><pre>1990/91:Kr9 av Johnny Ahlqvist m.fl. (s)</pre><pre></pre><pre>7 § Anmälan om interpellationer</pre><pre>Anmäldes att följande interpellationer framställts</pre><pre>den 28 januari</pre><pre>1990/91:135 av Ann-Catrine Haglund (m) till\r\nstatsrådet Göran Persson om Waldorfskolorna i\r\nNorrköping och Umeå:</pre><pre>Regeringen föreslår i årets budgetproposition vissa\r\nuppräkningar av bidragen för de fristående\r\nskolorna. Förslagen innebär emellertid att dessa\r\nskolor kommer att erhålla ett bidrag som blir\r\nväsentligt lägre än statsbidragen till skolor inom det\r\noffentliga skolväsendet.</pre><pre>Till detta kommer att regeringen i texten klart säger\r\natt den inte ser något behov av fler fristående skolor\r\npå gymnasial nivå. Av förslaget som helhet kan man\r\ndra slutsatsen att regeringen helst inte vill ha några\r\nfler fristående skolor på grundskolenivå heller.</pre><pre>Vår uppfattning är att de fristående skolorna skall\r\nha samma möjligheter som skolorna i det offentliga\r\nskolväsendet. Så blir inte fallet med regeringens\r\nförslag.</pre><pre>Problem har åter uppstått för vissa Waldorfskolor,\r\nbl.a. den skola i Norrköping som var\r\nnedläggningshotad för snart ett år sedan. Även\r\nWaldorfskolan i Umeå har stora svårigheter att\r\nklara sig. Dessa skolor kommer rimligen att få ett\r\nnågot förhöjt bidrag med regeringens förslag.\r\nEmellertid kan det då vara för sent, eftersom de nu\r\nhar akuta problem att klara sin ekonomi.</pre><pre>Med anledning av det anförda vill jag fråga\r\nskolministern:</pre><pre>Är skolministern beredd att medverka till att ett\r\nsärskilt överlevnadsbidrag anvisas till\r\nWaldorfskolorna i Norrköping och Umeå?</pre><pre>1990/91:136 av Nic Grönvall (m) till\r\njordbruksministern om svensk jordbrukspolitik:</pre><pre>Jordbrukspolitiken har i internationella\r\nsammanhang fått en alltmer framskjuten betydelse.\r\nDetta finner sin grund i två tydliga omständigheter.</pre><pre>Uruguay-rundan hålls tillbaka i främsta rummet på\r\ngrund av svårigheter att nå överenskommelse om\r\natt fullt ut införa jordbrukshandel under GATT-\r\nregimen och om villkoren för detta.</pre><pre>I de så kallade EEA-förhandlingarna mellan EG\r\noch EFTA har jordbruksfrågorna kommit i\r\nförgrunden genom att EG framlagt krav om tillgång\r\ntill Sveriges och andra EFTA-länders\r\nlivsmedelsmarknad för ett 70-tal\r\njordbruksprodukter. Vidare har förekommit\r\nantydningar i förhandlingarna om att EFTA skulle\r\nbidra till EGs regionalpolitik av jordbrukspolitisk\r\nnatur genom betalningar till en fond.</pre><pre>Båda dessa stora internationella frågor sätter\r\nsvensk jordbrukspolitik i centrum för intresset nu.</pre><pre>Vidare utgör regeringens uttalande i\r\nbudgetpropositionen om en ensidig sänkning av\r\nsvenskt gränsskydd för stor osäkerhet om\r\nfärdriktningen för svensk jordbrukspolitik.</pre><pre>Ett misslyckande i GATT-rundan skulle få en\r\nmycket negativ betydelse för internationell handel,\r\nsom i sin tur är av utomordentligt stor betydelse för\r\nen god ekonomisk utveckling i världen. Det finns\r\nav detta skäl all anledning för alla nationer att göra\r\nsitt yttersta för att bidra till att bryta dödläget i\r\njordbruksförhandlingarna inom Uruguay-rundan.</pre><pre>Svenskt jordbruk står inför stora omställningar inte\r\nbara som en direkt följd av det livsmedelspolitiska\r\nbeslutet i juni 1990 utan även som en följd av EEA-\r\nförhandlingarna. Senare kommer svensk\r\njordbrukspolitik att långtgående påverkas av ett\r\nsvenskt medlemskap i EG.</pre><pre>De stora förändringarna i Öst- och Centraleuropa\r\nlägger också de ut ett helt nytt jordbrukspolitiskt\r\nperspektiv. De fem nya delstaterna i Tyskland är\r\nstora jordbruksproducenter och infogas nu i\r\nTysklands jordbruksproduktion, som i sin tur utgör\r\nen del av den jordbruksproduktion som omfattas av\r\nCAP.</pre><pre>Den alleuropeiska bilden inom jordbrukspolitiken\r\ngör alltså att en alleuropeisk jordbrukspolitik blir\r\nalltmer nödvändig -- det vill säga en politik som tar\r\nhänsyn även till den utveckling som kommer då de\r\ntidigare statshandelsländerna förmår etablera en\r\neffektiv jordbruksproduktion och\r\nmarknadsekonomi.</pre><pre>Det allt överskuggande målet för\r\njordbrukspolitiken i det långa perspektivet måste\r\nemellertid vara att infoga även\r\njordbruksproduktionen och livsmedelshandeln i de\r\ninternationella frihandelssystem, som GATT utgör.</pre><pre>Det anförda föranleder följande frågor till\r\njordbruksministern:</pre><pre>1. Är jordbruksministern beredd att medverka till\r\natt svensk jordbrukspolitik inriktas på en\r\nanpassning till EGs CAP och är jordbruksministern\r\ni så fall beredd att genast ta initiativ i den\r\nriktningen?</pre><pre>2. Är jordbruksministern beredd att ta initiativ till\r\natt en alleuropeisk jordbrukspolitik formuleras så\r\natt den kommande förändringen av\r\nlivsmedelsproduktionen i Europa redan nu\r\nbearbetas och inarbetas i en europeisk\r\njordbrukspolitik?</pre><pre>3. Är jordbruksministern, såsom ordförande i\r\nförhandlingsgruppen inom Uruguay-rundan för\r\njordbruksfrågor och såsom svensk\r\njordbruksminister i Sverige beredd att ta initiativ\r\ninom förhandlingsgruppen för att åtadkomma en\r\nomstart av förhandlingarna även inom det\r\njordbrukspolitiska området?</pre><pre>den 31 januari</pre><pre>1990/91:137 av Krister Skånberg (mp) till\r\njustitieministern om opartisk rättegång inför\r\nopartisk domstol:</pre><pre>Enligt artikel 6 i Europarådets konvention om\r\nskydd för de mänskliga rättigheterna skall var och\r\nen vara berättigad till opartisk rättegång inför en\r\noavhängig och opartisk domstol både i civila\r\nsaker -- när det gäller att pröva hans civila\r\nrättigheter och skyldigheter -- och i straffsaker --\r\nnär det gäller att pröva anklagelser för brott.</pre><pre>I rätten till en opartisk rättegång inför en opartisk\r\ndomstol ligger bl.a. att ingen av parterna skall ha\r\ninflytandet på domstolens sammansättning, eller\r\nockså skall bägge parter kunna inverka på\r\nsammansättningen och i så fall på samma sätt\r\n(jämför systemet med skiljemän). Denna princip\r\nhar emellertid inte fått genomslag i den svenska\r\nrättgångsbalken.</pre><pre>I varje fall i de tre största tingsrätterna, Stockholm,\r\nGöteborg och Malmö, stämmer åklagarna in sina\r\nmål inte till domstolen som sådan utan till en viss\r\ndomare. Detta kan ske till följd av att tingsrätterna\r\ni samråd med åklagarmyndigheterna har ordnat\r\narbetet så att en domare som sysslar med brottmål\r\nunder en given period, i regel tre år, ''samarbetar''\r\nmed en viss åklagare.</pre><pre>Detta system gör det också möjligt för åklagarna att\r\nmed samma teknik öka eller minska olika domares\r\narbetsbörda. En domare som i sin rättstillämpning\r\nsärskilt vinnlägger sig om en korrekt behandling av\r\ntilltalade och som kanske är särskilt sträng i sin\r\nbevisprövning kan få sina helger förstörda genom\r\natt på sin rotel få in en mängd brådskande och\r\narbetskrävande mål, samtidigt som kollegerna går\r\nfria. Åklagarmyndigheten kan placera extra\r\nåklagare att tjänstgöra hos den utsatte domaren,\r\nmen domaren kan inte påräkna extra hjälp.</pre><pre>Denna företeelse har särskilt uppmärksammats i\r\nGöteborg, där den delvis utgör ett inslag i den s.k\r\nGöteborgsandan -- den anda som av vissa\r\nbedömare anses prägla rättslivet i Göteborg.\r\nGöteborgsandan har ingående behandlats i\r\nradioprogrammet Kanalen den 29 januari 1991 med\r\nanledning av att hovrätten helt frikände en person\r\nsom av Göteborgs tingsrätt dömts till l8 års fängelse\r\nför grova våldsbrott. I 45 kap. rättgångsbalken\r\nfinns regler om allmänt åtal. Av\r\ntingsrättsinstruktionen som regeringen utfärdar\r\nframgår att Stockholms, Göteborgs och Malmö\r\ntingsrätter beslutar var och en sin egen\r\narbetsordning.</pre><pre>Jag frågar härmed justitieministern, om hon har\r\nuppmärksammat att reglerna i 45 kap.\r\nrättegångsbalken om alllmänt åtal tillämpas på ett\r\nsätt som strider mot Europarådskonventionens\r\nkrav på opartisk rättgång inför opartisk domstol\r\noch om hon i så fall är beredd att föreslå behövliga\r\nändringar i rättegångsbalken eller vidta annan\r\nlämplig åtgärd.</pre><pre>den 31 januari</pre><pre>1990/91:138 av Karin Israelsson (c) till statsrådet\r\nBengt Lindqvist om tillsyn och uppföljning av den\r\nframtida barnomsorgen:</pre><pre>I budgetpropositionen aviseras en ökad samverkan\r\nmellan barnomsorg och skola. Vidare framhålls att\r\n''de krav på helhetssyn som ställs på barnens\r\npedagogiska och sociala utveckling talar nu för att\r\nföra samman barnomsorg och skola i en gemensam\r\nlokal organisation. Starka pedagogiska och sociala\r\nskäl talar således för att låta dem växa samman''.</pre><pre>Något förslag finns dock inte som kan ligga till\r\ngrund för ett beslut. Den framtida organisationen i\r\nkommunerna kan utformas genom en ny\r\nnämndorganisation. På länsplanet saknas\r\ntillsynsmyndighet liksom på riksplanet. Något\r\nförslag föreligger inte när det gäller vem som på\r\nriksnivå skall få tillsyns- och uppföljningsansvar för\r\nbarnomsorgsverksamheten.</pre><pre>I dag ligger det ansvaret på socialstyrelsen som\r\nockså utvecklar och samlar ihop stor kunskap inom\r\ndetta område. Ändras detta förhållande borde\r\nredan i dag detta vara beslutat för att ge möjlighet\r\ntill god kompetens hos den personal som kommer\r\natt få ansvaret för verksamheten.</pre><pre>Den flexibla skolstarten som medges på grund av\r\nbesparingskäl är också starkt oroande. Omsorgen\r\nom barnens pedagogiska och sociala behov kan inte\r\nha varit anledning till detta plötsliga beslut.</pre><pre>Hela denna utveckling tyder på starka krafter som\r\nförsöker förändra nuvarande verksamhet, främst\r\nav ekonomiska skäl. Man kan med fog då fråga sig\r\npå vilket sätt regeringen tänker sig att tillsynen över\r\nden nya samverkansformen skall ske.</pre><pre>Jag vill med anledning av detta fråga regeringen om\r\nsocialstyrelsen fortsättningsvis kommer att få\r\nbibehålla sin tillsyn och uppföljning av\r\nbarnomsorgen eller om det nya skolverket kommer\r\natt ta över dessa uppgifter.</pre><pre>den 4 februari</pre><pre>1990/91:139 av Pär Granstedt (c) till\r\nutbildningsministern om Radio Södertälje:</pre><pre>Radio Södertälje är ett unikt exempel på en\r\nfungerande lokalradio. Stationen har sänt egna\r\ndagliga sändningar under 14 år. Detta är\r\nnaturligtvis en stor tillgång för kommunens\r\ninnevånare, och har samtidigt skapat erfarenhet för\r\nen framtida decentraliserad professionell\r\nradioverksamhet. Ett unikt inslag i radions\r\nverksamhet är dess sändningar för den\r\nassyrisk/syrianska folkgruppen.</pre><pre>Ekonomiskt är inte Radio Södertälje någon dyr\r\nlösning. Lokalradion kostar ca 50 000 kr. per\r\nsvensk. Radio Södertälje kostar 12 000 kr. per\r\nSödertäljebo. Det innebär inte att Södertäljeborna\r\när missgynnande, eftersom de också har glädje av\r\nen del av Radio Stockholms sändningar. Men en\r\nlokal radiostation av Radio Södertäljes typ innebär\r\nuppenbarligen inget resursslöseri.</pre><pre>Ett organisatoriskt problem utgör Radio\r\nSödertäljes knytning till Radio Stockholm. Det är\r\nsvårt för den centrala administrationen att bedöma\r\nRadio Södertäljes behov och förutsättningar. Ett\r\nuppseendeväckande resultat av detta är ledningens\r\nförslag att inkassera hela Radio Stockholms\r\nsparbeting genom att föreslå nedläggning av Radio\r\nSödertälje. Det bottnar i en oförståelse av de\r\nspeciella behov Södertälje som regionalt centrum\r\nutanför Storstockholm har. En sådan lösning skulle\r\nantingen mycket hårt drabba bevakningen av\r\nSödertälje, eller gå ut över övriga kommuner i\r\nlänet.</pre><pre>Däremot är det lätt att konstatera att Radio\r\nStockholms resurser inte står i rimlig proportion till\r\nbevakningsansvaret för 25 kommuner med 1,6\r\nmiljoner invånare. I förhållande till invånare- och\r\nkommunantal har Radio Stockholm bara hälften av\r\nde resurser som övriga lokalradiostationer har.</pre><pre>De vore en fördel både för Radio Stockholm och\r\nRadio Södertälje om den senare organisatoriskt\r\nskulle kunna bli en egen enhet inom SLRAB. Detta\r\nbör i princip vara möjligt inom nuvarande\r\nbudgetramar, men det framstår som rimligt att\r\nradiostationerna i Stockholms län får en ekonomisk\r\ntilldelning som är mer i proportion med regionens\r\nbefolkningsstorlek och kommunantal.</pre><pre>Jag vill därför ställa följande frågor till\r\nkulturministern:</pre><pre>Är statsrådet beredd att ta initiativ till att ge Radio\r\nSödertälje ställning som självständig\r\nlokalradiostation honom SLRAB?</pre><pre>Är statsrådet beredd att vidta åtgärder för att de\r\nekonomiska ramarna till lokalradion i Stockholms\r\nlän bättre anpassas till regionens befolkningsstorlek\r\noch antalet kommuner?</pre><pre>1990/91:140 av Sigge Godin (fp) till statsrådet Erik\r\nÅsbrink om sekretessen i den nya\r\nfolkbokföringslagen:</pre><pre>Riksdagen beslutade i december 1990 om lag om\r\nfolkbokföringsregister. En stor del av riksdagen var\r\nmotståndare till att fatta beslut om en registerlag\r\ninnan de materiella reglerna för den framtida\r\nfolkbokföringen var kända. Bland annat var\r\nfolkpartiet liberalerna av den uppfattningen.</pre><pre>När insamlingsarbetet nu tar sin början ute i resp.\r\nskattemyndigheter och församlingar tonar\r\nproblemen med integritetsfrågorna fram. Svenska\r\nkyrkan har i århundraden varit mycket varsam med\r\nde uppgifter som kyrkböckerna innehåller. Inte ens\r\nresp. kyrkofullmäktigeordförande har haft tillträde\r\ntill böckerna. Detta är självklart en trygghet för alla\r\nde människor som velat ha uppgifter skyddade för\r\ninsyn eller offentlighet. Inte minst för att inte skada\r\nde relationer som de lever i.</pre><pre>Sekretessfrågorna vid överförande av\r\nfolkbokföringsmaterialet till skattemyndigheterna\r\när olösta. Detta har medfört att kyrkoherden i Tuna\r\nförsamling i Västernorrland med enhälligt stöd av\r\nkyrkoråd och kyrkofullmäktige vägrar att lämna\r\növer uppgifterna till skattemyndigheten. Detta\r\nförfaringssätt är inte ett medvetet försvårande för\r\nskattemyndigheten på grund av motstånd mot\r\nreformen som sådan. Kyrkoherden grundar sig helt\r\noch fullt på omtanke och hänsynstagande till de\r\negna församlingsmedlemmarnas integritet. Deras\r\nuppgifter skall inte lämnas ut under nuvarande brist\r\npå sekretess anser präst och kyrkopolitiker. Ett\r\nstort antal kyrkoherdar delar denna uppfattning.</pre><pre>Datainspektionen har framhållit svårigheterna med\r\natt ta ställning till lagregleringen av\r\nregisterfrågorna först och den materiella\r\nregleringen av folkbokföringen senare.</pre><pre>Med hänvisning till riksdagens tveksamhet och de\r\nuppenbara svårigheter som uppstått i den praktiska\r\nhanteringen vill jag ställa följande frågor till\r\nstatsrådet:</pre><pre>1. På vilket sätt avser regeringen att skapa ett\r\nfullgott sekretesskydd vid överförandet av\r\nfolkbokföringsmaterialet till skattemyndigheterna?</pre><pre>2. Är regeringen beredd att successivt genomföra\r\nikrafträdandet av reformen så att den materiella\r\nregleringen kan ske och integritetsfrågorna kan få\r\nen fullgod lösning?</pre><pre>3. Är regeringen beredd att överlåta själva\r\nregistreringen till vederbörande församling i de fall\r\nförsamlingen så önskar?</pre><pre></pre><pre>8§ Anmälan om frågor</pre><pre>Anmäldes att följande frågor framställts</pre><pre>den 25 januari</pre><pre>1990/91:357 av Lola Björkquist (fp) till\r\nutbildningsministern om musikstiftelser och\r\nmilitärmusik:</pre><pre>Den granskning av försvarsmaktens musiktjänster\r\nsom genomfördes under delar av 1990 på uppdrag\r\nav regeringen tycks ha haft som syfte att se på\r\nbehov, organisation och ekonomi. Något annat kan\r\nman inte utläsa av uppdragets innebörd. De\r\nslutsatser som utredningsgruppen kom fram till har\r\nblivit starkt ifrågasatt. Dessutom har de\r\nkulturpolitiska aspekterna, som militärmusikens\r\nkvalitet och den svenska blåsartraditionen\r\nbevarande, nästan helt kommit bort.</pre><pre>Berörda musikstiftelser och musiker ser plötsligt\r\nhur grunden för deras möjligheter att arbeta som\r\nblåsarsymfoniker riskerar att dras undan genom ett\r\nförsvarspolitiskt beslut. Nu måste kulturpolitiska\r\naspekter också vägas in. Arméchefens förslag får\r\norimliga och orättvisa konsekvenser för bl.a.\r\nStiftelsen Östgötamusiken, dess musiker och den\r\nmycket gamla blåsartraditionen i länet. Vid\r\nregionaliseringen av Regionmusiken den 1 januari\r\n1988 tilldelades de stiftelser som inte skulle ha\r\ntjänstemusik medel som motsvarade det antal\r\nmusikertjänster som flyttades över från staten till\r\nstiftelserna. Östgötamusiken, som också fick ett\r\nförsvarsmusikåtagande, fick snarare en mindre\r\nandel.</pre><pre>Med anledning av det anförda vill jag ställa följande\r\nfråga:</pre><pre>Vilka åtgärder tänker regeringen vidta så att inte\r\nden svenska blåsartraditionen riskerar att gå i\r\ngraven genom ett försvarspolitiskt beslut?</pre><pre>1990/91:358 av Elisabeth Fleetwood (m) till\r\nstatsrådet Bengt Lindqvist om åldringsvården:</pre><pre>Bengt Lindqvist har i Expressen uttalat följande:</pre><pre>''Vi måste vara självkritiska. Vi bortsåg från hur\r\nstor ensamheten kan bli hos de riktigt gamla och vi\r\nbortsåg från att det behövs vårdformer mellan det\r\negna hemmet och långvården. Det är uppenbart att\r\ni Stockholm klarar inte servicehusen sin uppgift\r\nlängre. Det finns plats för uppryckning -- och den\r\ntycker jag skall komma nu.''</pre><pre>Med anledning av ovanstående frågar jag:</pre><pre>Vilka åtgärder avser statsrådet vidta för att ge\r\nkommunerna möjlighet att ge vård åt de tusentals\r\nmänniskor som skulle ha haft plats på de\r\nålderdomshem som nendlagts enligt förslag och\r\nriktlinjer från den socialdemokratiska regeringen?</pre><pre>den 29 januari</pre><pre>1990/91:359 av Sten Andersson i Malmö (m) till\r\nstatsrådet Erik Åsbrink om kommunernas taxe-\r\noch avgiftshöjningar:</pre><pre>Enligt uppgift i media skall nu särskilda\r\n''priskontrollanter'' bevaka att varuhus och butiker\r\ninte höjer priserna kraftigt. Tyvärr är inga\r\n''priskontrollanter'' utsedda för kommunens del.\r\nFrån det socialdemokratiskt styrda Malmö kan\r\nlämnas några exempel på mycket kraftiga\r\nkommunala prishöjningar.</pre><pre>Sjukvård plus 100 %, fjärrvärme 60, fritidskort 50,\r\nlänstrafik 38, kopiering 300, bad 37, parkering 34,\r\ndjursjukhuset 25 och sotning plus 34 %.</pre><pre>Vilka åtgärder är statsrådet berett vidtaga med\r\ntanke på kraftiga taxe- och avgiftshöjningar i\r\nkommunerna?</pre><pre>1990/91:360 av</pre><pre>Barbro Westerholm (fp) till utbildningsministern\r\nom ökade platser på apotekar- och\r\nreceptarielinjerna:</pre><pre>Vid 1989/90-års riksmöte beslöt riksdagen om en\r\nökning av antalet platser med 20 på vardera\r\napotekarlinjen och receptarielinjen under den\r\naktuella treårsperioden.</pre><pre>I proposition 1990/91:100 fanns inga platser\r\nupptagna på grund av medelsbrist.</pre><pre>Med anledning av det ovan anförda vill jag ställa\r\nföljande fråga:</pre><pre>Vad avser regeringen göra för att få fram medel till\r\nnästa år för att finansiera dessa platser?</pre><pre>1990/91:361 av Birgit Henriksson (m) till\r\njustitieministern om Stockholms tingsrätt:</pre><pre>Det har framgått av bl.a. pressartiklar att\r\nStockholms tingsrätt överskridit sin budget på\r\ngrund av ett fåtal mycket tunga och krävande mål.\r\nDärför måste man nu dra ned på verksamheten.\r\nDetta innebär att såväl lokaler som personal för\r\nnärvarande och kanske för lång tid framåt kommer\r\natt utnyttjas mycket dåligt.</pre><pre>För alla oss som dagligen hör talas om den långa\r\nhandläggningstiden vid vissa tingsrätter, speciellt i\r\nstorstäderna, förefaller detta vara orimligt. Läget\r\nkan icke ha undgått att komma till\r\njustitieministerns kännedom.</pre><pre>Vad ämnar justitieminister Freivalds vidta för\r\nåtgärder för att verksamheten inom den hårt\r\nbelastade tingsrätten i Stockholm åter börjar\r\nfungera normalt?</pre><pre>1990/91:362 av Birgit Henriksson (m) till\r\njustitieministern om irakiska ambassadens\r\nvideoövervakning:</pre><pre>På den irakiska ambassaden har man monterat flera\r\nrörliga videokameror. Alla som passerar på gatan\r\nskall filmas. Svensk polis kan visserligen inte\r\ningripa mot diplomater som åtnjuter immunitet\r\neller mot främmande lands territorium --\r\nexempelvis en ambassad. Sveriges regering måste\r\ndock på något sätt kunna ingripa mot otillbörlig,\r\nintegritetskränkande och enligt svensk lag otillåten\r\növervakning. Övervakningen sker i detta fall mitt i\r\nvår huvudstad på en gata, där vanliga svenskar\r\nmåste passera varje dag.</pre><pre>Vad ämnar justitieministern vidta för åtgärder för\r\natt förhindra den uppenbara och mot svensk lag\r\nstridande kränkningen som denna\r\nvideoövervakning innebär?</pre><pre>1990/91:363 av Margó Ingvardsson (v) till\r\njustitieministern om våldtäktsbrott:</pre><pre>Med anledning av den diskussion som förekommit\r\ni massmedia om en hovrätts bedömning i ett\r\nvåldtäktsmål vill jag fråga justitieministern\r\nföljande.</pre><pre>Avser statsrådet att vidta några åtgärder så att en\r\nkvinnas uppträdande före en våldtäkt inte skall\r\navgöra om brottet betecknas som grovt eller ej?</pre><pre>den 31 januari</pre><pre>1990/91:364 av Lennart Brunander (c) till\r\nsocialministern om åtgärder mot doping:</pre><pre>Alla tillgängliga uppgifter tyder på att missbruket\r\nav dopingmedel ökar i Sverige. För mer än ett\r\nhalvår sedan lades ett förslag om skärpning av\r\nstraffet mot dopinghandel och utökning av det\r\nkriminaliserade området. Alla instanser var\r\npositiva till utredningens förslag. Trots detta har\r\nregeringen inte lagt något förslag om en skärpt anti-\r\ndopinglagstiftning. Det är svårt att förstå\r\nregeringens ointresse för denna viktiga fråga.\r\nIdrottsrörelsen i Sverige är kritisk till regeringens\r\nsenfärdighet. Idrotten gör stora ansträngningar för\r\natt stoppa dopingen och behöver det stöd som en\r\nskärpt lagstiftning skulle ge. Jag anser att det är\r\noförsvarligt att vänta med beslut i en så här viktig\r\nfråga.</pre><pre>Min fråga till socialministern är:</pre><pre>När kommer regeringens proposition om skärpt\r\nlagstiftning mot dopinghandel och utökning av det\r\nkriminaliserade området?</pre><pre>den 31 januari</pre><pre>1990/91:365 av Lennart Brunander (c) till\r\njordbruksministern om en utredning om\r\nträdgårdsnäringen:</pre><pre>Trädgårdsnäringen har i dag likviditetsproblem,\r\nutsätts för en osund konkurrens från EG och har\r\nmånga frågetecken inför ett närmande till EG.\r\nCenterpartiet har under flera år krävt en utredning\r\nom trädgårdsnäringens framtid. Kravet har varje\r\ngång avslagits av riksdagsmajoriteten. Men i höstas\r\nvar utskottet enigt om att det fanns behov av en\r\nutredning. Det gjordes inget tillkännagivande, men\r\nsocialdemokraterna i utskottet gav ett löfte om att\r\nen utredning skulle komma. I en tidningsintervju\r\nstrax före jul uttalade jordbruksministern\r\ntveksamhet till en utredning. Jag anser att det är\r\nbråttom att få en utredning och ett förslag om\r\nträdgårdsnäringspolitiken. En utredning bör\r\ntillsättas snarast.</pre><pre>Mot denna bakgrund ställer jag frågan till\r\njordbruksministern:</pre><pre>När får vi en trädgårdsnäringsutredning?</pre><pre>1990/91:366 av Karl-Göran Biörsmark (fp) till\r\nfinansministern om slutdag för inlämning av\r\nsjälvdeklarationer:</pre><pre>Enligt 34 § 1 mom. i taxeringslagen skall\r\nsjälvdeklaration vara inlämnad senast den 15\r\nfebruari under taxeringsåret. Om så inte sker kan\r\ndeklaranten drabbas av förseningsavgift.</pre><pre>I år inträffar den 15 februari på en fredag. Eftersom\r\ntaxeringsmyndigheterna ändå inte har öppet\r\nlördag/söndag vore det praktiskt för deklaranterna\r\nom de fick lämna in sina deklarationer senast\r\nsöndag den 17 februari kl. 24.00 utan att därför\r\nbehöva riskera att drabbas av förseningsavgift.\r\nDetta förfaringssätt skulle på intet sätt fördröja\r\ntaxeringsmyndigheternas arbete. Däremot skulle\r\ndet ge deklaranterna, som i de allra flesta fall måste\r\nanvända helgerna för att skriva sina deklarationer,\r\nytterligare två värdefulla dagar för att utföra sitt\r\ndeklarationsarbete.</pre><pre>Mot bakgrund av det ovan anförda vill jag fråga\r\nfinansministern:</pre><pre>Avser finansministern vidtaga några åtgärder för\r\natt möjliggöra för årets deklaranter att inlämna sina\r\nsjälvdeklarationer senast söndag den 17 februari?</pre><pre>1990/91:367 av Anita Persson (s) till statsrådet Lena\r\nHjelm-Wallén om familjeplanering inom det\r\nbilaterala biståndet:</pre><pre>Befolkningsfrågan är av avgörande betydelse för\r\nutvecklingen i u-länderna. Jag har noterat att\r\nSverige under flera år har ökat det multilaterala\r\nbiståndet till familjeplanering.</pre><pre>Vilka åtgärder avseende familjeplanering kommer\r\nbiståndsministern att vidtaga inom det bilaterala\r\nbiståndet?</pre><pre>den 1 februari</pre><pre>1990/91:368 av Lars Sundin (fp) till\r\nkommunikationsministern om postens\r\nprishöjningar på paket:</pre><pre>Företrädare för regeringen har vid flera tillfällen\r\nuppmanat allmänheten att uppmärksamma och\r\nreagera mot kraftiga och -- som det förefaller --\r\noberättigade prishöjningar.</pre><pre>Den 2 januari 1991 genomfördes avsevärda\r\nprishöjningar på bl.a. paket -- enligt uppgift upp till\r\nca 50 %. Höjningarna innebär stora\r\nkostnadsökningar för postorderföretagen.\r\nFöreträdare för branschen har i massmedia uttryckt\r\noro för att höjningarna ökat risken för varsel och\r\npermitteringar.</pre><pre>Mot den bakgrunden vill jag fråga civilministern:</pre><pre>Avser regeringen att vidta några åtgärder mot\r\nbakgrund av de prishöjningar posten nu genomfört\r\noch som postorderföretagen har reagerat så starkt\r\nemot?</pre><pre>1990/91:369 av Birger Andersson (c) till\r\nkommunikationsministern om Bergslagspendeln:</pre><pre>Regeringen har genom att anvisa medel i den s.k.\r\nBergslagspropositionen klart tagit ställning för\r\nprojektet Bergslagspendeln, som innebär en\r\nnödvändig upprustning av järnvägssträckningen\r\nKolbäck--Ramnäs--Fagersta--Ludvika.\r\nUpprustningen av järnvägssträckningen är i full\r\ngång. Utbyggnaden av Bergslagspendeln är en\r\nviktig utvecklingsfråga för Bergslagen. Anvisade\r\nmedel räcker emellertid inte.</pre><pre>Jag vill fråga kommunikationsministern:</pre><pre>Avser regeringen att medverka till att projektet\r\nBergslagspendeln kan fullföljas enligt ursprungliga\r\nplaner?</pre><pre>1990/91:370 av Gudrun Schyman (v) till statsrådet\r\nBengt Lindqvist om rätten till kommunal\r\nbarnomsorg:</pre><pre>Enligt riksdagsbeslut år 1985 skall alla barn ha rätt\r\ntill kommunal barnomsorg senast år 1991. En\r\nlagstiftning för att garantera att beslutet verkligen\r\ngenomförs har inte regeringen ansett nödvändig.\r\nKommunerna skall själva ansvara för att beslutet\r\ngenomförs.</pre><pre>Idag är situationen sådan att varannan kommun i\r\nStorstockholm inte längre tar emot barn under 1.5\r\når i barnomsorgen. Att höja åldersgränsen har\r\nblivit ett sätt att uppnå målet om full\r\nbehovstäckning. Flera av kommunerna har haft\r\nden planerade utbyggnaden av\r\nföräldraförsäkringen i åtanke när de fattade\r\nbeslutet. Den skulle ha förlängts till 18 månader.\r\nAtt regeringen sedan drog tillbaka förslaget om\r\nförlängning anser inte kommunerna att de kan ta\r\nansvar för. Glappet på tre månader, då man varken\r\nfår föräldrapenning eller barnomsorg blir\r\nföräldrarnas ensak.</pre><pre>Min fråga är:</pre><pre>--  Tänker statsrådet vidta åtgärder för att\r\nriksdagsbeslutet om full behovstäckning skall\r\ngenomföras?</pre><pre>1990/91:371 av Börje Hörnlund (c) till\r\njordbruksministern om statsbidrag till\r\nfiskevårdsföreningar:</pre><pre>I budgetpropositionen föreslår regeringen att\r\nbidrag till bildande av fiskevårdsområden slopas.\r\nKostnaderna skall istället täckas av bl.a.\r\nfiskekortsinkomster.</pre><pre>I föregående budgetproposition (1989/90:100)\r\nföreslog regeringen att de föreningar som har\r\nansökt om ombildning av fiskevårdsföreningar till\r\nfiskevårdsområden före den 1 september 1990\r\nskulle medges statsbidrag även om förrättningen\r\ninte var avslutad vid utgången av 1990. Detta\r\nbeslutade även riksdagen.</pre><pre>Årets förslag från regeringen innebär ett\r\nlöftesbrott. I t.ex. Västerbotten har ca 90 områden\r\nansökt om bidrag före den 1 september 1990.\r\nFörrättningskostnaderna uppgår till 3--4 milj. kr.\r\nRegeringens förslag innebär att många områden\r\nkommer att bli utan bidrag, trots att de sökt bidrag\r\ni utsatt tid.</pre><pre>Mot denna bakgrund vill jag fråga statsrådet:</pre><pre>Kan statsrådet redogöra för motiven till förslaget\r\natt slopa bidragen till fiskevårdsområden i strid mot\r\nriksdagens tidigare beslut?</pre><pre>1990/91:372 av Oskar Lindkvist (s) till\r\nsocialministern om kompensation till pensionärer\r\nför pris- och hyreshöjningar:</pre><pre>Under de senaste dagarna har uppgifter kommit\r\nfram som visar att pensionärer -- speciellt sådana\r\nutan ATP -- blivit missgynnade i skattereformen\r\nsamtidigt som de kommunala bostadstilläggen\r\nendast i mycket begränsad utsträckning täcker de\r\nkraftigt ökade boendekostnaderna. I vissa\r\nkommuner har KBT t.o.m. minskat. Det framstår\r\nsom helt klart att åtgärder måste vidtas för att\r\nförbättra situationen för de nu diskuterade\r\npensionärerna. Lösningar måste snabbt sökas och\r\ngenomföras för att eliminera det orättfärdiga\r\nförhållande som i många fall nu snarare tycks ha\r\nblivit regel än undantag.</pre><pre>Med hänvisning till det nu anförda vill jag ställa\r\nföljande fråga till socialministern:</pre><pre>Vilka åtgärder ämnar regeringen vidta för att\r\nkompensera dessa pensionärer för pris- och\r\nhyreshöjningarna?</pre><pre>1990/91:373 av Oskar Lindkvist (s) till\r\njustitieministern om tidpunkten för förslag om\r\nändrade panträttsregler:</pre><pre>Riksdagen har beslutat om att ett nytt\r\nbostadsfinansieringssystem skall införas.\r\nRegeringens uppfattning är att systemet skall\r\ninföras den 1 januari 1992 för nya hus och ett år\r\nsenare för de befintliga bostäder som då omfattas\r\nav dagens bostadsfinansieringsstystem och för vilka\r\nräntebidrag utgår.</pre><pre>I proposition om ny bostadsfinansiering m.m.\r\n(prop. 1990/91:34) anförde bostadsministern\r\n(s. 34) att förslaget aktualiserade om vissa\r\nförändringar borde göras i systemet med panträtt i\r\nfast egendom. Bostadsministern anförde också att\r\nbehovet av sådana förändringar kommer att\r\növervägas inom justitiedepartementet.</pre><pre>Det torde inte råda någon tvekan om att ändrade\r\npanträttsregler kommer att behövas för att det nya\r\nbostadsfinansieringssystemet skall kunna\r\ntillämpas. Det är nödvändigt att de ändrade\r\nreglerna träder i kraft senast när räntelånesystemet\r\nberäknas införas, dvs. den 1 januari 1992.</pre><pre>Min fråga till justitieministern är:</pre><pre>När kommer riksdagen att föreläggas förslag om de\r\nändrade panträttsregler m.m. som behövs i det nya\r\nbostadsfinansieringssystemet?</pre><pre>Förhandlingarna leddes av talmannen.</pre><pre>9 § Kammaren åtskildes kl.15.02.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}