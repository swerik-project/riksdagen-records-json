{"dokumentstatus":{"dokument":{"hangar_id":"2348996","dok_id":"GK0986","rm":"1996/97","beteckning":"86","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"86","slutnummer":"0","datum":"1997-04-09 00:00:00","systemdatum":"2005-10-27 13:14:02","publicerad":"1997-04-09 00:00:00","titel":"Riksdagens snabbprotokoll 1996/97:86 Onsdagen den 9 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{7ED579D6-9478-4EBC-B407-6762539FAC54}","dokument_url_text":"http://data.riksdagen.se/dokument/GK0986/text","dokument_url_html":"http://data.riksdagen.se/dokument/GK0986","dokumentstatus_url_xml":"http://data.riksdagen.se/dokumentstatus/GK0986","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:86</div>\r\n<div class=\"sidhuvud_datum\">Onsdagen den 9 april</div>\r\n<div class=\"sidhuvud_klockslag\">Kl. 9.00 - 17.55</div>\r\n<hr class=\"sidhuvud_linje\">\r\n<pre>19.00 - 22.09</pre><pre>Det justerade protokollet beräknas utkomma om 3 veckor</pre><pre>\r\n-------------------------------------------------------------------</pre><pre>1 §  Hänvisning av ärenden till utskott</pre><pre>Föredrogs och hänvisades\r\nFörslag\r\n1996/97:TK1 till konstitutionsutskottet</pre><pre>Motioner\r\n1996/97:Jo22-Jo25 till jordbruksutskottet\r\n1996/97:K29-K31 till konstitutionsutskottet\r\n1996/97:Jo26 till jordbruksutskottet\r\n1996/97:K32-K35 till konstitutionsutskottet\r\nMeddelande om samlad votering</pre><pre>Förste vice talmannen meddelade att konstitu-\r\ntionsutskottets betänkanden KU16 och KU17 samt\r\nfinansutskottets betänkande FiU17 skulle avgöras i ett\r\nsammanhang efter avslutad debatt.</pre><pre>2 §  Ny vallag</pre><pre>Föredrogs\r\nKonstitutionsutskottets betänkande 1996/97:KU16\r\nNy vallag (prop. 1996/97:70)</pre><pre>Anf.  1  BIRGER HAGÅRD (m):\r\nHerr talman! Antagandet av en ny vallag är natur-\r\nligtvis något som är av grundläggande betydelse för\r\nen demokrati. Det är därför inte utan en viss förvåning\r\nsom jag finner att det väl sitter flera på åhörarläktaren\r\nän det är ledamöter närvarande i kammaren i det här\r\nögonblicket. Jag vet inte hur jag skall tolka detta. Jag\r\nkan ju tolka det så att vi i den svenska demokratin\r\nlever i den bästa av världar - allting är klappat och\r\nklart, och vi har bara att stadfästa det som vi dessför-\r\ninnan har kommit överens om i enskilda rum. Jag tror\r\natt man snarare skall tolka det på det sättet än så att\r\ndet skulle vara ett ointresse i sig för de här frågorna.\r\nJag kan bl.a. konstatera att valsystemen har blivit\r\nföremål för mycket stor uppmärksamhet i vår om-\r\nvärld. Ett mått på detta är det som omtalas i Richard\r\nS. Katz International Biography on Electoral Sys-\r\ntems. I dennes redovisning 1989 var 1 500 arbeten\r\nredovisade. Tre år senare, 1992, redovisades 2 500\r\narbeten kring valsystemen och deras inverkan på de\r\npolitiska systemen. Jag vågar utgå från att antalet har\r\nvuxit åtskilligt sedan 1992, även om jag inte har några\r\ndirekta siffror på det.\r\nNågot som naturligtvis har tilldragit sig alldeles\r\nspeciellt intresse i de här sammanhangen är valsyste-\r\nmens utformning i de demokratier som har vunnits i\r\nde tidigare kommunistiska diktaturerna i Central- och\r\nÖsteuropa. Jag har själv haft tillfälle - för övrigt så\r\nsent som i går - att i Europarådet och dess juridiska\r\nutskott se de framgångar som har nåtts och inte minst\r\nden roll som Europarådet har spelat när det gällt att\r\nhjälpa till att utforma lämpliga valsystem för de nya\r\ndemokratierna.\r\nValsystemen har naturligtvis den allra största be-\r\ntydelse för den representativa demokratin. Vi kan\r\nkonstatera att det finns två renodlade system, som\r\nibland står mot varandra. Det ena är majoritetsval i\r\nenmansvalkretsar, sådant det tillämpas i framför allt\r\nStorbritannien och vissa andra anglosaxiska länder,\r\noch det andra är det proportionella valsystemet.\r\nRedan på 1950-talet konstaterade den franske\r\nstatsvetaren Maurice Duverger för sitt vidkommande\r\natt det renodlade majoritetsvalet medförde stabilare\r\nregeringar, att man fick mindre av koalitioner och\r\növer huvud taget att detta system var vitaliserande för\r\ndemokratin. Naturligtvis måste man kringgärda hans\r\nresonemang med åtskilliga reservationer. Det finns\r\ntillfällen då regionala partier har uppträtt - som t.ex.  i\r\nIrland på 1800-talet och senare också i Kanada - och\r\ndå den här tesen har satts ur spel.\r\nÅ andra sidan har vi det proportionella systemet.\r\nOm majoritetsvalet sägs framför allt ha till utgångs-\r\npunkt att skapa ordentliga majoritetsförhållanden,\r\nklara regeringsmajoriteter och en tydlig opposition,\r\nhar å andra sidan det proportionella systemet ansetts\r\nborga för att varje röst skall ha lika stort värde.\r\nDessa båda principer har brutits mot varandra. Vi i\r\nSverige har ju för vårt vidkommande framför allt\r\nhyllat den proportionella metoden, alltsedan högerre-\r\ngeringen Arvid Lindman 1907 löste den svåra frågan\r\nom hur valsystemet skulle utformas. Sedan dess har vi\r\nhaft ett proportionellt valsystem här i landet.\r\nDe valsystem som emellertid nu framför allt väck-\r\ner intresse och som det finns anledning att dröja litet\r\ngrand vid är två till antalet. Det gäller dels majoritets-\r\nval i två omgångar, där det krävs att antingen i en\r\nförsta omgång en kandidat skall få mer än 50 % eller\r\natt, om någon inte har fått detta, de två som främst\r\nstår mot varandra deltar i en andra omgång. Detta\r\nsystem har en stark dragningskraft inte minst i de nya\r\nstaterna. Jag vill också personligen säga att jag tycker\r\natt det har många fördelar.\r\nEtt annat system, som vi på ett tidigt stadium dis-\r\nkuterade här i Sverige, är det tyska, där man förenar\r\nmajoritetsvalet med det proportionella systemet på så\r\nvis att väljaren har två röster, en där han väljer i sin\r\negen valkrets i ett vanligt majoritetsval - så väljs\r\nhälften av Bundestags ledamöter - och en röst vid val\r\nav den andra hälften, som utses på s.k. Landeslisten,\r\ndär det proportionella valsystemet slår igenom helt\r\noch hållet. Detta har naturligtvis också stora fördelar.\r\nMan uppnår visserligen snudd på hundraprocentig\r\nproportionell representation, men inte minst kommer\r\nett personval till uttryck.\r\nI Sverige har vi, som jag förut sade, haft det pro-\r\nportionella systemet alltsedan 1909, men vi har fått\r\nden jämkade uddatalsmetoden införd på 1950-talet på\r\ngrundval av  centerpartisternas föregångares dåvaran-\r\nde äventyr tillsammans med Socialdemokraterna. De\r\nsatt ju i koalitionsregering, så det var då litet svårt för\r\ndem att gå ut och agera tillsammans med de borgerli-\r\nga bröderna och systrarna i ett val. Alltså fick vi den\r\njämkade uddatalsmetoden, som samtidigt avskaffade\r\nkartellbildningen.\r\nVi har alltsedan dess bibehållit den jämkade udda-\r\ntalsmetoden, mycket till förfäran för de studenter i\r\nstatsvetenskap som jag då och då har nöjet att under-\r\nvisa och som ibland har litet svårt att begripa alla\r\nvindlingarna i denna metod. Men hur som helst -\r\nsystemet har fungerat något så när hyggligt.\r\nDärtill har vi fått utjämningsmandat, som skall ge\r\nen ytterligare proportionell fördelning. Det kan natur-\r\nligtvis diskuteras om vi skall ha det eller inte.\r\nDet allra senaste är emellertid personvalet. Det\r\nskall tillämpas i full utsträckning vid riksdagsvalet i\r\nseptember 1998. Det krävs för att ett kryss som man\r\nsätter för en person skall få genomslagskraft att 8 %\r\nav partiets röster fördelar sig på det här sättet. Då kan\r\nen person gå före den lista som är uppställd av parti-\r\nerna. Vi har från Moderata samlingspartiets sida sagt\r\natt det är en alldeles för hög siffra. Man borde nöja\r\nsig med 5 % för att verkligen göra det möjligt för\r\npersonvalet att få genomslag. Vi har dock avstått från\r\natt reservera oss nu, eftersom det i bakgrunden ligger\r\nen överenskommelse mellan partierna, men det finns\r\nsäkerligen anledning att återkomma till detta.\r\nJag vill i övrigt, herr talman, bara göra en mycket\r\nsnabb kommentar. Jag tror att vi måste se över ut-\r\nlandsröstningen. Det kan inte vara rimligt att vi skall\r\nha kvar de relativt besvärliga regler som vi har, nu när\r\ndet i alla andra hänseenden är så mycket lättare att\r\nkommunicera än för bara några år sedan.\r\nMan borde se över den frågan. Men vi har ingen\r\nreservation på den punkten.\r\nDäremot har vi en reservation när det gäller anta-\r\nlet ledamöter. Antalet ledamöter är för stort i Sveriges\r\nriksdag. Vi vill utreda möjligheten att skära ned anta-\r\nlet.\r\nVi beklagar också i en reservation att strykningar\r\nsom förut har kunnat ske för att markera ett ointresse\r\nför en viss kandidat inte kommer att ha någon som\r\nhelst betydelse i och med det nya system som kommer\r\natt antas. Det bör vara tekniskt möjligt att låta väljar-\r\nnas uppfattning med hjälp av en strykning också få\r\ngenomslag i framtiden.\r\nNär det gäller själva röstningsförfarandet tycker vi\r\natt det vore rimligt att väljaren själv lägger ned sin\r\nröst i urnan. Det har framförts att väljaren skulle vara\r\nlitet grand omyndigförklarad i och med att han/hon\r\ninte får göra detta utan det lämnas över till en valför-\r\nrättare.\r\nNaturligtvis kommer länssammanslagningarna att\r\nkunna påverka valkretsarnas utformning i framtiden.\r\nDet är också något som det finns anledning att se\r\növer.\r\nHerr talman! Det är bra att det i fråga om kyrkova-\r\nlet slås fast att vi skall välja i september. Valperioden\r\nskall vara fyra år. Vi beslutar alltså detta i april, och\r\nvalet skall äga rum i september. Ni kunde säkert ha\r\nkommit överens om denna sak något tidigare för att\r\nunderlätta själva valförfarandet.\r\nHerr talman! Jag yrkar bifall till hemställan i\r\nkonstitutionsutskottets betänkande. Vi har ett antal\r\nreservationer. Jag nöjer mig med att yrka bifall till\r\nreservation 13, som just berör antalet ledamöter i\r\nkammaren.</pre><pre>Anf.  2  HÅKAN HOLMBERG (fp):\r\nHerr talman! Denna debatt berör frågor som är av\r\nstort intresse inte bara för oss som råkar vara ledamö-\r\nter av riksdagen och därmed på något sätt berörs av\r\nvalbestämmelserna. Det är frågor som har stor bety-\r\ndelse för hela samhällets sätt att fungera i övrigt.\r\nValsystem kan diskuteras precis hur länge som\r\nhelst. Det går väl aldrig att konstruera ett system som\r\nkan vinna allmän uppslutning i alla tänkbara läger\r\nsom det riktiga, rätta och rättvisa. Det ställs ju krav på\r\nvalsystem som är delvis oförenliga. På en del håll\r\nprioriteras önskemål om starka regeringar. Med hjälp\r\nav majoritetsval - som i Storbritannien - eller någon\r\nannan typ av konstruktion ges överrepresentation åt\r\nnågot eller några partier. Andra prioriterar i första\r\nhand vikten av att ha så nära representativitet som\r\nmöjligt i riksdagen i förhållande till de åsikter som\r\nfaktiskt finns i väljarkåren. Då förordas ett nästan\r\nhundraprocentigt proportionellt valsystem. En del har\r\nlänge pläderat för personval med motivet att väljarna\r\nskall vara suveräna att både utse de personer de själva\r\nvill och kanske - ett mer dramatiskt men mer rättvi-\r\nsande sätt att uttrycka samma tanke - göra sig av med\r\nde representanter som inte gör den nytta de borde i\r\nriksdagen.\r\nVi har något som ibland litet ironiskt kallas \"det\r\nheliga omvalets princip\". Det finns en princip som\r\ngör sig gällande i partierna under nomineringsår,\r\nnämligen att det finns något slags reglerad beford-\r\nringsgång. Har man tjänstgjort tillräckligt länge på\r\nnågon typ av uppdrag skall man efter ett antal perio-\r\nder flyttas upp till något annat uppdrag. Nya namn har\r\nofta svårt att slå sig in.\r\nAndra betonar - vilket vi kan se i motioner - per-\r\nsonvalets risker, i den mån ett personval kommer att\r\nleda till att kändisar utan politiska insikter dyker upp\r\npå listorna eller att olika intressenter som inte har som\r\nuppgift att ta hänsyn till nationella intressen börjar\r\nsponsra vissa kandidater inom partierna.\r\nAllt detta är synpunkter som var för sig inte har så\r\nobetydlig tyngd. Det går inte att vifta bort någon av\r\ndem som irrelevant. Det är mycket intressant att vid\r\ndessa tillfällen höra de resonemang kring olika valsys-\r\ntem som förs, t.ex. de som Birger Hagård nyss var\r\ninne på. Jag vill gärna bidra med några reflexioner.\r\nLåt mig fritt botanisera mellan olika tänkbara val-\r\nsystem. Mina preferenser är åtminstone på en punkt\r\nentydiga. Det handlar om att proportionella val - i\r\nhuvudsak av den typ vi har i Sverige - är avgjort att\r\nföredra framför majoritetsval av den brittiska typen.\r\nDet handlar inte bara om att det liberala partiet i\r\nStorbritannien, som stundtals har en röstandel i närhe-\r\nten av Moderata samlingspartiets i Sverige, med det\r\nvalsystem som där finns nästan aldrig kan få mer än\r\nen handfull mandat. Detta är i och för sig absurt. Men\r\ndet finns andra mer grundläggande invändningar mot\r\nett sådant system, nämligen att jag tror att det finns en\r\nrisk - som i vissa lägen kan vara betydande - att ett\r\nvalsystem av det slaget polariserar politiken så att det\r\nblir ett sämre politiskt utfall än vad det skulle bli\r\nannars. Det blir en polarisering mellan extremer inom\r\nde partier som uppfattas som huvudkonkurrenter, och\r\ndet kan i vissa lägen göra sig gällande på ett oroande\r\nsätt. I vissa andra lägen blir det en dragning mot mit-\r\nten. Det finns en risk.\r\nHistoriska analyser har ibland pekat på att apart-\r\nheidsystemet i Sydafrika förmodligen aldrig hade\r\nkunnat införas, i alla fall i den utsträckning det blev,\r\nom inte ett sådant valsystem hade existerat. Hade det\r\nvarit ett annat valsystem hade Nationalistpartiet den\r\ngången det begav sig aldrig fått den nödvändiga par-\r\nlamentariska majoritet som krävdes för att gradvis\r\ngöra landet till en rasdiktatur. Detta är en synpunkt\r\nsom naturligtvis inte är relevant i Europa. Men den\r\nkan vara värd att påminna om.\r\nDetta leder över till ett av de valsystem som kan\r\nfinnas som ett alternativ och som Birger Hagård också\r\nvar inne på, nämligen två valomgångar av den franska\r\ntypen.\r\nDet finns naturligtvis en risk att just detta system\r\nskulle kunna leda till att i olika valkretsar i Frankrike\r\nendera av de politiska huvudgrupperingarna, i det\r\nläge som finns nu och kanske en tid framåt, skulle bli\r\nberoende av Nationella Frontens röstetal för att över\r\nhuvud taget bli valda. Jag är orolig för vad det kan få\r\nför konsekvenser för samhällsklimatet i ett land med\r\nett sådant system.\r\nDet tyska systemet är naturligtvis fritt från den ty-\r\npen av invändningar. Det är mycket intressant, men\r\nstår inte på dagordningen nu.\r\nJag är övertygad om att personval, i huvudsak en-\r\nligt den modell som nu föreslås, kommer att vitalisera\r\nden svenska demokratin. Jag har redan snuddat vid\r\nnågra av skälen. Dock vore det bättre med en lägre\r\nspärr för personvalet än vad som nu föreslås. Det\r\nmarkeras också i ett särskilt yttrande som några leda-\r\nmöter från mitt parti och Moderaterna står bakom.\r\nJag skall också snabbt kommentera några andra\r\nfrågor som berörs i betänkandet. Det föreslås i en\r\nreservation att invandrare som inte är svenska med-\r\nborgare skall ha rösträtt i riksdagsval. Jag tycker att\r\ndetta vore ett principiellt tvivelaktigt steg att ta. För\r\nmånga människor - inte minst människor med annan\r\nbakgrund än den svenska - är medborgarskap mer\r\ndramatiskt och betyder mer än vad det kanske gör till\r\nvardags för oss som är födda i landet. Det kan i vissa\r\nlägen t.o.m. innebära att människor tvingas in i valsi-\r\ntuationer som inte är helt lyckade - man vill behålla\r\nband med ett tidigare hemland. Dessutom bör - och\r\ndet är grundläggande - medborgarskap och rösträtt\r\nhöra samman. Den väg som skall tas - om något skall\r\ngöras åt problemet - är att möjligen än en gång se\r\növer hur lång tid eller vad som krävs i övrigt för att\r\nbli svensk medborgare.\r\nSkilda valdagar är en fråga som alltid dyker upp i\r\ndessa sammanhang. Det har inte blivit någon föränd-\r\nring i den proposition som utskottet nu har behandlat.\r\nHär finns ett grundläggande problem, nämligen att\r\nkommunalvalen riskerar att tas över helt av riksdags-\r\nvalen med den ordning som nu finns. Å andra sidan\r\nkan man med samma trovärdighet säga att den risken\r\nockså finns med det system som användes före 1970.\r\nVarje kommunal valrörelse skulle bli en riksdagsval-\r\nrörelse, fast litet på låtsas. Riksdagspartierna och\r\npolitikerna fick visa upp sig ute i landet.\r\nJag kan bara komma på en lösning - och det är en\r\nprivat reflexion - nämligen att låta kommunerna be-\r\nstämma helt fritt när valen skall hållas. Då skulle det\r\nständigt hållas kommunala val här och där i landet.\r\nDå skulle det inte finnas en sportslig möjlighet för en\r\nriksdagspolitiker eller partiledare att flänga runt och\r\ndelta i alla valrörelser. Jag vet inte om detta är ett\r\nrealistiskt förslag, men jag tror att det är det enda\r\nsättet att komma runt att rikspolitiken slår ut den\r\nlokala.\r\nDet finns flera andra frågor i betänkandet som är\r\nväsentliga att debattera men som jag inte hinner gå in\r\npå nu. Jag skall nöja mig med att konstatera att det på\r\nen punkt skulle vara fullt möjligt att fatta ett bättre\r\nbeslut än det som majoriteten föreslår, trots uppgörel-\r\nsen som ligger till grund för regeringens proposition\r\noch utskottets behandling. Det gäller kanske ytterliga-\r\nre en och annan punkt, men jag vill särskilt peka på\r\nen, nämligen frågan om kommunala utjämningsman-\r\ndat, som tas upp i reservation 12 av Folkpartiet.\r\nArgumenten är i princip desamma som för att vi\r\nhar utjämningsmandat i riksdagsvalen. I en del kom-\r\nmuner blir det litet konstiga effekter av att man saknar\r\nutjämningsmandat. Vissa partier får betala orimligt\r\nmycket för sina mandat i förhållande till andra partier.\r\nFördelningen av mandat kan även i andra avseenden\r\nske på ett sätt som väljarna knappast väntade sig när\r\nde gick till valurnorna. Det skulle vara lätt att bifalla\r\ndenna reservation utan att i övrigt riva upp något i\r\nuppgörelsen.\r\nDärför yrkar jag bifall till reservation 12 och i öv-\r\nrigt till utskottets hemställan.</pre><pre>Anf.  3  KENNETH KVIST (v):\r\nHerr talman! Vid antagandet av den nya vallagen\r\när det mycket viktigt att vi har en sådan stor sam-\r\nstämmighet som vi faktiskt har mellan de svenska\r\npartierna i fråga om valsystemet och olika regler i\r\nanslutning till detta.\r\nDet har träffats överenskommelser mellan partier-\r\nna på olika nivåer. Jag hade t.ex. själv tillfälle att sitta\r\ni en av de utredningar som kanske bär ansvaret för\r\nursprunget till huvuddelen av förslagen i föreliggande\r\nbetänkande och proposition. Det var en utredning som\r\npå ett utomordentligt lyhört och öppet sätt leddes av\r\nen moderat, Göran Åstrand. Att jag som vänstermän-\r\nniska i ett sådant här sammanhang ändå kan ge en\r\nperson som arbetat med samma frågor men represen-\r\nterar ett helt annat parti detta erkännande, tyder på att\r\ndet finns en bred samsyn i grundfrågorna. Det är ut-\r\nomordentligt bra för det svenska styrelsesystemet.\r\nDäremot finns det självfallet vissa nyansskillnader\r\neller principiella skillnader utifrån vilka vi närmar oss\r\nproblematiken med de politiska valen. Det gäller\r\nkanske främst synen på personval. Där har partierna\r\nhelt enkelt nått en kompromiss utifrån sina olika ut-\r\ngångspunkter, och jag tycker att den kompromissen är\r\nhygglig. Vi får pröva den. Först efteråt vet vi om det\r\nvar rätt, för att alludera på vad Kirkegaard sade en\r\ngång. Då får vi se om kompromissen måste revideras\r\nåt det ena eller andra hållet.\r\nVår utgångspunkt är att vi är tveksamma till att in-\r\nföra ett alltför renodlat personvalssystem. Vi är\r\negentligen tveksamma till personvalet som idé.\r\nDet svenska politiska systemet, såsom det har ut-\r\nvecklats, är baserat på de politiska partierna. Histo-\r\nriskt sett har de politiska partierna sitt ursprung i att\r\nvara politiska uttryck för olika samhällsklassers strä-\r\nvanden. Partierna bildar ett slags gemenskaper för att\r\nhävda olika klassers intressen och emancipation i\r\nsamhället eller för att prägla samhället utifrån olika\r\nsociala utgångspunkters värderingar.\r\nDe politiska partierna kan lyfta fram de medlem-\r\nmar inom partierna som man anser vara aktiva och\r\nuppträda på ett sådant sätt att de vinner förtroende\r\ninom sina organisationer. För att medlemmar skall\r\nkunna lyftas fram och få kandidera behöver de inte ha\r\nnågra särskilda ekonomiska tillgångar eller särskilda\r\nkontakter i övrigt, utan partisystemet lyfter fram\r\nmänniskor som i partiernas organisationsliv upplevs\r\nsom värda förtroende och upplevs som betrodda.\r\nDen andra sidan av saken, det extremt individuali-\r\nserade valsystemet, är vi inte inne på, men vi kan ta\r\nupp det för att kontrastera. Det systemet ger snarast\r\nmöjligheter för en elit att ställa upp. Om partiernas\r\nroll är mycket liten krävs det stora ekonomiska resur-\r\nser hos den som skall ställa upp. Det är erfarenheten\r\nfrån många länder med ett extremt individualiserat\r\nvalsystem. Väljarens rätt blir inte att välja bland be-\r\ntrodda personer utan att välja bland betrodda personer\r\nur en liten elit.\r\nDet är alltså inte säkert att den sociala speglingen\r\noch förankringen alls kan bli lika mångfacetterad som\r\nden är i ett system med partival. Detta visar också\r\nerfarenheterna från de länderna. Ett partisystem ger\r\nalltså vem som helst som är aktiv inom ett parti och\r\nvinner förtroende möjlighet att kandidera, och kandi-\r\ndera framgångsrikt, utan att personen behöver ha stora\r\nekonomiska tillgångar.\r\nDessutom vet väljaren att ett parti är ett kollektiv,\r\nsamlat kring ett politiskt program. Det har ett politiskt\r\noch också socialt ansvar, som inte läggs på samma\r\nsätt på en individ. Därmed blir fördelen att ett poli-\r\ntiskt parti är mer trögrörligt, dvs. man vet att det som\r\ndet politiska partiet säger sig stå för i allmänhet håller\r\nrelativt hyggligt. Så är det också i vårt land.\r\nDäremot kan partier naturligtvis svika eller ut-\r\nvecklas på ett sådant sätt att de mister kontakten med\r\nde sociala grupper och klasser som det har växt fram\r\nur. Partierna kan bli en apparat som lever sitt eget liv\r\noch som bara förnyar sig själv, utvecklas till karriär-\r\nvägar utan förbindelse med den rörelse som finns\r\nutanför partierna. Men förr eller senare uppstår spän-\r\nningar, konflikter och också kanske partier som bättre\r\nmotsvarar väljarnas önskemål och krav.\r\nMot denna bakgrund är vi i Vänstern anhängare av\r\nett starkt partisystem och av att detta också skall ge-\r\nnomsyra det valsystem vi har. Sedan finns det natur-\r\nligtvis ett värde av att väljaren också kan påverka\r\npartisystemet. Vi ser därför att den kompromiss som\r\npersonval som vi har nått är någonting positivt som är\r\nvärd att pröva.\r\nI förslaget stärks samtidigt partiernas ställning\r\ngentemot olika former av valmanipulation och fusk\r\nsom kan bedrivas. Partierna har nu möjlighet att mot-\r\nverka detta på ett mer effektivt sätt än tidigare. Jag\r\ntycker att det är en framgång.\r\nHerr talman! Det har i debatten ibland sagts att det\r\när utomordentligt negativt att man inte kan stryka\r\nkandidater, och att detta inte räknas i det nya valsys-\r\ntemet. Nu har väljaren möjlighet att markera en kan-\r\ndidat som han vill ha. Detta är det positiva uttrycket\r\nför väljarens ambition, vilket ju är bättre. Strykning-\r\nen, som hittills inte har räknats, tas bort. Om man bara\r\ngillar ett parti, men inte dess kandidater, bör man\r\negentligen ta sig en funderare på om det verkligen är\r\ndet partiet man gillar. Om man bara vill använda sig\r\nav strykningsmöjligheten borde man kanske i stället\r\ntänka sig att rösta på ett parti med kandidater som\r\nbättre motsvarar ens övertygelse.\r\nJag tycker dock att det är viktigt att få en öppen\r\nredovisning av om kandidaterna i detta mer person-\r\nvalinriktade system vi går emot också har andra källor\r\nför stöd av sin valkampanj än dem som partiet erbju-\r\nder. I många länder tillämpas sådana krav. Det gäller\r\nvisserligen länder med en mycket högre grad av per-\r\nsonvalsinslag än vad vi har i Sverige, men vi i Väns-\r\nterpartiet tror att det är utomordentligt viktigt att detta\r\nsker när Sveriges politik internationaliseras.\r\nJag har lämnat en reservation till förmån för röst-\r\nrätt för invandrare i riksdagsval på samma grunder\r\nsom invandrare har rösträtt i kommunala val. Det har\r\njag gjort därför att invandrarna blir en del av ett so-\r\ncialt sammanhang när de kommer hit, och under\r\nmånga år verkar och arbetar i landet. De har samma\r\narbetsplats som svenskar, och gemensamma sociala\r\noch ekonomiska intressen. Står en invandrare arbets-\r\nlös har han gemensamma sociala villkor med andra.\r\nDå är det också rimligt att han skall få påverka politi-\r\nken även på riksplanet. Utskottsmajoriteten vill att\r\nrösträtt och medborgarskap skall följas intimt åt, och\r\näven Håkan Holmberg argumenterade för detta. Detta\r\när egentligen en produkt av en period i historien när\r\nbefolkningssammansättningen var mer homogen, och\r\nnär befolkningsrörelserna inte var så stora som de\r\ntyvärr, på grund av olika omständigheter, är har varit\r\nunder våra dagar.\r\nDärmed yrkar jag bifall till reservationerna 2 och\r\n4, och i övrigt till utskottets hemställan i betänkandet.</pre><pre>Anf.  4  BIRGER HAGÅRD (m) replik:\r\nHerr talman! Jag delar Kenneth Kvists uppfattning\r\nom att det är väsentligt att vi har en bred samsyn på\r\nvalsystemet och dess utformning. Man kan säga att\r\ndet är demokratins spelregler som vi på det sättet slår\r\nfast. Vi bör vara överens i så viktiga frågeställningar.\r\nMen detta får naturligtvis inte undanskymma det\r\nangelägna i att vi för en debatt i frågorna. Jag vill inte\r\nsticka under stol med att jag har rätt starka preferenser\r\nbåde för det tyska systemet och för att kanske diskute-\r\nra ett system med två valomgångar av den franska\r\ntypen. Jag vill i varje fall att detta skall diskuteras. Vi\r\nskall inte lägga locket på och säga att vi lever i den\r\nbästa av världar, utan det kan också finnas andra\r\nlösningar på de här problemen.\r\nDetta gäller naturligtvis också personvalet. Kraven\r\npå ett sådant har vuxit fram därför att man har varit\r\nmissnöjd med partiernas dominans i de här samman-\r\nhangen. Väljarna har haft alltför små möjligheter att\r\ngöra sig gällande. Därmed är det inte sagt att det\r\npersonval vi nu tillämpar i Sverige är det bästa, utan\r\ndet är en kompromissprodukt som vuxit fram. Vi får\r\npröva den. Där vi prövat den hittills har resultaten inte\r\nvarit alldeles lysande och entydiga. Kanske hade den\r\nfinländska modellen, med ett mer renodlat och direkt\r\npersonval, varit bättre. Med den kanske vi hade kun-\r\nnat få större effekter.\r\nNär det gäller invandrarna och deras rösträtt hittar\r\njag inte något enda land där invandrarna har rösträtt i\r\nparlamentsvalen - valen till det nationella parlamen-\r\ntet. Däremot har de det i det kommunala valet - i den\r\nlilla kretsen. Det är där de har sin dagliga gärning,\r\noch det är naturligt att det skall vara så. Medborgare i\r\nEU-länderna har också möjlighet att delta i val till\r\nEU-parlamentet, vilket också är något väsentligt i\r\nsammanhanget. Men jag tror att rösträtten till de na-\r\ntionella parlamenten bör vara knuten till medborgar-\r\nskap i landet i fråga.</pre><pre>Anf.  5  KENNETH KVIST (v) replik:\r\nHerr talman! Givetvis måste vi ha en fortlöpande\r\ndialog och prövning av olika system, och föra en\r\ndiskussion mellan partierna också där vi har princi-\r\npiella utgångspunkter som skiljer sig åt. Det är en\r\nförutsättning för att vi skall kunna utveckla och för-\r\nbättra valsystemet. Vi är helt överens om det.\r\nJag har ändå velat betona att utgångspunkten i den\r\nfolkrörelsebaserade demokrati som vi till övervägan-\r\nde del har i Sverige är en utomordentlig utgångs-\r\npunkt. Man behöver inte bara gå utanför landets grän-\r\nser för att söka modeller, utan man kan också utveckla\r\ndet system som är grundlagt och väl förankrat hos det\r\nsvenska folket.\r\nNär det gäller invandrarnas ställning är inte erfa-\r\nrenheterna från några länder särskilt imponerande. I\r\nmånga länder - och Sverige är tyvärr inget undantag -\r\nfinns det tilltagande fenomen av socialt utanförskap,\r\ngettoisering, gästarbetarskap osv. En del av detta\r\nhänger ihop med att en del av den arbetande befolk-\r\nningen utesluts från möjligheterna till politiska rättig-\r\nheter i det sociala sammanhang där de lever och arbe-\r\ntar. Detta förstärker utanförskapet. Därför menar vi i\r\nVänsterpartiet att det är viktigt att driva och diskutera\r\nockså den frågan.</pre><pre>Anf.  6  BIRGER HAGÅRD (m) replik:\r\nHerr talman! Jag ber om ursäkt för att jag satt i fel\r\nbänk förut. Det är inte alltid så lätt så här på morgo-\r\nnen att veta var man skall befinna sig. Däremot vet\r\njag var man skall befinna sig när det gäller röstning i\r\nolika lokaler, i varje fall enligt mitt förmenande. Jag\r\nstår fast vid att rösträtten i val till de nationella parla-\r\nmenten bör förenas med medborgarskapet.\r\nKenneth Kvist tog upp en punkt i sitt första inlägg\r\nsom jag inte hann beröra direkt. Det gäller de eko-\r\nnomiska resurserna vid personval. Jag tror att vi inte\r\nalls är mogna för någon sorts lagstiftning för redo-\r\nvisning av vilka ekonomiska resurser som används. I\r\nde länder man försökt med detta har man grundligen\r\nmisslyckats, kan man säga. Däremot tror jag det kan\r\nvara bra med en viss frivillig redovisning. Men som\r\nKenneth Kvist säger är det naturligtvis en av nackde-\r\nlarna i sammanhanget just att plocka fram de ekono-\r\nmiska resurserna i personvalet som sådant. De kan bli\r\nväldigt ojämnt fördelade. Å andra sidan blir det sam-\r\ntidigt mer av en öppen tävling, vilket kan ha sina\r\npositiva effekter i sammanhanget.\r\nVi måste som sagt var vara lyhörda i framtiden,\r\noch se hur de olika försöken slår ut. Jag är inte helt\r\nnöjd med personvalet så som det hittills har slagit ut -\r\ndels i försöken i kommunerna vid förra valet, dels i\r\nvalet till Europaparlamentet. Det finns många fråge-\r\ntecken i sammanhanget. Men låt oss se vad som hän-\r\nder i framtiden.</pre><pre>Anf.  7  KENNETH KVIST (v) replik:\r\nHerr talman! Vi lever i en tid när människor av\r\nolika anledningar tvingas flytta runt mellan olika\r\nländer. Därmed lever och verkar de, ibland kanske\r\nmot sin vilja på grund av att de har tvingats till flykt,\r\nunder vissa nya sociala omständigheter. För att dessa\r\nmänniskor inte skall ha ett utanförskap är det nog av\r\nutomordentlig vikt att de, efter en tid och när de har\r\nvisat att de kommer att stanna under en lång tid, kan\r\nutöva fullvärdiga demokratiska fri- och rättigheter,\r\noch dit hör ju rösträtten. Därför menar vi att detta\r\nkrav är viktigt.\r\nVi kan kanske närma oss samma problem genom\r\natt vi ser över lagstiftningen kring hur man vinner\r\nmedborgarskap. Man kan kanske lösa upp frågan den\r\nvägen. Vilket alternativ man än väljer tror jag att det\r\när viktigt att man också, för att kringgå de underlig-\r\ngande sociala problemen med gettoisering och socialt\r\nutanförskap, erbjuder demokratiska rättigheter till alla\r\nmänniskor som lever, verkar och har för avsikt att\r\ngöra det i ett land.\r\nDetta med någon form av kontroll av de ekono-\r\nmiska villkoren prövas i del länder. Det är mycket\r\nsvårt att få en effektiv lagstiftning därvidlag. Det kan\r\njag hålla med om, men samtidigt är det viktigt att det\r\nfinns ett visst regelverk så att väljarna också får reda\r\npå om det är intressen utanför partierna som särskilt\r\nbackar upp en kandidat. Därför tycker jag inte att det\r\nfinns anledning att vika från den ståndpunkt jag har\r\nintagit i reservationen tillsammans med liberalerna.</pre><pre>Anf.  8  HÅKAN HOLMBERG (fp) replik:\r\nHerr talman! Kenneth Kvists allmänna reflexioner\r\nom personvalet och det han sade om eliter är ju in-\r\ntressant. Jag vill ge några egna reflexioner kring detta.\r\nDet är klart att det finns en risk att man, i alla fall\r\nmed en viss typ av utformning av personval, får ett\r\nläge där människor med rejäla resurser bakom sig, i\r\nform av pengar, organisationsuppbackning eller vad\r\ndet kan vara, kommer att bli allt mer vanligt före-\r\nkommande i politiska församlingar utan att för den\r\nskull ha några politiska insikter.\r\nMen det finns ju också ett annat problem som jag\r\ntycker att vi har att hantera i den verklighet vi nu lever\r\ni, nämligen en politisk elit som har en förmåga att\r\nförnya sig själv. Där förekommer det naturligtvis,\r\näven om vi inte alltid vill erkänna det, att det bereds\r\nreträttplatser för personer ur t.ex. kommunalpolitiken\r\ngenom att de sätts upp på valbar plats på en riksdags-\r\nlista. Det förekommer kanske köpslående mellan olika\r\ngrupperingar. Dessutom har vi detta med det heliga\r\nomvalet och allt sådant som jag var inne på i mitt\r\ninledningsanförande. Där kan man också tala om att\r\nen elit förhindrar väljarnas möjlighet att direkt få\r\ninflytande över vilka som skall företräda dem.\r\nUr mitt perspektiv är detta med att processen kan\r\ngå snett inom de politiska partierna i det system som\r\nvi hittills har haft ett väldigt starkt skäl, kanske det\r\nstarkaste, för att ha ett starkare inslag av personval.\r\nSedan vill jag också kommentera detta med in-\r\nvandrarna. Rösträtt hänger ju samman med medbor-\r\ngarskap, och medborgarskap - och nu låter jag litet\r\nhögtidlig - handlar också om att ta ett nationellt an-\r\nsvar. Jag tycker att man skall se medborgarskapet på\r\ndet sättet. Det finns liksom inte något mellanläge, som\r\nKenneth Kvist vill antyda, utan antingen upphäver\r\nman detta samband eller också har man det kvar.\r\nSkulle man upphäva det hamnar man, i alla fall i det\r\neuropeiska samarbetet med den logik som gäller i alla\r\nandra länder, på en väg som leder till en förbunds-\r\nstatsliknande utveckling av EU, vilket jag inte tror att\r\nKenneth Kvist vill. Man skall nog se upp med vilka\r\nargument man använder här.</pre><pre>Anf.  9  KENNETH KVIST (v) replik:\r\nHerr talman! Jag tror nog inte att det leder till nå-\r\ngon förbundsstat. Det handlar ju om att ge människor\r\nsom lever och verkar i ett socialt sammanhang en\r\nmöjlighet att inte vara så utanför det samhälle som de\r\nlever i som de är när deras demokratiska rättigheter är\r\nbeskurna.\r\nOm man tänker litet på vad Håkan Holmberg sä-\r\nger om nationellt ansvar tror jag nog att det många\r\ngånger är utomordentligt orättmätigt när det gäller\r\ninvandrarna. Jag hoppas att Håkan Holmberg, som ju\r\ni allmänhet är en mycket progressiv man i invandrar-\r\nfrågor, egentligen inte menade detta så som orden\r\nföll.\r\nJag håller med Håkan Holmberg om riskerna för\r\nbyråkratisering av partisystemen och att det uppstår\r\nen politisk elit. Jag sade det litet kortfattat i mitt anfö-\r\nrande. Men poängen är trots allt att det är politiska\r\npartier och deras helhetsprogram som väljarna fram-\r\nför allt väljer mellan och inte individer. De politiska\r\npartierna står för vissa ståndpunkter. Sedan finns det\r\nnaturligtvis svek mot vallöften och allehanda sådana\r\nsaker, men blir väljarna tillräckligt förgrymmade finns\r\ndet ju andra politiska partier att vända sig till.\r\nJag tror att det är utomordentligt viktigt att man\r\nhar ett starkt partisystem i grunden. Därför kan jag\r\ntycka att det är okej att vi prövar den här kompromis-\r\nsen även om jag kanske är ännu mera för ett partisys-\r\ntem. Detta kan vara ett sätt som någorlunda avhjälper\r\ndet berättigade missnöje och den berättigade kritik\r\nsom finns mot partisystemet att det har förstelnat.</pre><pre>Anf.  10  HÅKAN HOLMBERG (fp) replik:\r\nHerr talman! Skulle det råka bli så där jag bor att\r\nFolkpartiet har en kandidat överst på listan som jag\r\nabsolut inte vill se i riksdagen vill jag gärna kunna\r\nrösta på en annan folkpartist och ha en chans att få in\r\nvederbörande i stället för att vara hänvisad till att\r\nrösta på Vänsterpartiet, Moderaterna eller något annat\r\nparti. Jag tycker nog att den synpunkten från Kenneth\r\nKvist väger ganska lätt. Jag tror att de flesta männi-\r\nskor uppfattar valsituationen på det viset.\r\nNär det gäller invandrares rösträtt i riksdagsval in-\r\nser egentligen alla att medborgarskap i ett land inne-\r\nbär både rättigheter och skyldigheter, och det finns en\r\nkoppling mellan dessa saker. Man upphäver väldigt\r\nmycket av substansen i medborgarskapet om man\r\nförändrar det på det sätt som Kenneth Kvist är inne\r\npå. Det är ju inte sant att invandrare utan medborgar-\r\nskap i Sverige saknar förankring i ett socialt samman-\r\nhang därför att de inte har rösträtt i riksdagsval. Det\r\nfinns ju möjligheter att rösta i kommunalval. Alldeles\r\nför få, och dessutom allt färre som det verkar, utnytt-\r\njar detta. Men det är ju ett problem för sig. Det får\r\nhanteras på olika sätt av partierna bl.a.\r\nI en tidigare replik sade Kenneth Kvist att om man\r\navser att stanna här under lång skall man kunna få\r\nrösträtt i riksdagsval. Det är självklart, men stannar\r\nman här tillräckligt lång tid - och det är ju i verklighe-\r\nten bara fråga om några få år - är man ju berättigad\r\ntill svenskt medborgarskap. Därmed löser sig ju frå-\r\ngan av sig själv. Man kan, som jag sade i inlednings-\r\nanförandet, ytterligare se över möjligheterna att få\r\nsvenskt medborgarskap. Det kan kanske gå snabbare i\r\nvissa lägen osv. Medborgarskapsfrågor kommer ju\r\ndessutom att utredas. Det har nyss tillsatts en utred-\r\nning om detta. Det naturliga är ju att gå den vägen.</pre><pre>Anf.  11  KENNETH KVIST (v):\r\nHerr talman! Tidigare fanns strykmöjligheten för\r\natt få bort misshagliga kandidater. Nu finns möjlighe-\r\nten att stryka för en kandidat som man verkligen vill\r\nha. Jag tycker att vi kanske närmar oss ett optimalt\r\ngott valsystem, men det får framtiden utvisa.\r\nDet är alldeles riktigt att invandrarna lever i ett\r\nsocialt sammanhang. Jag kan också tänka mig att den\r\nminskade andelen invandrare som deltar i kommunala\r\nval har något samband med att kommunernas självsty-\r\nre egentligen har rubbats och att mycket av politiken\r\negentligen styrs centralt i landet. Därför tycker man\r\natt den kommunala rösträtten egentligen är en sorts\r\nhalvmessyr i förhållande till att kunna rösta allmänt.\r\nSom sagt var, förhållandena har faktiskt föränd-\r\nrats. Jag tror inte att vårt medborgarskap tar anstöt av\r\natt vi ser den sociala tillhörigheten som kanske vikti-\r\ngare än den formella tillhörigheten. Jag tror att full-\r\nvärdiga demokratiska rättigheter för alla som lever\r\noch verkar i ett land är av utomordentligt värde för att\r\nvi skall kunna bekämpa segregation och få till stånd\r\nett integrerat och bra samhälle.</pre><pre>Anf.  12  PETER ERIKSSON (mp):\r\nHerr talman! Birger Hagård från Moderaterna in-\r\nledde den här debatten med att prata om majoritets-\r\nval, till skillnad från proportionella val. Det finns en\r\nförkärlek - en lockelse - bland en del för en övergång\r\ntill ett system med majoritetsval, i stället för det val-\r\nsystem vi har i dag. Jag kan förstå att när man som\r\nModeraterna för första gången i modern historia be-\r\nfinner sig i ett läge där man i opinionen är störst i\r\nSverige känns det intressant med majoritetsval. Det\r\ninnebär ju att det största partiet får en oproportionellt\r\nstor andel av platserna i parlamentet.\r\nOfta leder det, som i Storbritannien, till en situa-\r\ntion där ett parti som har långt under 50 % av rösterna\r\nfår en stor majoritet i parlamentet. Det är det avgö-\r\nrande argumentet mot ett system med majoritets-\r\nval,tycker jag. Principen en människa, en röst är väl\r\nändå det grundläggande, det rimliga, när man skall\r\ndiskutera demokrati. Det grundläggande är väl att alla\r\nväljares inflytande har lika stort värde när det gäller\r\natt fördela makten i samhället.\r\nDet betänkande som vi diskuterar i dag utgår från\r\nen kompromiss som kom till under den förra mandat-\r\nperioden, 1991-1994, när Miljöpartiet tog en liten\r\npaus i politiken, på riksdagsnivå i alla fall. Jag tror att\r\ndet , inom parentes sagt, var nyttigt för Miljöpartiet\r\natt hamna litet utanför ett tag. Det ger tid för eftertan-\r\nke. Jag skulle önska att fler i framtiden fick möjlighet\r\natt tänka över vilka frågor som är viktiga i politiken\r\noch vilka frågor som man vill driva.\r\nDet centrala i uppgörelsen handlar om personvals-\r\nfrågan. Miljöpartiet har inte i någon större utsträck-\r\nning en avvikande uppfattning, i förhållande till den\r\nsom majoriteten har kompromissat sig fram till. Vi\r\nmenar att människorna i politiken har en stor betydel-\r\nse. Det måste på ett eller annat sätt slå igenom i ett\r\nbra demokratiskt valsystem, där människor också får\r\nmöjlighet att påverka vilka som skall bli valda till\r\npolitiska organ som riksdagen. Väljarnas inflytande\r\nökar rimligen när man inför ett personvalssystem, och\r\ndet är bra.\r\nMen det finns också nackdelar med att införa ett\r\npersonvalssystem. Politiken riskerar att hamna i bak-\r\ngrunden. Erfarenheten från flera länder är att man får\r\nen större fokusering på personer och konflikter mellan\r\npersoner, i stället för på politiska ideologier och\r\ngrundvärderingar. Särskilt i en tid som i hög grad\r\npräglas av en ytlig kändiskultur finns det en risk med\r\nett sådant valsystem.\r\nBeroendet av finansiärer och grupper som står nä-\r\nra dem som skall väljas riskerar naturligtvis också att\r\nöka. Därför är det viktigt, tycker jag, att vi får ett\r\nsystem där man öppet och klart redovisar de medel,\r\nde pengar, som satsas av enskilda personer i person-\r\nvalskampanjer. Annars skapas lätt ett intryck av kor-\r\nruption och grumlighet i demokratins valsystem, och\r\ndet vore väldigt olyckligt. Jag skulle önska att vi fick\r\nnågon form av gränser för personvalskampanjerna, att\r\nvi fick maximiinsatser. Det kanske inte känns så väl-\r\ndigt angeläget nu, med den situation som råder i dag.\r\nMen det kan bli annorlunda i framtiden. Värdet av att\r\nfå tillgång till platserna kan bli större, det kan bli ett\r\nstörre ekonomiskt värde i att bli riksdagsledamot.\r\nDet förslag som nu har lagts fram har en del posi-\r\ntiva inslag. Men det innehåller också en del dåliga\r\nsaker, tycker jag. Det gäller bl.a. siffran 8 %. Vi har\r\nju vid ett par tillfällen sett hur personvalsinslaget blir,\r\nnär gränsen går vid 5 %. I t.ex. valet till EU-\r\nparlamentet hade vi en sådan gräns. I ett personval\r\ndär gränsen går vid 5 % räcker det med att 5 % av\r\nrösterna för ett visst parti går till en viss person för att\r\ndet skall få genomslag. Men för att det i realiteten\r\nskulle ha någon betydelse i valet till Europaparlamen-\r\ntet räckte inte det här. Valet till Europaparlamentet\r\npåverkades inte på något avgörande sätt av att vi hade\r\nett personvalsinslag. Det tycker jag är litet grand\r\noroväckande.\r\nVi tänker oss att man inför ett riksdagsval väljer\r\natt gå ut stort med att man inför personvalsinslag i\r\npolitiken. Man säger att väljarna får större möjlighet\r\natt påverka vilka som skall bli ledamöter, inte bara\r\nvälja parti. Har man då en gräns vid 8 % och det visar\r\nsig att nästan ingen valdes in genom personvalsinsla-\r\nget därför att man hade satt ribban för högt för att det\r\nskulle ha betydelse, kan det leda till ett väldigt bak-\r\nslag. Det kan leda till att vi får ett ökat misstroende\r\ntill valsystemet i Sverige. Det tror jag är farligt. Det\r\nfinns redan ett alltför stort misstroende mellan politi-\r\nker, det politiska systemet och många väljare. Det\r\nfinns en risk för att det här förslaget förvärrar den\r\nsituationen.\r\nDet tycker jag att vi måste uppmärksamma, även\r\nom det inte blir som jag vill. Jag tycker att det skall gå\r\nen gräns vid 5 % för personval som är gemensam för\r\nbåde kommunalval och riksdagsval. Även om det inte\r\ngår igenom nu tycker jag att det är någonting som vi\r\nmåste uppmärksamma framöver. Om det här inte får\r\ngenomslag måste det ändras. Man skall inte ge väljar-\r\nna en illusion av att de kan påverka.\r\nEn annan viktig fråga när det gäller valsystemet är\r\nnaturligtvis vilka som har rösträtt. Miljöpartiet vill\r\naktivt förändra systemet. Vi vill att man går mot ett\r\nsystem som mer präglas av att människor har möjlig-\r\nhet att rösta och påverka samhället där de bor. Det\r\nmedborgarskap som är grunden i dag tycker jag att\r\nHåkan Holmberg på ett olyckligt sätt mystifierar. Det\r\nbrukar inte vara kännetecknande för folkpartister att\r\nagera på det sättet. De brukar vara stolta över att man\r\nhar ett så rationellt tänkande inom Folkpartiet.\r\nMen nu tycker jag att Håkan Holmberg mystifierar\r\nmedborgarskapet, genom att hävda att det på något\r\nsätt skulle bidra till att människor känner ansvar. Jag\r\ntror att människor som har bott här i många år, som\r\nlever här, som betalar skatt här, som verkar i landet\r\noch som har sin familj här känner lika mycket ansvar\r\nsom den gör som får ett medborgarskap.\r\nDet finns många invandrare i Sverige som inte vill\r\ngöra sig av med sitt medborgarskap i det land man\r\nbodde i tidigare. Jag tycker att man skall respektera\r\nden inställningen. Även om det slutar med att perso-\r\nnen i fråga lever resten av sitt liv här, kanske han inte\r\nvill lämna den kopplingen till det forna hemlandet.\r\nSlutsatsen bör vara att det är rimligt att ändra det\r\nhär systemet. Det är rimligt att människor får rösträtt,\r\ninte bara till kommun- och landstingsval utan också\r\ntill riksdagsval, om man bor och verkar här en längre\r\ntid. En treårsgräns anser vi i Miljöpartiet kan vara\r\nrimligt. Vi föreslår därför att systemet ändras på det\r\nsättet.\r\nHåkan Holmberg tar också upp att invandrarna\r\ninte i någon särskild utsträckning röstar i kommunal-\r\nvalen. Jag tror att en orsak till att man inte gör det är\r\natt vi har ett valsystem i Sverige där riksdagsvalet i\r\noerhört hög grad präglar hela valet. Kommunalvalet\r\nhamnar helt och hållet i skymundan. Det är också ett\r\nviktigt skäl till att vi bör införa skilda valdagar i Sve-\r\nrige igen.\r\nDet har också under de senaste 20-30 åren skett\r\nen mycket stor förändring när det gäller kommunerna\r\ni Sverige. De har fått betydligt större befogenheter.\r\nDe har också vuxit mycket starkt. Det har blivit större\r\norganisationer som har större betydelse för människor\r\ni vardagen än de hade för 30-40 år sedan. Att vi i den\r\nsituationen har fått en ändring som innebär att hela\r\ndet kommunala valet kommer i skymundan är para-\r\ndoxalt. Det borde ha varit tvärtom. Vi borde under\r\nden här perioden ha lyft fram kommunerna och verk-\r\nligen betonat att kommunalvalet är ett särskilt val för\r\nsig, som kräver att medborgarna tar ställning i en\r\nsärskild ordning.\r\nSamtidigt pågår en mycket stor och omvälvande\r\nprocess. Majoriteten här i riksdagen väljer att steg för\r\nsteg lyfta bort besluten från riksdagsmakten, från de\r\nnationella beslutande församlingarna till överstatliga,\r\nfederala institutioner som EU. Det innebär att vi\r\nsammanlagt får ett valsystem som blir irrelevant. Det\r\nval som dominerar hela valsystemet har en allt mindre\r\nbetydelse för utgången, och det som kommer i skym-\r\nundan blir i verkligheten allt viktigare för medborgar-\r\nna.\r\nMiljöpartiet föreslår också att vi skall genomföra\r\nen sänkning av åldersgränsen för röstberättigade till\r\n16 år i stället för 18 år. Vi har fått en förändring från\r\ntreåriga till fyraåriga mandatperioder. Det har i prak-\r\ntiken inneburit att vi har höjt åldersgränsen för riks-\r\ndags- och kommunalvalen. I praktiken är första-\r\ngångsväljarna i genomsnitt 20 år när de får rösta\r\nförsta gången. Skulle man sänka gränsen till 16 år\r\nskulle den genomsnittliga åldern vid förstagångsvalet\r\nvara 18 år. Det är rimligt, tycker jag. Just i den här\r\nperioden, när ungdomar är mellan 16 och 20 år, är de\r\nofta mycket aktiva och intresserade av politik, även\r\nom de inte går med i ett politiskt parti. Man är oftast\r\nmest engagerad i just rikspolitiken, de stora frågorna.\r\nAtt man då inte skulle få rösta i riksdagsvalet tycker\r\njag är litet synd. Jag tror att det skulle kunna bidra till\r\nett mer aktivt deltagande också i de politiska partierna\r\nom ungdomarna kände att de fick vara med och ta\r\nansvar för besluten.\r\nJag vill avsluta med en liten fråga om just rösträt-\r\nten. Den handlar om att man med det här betänkandet\r\nvill genomföra en mycket stötande diskriminering,\r\nsom jag ser det. Majoriteten vill besluta att EU-\r\nmedborgare skall få företräde och möjlighet att rösta i\r\nkommuner och landsting från första dagen de bor här,\r\nmen inte andra medborgare. Estländare, amerikaner\r\noch ryssar skall inte ges möjlighet att rösta i Sverige\r\nfrån första dagen de bor här. Men portugiser, greker\r\noch danskar skall få det. Den här skillnaden tycker jag\r\när fullständigt orimlig och mycket stötande ur ett\r\ndemokratiskt perspektiv. Den diskrimineringen tycker\r\njag att vi borde kunna ta bort. Det blir en ful fläck i\r\ndet svenska valsystemet.\r\nJag yrkar bifall till reservationerna 3, 6, 7 och 8.</pre><pre>Anf.  13  HÅKAN HOLMBERG (fp) replik:\r\nHerr talman! Argumenten som gäller invandrares\r\nrösträtt har i och för sig redan luftats. Jag vill bara\r\npoängtera att det inte alls är fråga om att mystifiera\r\nmedborgarskapet. Detta är inte konstigt. Precis den\r\nsorts regler som jag också tycker att det är rimligt att\r\nvi har kvar i Sverige, alltså en koppling mellan med-\r\nborgarskap och rösträtt, finns i alla länder som jag har\r\nhört talas om. Det är enkla fakta. Det är så det förhål-\r\nler sig. Det är inte något mystiskt med det.\r\nAtt det är på det sättet har naturligtvis sitt upphov\r\ni en historisk utveckling. Vi har glömt det litet grand i\r\nSverige. Men i andra länder, som nyligen har blivit\r\ndemokratier, är det här oerhört påtagligt. Medborgar-\r\nskapet är något av ett kvitto på att man är fullvärdig\r\nmedborgare i sitt land. Det här är en koppling som jag\r\ntycker är viktig att upprätthålla. Börjar man frångå\r\nden får man nog vara beredd på att det kan leda till\r\nkomplikationer av olika slag, ibland för enskilda\r\ninvandrare, som kan få trassel med myndigheter\r\nhemma. Man kanske har en del av familjen hemma.\r\nMed de mycket generösa möjligheter vi har i Sverige\r\natt bli medborgare efter mycket kort tid i landet har de\r\nsom väljer att inte bli det i allmänhet väl genomtänk-\r\nta, goda personliga skäl.\r\nMan kan naturligtvis mjuka upp detta ytterligare\r\noch justera det. Det är jag inte alls främmande för. Jag\r\när inte heller främmande för, om det är möjligt, att se\r\növer aspekten med EU när det gäller kommunal röst-\r\nrätt, som Peter Eriksson var inne på. Men det är något\r\nannat än det som är kopplat till medborgarskapet. Så\r\nlänge vi har ett system med självständiga stater i värl-\r\nden, och det antar jag att vi kommer att ha under lång\r\ntid, får man nog lov att ha åtminstone någon sorts\r\ndistinktion mellan vilka som har rösträtt i valen till\r\nparlamentet i dessa självständiga stater och de som\r\ninte har det.</pre><pre>Anf.  14  PETER ERIKSSON (mp) replik:\r\nHerr talman! Jag tror att Håkan Holmberg har all-\r\ndeles rätt i att medborgarskap är någonting som har\r\nvuxit fram historiskt. Det har mycket att göra med\r\nnationalstatens framväxande. Men jag tycker inte att\r\nman kan ta det som ett argument för att det skall be-\r\nhållas i framtiden. Förhoppningsvis är kopplingen till\r\nnationalstaten en av de saker som det moderna sam-\r\nhället växer litet grand ifrån, så att vi kan se litet öpp-\r\nnare och friare på varandra som likvärdiga människor,\r\noavsett vilket land vi är födda i. Därför tycker jag att\r\ndet här är en naturlig förändring att genomföra för ett\r\nmodernt samhälle. Man bygger rösträtten på den ort\r\npersonen bor och verkar i, i stället för på någonting\r\nmystiskt kring medborgarskapet.</pre><pre>Anf.  15  HÅKAN HOLMBERG (fp) replik:\r\nHerr talman! Nu börjar det bli intressant, när Peter\r\nEriksson kommer in på de förklaringar som ändå\r\nfinns till att vi har den ordning som vi har och som\r\nalla andra länder har. Iakttagelsen av nationalstatens\r\nframväxt är riktig. Det är klart att det är så det hänger\r\nihop.\r\nNu behöver man inte en nationalstatsromantik i\r\nnågon unken gammaldags mening för att konstatera\r\natt det, oavsett hur en stats befolkning ser ut etniskt,\r\nän så länge ändå är fråga om självständiga stater med\r\nolika medborgarskap. I princip har man samma\r\ngrundregler i varenda stat för kopplingen mellan\r\nmedborgarskap och rösträtt.\r\nDet är sant att det här nu håller på att lösas upp\r\ngenom internationaliseringen, inte minst just i Europa.\r\nDet är en utveckling som Miljöpartiet i alla andra\r\nsammanhang försöker förhindra så gott man kan. Det\r\njag ville påvisa var bara att säger man A, som Miljö-\r\npartiet gör, hamnar man ganska snabbt i en situation\r\ndär man får säga B, C och D. Då är frågan vad som\r\nblir kvar av grunden för er egen syn på den svenska\r\nsjälvständiga statens relation till resten av Europa.</pre><pre>Anf.  16  PETER ERIKSSON (mp) replik:\r\nHerr talman! Jag tror att det är en fullständig\r\nmissuppfattning om man menar att Miljöpartiet mot-\r\narbetar varje form av internationalisering. Det är den\r\nform av buskpropaganda som man bedrev bl.a. inför\r\nfolkomröstningen om EU, och jag tycker att Håkan\r\nHolmberg kunde hålla sig för god för den typen av\r\ndebatt.\r\nFrågan om medborgarskapet är intressant. Nu vill\r\nman också genomföra medborgarskap på EU-nivå.\r\nMånga är ute efter att försöka skapa just någon form\r\nav EU-nationalkänsla, gemensam historiesyn och\r\nsådant. Jag tror att den här typen av ansträngningar\r\nmotverkar en sund internationell utveckling där vi i\r\nstället bör se lika mycket på relationerna till andra\r\ndelar av världen, särskilt när det gäller den här typen\r\nav frågor, t.ex. kring medborgarskap. Att Europa\r\nåterigen försöker växa upp som ett slags gemensam\r\nförebild och likriktare för staterna i Västeuropa och\r\nför andra länder tycker jag är en fara för framtiden.</pre><pre>Anf.  17  MATS BERGLIND (s):\r\nHerr talman! En ny vallag kanske inte alltid låter\r\nså upphetsande som diskussionsämne, men det är nog\r\nviktigare i en demokrati än vad kanske har gjorts\r\ngällande. Det som jag är rädd för i den här inledande\r\nrundan är att vi får en mycket teknisk diskussion om\r\nvilket system som är det absolut bästa. Jag vill inte\r\npåstå att det svenska systemet med den vallag som vi i\r\ndag har är det absolut främsta, men som någon har\r\nvarit inne på tror jag att vi skall vara litet rädda för att\r\nvara bergsäkra på vilken som är den absoluta san-\r\nningen om vilket som är det bästa systemet. Däremot\r\när det viktigt att ha en vallag som utgår ifrån fria,\r\nhemliga och direkta val. Ibland är vi i Sverige kanske\r\nlitet bortskämda med att ta detta för givet, speciellt\r\nom man ser hur det kan gå till internationellt.\r\nMen en alltför teknisk diskussion gynnar inte hel-\r\nler medborgarperspektivet, dvs. hur man uppfattar\r\nvalsystemet. Jag tror nämligen att det är viktigt att\r\nman som medborgare känner igen sig i ett valsystem,\r\natt man vet hur det går till, att man har tilltro till att\r\ndet fungerar och att det är någonting som man är van\r\nvid. Nya tekniska finesser i all ära, men jag tror inte\r\natt man skall överdriva den delen utifrån ett medbor-\r\ngarperspektiv.\r\nBakgrunden till det nya förslaget till lag är en par-\r\ntiöverenskommelse från 1993. Den är en kompromiss\r\ni många stycken, men det är också, som flera har sagt,\r\noerhört väsentligt att en bred politisk majoritet står\r\nbakom detta. Jag tycker att detta förslag är bra ur den\r\naspekten att det i stort sett bygger på 1972 års vallag.\r\nDet finns vissa justeringar, men i grunden är det\r\nmycket som är sig likt.\r\nDet finns, som har framkommit i den här debatten,\r\nen del som tycker att förändringarna är för små och en\r\ndel som tycker att de är för stora. En kompromiss\r\nvisar väl att man hamnar någonstans mitt emellan, och\r\ndet tycker jag att man får stå ut med.\r\nEn förbättring som den nya vallagen innebär sker\r\nför svenskar som bor utomlands. Genom de föreslag-\r\nna röstlängdsreglerna kommer deltagande i val att\r\nunderlättas betydligt i jämförelse med i dag. De nya\r\nreglerna innebär att den som har varit folkbokförd i\r\nSverige någon gång under de senaste tio åren auto-\r\nmatiskt tas upp i röstlängden. Detta förlängs med tio\r\når i sänder genom en anmälan eller genom att man\r\navger en röst. De utlandssvenskar som röstar i all-\r\nmänna val kommer därför att automatiskt tas upp i\r\nröstlängden inför nästa val. Det tycker jag är ett stort\r\nsteg i rätt riktning mot ökad jämställdhet mellan\r\nsvenskar som bor inom och utom landet.\r\nMen det är också mycket som inte kommer att\r\nförändras i förhållande till hur det är i dag. Det blir\r\nfortsatt gemensam valdag för kommun-, landstings-\r\noch riksdagsval, det blir ingen förändring av rösträtt-\r\nsåldern, det blir ingen förändring av småpartispärren\r\noch det blir ingen förändring i det praktiska förfaran-\r\ndet kring hur det går till när man skall rösta.\r\nDetta, som jag inledningsvis tog upp, tycker jag\r\ninte att vi skall bortse ifrån. Det finns många som\r\nkänner en stor osäkerhet inför valdagen och en oro för\r\natt man inte skall göra rätt. Jag har i mitt praktiska\r\narbete innan jag hamnade i riksdagen varit ansvarig\r\nför tre eller fyra valrörelser och vet hur viktig infor-\r\nmation är och hur viktigt det är att medborgarna kän-\r\nner igen sig och kan lita på att de gör rätt. En av de\r\nvanligaste frågorna vi får under valrörelsen är: Hur\r\nskall jag göra nu om jag vill det och det, hur kan jag\r\ngöra och vad är tillåtet? De vanligaste frågorna i val-\r\nlokalerna gäller också just de praktiska detaljerna och\r\nhur det skall gå till. Jag tycker inte att vi skall bortse\r\nfrån detta. Denna osäkerhet skall man ta på största\r\nallvar och inte göra förändringar i onödan.\r\nDen stora förändringen i det här förslaget är na-\r\nturligtvis möjligheten till ett personvalsinslag. Det är\r\nviktigt att framhålla att röstningen i första hand sker\r\npå ett parti och att det dessutom finns en möjlighet att\r\nrösta på en kandidat. Det betyder att detta inte kom-\r\nmer att påverka mandatfördelningen mellan partierna,\r\nutan endast platsfördelningen inom ett parti. Det finns\r\nen spärr för de särskilda personrösterna som skall\r\nbeaktas, nämligen 8 % av partiets röstetal i valkretsen\r\ni riksdagsvalet och 5 % i kommun- och landstingsval.\r\nVid val till Europaparlamentet blir det likadant som\r\nvid valet 1995, dvs. 5 %. Personröster är inte tving-\r\nande, och det står väljarna fritt att enbart rösta på ett\r\nparti och godta partiernas rangordning.\r\nJag måste till min besvikelse erkänna en del erfa-\r\nrenheter som framkom i EU-valet. Det sades inte\r\nenbart från massmediernas sida utan även av s.k.\r\nexperter att detta med personvalsinslag i EU-valet\r\nbara var lurendrejeri som inte får något praktiskt\r\ngenomslag. Även andra har snuddat vid den här tan-\r\nken. Dels är det helt fel, dels tycker jag att det är\r\nolyckligt att man går in när det gäller ett sådant här\r\nförslag om personvalsinslag och vill framhålla att vi\r\npå något sätt försöker lura medborgarna och att per-\r\nsonvalet inte får något genomslag. Om jag inte kom-\r\nmer ihåg fel var det i EU-valet 40 % av dem som\r\nhamnade i EU-parlamentet som kom in på personval.\r\nPeter Eriksson sade här i debatten att personvalet i\r\nEU-valet inte fick något genomslag. Det fick det visst.\r\nDet var ett flertal, nästan hälften, som kom in på per-\r\nsonval. Att sedan dessa personer var desamma som i\r\nden rangordning som partierna hade ställt upp kan vi\r\nju inte beskylla valsystemet för. Jag tycker att det är\r\nprecis tvärtom: De farhågor som har funnits om att\r\npartierna inte går i takt med dem som röstar på dem\r\nhar bevisats vara ogrundade, eftersom de som stod\r\nfrämst på listorna också fick flest personröster. Då\r\nhjälper det inte, Peter Eriksson, om vi sänker gränsen\r\ntill 5 % eller 3 %, eftersom de mandat partierna får\r\nockså går till dem med störst antal personröster.\r\nSå länge medborgarna i större utsträckning röstar\r\npå dem som står överst på partiernas listor får vi ju\r\nden effekten. Men kom inte och påstå att det är ett\r\nfalsarium! Många medborgare tog chansen i EU-valet\r\natt sätta ett kryss för en person som de ville ha. Det\r\ntycker jag visar att medborgarna och de politiska\r\npartierna går väl i takt med varandra. Jag skulle inte\r\nbli speciellt överraskad om Göran Persson som parti-\r\nordförande skulle få ett antal röster i valet 1998 som\r\ngjorde att han blev vald på ett personligt mandat. Jag\r\ntror att det är mycket farligt att dra slutsatsen att det\r\nskulle vara något slags mygel eller fusk med det här\r\nbara därför att utfallet av personvalet stämmer över-\r\nens med partiernas interna rangordning.\r\nJag blir också litet betänksam över farhågorna för\r\nvad personvalsinslaget skulle innebära. Å ena sidan är\r\ndet många som hävdar att det inte har någon betydelse\r\noch inte ger väljarna någon rimlig chans. Å andra\r\nsidan är man oerhört rädd för vilka enorma ekono-\r\nmiska krafter som skall sättas i gång för detta, som\r\nman säger är ett spel för galleriet. Jag tycker att man\r\nskall bestämma sig. Antingen är det fråga om ett per-\r\nsonval som har sådana konsekvenser eller också är det\r\ninte det. Man kan inte påstå dessa båda saker samti-\r\ndigt - det är för mig orimligt.\r\nMed det politiska system vi har i Sverige och med\r\ndet sätt som våra politiska partier arbetar på ser jag\r\ninte den minsta risk för att det just genom personval-\r\nsinslaget skulle utbryta något slags märklig tingens\r\nordning när det gäller hur man hanterar eller redovisar\r\nekonomiska resurser. Det finns en lång tradition bland\r\nde politiska partierna i Sverige att öppet redovisa de\r\nekonomiska förutsättningar man har inför ett val.\r\nVarför skulle detta förändras bara därför att vi får ett\r\npersonvalsinslag? För mig finns det ingen som helst\r\nlogik i det. De politiska partierna är mycket medvet-\r\nna, och i varje fall inom det socialdemokratiska par-\r\ntiet för vi en ordentlig diskussion om hur det här skall\r\nhanteras inom partiet, just för att det inte skall uppfat-\r\ntas så att det är några oegentligheter på gång i och\r\nmed detta. Jag tror att alla andra partier kommer att\r\nagera på liknande sätt.\r\nMen det är klart att det är viktigt att det görs en\r\ngrundlig utvärdering ur alla aspekter när man börjar\r\ntillämpa en ny vallag. Man kan inte förutse allt, och\r\nskulle det visa sig att någonting uppfattas som dåligt,\r\nicke tillåtet eller icke tillbörligt, är det naturligtvis\r\nväsentligt att det görs en ordentlig genomgång. Då får\r\nman finna sig i att göra regeländringar i efterhand.\r\nMen i dagsläget kan jag inte se att det finns några\r\nsådan risker.\r\nHerr talman! Så några kommentarer till en annan\r\nsak som har varit uppe i den här debatten, nämligen\r\natt det inte skall vara tillåtet med strykningar av per-\r\nsoner på valsedlarna. Det kommer att bli tillåtet. De\r\nkommer inte att räknas in vid röstsammanräkningen,\r\noch det av mycket praktiska skäl: Skall man snabbt få\r\nfram ett valresultat och snabbt få klart för sig vilka\r\nsom har valts in i olika parlament måste man också\r\nvara försiktig med hur många saker man tar hänsyn\r\ntill vid ett val. Därför kommer inte strykningarna att\r\ntas med på det viset. Men strykningarna kommer\r\nnaturligtvis att finnas tillgängliga vid den slutliga\r\nsammanställningen. Det är naturligtvis även här upp\r\ntill partierna att ta hänsyn till om det finns kandidater\r\nsom har oroväckande mycket strykningar. Det får väl\r\npartierna ta ansvar för och ta konsekvenserna av. Det\r\ntror jag inte är något problem.\r\nNär det gäller frågan om skilda valdagar tror jag\r\nhelt enkelt att man har två skilda vägar att välja mel-\r\nlan. Får man en spridning av valdagarna och därmed\r\nkanske en annorlunda inriktning på valet, kommer\r\nvaldeltagandet med all sannolikhet att minska. Här får\r\nman göra en viktning. Jag kan inte se att ett lägre\r\nvaldeltagande på något sätt skulle uppväga fördelarna\r\nmed skilda valdagar. Politiken i dag hör ändå ihop.\r\nAtt ett riksdagsval och ett kommunalval t.ex. har\r\nmycket nära anknytning till varandra kan ju ingen\r\nförneka. Det är därför mycket som talar för gemensam\r\nvaldag. Att ett sänkt valdeltagande skulle föra demo-\r\nkratin framåt har jag svårt att förstå.\r\nHerr talman! Härmed yrkar jag bifall till hemstäl-\r\nlan i konstitutionsutskottets betänkande och avslag på\r\nsamtliga reservationer.</pre><pre>Anf.  18  PETER ERIKSSON  (mp) replik:\r\nHerr talman! Mats Berglind tog upp frågan om\r\npersonval och kritiserade den hållning som jag redo-\r\nvisade här tidigare. Jag menar att det är en fara om\r\nman inför ett system med personval och det sedan\r\nvisar sig att det systemet inte har någon reell betydel-\r\nse - att det blir en illusion att väljarna i praktiken\r\nskulle påverka vilka som blir valda. Valet till EU-\r\nparlamentet är ett utmärkt exempel på det. Det var\r\nfaktiskt ingen som blev vald som inte hade blivit det\r\näven utan personval i just valet till Europaparlamen-\r\ntet.\r\nDet behöver inte betyda att det är ett dåligt sys-\r\ntem. Det var några som var nära att bli valda. Om jag\r\ninte minns fel var det flera stycken i Centerpartiet.\r\nMan hade minst en tredje kandidat som var väldigt\r\nnära att gå förbi någon av de två som nu blev valda.\r\nDet visar att det i alla fall fanns en möjlighet för väl-\r\njarna att påverka valet. Men om man i det valet hade\r\ngått upp till 8 % hade ingen kommit i närheten av att\r\nbli vald utanför den preferens som partierna själva\r\nhade gjort. Jag tycker att det är en viktig distinktion.\r\nDet är klart att man kan säga att vi går i takt. Vi hade\r\nett 40-procentigt valdeltagande. Nästan bara parti-\r\nmedlemmarna röstade, och de röstade som partiet\r\nsade. Alltså gick partierna i takt med väljarna.\r\nAtt resonera så tycker jag är löjligt. Skall man ha\r\nett valsystem med personvalsinslag som skall kunna\r\npåverka måste man också genomföra det så att det har\r\nen reell betydelse. Då tror jag att 8 % är för högt, men\r\nvi får se hur det går i verkligheten med den saken.</pre><pre>Anf.  19  MATS BERGLIND (s) replik:\r\nHerr talman! Jag förstår inte vad Peter Eriksson\r\nmenar med reell påverkan genom personval. Reellt\r\nvar det ett antal som kom in på personligt val. Peter\r\nEriksson säger att väljarnas val inte påverkade reellt,\r\nför det stämde överens med partiernas rangordning.\r\nSkulle det reellt bara påverka om det inte stämde\r\növerens med partiernas egen rangordning? Det är för\r\nmig helt obegripligt hur man kan resonera på det\r\nviset. Att de som röstar på ett visst parti också röstar\r\npå de kandidater som partiet har placerat högst på\r\nlistorna skulle alltså innebära att de inte kan påverka\r\nreellt? För mig är det helt obegripligt hur man kan få\r\ndet till något slags underkännande av hur EU-valet\r\ngick till.</pre><pre>Anf.  20  PETER ERIKSSON (mp) replik:\r\nHerr talman! Mats Berglind missuppfattar min\r\nkritik. Jag har inte alls underkänt hur EU-valet gick\r\ntill. Jag menar däremot att resultatet av EU-valet visar\r\natt det inte hade någon reell betydelse att vi hade\r\ninfört ett personval där. Det är inte någon kritik mot\r\nsystemet i sig. Men om man tittar närmare på siffror-\r\nna, dvs. hur många procent de olika kandidaterna fick,\r\ntycker jag att det visar sig att man måste ha en ganska\r\nlåg gräns. Om man tittar på siffrorna till EU-\r\nparlamentet tror jag att man kommer att finna att 8 %\r\när för högt satt.\r\nEn gräns på 5 % hade kunnat få betydelse. Väljar-\r\nna hade då i något fall varit nära att ändra den ordning\r\nsom partierna hade satt upp. Med en gräns på 8 %\r\nhade den möjligheten gått väljarna förbi. Det hade\r\nblivit alltför svårt.\r\nDet är det jag säger. Det är ingen allmän kritik\r\nmot valet till EU-parlamentet. Men det kan komma\r\nkritik mot bestämmelserna för riksdagsvalet om det\r\nvid nästa val visar sig att väljarna skulle ha velat ha\r\nen annan kandidat än partiet, och att reglerna i per-\r\nsonvalssystemet inte räckte för att verkligheten skulle\r\nfå genomslag.</pre><pre>Anf.  21  MATS BERGLIND (s) replik:\r\nHerr talman! Peter Eriksson envisas med att prata\r\nom att reglerna för personval inte innebar något reellt\r\ninflytande. Det verkar inte hjälpa hur noggrant jag än\r\nförsöker förklara att det inte har med procentsatserna\r\natt göra. Även om procentsatserna har varit mycket\r\nlåga har antalet röster räknats. Den som har fått flest\r\nantal röster har kommit in. Det har inte inneburit\r\nnågon reell skillnad där heller. Peter Eriksson får väl\r\nfundera över detta. Han kommer kanske på finessen\r\nså småningom.\r\nDet jag absolut vill varna för är attityden. Nu\r\nkommer vi att få ett personvalsinslag i nästa val, men\r\nvissa menar att det inte kommer att få någon reell\r\nbetydelse. Det är ingenting som medborgarna kan\r\ngöra någonting åt eller skall behöva beakta.\r\nDå är vi tillbaks i den diskussion som fördes inför\r\nEU-valet, som jag tycker var oerhört olycklig. Det var\r\nalltför många som ville ge sken av att personvalsin-\r\nslaget inte hade någon betydelse och att det var en\r\nskenmanöver från partiernas sida.\r\nDet är fel. Det var absolut inte någon skenmanö-\r\nver! Personvalsinslaget hade en reell betydelse. Det\r\nvisar EU-valet. Det var första gången vi hade ett in-\r\nslag av personval. Det var ett val där valdeltagandet\r\nav andra anledningar var mycket lågt, men ett stort\r\nantal medborgare tog chansen och utnyttjade möjlig-\r\nheten till personval. Kom då inte och säg att reglerna\r\ninte hade någon reell verkan!</pre><pre>Anf.  22  FREDRIK REINFELDT (m):\r\nHerr talman! Jag tycker att det är skönt att se att\r\nsittande talman i dag är Anders Björck och att den\r\nmoderate företrädaren tidigare var Birger Hagård -\r\ntvå personer med en lång historia när det gäller att\r\nförsvara idén och arbeta för att vi skall få mer av\r\npersonval när det gäller inval i Sveriges riksdag. Det\r\när faktiskt en viktig dag i dag. När klubban faller\r\nsenare i dag sker ett principiellt brott mot det som har\r\nvarit. Vi bryter med 1900-talets sätt att välja politiker\r\ni Sverige, dvs. att ge inflytande åt partierna och åt inre\r\nprocesser i partierna. Nu sker för första gången en\r\nförflyttning mot att väljarna kommer att få mer att\r\nsäga till om när det gäller vilka som skall företräda\r\ndem.\r\nDet är naturligtvis litet problematiskt att diskus-\r\nsionen i dag mer har handlat om andra system än det\r\nvi nu skall fatta beslut om. Vi har ägnat oss åt felsö-\r\nkeri när det gäller detta nya system.\r\nVisst - det är inte perfekt. Det är många som säger\r\njust att det inte ger någon effekt. När det gäller per-\r\nsonsammansättningen blir effekten nog marginell.\r\nMärk väl: det har ju varit hela syftet. Detta är, som\r\nflera har nämnt, en kompromiss mellan flera partier,\r\ndär de som hyllar det slutna rummets prioriteringar\r\nvill ta hänsyn till olika intressemotsättningar inom\r\npartierna snarare än att lyssna till vilka kandidater\r\nväljarna vill välja. Det är ju de som delvis har segrat.\r\nDet är en kompromiss mellan dem som inte tror på\r\npersonval, som också har sagt det ifrån talarstolen,\r\noch de som tror att personval är någonting nödvän-\r\ndigt. På det vanliga svenska sättet blir det en kom-\r\npromiss som ingen verkar stå för och som inte kom-\r\nmer att ge effekt på personsammansättningen.\r\nMen det gör inte, menar jag, att man kan räkna\r\nbort hela detta personval som ointressant. Nog kom-\r\nmer det att ge effekter.\r\nDet kommer att förändra valrörelsen. Jag vill se\r\nden politiker som säger att han inte bryr sig när per-\r\nsonval och möjligheten att få personliga kryss införs.\r\nJag vill se den politiker som säger att han inte vill ha\r\nett enda personligt kryss och att han inte tycker att det\r\när viktigt för hans roll som förtroendevald. Den poli-\r\ntikern, mina vänner, är inte född. Han existerar inte.\r\nAlla kommer att undra hur många personliga kryss\r\nde har fått. Det kommer att förändra valrörelsen. Helt\r\nplötsligt måste man ställa sig frågan hur man skall\r\nförtjäna kryssen. Hur skall man förtjäna det personli-\r\nga stödet från sina väljare?\r\nDet kommer att leda till en mycket intressant frå-\r\nga: Hur skall jag träffa mina väljare? Hur skall jag\r\ngöra klart för mina väljare att jag är en person att\r\nkänna förtroende för?\r\nDet kommer att förändra valrörelserna. Det kom-\r\nmer att sätta färg på valrörelser lokalt. Vi kommer alla\r\natt bli bättre på att gå ut och söka upp våra väljare,\r\ntala med dem och förklara vilka förträffliga kandida-\r\nter vi är.\r\nJag tror också att arbetssättet kommer att förändra\r\nkaraktär. Fler kommer att jobba för den enskilde\r\npersonen. Framför allt för många yngre kommer detta\r\natt vara tilltalande. De tycker att de politiska partierna\r\när mossiga och tillhör antiken och vill gärna se nya\r\nmetoder för demokratiskt arbete. Att arbeta för en\r\nperson kan då bli ett komplement till att arbeta för ett\r\nparti. Vi kommer säkert att se valarbetare som kring-\r\ngärdar en person, men som i övrigt inte vill jobba\r\nlångsiktigt för ett politiskt parti. Jag tycker att det är\r\nen fördel snarare än en risk. Det för in fler i demokra-\r\ntiskt arbete.\r\nJag tror också att relationen mellan den enskilde\r\nkandidaten och partiledningen kommer att förskjutas.\r\nIngen partiledning kan sätta sig på en genuint person-\r\nvald kandidat som har ett stort folkligt stöd. Då kan\r\nfler spela roll i svensk politik. Fler kan uttala sig,\r\nlutandes sig tillbaka mot de många personer som de\r\nhar fått stöd av.\r\nDet kommer att hyfsa enskilda kandidaters bete-\r\nende. Här talas om oegentligheter. Det har vi redan\r\nhaft problem med. Det har vi i det gamla systemet.\r\nMen ingen personvald politiker, och ingen politiker\r\nsom vill bli personvald, går på Crazy Love med några\r\nEurocard som skattebetalarna står för. Det existerar\r\ninte i ett system där man söker väljarnas personliga\r\nstöd. Det kommer att hyfsa beteenden, och det kom-\r\nmer att göra att oegentligheterna minskar i omfatt-\r\nning.\r\nHär nämndes att Göran Persson kan bli person-\r\nvald. Det blir han säkert. Det är väl mer en fråga om\r\nvarifrån han skall bli personvald. Är det från Malmö\r\neller Sörmland? Det intressanta är ju att det är andra\r\nän partiledarna som skall bli personvalda. Det är de\r\nmånga politikerna bakom de mest kända som på detta\r\nsätt kan få större uppmärksamhet och bli mer kända.\r\nEn enhetlig spärr har också nämnts. I dag har man\r\ntalat om 5 % eller 8 %. Jag tycker att det är synd att få\r\nser vilken skillnad det blir när vi sätter en och samma\r\nspärr över alla valkretsar. Det är en väldig skillnad\r\nmellan partierna. Om man försöker bli personvald\r\nmed en enhetlig 8-procentsspärr eller med en 5-\r\nprocentsspärr spelar stor roll. Det beror på hur stort\r\npartiet är. Det är lättare att bli personvald miljöpartist\r\noch svårare att bli personvald moderat eller socialde-\r\nmokrat. Det kräver nämligen att man konkurrerar med\r\nfler som står på valbar plats. Allra helst uppträder\r\ndetta fenomen i de två Stockholmsvalkretsarna. Om\r\nman tittar på hur många personer de innehåller ser\r\nman att de väsentligt avviker i storlek från alla de\r\nandra valkretsarna i Sverige.\r\nAtt vilja bli personvald för moderaterna i Stock-\r\nholms län, som jag försöker bli, innebär att jag kon-\r\nkurrerar med tio tolv andra kandidater från modera-\r\nterna som är fullt kapabla att bli personvalda. Det\r\nkräver att jag får 16 000 personliga kryss i valet 1998,\r\nom man utgår från 1994 års siffror. Det är en väldigt\r\nhög andel personliga kryss. Det är väldigt många\r\nväljare som jag måste profilera mig gentemot. Det\r\nställer mig mot många andra moderater som vill dela\r\npå en kaka som bara kan bli hundra procent.\r\nDärför har jag föreslagit i motionen att vi borde\r\ngenomföra detta personval i de två Stockholmsval-\r\nkretsarna helt utan spärrar. Då ger man väljarna i\r\nstorstäderna - det är där det behövs som mest - möj-\r\nlighet att få en bättre personkännedom när det gäller\r\ndem som företräder väljarna på riksplanet.\r\nMärk väl: I många andra valkretsar kommer riks-\r\ndagens ledamöter att märka att reglerna spelar väldigt\r\nstor roll. I Örebro, Jämtland, Norrbotten och Dalarna\r\nkommer kandidaten i de flesta fall att vara den ende\r\neller möjligtvis en av två eller tre som har möjlighet\r\natt representera det enskilda partiet.\r\nDå tror jag att nästan alla kan bli personvalda. Om\r\ntvå, tre kandidater står mot varandra kan faktiskt alla\r\nkomma över åttaprocentsspärren. Det avgörande för\r\nvem som får representera partiet i riksdagen är vem\r\nsom har fått flest kryss. Därför har personvalet helt\r\nskilda förutsättningar i olika delar av landet. Det\r\nborde ha lett till ett annat resonemang om spärrnivån i\r\nstorstadsvalkretsarna.\r\nDet talas också mycket om att vi nu kommer att få\r\nekonomistyrda valrörelser. Här har diskuterats kändi-\r\nsar och liknande. Det tror jag inte blir effekten. Ofta\r\ntar man upp exempel från system, inte sällan det\r\namerikanska, som har stora inslag av pengar. Det\r\nhandlar om att man skall bli amerikansk president i\r\nden andra ändan. Den som skulle få för sig att lägga\r\nned några egna ihopsparade miljoner på att försöka\r\nbli personvald svensk riksdagsledamot måste beskri-\r\nvas som kraftigt förvirrad. Det måste man vara om\r\nman har som högsta önskan här i livet att spendera\r\nsina pengar på sådant. Jämför rätt saker! I USA ren-\r\nderar personvalet faktiskt mandat som ger ett ohygg-\r\nligt inflytande. Även om vi skulle vilja ha större infly-\r\ntande kan vi inte sägas ha ett sådant inflytande som\r\nenskilda riksdagsledamöter. Dessutom är detta en mix\r\nav ett partisystem och ett personsystem som gör att\r\ndet inte skulle löna sig att försöka påverka väljarna på\r\ndet här sättet med stora pengar. Jag tror också att det\r\npassar det svenska kynnet väldigt dåligt att man för-\r\nsöker påverka med insatser som uppenbart är betalda\r\nmed reklampengar.\r\nPersonval handlar om det demokratiska grundar-\r\nbetet. Man skall gå ut och knacka dörr och prata med\r\nfolk. Man skall söka det personliga förtroendet och\r\nmandatet. Det kostar inga pengar att tala med väljare.\r\nDet är allt det andra som partier gör i stället för att\r\ntala med väljarna direkt som kostar pengar. Jag tror\r\ninte alls att det kommer att bli ekonomistyrda valrö-\r\nrelser. Jag är väldigt glad över att man inte har landat\r\npå någon sorts reglering eller på något försök till\r\nreglering. Det kommer att bli svårt att bli personvald\r\nalldeles utan att man ger sig på den lilla möjlighet\r\nsom kanske finns för någon att få ihop individuella\r\nbidrag för att kunna finansiera litet grand av en egen\r\npersonlig valrörelse. Det politiska system som vi har i\r\nSverige är i så hög grad beroende av skattebetalarna\r\nför att klara av sin verksamhet. Därför är det på tiden\r\natt man också öppnar för någon annan typ av finansi-\r\nering i stället för att hela tiden ta mer pengar från\r\nskattebetalarna.\r\nJag tror att många använde den här möjligheten\r\nredan i förra valet; det har Mats Berglind redan\r\nnämnt. Det testades ju i Europaparlamentsvalet. Det\r\nbör tilläggas att 15 faktiskt kom över den procentspärr\r\nsom existerade. Men bara 11 kom in till följd av att\r\nnågra - som också nämndes här - faktiskt represente-\r\nrade partier som inte fick tillräckligt många mandat i\r\nförhållande till hur många som klarade spärrnivån.\r\nMen vi såg att det fanns ett intresse och att många\r\nutnyttjade detta. Nu kommer det att kunna bli ännu\r\nfler. På posten kommer vi nästa gång att hitta namn-\r\nvalsedlar. Det kunde vi inte förra gången. Även de\r\nmånga som poströstar i Sverige kan kryssa för perso-\r\nner. Då tror jag att vi kommer att märka att väldigt\r\nmånga, framför allt yngre, tycker att det här är intres-\r\nsant.\r\nNär man utanför valurnorna i valet 1998 frågar\r\nhur folk har röstat tror jag att många äldre kommer att\r\nsäga vilket parti de har röstat på medan många yngre\r\nberättar vilken person de har kryssat för. Jag tror\r\nfaktiskt att det kan vara ett skäl för många yngre att\r\nrösta. Vi har ju sett oroande tendenser på att de yngre\r\nröstar i mindre utsträckning.\r\nJag tycker att personvalsintroduktionen borde ha\r\nåtföljts av en halvering av det antal riksdagsledamöter\r\nsom finns i den här kammaren. Jag har också väckt en\r\nmotion som på vederbörligt sätt avstyrks i det betän-\r\nkande som vi nu skall ta ställning till. Partimakten är\r\nför stor i det här landet. Ibland behandlas vi riksdags-\r\nledamöter som, ursäkta uttrycket, panelhönor. Det\r\nfinns ett stort intresse för var vi står och går men ett\r\nväldigt litet intresse för vad vi står för. Man är väldigt\r\nbekymrad över om vi sitter i kammaren eller var vi\r\nbefinner oss på dagarna. Vi skall alltid vara publik\r\neller fond till det som händer. Men det verkliga infly-\r\ntandet har vi inte. Det beror på att vi är för många och\r\npå att vi har för dåliga egna resurser och att vi är för\r\nlitet personvalda. Jag tror att vi skulle kunna rätta till\r\nbalansen och få mer relevanta och insatta personvalda\r\nriksdagsledamöter om vi blev färre och gav oss större\r\negna utredningsresurser. Det skulle naturligtvis\r\nkompletteras med ett riktigt personval. Det har jag\r\nskisserat i en motion.\r\nI dag kommer jag inte att yrka bifall till den mo-\r\ntionen. Jag hade tänkt stödja Miljöpartiet om man\r\nhade gått på femprocentsnivån. Nu får jag nöja mig\r\nmed att rösta med mitt eget parti, som inte har gått så\r\nlångt som jag skulle vilja. Jag kan konstatera att jag i\r\nalla fall har inlett 1998 års valrörelse genom att sätta\r\npå mig min egen kampanj-badge, där jag uppmanar\r\nfolk i min valkrets att kryssa för Reinfeldt 1998.</pre><pre>Anf.  23  STEN ANDERSSON (m):\r\nHerr talman! Jag vet att det är svårt att skapa in-\r\ntresse för en enskild motion. Det är kanske ännu värre\r\nnär det är en avslagen sådan. Men jag skall ändå för-\r\nsöka.\r\nFörst vill jag säga något kortfattat till Fredrik Re-\r\ninfeldt. Han pratar mycket om yngre människor. De är\r\nen minoritet av svenska folket. Varför pratar man\r\naldrig om vad de äldre tycker? De utgör ändå det\r\ndominerande antalet.\r\nFredrik Reinfeldt pratade också om att man skulle\r\nblir mer aktiv och om att man skulle knacka dörr och\r\nträffa väljarna personligen. Det är i och för sig en\r\nsympatisk tanke. Men vårt parti vill att man skall\r\nminska antalet ledamöter. Då kan jag se vissa praktis-\r\nka problem i de valkretsar där det är ganska långt\r\nmellan väljarna. Jag inser att vi har för många leda-\r\nmöter i Sveriges riksdag i förhållande till vår befolk-\r\nning och jämfört med andra länder. Men med tanke på\r\nhur Sverige ser ut i dag och på vår befolkningsstruk-\r\ntur är det inte så lätt. Det skulle innebära att man i\r\nvissa landsändar skulle behöva leta med förstorings-\r\nglas efter en riksdagsledamot.\r\nI betänkandet står det att min motion är negativ.\r\nDet uttrycket bör nyanseras något. Jag har tagit upp\r\nen del som jag uppfattar som problem och som kan bli\r\nproblem. Det har jag gjort i ett antal år. Det har varit\r\nmycket litet debatt om det här i kammaren. Jag är\r\nmedveten om att man skall vara positiv till föränd-\r\nringar. Men förändringar skall baseras på positiva\r\nerfarenheter; det är en god konservativ tanke. Det\r\nfinns sådana avseende personval. Men det finns också\r\nerfarenheter som inte är positiva. Det är synd att vi\r\ninte har diskuterat det i kammaren. Vi har bara sagt\r\nrakt över att personval är bra och nyckeln till mycket\r\ngott. Men varför är det så bra, och vilka erfarenheter\r\nkan vi referera till? Det skulle jag vilja ha en debatt\r\nomkring. I dag har det i stort sett handlat om 5 eller\r\n8 %. Jag kan hålla med om att det kanske skulle vara\r\nett riktigt personval, om vi nu skall ha ett personval. I\r\nmin valkrets, Malmö stad, finns ungefär 45 000 mo-\r\nderata väljare. För att man skall kunna avancera på\r\nlistan skall man ha kryss från 4 000, med det förslag\r\nsom kommer att bli verklighet i dag. Det är faktiskt\r\nrätt så häftigt.\r\nIbland förs en debatt i kammaren och en annan\r\ndebatt utanför kammaren. Jag tror att intresset för\r\npersonval är något mer begränsat utanför det här\r\nhuset. Men det är klart att vi kanske skall vara före-\r\ngångare och väcka nya idéer. Men jag tror inte att det\r\nstår på någon tio-i-topp-lista från väljarna att vi skall\r\ninföra personval.\r\nHerr talman! Även om vi får personval måste det\r\nviktiga vara att människorna i första hand röstar på ett\r\npolitiskt parti och dess idé och ideologi. Sedan är det\r\nbra att vi får bra representanter. Men det kan inte vara\r\navgörande om man heter Andersson, Pettersson eller\r\nLundström, utan det är partiets ideologi som är det\r\nviktigaste för en väljare. Så hoppas jag att det är i en\r\ndemokrati.\r\nVi har sett exempel på renodlade personval. Jag\r\ntror att Birger Hagård nämnde Storbritannien i sitt\r\nanförande. Där kan det inträffa, vilket nästan måste\r\nvara ett hån mot demokratin, att en minoritet kan få\r\nmajoritet i ett parlament. Det är fullt möjligt i Storbri-\r\ntannien.\r\nMan har pratat om fördelarna med personval. Man\r\nskulle få ett större engagemang från väljarnas sida.\r\nMen hur skall man kunna mäta det? Ett mått på väl-\r\njarnas engagemang och intresse är faktiskt valdelta-\r\ngandet. Jag tror att det är svårt för någon att slå mig\r\npå fingrarna när jag för fram den uppfattningen. Mä-\r\nter man valdeltagandet i Sverige som det har varit\r\ntidigare, utan personval, ser man att det är väl och\r\nmed råge i nivå med det i andra länder med mer eller\r\nmindre utvecklade personval. Jag tror att det i Europa\r\nbara är Belgien som har ett högre valdeltagande, men\r\nom jag är rätt informerad har man någon form av\r\nrösttvång i Belgien, vilket kan förklara att det är så\r\nhögt där.\r\nSedan har vi skräckexempel åt andra hållet. Vi har\r\nvissa val i USA där valdeltagandet ligger på 35 %,\r\noch där är det utpräglade personval.\r\nDet har också sagts här i dag att ingen väl är så\r\ndum att han satsar miljoner - där håller jag med\r\nFredrik Reinfeldt - på att bli ledamot i Sveriges riks-\r\ndag. De pengarna kan ju satsas på ett betydligt kloka-\r\nre vis. Men jag tror ändå att de som har pengar, resur-\r\nser och kontakter i alla fall inte kommer att missgyn-\r\nnas. Det måste i alla fall innebära någon form av\r\nfördel.\r\nEn sak är jag rädd för. Vi är ju alla olika personer\r\noch arbetar olika politiskt. I denna kammare finns det\r\nmånga människor som gör ett enormt och mycket bra\r\narbete i utskotten - sitter och gnetar med varenda\r\nmening, rättar till, får bort en massa missförstånd och\r\nser till att vi får fram bra betänkanden och bra be-\r\nslutsunderlag - men kanske inte har den där förmågan\r\natt synas utåt. Dessa riskerar att hamna litet grand på\r\nefterkälken.\r\nSedan, herr talman, kan man väl misstänka att det\r\nfinns en risk för vissa affärer, även om jag inte skall\r\npåstå det. Sådana är väl litet grand inbyggda i person-\r\nvalssystemet. Om man läser tidningar från andra län-\r\nder ser man att där finns affärer på en nivå som vi i\r\nSverige inte ens kan stava till. Och det som i Sverige\r\nför något år sedan orsakade stora rubriker i massme-\r\ndierna hade t.ex. i Frankrike i bästa fall hamnat på\r\nsista sidan längst ned. Det finns en inbyggd möjlighet\r\natt sådan här verksamhet kan accelerera.\r\nFrågan för en politiker är vad som skall vara hans\r\nlojalitet. Är det mot partiet? Är det mot valkretsen?\r\nÄr det mot honom eller henne själv? Eller är det mot\r\nen sponsor, såsom fallet kan bli framöver? Jag tycker\r\natt en riksdagsledamot i första hand skall vara lojal\r\nmot sitt parti. Man skall driva frågorna inom partiet.\r\nFinner man då att man inte har lyckats får man accep-\r\ntera det och komma igen med nya och kanske bättre\r\nargument.\r\nJag skall ta något exempel på när det här med\r\nsponsring kan ställa till problem. Socialdemokraterna\r\nhar i dag regeringsmakten i Sverige, och jag skall ta\r\ndem som exempel. Låt oss säga att en socialdemokrat\r\nfrån Malmö blir sponsrad av LO lokalt. Sedan kom-\r\nmer det upp frågor i riksdagen där regeringen har en\r\nuppfattning - och det har hänt vid flera tillfällen un-\r\nder de senaste åren - som går rakt emot LO:s upp-\r\nfattning. Hur skall då den här LO-sponsrade ledamo-\r\nten agera? Risken är ju uppenbar, om han röstar med\r\npartiet, att sponsringen inför nästa val inte är lika\r\nsjälvklar. Här kan det alltså uppstå en konflikt.\r\nVi har också sett ibland vid voteringar här i riks-\r\ndagen, när vi har fattat beslut som drabbat en viss del\r\nav landet eller ett visst län, att ett helt län avstår från\r\natt rösta. Det lyser gula lampor på skärmen. De här\r\nmänniskorna blir betraktade som något av hjältar på\r\nhemmaplan. Men utanför den egna valkretsen kallas\r\nde för bypolitiker. Jag tycker att riksdagen i första\r\nhand är en nationell församling och skall fatta natio-\r\nnella beslut för nationens bästa. Då får man ibland\r\nacceptera att den egna valkretsen någon gång blir\r\nmindre bra behandlad.\r\nNu kan det här accepteras i dag när vi har en klar\r\nmajoritet i kammaren. Men jag tror att det skulle bli\r\nkaos i Sverige om vi skulle få en situation där rege-\r\nringen har en rösts övervikt. Då går det inte att sitta i\r\nlänsbänkar och trycka på gula knappar eller rösta på\r\negen motion. Då krävs det en samling. Det är lätt att\r\nvisa civilkurage i dag när det inte kostar någonting.\r\nMen i ett läge med en jämn riksdag, med en rösts\r\növervikt, går det inte att visa samma kurage.\r\nHerr talman! Jag tror helt klart att det i dag finns\r\nett missnöje och ett misstroende - jag skall inte säga\r\npolitikerförakt - mot politiker och mot politik. Jag\r\ntror dock inte att det beror på valsystemet eller på\r\nhuruvida vi får personval eller ej. Jag tror att det beror\r\npå att vi politiker och våra partier, inga undantag, har\r\nen förmåga att lova för mycket. Sedan, när vi skall\r\nbekänna färg, kan vi inte stå för det, och då har vi en\r\nmassa olika ursäkter för varför vi inte uppfyller det\r\nsom vi faktiskt lovade. Det kan bero på att man ingår i\r\nen koalition och måste förhandla bort vissa saker.\r\nMen det kan också vara så - det har hänt - att man\r\nhar lagt fram förslag som har varit ogenomförbara och\r\nsedan litet kortsiktigt tänkt att det löser sig. Men, herr\r\ntalman, det kommer alltid en morgondag, och då skall\r\nman bekänna färg. Jag tror att det dåliga förtroende\r\nsom politiker och partier har i dag i Sverige till stor\r\ndel beror på att vi har lovat för mycket.\r\nJag skall sluta nu, herr talman, för jag ser att jag\r\nkraftigt har gått över min taletid. Men jag skulle ändå\r\nvill jag fråga, om någon vill svara: Var och i vilken\r\ndokumentation kan man hämta information om att\r\npersonvalssystemet är så överlägset det system vi har i\r\ndag i Sverige att medborgarnas engagemang skulle\r\nöka i mycket stor omfattning?</pre><pre>Anf.  24  FREDRIK REINFELDT (m) re-\r\nplik:\r\nHerr talman! Ibland är man inte helt ense inom\r\npartier, och det tycker jag oftast är berikande. På Sten\r\nAnderssons fråga om huruvida de yngre eller äldre är\r\ni majoritet i Sverige vill jag svara att jag tror att det\r\nväldigt mycket beror på hur man känner sig. Som jag\r\nser det är de yngre, till sinne och ålder, i klar majori-\r\ntet, men man måste naturligtvis ha stöd av alla väljare.\r\nSten Andersson talar väldigt kritiskt mot vad jag\r\nuppfattar vara ett mer renodlat personvalssystem än\r\ndet vi har att ta ställning till i dag. Det har han, delvis\r\nvälargumenterat, kritiserat. Låt mig bara säga att vi ju\r\nhar valt en kompromiss som gör att partimakten i stor\r\nutsträckning består - för stor utsträckning, tycker jag\r\n- men att det blir ett extra inslag av personvalsröst-\r\nning.\r\nDet är klart att det inte finns någon dokumenterad\r\nerfarenhet av hur detta system fungerar, eftersom vi\r\nför första gången skall använda det vid 1998 års val.\r\nProblemet är att de som kritiserar detta egentligen\r\nlandar på att säga att dagens system är bättre. Det\r\ntycker jag inte är helt okomplicerat.\r\nSten Andersson nämnde vikten av partilojalitet.\r\nMed tanke på det förhöjda beslutstempot i svenskt\r\nsamhällsliv och den väldiga koncentration som skett\r\nså att många frågor kommer tätt i tiden ser partipoliti-\r\nken inte ut som den en gång gjorde för 30-40 år se-\r\ndan. Det förhöjda tempot gör att ansvaret läggs på\r\nfärre personer. Det är faktiskt så att vi oftast talar på\r\ndagarna i riksdagen men de facto fattar besluten på\r\nnätterna. Vi har precis en sådan natt bakom oss då\r\nnågra få har suttit och manglat. Då vill jag se person-\r\nval av riksdagsledamöter som bättre kan balansera\r\noch bättre kontrollera det moderna fenomenet att\r\nbesluten läggs på färre händer. Då kan man inte bara\r\nhänvisa till behovet av partilojalitet, för då blir 99 %\r\nav de förtroendevalda ställda utanför möjligheten att\r\nnågonsin påverka men alltid upplåsta att lojalt följa\r\nbesluten. Jag tror att det på sikt kan avfolka partipoli-\r\ntiken. Vem vill alltid ställa upp utan att någonsin ha\r\neget inflytande?</pre><pre>Anf.  25  STEN ANDERSSON (m) replik:\r\nHerr talman! Huruvida man känner sig gammal\r\nvid 54 plus 30 kanske inte har med den här saken att\r\ngöra.\r\nJag skrev min motion därför att jag menar att det\r\när bättre att man diskuterar de problem som man\r\nmisstänker kan uppstå innan man beslutar. Det bidrar\r\ntill ett dåligt förtroende om vi i efterhand säger att vi\r\ninte hade en aning om detta eller att vi inte diskutera-\r\nde frågan. Vi vet att personval finns i olika omfattning\r\nrunt om i världen. De flesta länder har faktiskt någon\r\nform av personval. Men också där finns problem. Att\r\nbara säga att min motion är negativ, punkt slut och\r\ningenting annat, ger folk uppfattningen att bara vi får\r\npersonval blir allting så mycket bättre. Jag hoppas att\r\nmajoriteten har rätt, men jag kan också, herr talman,\r\ntillåta mig att tänka att det nog finns fler ledamöter i\r\nkammaren som är tveksamma än vad det kommande\r\nvoteringsresultatet kommer att utvisa.\r\nOm vi förhandlar på natten eller på dagen har\r\nknappast, Fredrik Reinfeldt, med personval att göra.\r\nDet har att göra med att så ser läget ut. Hade vi haft\r\nen tydlig och klar majoritet hade man inte behövt\r\nförhandla på natten.</pre><pre>Anf.  26  KENNETH KVIST (v) replik:\r\nFru talman! Jag vill bara notera att många av de\r\ninvändningar och principiella resonemang som Sten\r\nAndersson för är utomordentligt väl genomtänkta. I\r\nmitt inledningsanförande drog jag upp den principiel-\r\nla inställning som utifrån möjligen andra utgångpunk-\r\nter i det här sammanhanget är mycket lik den som\r\nSten Andersson har. Vi har dock biträtt kompromis-\r\nsen för att det så att säga skall finnas en sorts samling\r\ni svensk politik kring detta att pröva en viss föränd-\r\nring till förmån för personval. Men i de principiella\r\nfrågorna delar jag mycket av Sten Anderssons reso-\r\nnemang. Jag tycker att det är angeläget att få poängte-\r\nra detta.</pre><pre>Anf.  27  STEN ANDERSSON (m) replik:\r\nFru talman! Jag måste säga att personvalet kunde\r\nha börjat bättre för min del. Skall jag bli beskylld för\r\natt ha fått medhåll från Vänsterpartiet kan jag räkna\r\nmed att en del moderata sympatisörer kommer att få\r\nproblem. Nu hoppas jag att min position är så stark att\r\njag kan klara även detta beröm, som jag i och för sig\r\ntackar för.\r\nFru talman! Jag hoppas att jag inte blivit missförs-\r\ntådd. Jag tycker att man skall göra allt man kan för att\r\nminska avståndet mellan väljarna och politikerna.\r\nMen jag är inte helt säker på att personval ger den\r\neffekten. Jag skulle bli mycket glad om jag i det här\r\nfallet hade fel.</pre><pre>Anf.  28  KENNETH KVIST (v) replik:\r\nFru talman! Jag är överens om att det är angeläget\r\natt minska avståndet mellan politikerna och väljarna.\r\nFör att inte en hedersman som Sten Andersson skall\r\nfara illa av att jag i denna fråga säger att vi inte är så\r\noense som i många andra frågor skall jag säga att Sten\r\nAnderssons väljare och de som delar hans värderingar\r\nmed god tillit kan rösta på honom på grund av hans\r\ninställning i de andra frågorna.</pre><pre>Anf.  29  JUAN FONSECA (s):\r\nFru talman! Den nya vallag som vi i dag diskuterar\r\nkan, som jag ser det, betraktas som en typisk svensk\r\npolitisk konsensuskompromiss, dvs. lagom föränd-\r\nring. Med detta vill jag inte säga att det skulle vara\r\nfel, men som sagt lagom förändring.\r\nJag vill redovisa att jag för min del tycker att det\r\nfinns självklara positiva inslag i det betänkande som\r\nvi nu diskuterar, men låt mig också säga att jag tillhör\r\ndem som tycker att en 8 % spärr vid riksdagsvalet är\r\nför hög. Jag skulle gärna ha sett att de som föresprå-\r\nkar en 5 % spärr hade kunnat få majoritet.\r\nTvå viktiga frågor har tagits upp i debatten som\r\njag gärna vill kommentera. Den ena handlar om hur\r\nväljarna och sympatisörerna till de olika politiska\r\npartierna över huvud taget skall kunna påverka nomi-\r\nneringsprocessen. Jag vet att frågan inte tas upp i\r\nbetänkandet, men jag tycker att det är viktigt att no-\r\nmineringsprocesserna inom samtliga politiska partier\r\nskall kunna påverkas av väljare som vill se sina före-\r\nträdare på valbar plats på listan. Så sker inte i dag.\r\nDet är därför jag tycker att man som politiker på\r\nmånga olika sätt skall försöka se till att väljarna, uti-\r\nfrån utgångspunkten att det är väljarna som bestäm-\r\nmer vilka som skall vara med på listorna, också skall\r\nfå chansen att vara med i nomineringsprocessen innan\r\nlistorna fastställs.\r\nDen andra fråga som diskuterats gäller invandrar-\r\nnas rätt att rösta i riksdagsvalet. Jag sympatiserar med\r\nden tanken, men jag tror inte att det är möjligt att\r\ngenomföra i Sverige. Däremot skulle vi kunna resone-\r\nra kring frågan om medborgarskap i den meningen att\r\nman underlättar för den som vill bli svensk medborga-\r\nre men som inte kan därför att det finns så många\r\nhinder. Ett sätt är att ta bort de hinder som finns för\r\nmånga människor som önskar sig att bli svenska med-\r\nborgare men som inte kan. Då skulle man möjligen få\r\nfler människor som vill bli svenska medborgare att på\r\nett mycket mer aktivt sätt delta i det politiska livet.\r\nLåt mig avslutningsvis säga att jag tror att person-\r\nvalsinslaget är viktigt just för människor med invand-\r\nrarbakgrund. Det är viktigt över huvud taget för grup-\r\nper som vill profilera sig att få en chans inom de mer\r\nstelbenta politiska partier som inte ger chans till\r\nmänniskor som ser litet annorlunda ut.</pre><pre>Anf.  30  BENGT-OLA RYTTAR (s):\r\nFru talman! Det har varit en intressant debatt om\r\nden nya vallagen. Det är en viktig debatt. Men jag är\r\nganska kritisk mot det beslut som kommer att fattas.\r\nI den utvärdering av personvalet som Folke Jo-\r\nhansson har gjort säger han att det finns ett moment\r\nav terapi i personvalsinslaget. Jag tror att detta är en\r\ndjup sanning.\r\nAlla politiska församlingar har förlorat makt under\r\nsenare år. Som ersättning för detta erbjuder vi nu\r\nväljarna ett personvalsinslag i valprocessen. Folk är\r\nnog för kloka för att gå på den här finten.\r\nJag är principiellt väldigt skeptisk till personval.\r\nJag är naturligtvis ännu mera skeptisk till ett dåligt\r\ngenomtänkt och dåligt analyserat personvalssystem,\r\noch det anser jag att detta är.\r\nI Folke Johanssons utvärdering kan man utläsa att\r\ntvå av de fyra kriterier som regeringen angav i direk-\r\ntiven till Personvalskommittén icke är uppfyllda.\r\nFörståelsen bland väljarna för systemet är för låg.\r\nEtt exempel på hur förståelsen av det hela kan slå ut\r\när att jag av en tillfällighet vet att i - som det heter nu\r\n- Dalarnas län fanns det 600 valsedlar där mitt namn\r\npå något sätt hade markerats, alltså med en viljein-\r\nriktning. Dessa valsedlar blev av någon anledning\r\nunderkända. De underkända valsedlarna finns inte\r\nredovisade i Folke Johanssons utredning. Jag tycker\r\natt det är ganska allvarligt. Jag vet inte hur det ser ut i\r\növrigt, eftersom det inte finns någon redovisning, men\r\nde 600 valsedlarna i Dalarna är ändå en allvarlig\r\nindikation.\r\nNästa kriterium som inte är uppfyllt är att det skall\r\nfinnas möjlighet att snabbt räkna ihop valsedlarna.\r\nVid Europaparlamentsvalet tog det 13 dagar innan\r\nmandatfördelningen var klar. Det är naturligtvis inte\r\ntillfredsställande.\r\nDetta säger jag inte utifrån utgångspunkten att\r\nrönnbären var sura, utan det gör jag helt och hållet\r\nutifrån omsorg om valsystemet och det framtida poli-\r\ntiska systemet i Sverige.\r\nJag tycker att man borde ha gjort en bättre analys\r\noch kommit med mer genomtänkta och effektiva\r\nförslag. Jag har mer än en gång fått ta debatt med folk\r\nsom har sagt att utfallet av Europaparlamentsvalet var\r\nmanipulerat. Så var det naturligtvis inte, men systemet\r\nvar dåligt. Därför uppstod dessa misstankar. Det är\r\nmycket allvarligt när sådana tankar över huvud taget\r\nuppstår i vårt \"lagoma\" folkhem.</pre><pre>Anf.  31  PETER ERIKSSON (mp):\r\nFru talman! Jag förstår att det var väldigt många\r\nsom upplevde att valet till Europaparlamentet var\r\nmanipulerat. Det fanns ju flera listor, bl.a. från social-\r\ndemokraterna. Många upplevde att det var ett sätt för\r\npartierna att försöka att förhindra genomslag för per-\r\nsonval och att manipulera för att ändå få igenom par-\r\ntiets vilja. Så påståendet är inte helt utan grund, som\r\njag ser det.</pre><pre>Överläggningen var härmed avslutad.\r\n(Beslut fattades efter 4 §.)</pre><pre>3 §  Digitala TV-sändningar m.m.</pre><pre>Föredrogs\r\nKonstitutionsutskottets betänkande 1996/97:KU17\r\nDigitala TV-sändningar m.m. (prop. 1996/97:67)</pre><pre>Anf.  32  NILS FREDRIK AURELIUS (m):\r\nFru talman! Detta betänkande behandlar huvud-\r\nsakligen regeringens förslag att marksänd digital\r\ntelevision skall införas på ett antal orter i landet. Pro-\r\npositionen har föregåtts av utredningen Från mass-\r\nmedia till multimedia - att digitalisera svensk televi-\r\nsion, som kom för ett år sedan. Där föreslogs en\r\nsnabb digitalisering av marknätet med det uttalade\r\nsyftet att ge staten kontroll över distributionen av TV\r\ni Sverige. För att hushållen tillräckligt snabbt skulle\r\nskaffa sig den extra utrustning som behövs, en mark-\r\nTV-dekoder, borde staten enligt utredaren subventio-\r\nnera hushållen. Remissvaren på utredningen var till\r\nstor del negativa, mycket negativa eller tveksamma.\r\nPropositionen har inte samma ambitiösa tidplan som\r\nutredaren och markerar även på andra sätt en viss\r\nreträtt, men grundtanken finns kvar.\r\nSyftet sägs vara att säkerställa yttrandefrihet, till-\r\ngänglighet och mångfald. Detta tror man att man bäst\r\nuppnår genom att staten får en sådan kontroll över\r\nTV-distributionen att staten kan ställa vad som kallas\r\nför \"grundläggande krav\" på TV-utbudet. Vi har för\r\nvår del svårt att se att detta är ett bra sätt att undvika\r\nmonopol och främja yttrandefrihet och mångfald. Vi\r\nhar alltså avgörande politiska invändningar mot för-\r\nslaget, men det finns också goda skäl att ifrågasätta de\r\ntekniska och ekonomiska resonemang som förs fram i\r\npropositionen för att backa upp kravet på politiskt\r\ninflytande.\r\nEn anledning till att förutsägelser om och försök\r\natt planera framtiden så ofta slår fel är att ny kunskap\r\när en så viktig förklaring till förändringarna. Detta har\r\ninte minst belysts av den store samhällsfilosofen och\r\nvetenskapsteoretikern Karl Popper. Han säger att om\r\nvi kunde förutse den nya kunskapen, skulle vi ha den\r\nredan nu, vilket innebär en motsägelse. Inte minst\r\ngäller detta om ny naturvetenskaplig och teknisk kun-\r\nskap. I det här fallet riskerar alltså utvecklingen att\r\nsnabbt göra att marksänd digital-TV blir föråldrad\r\ngenom att vi låser fast oss i ett system som utveck-\r\nlingen kommer att gå förbi .\r\nEtt argument för digitalisering som regeringen an-\r\nger är en växande efterfrågan på s.k. interaktiva\r\ntjänster. En typisk interaktiv tjänst som vi alla känner\r\ntill är Internet. Andra exempel är informationssök-\r\nning, elektronisk post och olika typer av utbildning.\r\nDet skrivs en del vackra ord i propositionen om en ny\r\nmultimediamiljö och de möjligheter till nya tjänster\r\nsom den nya digitala tekniken innebär. Så långt är allt\r\nrätt och riktigt. Men en invändning mot det marksän-\r\nda digitala nätet är just den begränsade möjligheten\r\ntill interaktivitet. Till skillnad mot kabelnäten saknar\r\nmarknätet en egen returkanal och kan därför inte\r\nanvändas för interaktiva tjänster om man inte har\r\ntillgång till en separat returkanal, t.ex. telenätet eller\r\nkabel-TV-nätet.\r\nEgendomligt nog verkar Kulturdepartementet fort-\r\nfarande tro att mark-TV-nätet kan hantera hushållens\r\nbehov av interaktiva tjänster. Visserligen får ett fullt\r\nutbyggt digitalt marknät en mycket större kapacitet än\r\ndet nuvarande nätet, men möjligheterna till interak-\r\ntivitet är ändå begränsade. Marksänd TV är alltså vad\r\nsom på det här speciella språket kallas för broadcast,\r\noch det saknar en individuell förbindelse till varje\r\nhushåll. Internet, som många är intresserade av, består\r\nav miljoner hemsidor. Som jämförelse kan nämnas att\r\nkabelnätet är ett s.k. bredbandsnät och därför har en\r\nnärmast obegränsad interaktiv kapacitet.\r\nDet finns alltså goda skäl att befara att en digitali-\r\nsering av marknätet, även kallat stolpnätet, är en tek-\r\nnologisk återvändsgränd. Satellit- och kabelbaserad\r\ndigital-TV har stordriftsfördelar i jämförelse med det\r\ndigitaliserade marknätet. Regeringens val av distribu-\r\ntionsteknik riskerar därför att ställa hushållen och\r\npublic service-företagen vid sidan av den informa-\r\ntionsteknologiska utvecklingen och därmed en vital\r\ndel av samhällsutvecklingen i stort, något som inte är\r\nbra för Sverige som högteknologisk industrination.\r\nDenna bristande förståelse är för övrigt typisk. Vi kan\r\nt.ex. se hur IT-kommissionen har tappat tempo på\r\ngrund av svagare regeringsintresse efter valet.\r\nI propositionen heter det att det bör eftersträvas att\r\nflera av varandra oberoende programföretag deltar i\r\nde första försöken med marksänd digital-TV. Ett\r\nexempel på svårigheter som inte berörs är att TV 3\r\noch TV 5, om dessa kanaler nu skall få vara med, inte\r\nsänder reklam enligt svenska regler.\r\nNär det gäller kostnaderna för regeringens förslag\r\nså behövs ytterligare klarlägganden. Sändningsverk-\r\nsamheten skall enligt regeringen i sin helhet bekostas\r\nav medverkande företag. Frågan är då vilka företag\r\nsom är att betrakta som \"medverkande\".\r\nOm Teracom, som är det monopolföretag som\r\nopererar marknätet, skulle tillåtas att delta i finansie-\r\nringen av stimulanserna till hushållen, dvs. subventio-\r\nnera anskaffandet av mark-TV-dekodrar eller kanske\r\nbekosta nätutbyggnaden, så kan konkurrensen sned-\r\nvridas. Om t.ex. hushållen får en mark-TV-dekoder\r\nnästan gratis, hotas kabel-TV-branschens digitalise-\r\nring av kabelnäten. Det vore beklagligt av den anled-\r\nningen att just kabelnäten kan bli hushållens verkliga\r\nbredbandsförbindelse med omvärlden.\r\nEtt annat argument för regeringens förslag är att\r\nmarknätet når så många människor. Men sanningen är\r\nfaktiskt den att 70 % av hushållen får sin TV via ka-\r\nbel, medan ca 18 % har en egen satellitmottagare. Det\r\nbetyder att 88 % av hushållen kommer att få sin digi-\r\ntala TV från andra leverantörer än mark-TV-nätet.\r\nMot den bakgrunden framstår det som diskutabelt att\r\nsatsa stora summor på ett marknät som kanske ändå\r\nbara berör 10-12 % av svenska folket.\r\nEn farhåga som ibland förs fram är att vi skulle få\r\nett antal privata monopol om inte staten grep in och\r\nverkade för digitalisering av marknätet. Det är visser-\r\nligen sant att digitalisering innebär att gamla gränser\r\nsuddas ut. Distribution av TV, data och telefoni blan-\r\ndas samman och gamla monopol upphör. Det är dock\r\nknappast troligt att nya monopol utan vidare uppstår,\r\nom inte staten hjälper till. En standard som inte är\r\nöppen och får allmän spridning blir för dyr för kun-\r\nden, som utländska exempel från t.ex. Tyskland visar.\r\nKunderna kräver därför öppna standarder. Den\r\ngrundläggande logiken bakom all digitalisering är att\r\ninformationen skall flöda fritt. Marknaden kommer att\r\nstraffa alla som försöker att skapa en egen sluten\r\nstandard. Därför arbetar t.ex. kabeloperatörerna, såvitt\r\njag kan förstå, för en gemensam öppen standard.\r\nKabelföretagen har i dag en skyldighet att vidare-\r\nsända TV 1, TV 2 och TV 4 i kabelnäten. Denna plikt\r\nkallas på modern svenska för must carry-\r\nskyldigheten. Det är uppenbart att en sådan lagstift-\r\nning blir orimlig om det i stället handlar om att vida-\r\nresända upp till 20 digitala kanaler kostnadsfritt.\r\nVi menar alltså att regeringen gör en teknisk och\r\nekonomisk felbedömning när man av politiska skäl\r\nsatsar på en digitalisering av stolpnätet. Det vore av\r\nsåväl tekniska som ekonomiska skäl en bättre lösning\r\natt låta Sveriges Radio sända digitalt via satellit - man\r\nsänder ju redan i dag analogt via satellit till andra\r\nnordiska länder.\r\nVarför väljer då regeringen i stället modellen med\r\ndigitalisering av stolpnätet? Förklaringen måste, som\r\njag antytt, ligga i att marknätet ger möjligheter till\r\npolitisk kontroll och makt över medierna. Marksänd\r\nTV omfattas av svensk lagstiftning, och eftersom\r\nutrymmet är begränsat i marknätet kan regeringen\r\ninföra restriktioner. Detta följer av 3 kap. 2 § första\r\nstycket i yttrandefrihetsgrundlagen, där det sägs att\r\nregeringen genom lag kan föreskriva om tillstånd och\r\nvillkor för sändning. Staten kan alltså ställa krav av\r\npublic service-karaktär.\r\nSatsningen på digitaliseringen av just marknätet\r\nspringer ur en rädsla för att de politiska kontrollmöj-\r\nligheterna skall begränsas på grund av den snabba\r\ntekniska utvecklingen. En jämförelse med regeringens\r\nsätt att se på den privata lokalradion anmäler sig här\r\nosökt. Hör möter vi samma försök att med dunkla\r\nhänvisningar till mångfald och yttrandefrihet reglera\r\noch begränsa just det man påstår sig värna. Detta sätt\r\natt resonera har förstås gammal hävd inom socialde-\r\nmokratin. Jag vill bara påminna om hur Maj Britt\r\nTheorin i början av 80-talet ville förbjuda parabolan-\r\ntennerna, som ju riskerade att medföra att tittarna\r\nlockades att se program som inte var konsument-\r\ngranskade av den politiska överheten och därför kun-\r\nde tänkas vara politiskt inkorrekta och rent av utländ-\r\nska. I Grönköping inträffade vid den tiden incidenten\r\natt en radikal kulturperson bröt sönder vad som före-\r\nföll vara en parabolantenn, men som sedan visade sig\r\nvara konstverket \"Eterns rötter\".\r\nMan kan också komma att tänka på en aktuell ut-\r\nredning som kulturministern vill tillsätta. Denna skall\r\nbl.a. föreslå hur den s.k. amerikaniseringen av TV-\r\nprogrammen skall brytas. I favorittidskriften här i\r\nhuset, Från Riksdag  &amp;  Departement, beskrivs försla-\r\nget i nr 10/1997 under rubriken \"Regeringen önskar\r\nbättre TV-program\". Ja, vem gör inte det? Frågan är\r\nbara hur mycket bättre programmen blir av en politisk\r\nstyrning.\r\nSom IT-kommissionens kanslichef Ann-Marie\r\nNilsson framhållit i en artikel i Dagens Industri måste\r\nvi till att börja med skilja på innehåll och distribution\r\nav medierna. I fallet Teracom, som har monopol på\r\natt sprida TV 1, TV 2 och TV 4, blandar lagen sam-\r\nman distribution och innehåll. Hon tycker att samhäl-\r\nlet visst kan ställa sina krav på innehåll och täckning\r\npå de \"innehållsproducenter\", som hon kallar dem,\r\nvilka omfattas av lagen, men för övrigt låta markna-\r\nden sköta distributionen. Det kan tilläggas att IT-\r\nkommissionen i en skrivelse till regeringen framhållit\r\natt något beslut om digital mark-TV inte bör fattas nu.\r\nFru talman! Vi avvisar alla försök till politisk\r\nkontroll av den nya tekniken. Vi är övertygade om att\r\nlagstiftningen på medieområdet måste vara teknikobe-\r\nroende och grundas på tryck- och yttrandefrihetens\r\nprinciper. Mångfalden skyddas och stärks bäst av\r\netableringsfrihet. Vi behöver en multimedialagstift-\r\nning som i stället för att reglera tekniska enskildheter\r\nutgår från teknikoberoende och som förstås rättar sig\r\nefter regeringsformens, tryckfrihetens, yttrandefrihe-\r\ntens och även Europakonventionens principer.\r\nLåt mig också slutligen nämna något om förslaget\r\nsom kommer något vid sidan om här, att Sveriges\r\nRadio skall kunna inrätta en betal-TV-kanal. Vi tyck-\r\ner för vår del inte att det är rimligt att tittarna skall\r\nbetala en gång till för program som de redan har beta-\r\nlat för genom sina licensavgifter. Vi tycker inte heller\r\natt en sådan betalkanal rimmar särskilt väl med public\r\nservice-uppdraget.\r\nFru talman! Som förhoppningsvis framgått finns\r\ndet mycket tunga ekonomiska och tekniska invänd-\r\nningar mot förslagen i denna något lösliga proposi-\r\ntion. Redan av dessa skäl bör den avslås. Det avgö-\r\nrande skälet till att förorda en annan lösning är ändå\r\nden tydliga ambitionen i förslaget, att krampaktigt slå\r\nvakt om möjligheterna att politiskt styra den nya tek-\r\nniken.\r\nFru talman! Jag yrkar bifall till den moderata av-\r\nslagsreservationen, dvs. reservation 1.</pre><pre>Anf.  33  KENNETH KVIST (v):\r\nFru talman! Föreliggande betänkande och propo-\r\nsition innebär en utomordentligt försiktig öppning för\r\nen ny teknik på TV-området. I betänkandets samman-\r\nfattning föreslås att i flera steg införa marksänd digital\r\nTV med möjlighet för staten att successivt ta ställning\r\ntill om och på vilket sätt verksamheten skall fortsätta.\r\nVi tycker som huvudlinje att det är välbetänkt att\r\niaktta denna försiktighet. Men vi tycker också att det\r\när viktigt att man öppnar för att även i marknätet\r\ninföra en digital teknik. Argumenten för detta är\r\negentligen de motsatta i förhållande till Nils Fredrik\r\nAurelius. Han talar emot våra argument, och det är ju\r\ninte så konstigt.\r\nVi är för att det finns en public service-TV. Vi är\r\nför att det finns ett samhällsansvar som ser till att vi\r\nhar ett medielandskap där olika åsiktsriktningar\r\nkommer fram - ett medielandskap som inte strömlin-\r\njeformas, vilket vi ser exempel på lätt blir fallet om\r\nblott kommersiella intressen får råda. Därför är det\r\nockså viktigt för yttrandefriheten och mångfalden i de\r\ns.k. smala sektorerna av kulturlivet osv. att vi slår\r\nvakt om public service-verksamheten och värnar ett\r\ndemokratiskt inflytande, i alla fall över delar av me-\r\ndieområdet.\r\nSedan finns det ju många alternativ på området.\r\nUtvecklingen har gjort att stora delar är direkt mark-\r\nnadsanpassade och marknadsstyrda, vilket är en reali-\r\ntet som vi får leva med. Men i denna realitet gäller det\r\nfaktiskt att se till att också dessa icke-kommersiella\r\nandningshål finns som publice service-kanalerna\r\ninnebär. Därför menar vi från Vänstern att det är\r\nviktigt att, såsom föreslås i propositionen, försiktigt\r\npröva sig fram i fråga om den här tekniken.\r\nSamtidigt har vi några anmärkningar på förslagen.\r\nVi tycker t.ex. inte, och det kommer Charlotta Bjäl-\r\nkebring att utveckla senare, att de utredningar som\r\nligger bakom förslagen har tillräcklig kulturpolitisk\r\nhelhetssyn som grund för hur man skall gå fram och\r\nför hur man ser på mediefrågorna. Man är snarast litet\r\nför snävt tekniskt inriktad. Vi tror också att man, i\r\ninledningsskedet i varje fall, borde kunna se mer\r\npraktiskt på saken och helt enkelt låta de i dag mark-\r\nbaserade rikskanalerna Sveriges Television, TV 4 och\r\nUtbildningsradion vara de som öppnar den här tekni-\r\nken. Därigenom får vi både en kommersiell kanal och\r\npublic service-verksamhet som söker sig fram med\r\nden här nya digitala tekniken.\r\nDet är också enligt vår mening viktigt att den här\r\nverksamheten kan prövas av TV på ett sådant sätt att\r\ndet inte äventyrar programverksamheten i övrigt.\r\nDärför menar vi att staten bör ställa upp med en låne-\r\ngaranti till Sveriges Radio så att de skall kunna finan-\r\nsiera deltagandet i utvecklingen av denna teknik utan\r\natt äventyra den ordinarie programverksamheten.\r\nDet är också viktigt att man tar hänsyn till införli-\r\nvandet av den här tekniken. Man bör gå sakta fram\r\nnär det gäller kraven på att ersätta det nu gällande\r\nanaloga systemet så att inte människor i väldigt rask\r\ntakt tvingas på kostnader för att modernisera sin TV-\r\nutrustning. Man skulle gärna se att detta införs i sådan\r\ntakt att vi får vad man skulle kunna kalla en naturlig\r\navgång i fråga om befintligt apparatsystem, och att\r\nman övergår till systemet under en längre period. De\r\nmöjligheterna ryms i den framtoning som propositio-\r\nnen har.\r\nMed detta, fru talman, yrkar jag bifall till reserva-\r\ntionerna 3, 4, och 7 i föreliggande betänkande.</pre><pre>Anf.  34  NILS FREDRIK AURELIUS (m)\r\nreplik:\r\nFru talman! Kenneth Kvist slår in öppna dörrar.\r\nEller har jag möjligen missförstått honom när det\r\ngäller en del av det som vi nu diskuterar? Han betonar\r\nstarkt att han är för public service-TV. Det är klart att\r\nvi också är. Det är därför vi i en reservation, som\r\nutgår från enskild motion, i det här betänkandet inte\r\ntycker att man skall blanda ihop betal-TV med public\r\nservice-uppdraget. Det Kenneth Kvist här säger är\r\nalltså inget argument mot oss i varje fall. Han är för\r\npublic service-TV. Det är vi också, och vi tycker att\r\nden skall fungera just som public service-TV, och inte\r\nsom något annat.\r\nAtt sedan Kenneth Kvist vill ha vad han litet för-\r\nsiktigt kallar ett demokratiskt inflytande över medier-\r\nna förvånar naturligtvis inte. Men då tycker jag att\r\nhan blandar ihop tekniken för distribution med de\r\nkrav man kan ställa på själva innehållet. Som jag\r\nantydde i mitt anförande, bör man lämpligen skilja på\r\nde sakerna.\r\nJag lägger också märke till att Kenneth Kvist inte\r\nhar något att säga om den rätt viktiga fråga som\r\negentligen, åtminstone delvis, har föranlett hela denna\r\nproposition, nämligen att hushållen skall få bättre\r\nmöjligheter till interaktiva tjänster. Där är invänd-\r\nningen att de inte får det. De får otillräckliga möjlig-\r\nheter att utnyttja dessa tjänster genom en digitalise-\r\nring av marknätet.</pre><pre>Anf.  35  KENNETH KVIST (v) replik:\r\nFru talman! När man försöker slå vakt om public\r\nservice-verksamheten, är det ju nödvändigt att man\r\nprövar nya tekniska möjligheter och också ser till att\r\nden kan ha ett varierat utbud. Det skulle jag vilja säga\r\nsom svar till Nils Fredrik Aurelius.\r\nNär det gäller det demokratiska inflytandet är jag\r\ninte särskilt försiktig när jag uttrycker mig. Jag tycker\r\natt det är nödvändigt att det finns ett demokratiskt\r\nsamhällsinflytande över en del av det mediala utbu-\r\ndet. Erfarenheterna från länder och områden där det\r\nrent kommersiella utbudet styr, alltså det som Nils\r\nFredrik Aurelius kallar \"marknaden\", pekar ju med\r\nförskräckande samstämmighet på förytligande och\r\nganska stor likriktning. Detta tror jag på sikt kan leda\r\ntill en viss kulturell utarmning och till enkelriktning\r\nav det allmänna samtalet. Därför menar jag att det i\r\ngrunden är viktigt att pröva ett införande av den nya\r\ntekniken också i det markbaserade nätet. Det skapar\r\nmöjligheter för public service-företaget. Därför är det\r\nockså viktigt att man redan nu bestämmer vilka aktö-\r\nrer som skall få pröva det här, och då bl.a. ger public\r\nservice-företagen den möjligheten.</pre><pre>Anf.  36  NILS FREDRIK AURELIUS (m)\r\nreplik:\r\nFru talman! Det avgörande om man vill slå vakt\r\nom public service-innehållet i TV-programmen kan ju\r\ninte vara distributionssättet. Det kan ju inte vara så att\r\ndet blir sämre program om den här signalen, eller\r\ndistributionen, sker via satellit och kabel än om den\r\nsker på det teknologiskt något mindre avancerade\r\nsättet via marknätet. Det är vad det handlar om. Yt-\r\nterligare ett argument som jag har varit inne på är ju\r\natt andra distributionsmetoder än marknätet på ett\r\nbättre sätt medger att man tekniskt kan utveckla det\r\nhär vidare. Det gäller framför allt det som med ett litet\r\nspeciellt ord kallas interaktivitet, dvs. Internet och\r\nliknande saker, som det kommer en allt större efter-\r\nfrågan på från hushållen.</pre><pre>Anf.  37  EWA LARSSON (mp):\r\nFru talman! Tillgången till distributionskanaler är\r\nfortfarande begränsad när det gäller marksänd radio\r\noch TV. Jag och Miljöpartiet är positiva till den digi-\r\ntala utvecklingen som nu kommer att medföra att\r\nmöjligheterna för allmän-TV att öka sitt programut-\r\nbud blir större. Vi anser att en stark allmän-TV är ett\r\nsamhällsintresse. I konsekvens med det ställningsta-\r\ngandet betonar vi också det offentliga ansvarstagandet\r\nför att bevara och utveckla allmän-TV:n så att utbudet\r\noch kvaliteten lämnar ett stort utrymme till inhemska\r\nuttryck och program. Den tekniska utvecklingen får\r\ninte begränsa utrymmet för det kvalitativa utbudet. Vi\r\nstår inför - eller befinner oss mitt inne i - en väldigt\r\nutmanande och spännande utveckling där det gäller\r\natt vara så klok som möjligt.\r\nDen tekniska utvecklingen får ju inte betalas på så\r\nsätt att det kvalitativa utbudet minskar. Där har Rund-\r\nradiofondens medel gjort stor nytta, och de kommer\r\natt göra stor nytta också under de kommande åren. Vi\r\ntror dock att ytterligare medel behövs för att Sveriges\r\nRadio inte skall behöva göra kvalitetsnedskärningar.\r\nDen digitala utvecklingen har ju hittills skett med\r\nredan befintliga medel inom ram. Vi utgår från att\r\nregeringen återkommer till riksdagen med förslag om\r\nytterligare anvisade medel just till Sveriges Radio när\r\nman ser vad resultatet på rundradiokontot blir.\r\nNär vi nu går in i den markbaserade digitala ut-\r\nvecklingen skall erfarenheterna från den praktiska\r\nverksamheten följas hela tiden. Jag tycker att man i\r\nbetänkandet har annonserat en mycket klok och efter-\r\ntänksam takt i detta utvecklingsarbetet.\r\nSom flera tidigare talare har varit inne på finns det\r\nplus och minus när man väljer. De kommande inter-\r\naktiva möjligheterna måste hela tiden finnas med när\r\nman gör de kontinuerliga utvärderingarna. Jag tycker\r\natt betänkandet - det som vi skall fatta beslut om här i\r\ndag - är formulerat på ett sådant sansat sätt att just\r\nden typen av låsningar som en del talare har varit\r\nrädda för minimeras.\r\nVerksamheten kommer att bedrivas inom ramen\r\nför nuvarande lagstiftning, och det underlättar ju. Men\r\nproblemen kommer att uppstå när man skall jämföra\r\nmed konkurrerande företag och samarbeta om teknis-\r\nka lösningar. Men problem är ju till för att lösas. Och\r\njag utgår från att man kan göra bra överenskommel-\r\nser. Jag tycker att det finns styrka och underlag som\r\ngör det möjligt för bra överenskommelser.\r\nVi i Miljöpartiet utgår också från att man lägger in\r\nen övergångsperiod med parallella sändningar under\r\nså pass lång tid att detta inte blir något negativt för\r\nkonsumenterna, för dem som skall betala, så att pri-\r\nserna hinner sjunka på den tekniska utrustning som\r\nbehövs för att man skall kunna ta in det nya utbudet.\r\nJag vill även säga något om Utbildningsradion,\r\neftersom den skiljer sig från övrig allmän TV och\r\nradio. Uppdraget står helt i utbildningens tjänst. På\r\ndet sättet ligger utbildningsuppdraget nära det kultur-\r\npolitiska uppdraget. Mot den bakgrunden är ju Ut-\r\nbildningsradions framtida roll och uppgift av mycket\r\nstor betydelse, och i det sammanhanget pågår ett\r\nutredningsarbete.\r\nJag vill bara påminna om att en enad kulturutred-\r\nning för ett par år sedan ställde sig bakom uttalandet\r\nom Utbildningsradions betydelse.\r\nNu har Utbildningsradion lagt fram ett förslag om\r\nen UR-Arena. Den digitala tekniken gör det ju möjligt\r\natt snabbt få en UR-Arena, dvs. en direktsändande\r\nkanal direkt från den politiska arenan. Det kan vara\r\nfråga om att sända från riksdagens kammare, EU,\r\nEuroparådet och FN. Det handlar alltså om en direkt\r\nkanal, ingen kommentar emellan, bara påannonsering\r\noch avannonsering. Det är en utmaning. Det finns i\r\nandra länder. Canada har en mycket lyckad verksam-\r\nhet som är mycket populär. Vi tror att om vi får en\r\nUR-Arena här i Sverige så kan allmänheten få ökade\r\nmöjligheter till kunskapsinhämtning och direkt infor-\r\nmation. I dag kommer informationen alltid efter. På\r\ndet sättet kanske demokratins arbetsvillkor förbättras.\r\nDet är i alla fall något som vi hoppas på.\r\nMed det anförda vill jag yrka bifall till reservation\r\n10 under mom. 17.</pre><pre>Anf.  38  CATARINA RÖNNUNG (s):\r\nFru talman! En ny sändningsteknik för TV - den\r\ndigitala - skall införas i Sverige. Försökssändningar\r\nskall starta snarast, förhoppningsvis redan i höst. De\r\nförsta avkodarna som skall anslutas till mottagarappa-\r\nraterna skall samtidigt finnas tillgängliga på markna-\r\nden. Detta öppnar nya spännande möjligheter för\r\nsvenska folket, och många fler program blir tillgäng-\r\nliga. Bara i det markbundna nätet ryms åtta kanaler,\r\noch i satelliterna i framtiden hundratals. Vissa distri-\r\nbutionsformer erbjuder möjligheter till interaktiv\r\nkommunikation mellan sändare och mottagare. Bild-\r\noch ljudkvaliteten blir oerhört mycket bättre - inget\r\nflimmer på bilden och inga ljudstörningar.\r\nTV och radio är svenska folkets främsta informa-\r\ntions- och kulturförmedlare. Det får vi aldrig glömma.\r\nI genomsnitt ser medelsvensken på TV två timmar om\r\ndagen och pensionären fyra.\r\nTill grund för propositionen om digitala TV-\r\nsändingar ligger en uppgörelse mellan Socialdemo-\r\nkraterna, Folkpartiet och Centern. Vi enades då om att\r\nden digitala tekniken skulle användas så att den vid-\r\ngade yttrandefriheten och mångfalden och motverka-\r\nde både privat och offentlig maktkoncentration.\r\nPropositionen är en nulägesbeskrivning på ett om-\r\nråde där den tekniska utvecklingen går snabbt och där\r\nockså de ekonomiska förutsättningarna både för sän-\r\ndare och markägare är svåra att överblicka. En sär-\r\nskild utredare, Gunnel Färm, har kallats för att förbe-\r\nreda sändningsverksamheten. Hon skall föreslå vilka\r\nsändningsorter som skall komma i fråga, och under-\r\nsöka vilka företag som är intresserade av att sända.\r\nNyckelorden är samråd och samarbete mellan olika\r\nföretag och intressenter om t.ex. multiplexering - en\r\nteknik som medger att signaler från olika program\r\nflätas ihop när de sänds men där avkodaren i den egna\r\nTV-apparaten urskiljer den kanal som man valt. Tek-\r\nniken medger också att en enda öppen avkodare kan\r\nanvändas för olika distributionsformer.\r\nVidare skall en parlamentarisk kommitté följa\r\nverksamheten och utvärdera tekniska, juridiska, eko-\r\nnomiska och andra, dvs. kulturpolitiska, frågor.\r\nDet enda som vi i dag skall fatta beslut om är att\r\nvåra tre public service-bolag får ett engångsbelopp på\r\n200 miljoner kronor ur överskottet i Rundradiofonden\r\nför digitala sändningar.\r\nMed sedvanlig arrogans och självgodhet i medie-\r\nfrågor yrkar Moderaterna avslag på hemställan i be-\r\ntänkandet med anledning av propositionen. Vad som\r\ninte fallit på läppen är att det redan befintliga\r\nmarknätet digitaliseras. Det är ett inskränkt förslag,\r\nheter det.\r\nÄr det inte kapitalförstöring att marknätet som når\r\n99,8 % av Sveriges befolkning förblir utrustat med\r\nden gamla analoga tekniken? Att digitalisera är för-\r\nhållandevis billigt. Det kostar en halv miljard, vilket\r\när väl använda pengar. Jag tycker att riksdagen bör se\r\ntill att ny teknik införs i hela svenska folkets tjänst\r\noch inte bara för dem som har råd med parabol eller\r\nkabelanslutning. Är det inte social blindhet att några\r\nlämnas på efterkälken? Siffran 12 % nämndes i fråga\r\nom hur många som inte kunde få tillgång till digitali-\r\nserade program om man bara använder sig av satellit\r\noch kabel. Det innebär många i den svenska befolk-\r\nningen. Närmare en miljon människor skulle man\r\nställa utanför.\r\nSvenska folket tycker bäst om sina public service-\r\nkanaler och TV 4. Men i marknätet kommer det att\r\nfinnas möjligheter för nya spännande uppstickare för\r\natt så många smakriktningar som möjligt skall tillgo-\r\ndoses. Vad man förhindrar genom att också digitalise-\r\nra marknätet är det som har hänt i andra länder, näm-\r\nligen att framgångsrika betal-TV-företag använder\r\ntekniska lösningar som binder upp konsumenterna vid\r\ndet egna distributionsnätet. En sådan teknisk domi-\r\nnans hindrar mångfalden och inskränker yttrandefrihe-\r\nten. Det förbiser Moderaterna helt. Dessutom ifråga-\r\nsätter just Moderaterna must carry-principen - att\r\nkabelföretag även måste sända public service. Är inte\r\ndetta inskränkt i ordets alla tänkbara betydelser?\r\nI propositionen uttrycker man sig ödmjukt. Digital\r\nmarksänd TV skall införas etappvis med möjlighet för\r\nstaten att successivt ta ställning till om verksamheten\r\nskall fortsätta. Den skall vara ekonomiskt bärkraftig.\r\nDen förutsätter och välkomnar även andra komplette-\r\nrande distributionsformer via satellit och kabel. På\r\nsikt kan dessa distributionsformer komma att domine-\r\nra, men på hur lång sikt är det i dag omöjligt att säga.\r\nPolitisering, fnyser Moderaterna, när det gäller\r\nförslaget om att ge företag som sänder lokala och\r\nregionala program företräde liksom program förank-\r\nrade i svensk kultur. Låt vara att det är en politisering,\r\nmen det är en bra sådan. En motvikt till den USA-\r\ndominerade monokultur som breder ut sig över hela\r\nvärlden är nödvändig. Svenska språket skall vi slå\r\nvakt om. Det talas ju inte av många människor, och\r\nmycket av vår identitet ligger i just språket.\r\nVänstern och Miljöpartiet torgför, tycker jag,\r\norealistiska farhågor i sina reservationer. Dessa har\r\ningen förankring vare sig i propositionen eller i verk-\r\nligheten. Det låter kanske något snorkigt att säga så.\r\nJag uppskattar mycket Kenneth Kvists grundinställ-\r\nning i frågan om mark-TV och digitaliseringen över\r\nhuvud taget.\r\nFru talman! Jag yrkar bifall till hemställan i betän-\r\nkandet samt avslag på reservationerna.</pre><pre>Anf.  39  NILS FREDRIK AURELIUS (m)\r\nreplik:\r\nFru talman! Catarina Rönnung beskrev sitt fram-\r\nträdande här som ödmjukt. Det är kanske förnuftigt\r\natt ligga litet lågt i en fråga som denna. Det är tydligt\r\natt man också i propositionen är rätt så osäker på sin\r\nsak. Egentligen är det en stor reträtt från den utred-\r\nning som kom ett år tidigare. Vi får väl se ytterligare\r\nen reträtt här. Man är inte alldeles övertygad om att\r\nman har tänkt rätt här, och det är i och för sig bra. Jag\r\nskall bemöta Catarina Rönnung beträffande några\r\nsaker som hon här tog upp.\r\nJag tror inte att det är ett bra argument för att be-\r\nvara gammal teknik att säga att det annars innebär\r\nkapitalförstöring.\r\nNär det gäller frågan om hur många som kan nås\r\nav olika typer av sändningar kan man inte utgå enbart\r\nfrån nuläget. Man måste också se till hur det blir efter\r\nen utbyggnad. Med nuvarande system med marksänd\r\nTV finns det också ett antal procent hushåll som lig-\r\nger i konstant radioskugga.\r\nJag tror inte att den analys som görs är riktig,\r\nnämligen att det skulle ligga i kabelföretagens intresse\r\natt ha egna standarder. Det strider mot hela den tek-\r\nniska utvecklingen på området. Man vill ha en ge-\r\nmensam standard. Jag tror t.o.m. att vi inom ett antal\r\nmånader får se förslag åt det hållet på internationell\r\nnivå.\r\nDet är en sak att must carry-principen tillämpas i\r\ndag när det gäller att vidarebefordra tre kanaler, men\r\ndet är en stor skillnad om det skall vara en plikt att\r\nvidarebefordra uppemot 20 kanaler. Detta bör påpe-\r\nkas.\r\nJag ber att i kommande replik få återkomma till\r\ndet varma förordet för det svenska språket.</pre><pre>Anf.  40  CATARINA RÖNNUNG (s) re-\r\nplik:\r\nFru talman! Jag har en motfråga: Var finns alla\r\nunderbara satelliter med digitaliserade program som\r\nskall förse Nils Fredrik Aurelius kablar och paraboler\r\nmed program? Det pågår viss försöksverksamhet i\r\nTyskland och Frankrike, men digitiliseringen av sa-\r\ntelliterna har inte kommit i gång i någon större om-\r\nfattning. Under tiden är det väldigt bra om det\r\nmarknät kan utnyttjas som redan finns och som\r\nsvenska folket till 99,8 % kan tillgodogöra sig. Dess-\r\nutom är det mycket billigt att digitalisera det som vi\r\nredan har. Låt vara att tekniken med tiden blir gam-\r\nmal, men i nuläget och ett tag framöver är det natur-\r\nligtvis allra bäst att utnyttja det marknät som redan\r\nfinns och där vi har public service och de program\r\nsom efterfrågas.\r\nJag tycker att Nils Fredrik Aurelius ligger litet för\r\nlångt fram i tiden. Teknik i all ära, men man måste\r\nvara realistisk och se till vad som finns i nuläget och\r\nvad som under en kortare period framöver kommer att\r\nfinnas. Jag var inte ödmjuk i mitt huvudanförande.\r\nJag sade att man i propositionen var ödmjuk då man\r\ngjorde de framtida värderingarna.\r\nFör att inte bli långrandig ber jag att få återkomma\r\nför att tala om min erfarenhet och om den inställning\r\nsom jag har uppfattat att Moderaterna egentligen har\r\ntill public service.</pre><pre>Anf.  41  NILS FREDRIK AURELIUS (m)\r\nreplik:\r\nFru talman! Jag tror att Catarina Rönnung grovt\r\nunderskattar takten i den tekniska utvecklingen, inte\r\nminst på det här området. Det är en sak att säga att de\r\nresurser som finns skall utnyttjas, men det är en helt\r\nannan sak att medvetet investera ytterligare i en teknik\r\nsom man redan nu vet, vilket Catarina Rönnung säger,\r\nkommer att bli föråldrad.\r\nJag håller med Catarina Rönnung om att vi skall\r\nslå vakt om det svenska språket. Detta faller kanske\r\nnågot utanför de bästa sätten att distribuera digital-\r\nTV, men i frekvensordlistor brukar ord som att och\r\noch vara vanligast. Risken finns att det vanligaste\r\nordet här blir interaktivitet, särskilt som jag nu åter-\r\nigen nämner det. Jag måste nämligen fråga: Tycker\r\nCatarina Rönnung att en digitalisering av marknätet\r\nverkligen medger möjligheter till interaktiva tjänster,\r\nt.ex. Internet, som kommer att efterfrågas under de\r\nnärmaste åren?\r\nDet är synd att Catarina Rönnung inte hann säga\r\nnågot om public service, eftersom jag nu skulle ha\r\ntillfälle att ge ett svar. Det är kanske säkrast att än en\r\ngång poängtera följande: Det är en sak att vi skall slå\r\nvakt om public service-uppdraget. Det är vi helt med\r\npå. Men det är en annan sak att man vill ha ett ännu\r\nstörre politiskt inflytande över de tekniska frågorna.\r\nVi tror att detta är ett fundamentalt feltänkande. Låt\r\noss slå vakt om en bra public service-kanal, men låt\r\nsjälva distributionsformen bli något som tillåter tusen\r\nblommor blomma - till gagn inte bara för alla hushåll\r\nsom kommer att efterfråga nya tjänster och som redan\r\nnu gör det utan faktiskt för hela den tekniska utveck-\r\nlingen i Sverige.</pre><pre>Anf.  42  CATARINA RÖNNUNG (s) re-\r\nplik:\r\nFru talman! Jag tycker att Nils Fredrik Aurelius\r\nvar väldigt enkelspårig i sitt första inlägg. Han talade\r\nju där om propositionens innehåll, men det var bara\r\nden marksända varianten som han höll fram. I pro-\r\npositionen talas det faktiskt om olika distributions-\r\nformer - kompletterande distributionsformer och de\r\ndistributionsformer som i framtiden eventuellt kom-\r\nmer att dominera. Jag avser då satellit och kabel.\r\nInteraktiviteten är kanske inte så viktig för alla\r\ntittargrupper. Jag tänker då på dem som mest tittar på\r\nTV, nämligen pensionärerna. Alla pensionärer skall\r\nförvisso inte dras över en kam, för alla pensionärer är\r\nkanske inte så oerhört intresserade av interaktivitet.\r\nMen skulle man vara det har man möjlighet att an-\r\nvända sig av samma saker som hittills. En vanlig dator\r\ngår det bra att surfa med på Internet. Den nya digitali-\r\nserade satellitvarianten behövs inte för att kunna göra\r\ndet.\r\nJag uppskattar och tycker att det är mycket bra att\r\nvi är överens om att vi skall slå vakt om vårt vackra\r\nsvenska språk. Därför är det väldigt bra att man i\r\npropositionen verkligen håller fram att program som\r\när förankrade i den svenska kulturen skall ges viss\r\nförtur. Men annars är det en ful politisering att över\r\nhuvud taget ha önskemål när det gäller public service\r\neller annat som man vill skall finnas i de olika kana-\r\nlerna. Jag tycker att det är bra att man ställer litet krav\r\npå regionala och lokala program och på att svensk\r\nkultur skall lyftas fram. Det är inte något som svenska\r\nfolket tar emot som en besk medicin, utan det är vad\r\nman faktiskt både vill se och vill höra.</pre><pre>Anf.  43  EWA LARSSON (mp) replik:\r\nFru talman! Jag uppfattade det som Catarina Rön-\r\nnung sade så att vi här i dag endast har att ta ställning\r\ntill pengar till den digitala utvecklingen, och så är det\r\ninte. Vi är i Miljöpartiet väldigt glada över att man nu\r\nhar kommit fram till att de 200 miljonerna skall förde-\r\nlas på två år. Vi hade sett fram emot en snabbare\r\nutveckling och att det inte skulle vara så styrt som i\r\nförslaget, och vi hade också velat att public service-\r\nföretagen mera själva hade kunnat fördela det här,\r\nmen vi vill nu respektera regeringens förslag och\r\nutformningen av betänkandet.\r\nDet är bra att uppgörelsen har nått så långt, men vi\r\nvill att man återkommer när rundradiokontot har fyllts\r\npå med ytterligare medel. Det är dock inte bara det\r\nsom vi i dag tar beslut om, utan vi tar också, som\r\nCatarina Rönnung själv nämnde, beslut om att en\r\nsärskild utredare skall tillsättas. Det skall också tillsät-\r\ntas en kommitté med parlamentariskt inslag. Vi hade\r\nföreslagit en parlamentarisk kommitté, inte bara en\r\nkommitté med parlamentariska inslag, men det är här\r\ntydligen fråga om en ny trend.\r\nVi tar också ställning för att utvecklingen av\r\nmarksänd digital-TV skall ske i flera steg. Vi har från\r\nMiljöpartiets sida poängterat att det är bra att det sker\r\ni flera steg, så att man kan följa med i den tekniska\r\nutvecklingen med de möjligheter som finns till utökad\r\ninteraktivitet. Det är klart att vi skall koppla detta till\r\nden digitala utvecklingen i det markbaserade nätet.\r\nJag delar inte Catarina Rönnungs syn på att vissa\r\ngrupper har olika behov, men jag skall inte ta upp\r\nnågon debatt om det. Jag skall bara konstatera att\r\nCatarina Rönnung själv utnämnde sig till någon sorts\r\nSnorkfröken. Jag skulle dock vilja att hon preciserade\r\nsig när hon säger att Miljöpartiet har avgivit onödigt\r\npessimistiska reservationer. Vilka är det fråga om?\r\nÄr det pessimistiskt att vi vill att det skall vara pa-\r\nrallella analoga och digitala sändningar? Eller är det\r\npessimistiskt när vi vill ha en beredning av miljökon-\r\nsekvenser av TV-skrot? Är det när vi vill ha ytterliga-\r\nre medel till Sveriges Radio eller när vi vill ha direkt-\r\nsändningar från olika arenor?</pre><pre>Anf.  44  CATARINA RÖNNUNG (s) re-\r\nplik:\r\nFru talman! Jag vill korrigera Ewa Larsson på en\r\npunkt. Vi skall inte alls besluta om att tillsätta en\r\nsärskild utredare, som på olika sätt skall förbereda\r\nsändningarna. Det har regeringen redan gjort i januari\r\ni år.\r\nFör övrigt föreligger det ett förslag från Miljöpar-\r\ntiet som riksdagen över huvud taget inte har att beslu-\r\nta om, och det gäller hur man inom Utbildningsradion\r\noch Sveriges Radio skall hantera den särskilda politi-\r\nkerkanalen.\r\nJag tycker att det är väldigt pessimistiskt att i en\r\nreservation uttala att de analoga och digitala sänd-\r\nningarna skall pågå under en lång tid. Konstitutions-\r\nutskottet instämmer i det som kulturutskottet har an-\r\nfört i sitt yttrande, och Ewa Larsson borde som leda-\r\nmot av kulturutskottet vara medveten om den starka\r\nskrivning som man gjorde när det gällde att bevara de\r\nanaloga sändningarna under en ganska lång övergång-\r\nsperiod.</pre><pre>Anf.  45  EWA LARSSON (mp) replik:\r\nFru talman! Jag förstod bara inte Catarina Rön-\r\nnungs uttalande om att vi skulle vara pessimistiska.\r\nJag menar att det som vi i Miljöpartiet ägnat oss åt\r\nvarit ideologiska synpunkter, inte pessimistiska. Jag\r\nvill hävda att det är ideologiska invändningar som jag\r\ngör.\r\nAnledningen till att vi i vår reservation extra noga\r\npoängterar att vi vill att de parallella analoga och\r\ndigitala sändningarna skall genomföras under en läng-\r\nre tid är att vi ideologiskt vill fortsätta att fästa det\r\npolitiska ögat på den verkligheten. Utan en sådan\r\ninriktning hade vi kanske inte fått så bra skrivningar\r\nfrån alla som vi faktiskt fick i betänkandet då från\r\nkulturutskottet. Det handlar om ideologi, inte om\r\nnågon pessimism.</pre><pre>Anf.  46  CATARINA RÖNNUNG (s) re-\r\nplik:\r\nFru talman! Jag vill erinra kammarens ledamöter\r\nom att det inte var jag som från början tog upp be-\r\ngreppet pessimism, utan Ewa Larsson själv. Jag tyck-\r\ner att det är ett utslag av litet onödig klåfingrighet att i\r\nen reservation tala om hur länge de analoga och digi-\r\ntala sändningarna skall pågå parallellt, eftersom man\r\nså småningom kommer att utvärdera situationen i en\r\nsärskild parlamentarisk kommitté. Man kommer att gå\r\nförsiktigt till väga. Kulturutskottet har yttrat sig och\r\nanfört att det säkerligen kommer att pågå under en\r\nlängre tid.\r\nPolitikerkanalen är en intern fråga för Sveriges\r\nRadio. Det är naturligtvis ett intressant experiment. Vi\r\nhar redan i dag något som kallas Öppen kanal och\r\nsom sänder över Stockholm. I den mån detta gör att\r\nfolk blir politiskt intresserade är det väl väldigt bra.\r\nOckså om det fungerar som sömnmedel för människor\r\nmed sömnsvårigheter är det bra, så detta kan natur-\r\nligtvis vidareutvecklas.\r\nMan har öppna kanaler också i andra länder. I\r\nTyskland väckte en sådan ett enormt rabalder. Det\r\nhette då att politikerna skulle politisera radion och att\r\neliten skulle skaffa sig någon sorts megafon-TV ge-\r\nnom den öppna kanalen. Nu har den kritiken dämpats\r\nnågot, och det kan vara intressant att se vilket förslag\r\nsom Sveriges Radio självt lägger fram. Politikerna\r\nsjälva är naturligtvis tacksamma för att komma i kon-\r\ntakt med väljarna. Vi i detta forum har naturligtvis\r\ninte någonting emot detta.</pre><pre>Anf.  47  MARIANNE ANDERSSON (c):\r\nFru talman! Vi i Centerpartiet står bakom betän-\r\nkandet och har ingen reservation. Jag tycker ändå att\r\nfrågan är så viktig att jag vill säga någonting.\r\nMediesamhället har ju under senare år utvecklats i\r\nmycket snabb takt, och man kan säga att vi står inför\r\nytterligare ett tekniksprång i och med övergången från\r\nanaloga till digitala system. Den leder till hittills\r\noanade möjligheter.\r\nBåde propositionen och betänkandet med vid-\r\nhängande yttrande från kulturutskottet andas, som så\r\nmånga har sagt tidigare här i debatten, en mycket stor\r\nförsiktighet. Det andas en stor öppenhet för andra\r\nlösningar och en naturlig osäkerhet inför framtiden.\r\nDet visar sig i att man föreslår en försöksverksamhet\r\npå några orter för att ge möjlighet till lärdomar och att\r\nfölja utvecklingen utan låsningar inför framtiden.\r\nBakgrunden till propositionen är en utredning där\r\nFolkpartiet, Centern och Socialdemokraterna kom\r\növerens om en satsning på marksänd digital TV. Vi\r\nstår självklart bakom den överenskommelsen.\r\nSamtidigt går utvecklingen snabbt, och olika län-\r\nder i Europa väljer olika lösningar. Även där är osä-\r\nkerheten stor. I propositionen beskrivs läget i en rad\r\neuropeiska länder, där man företrädesvis ändå satsar\r\npå försöksverksamhet med marksänd digital-TV, t.ex.\r\ni Storbritannien. Jag tror inte att man i alla de länder\r\nsom gör det är så mycket mindre framsynt än modera-\r\nterna här i Sverige när det gäller val av teknik. Det\r\npågår en utveckling överallt i Europa, och man är\r\nganska osäker om hur det i framtiden kommer att se\r\nut.\r\nJag tror att den inledning som vi nu gör här i Sve-\r\nrige är bra. Vi får följa utvecklingen både internatio-\r\nnellt och i Sverige framöver.\r\nJag tror att det var Nils Fredrik Aurelius som sade\r\natt vi skall skilja mellan innehållet i och distributionen\r\nav medieverksamheten, och det tycker jag verkligen.\r\nVi skall naturligtvis inte lägga oss i innehållet, men vi\r\nskall däremot värna om förutsättningarna för public\r\nservice-företagen för att de skall kunna verka. Även\r\nandra TV-företag skall kunna finnas på marknaden, så\r\natt en mångfald upprätthålls. Det är viktigt att vi har\r\nyttrandefrihet och mångfald.\r\nJag delar inte moderaternas vilja att släppa mark-\r\nnaden mera fri.\r\nVi tror inte riktigt på den lösningen. Det finns en\r\nrisk för en monopolliknande maktkoncentration. Vi\r\nser ju hur det ser ut på många andra håll i världen. Det\r\när inte så lyckade exempel. Det leder inte till verklig\r\nmångfald i medieutbudet.\r\nMan kan alltid diskutera hur de många männi-\r\nskornas yttrandefrihet bäst tillgodoses. Det är natur-\r\nligtvis inte lätt. Men det är oerhört viktigt med en stor\r\nvariation av aktörer på marknaden.\r\nTV och radio är våra viktigaste kulturbärare. De\r\nnår alla varje dag. Inget annat medium, varken skolan,\r\nbiblioteken eller studieförbunden, kan tävla med radio\r\noch TV i fråga om att nå ut till människorna. Därför\r\när det oerhört viktigt att använda system som även i\r\nfortsättningen når alla. Det är det som var utgångs-\r\npunkten i överenskommelsen och för att vi ställer upp\r\npå propositionen.\r\nVi har även i kulturutskottet diskuterat frågan om\r\nhur länge systemen skall användas parallellt. Självfal-\r\nlet skall förutsättningen vara att systemen skall an-\r\nvändas parallellt så länge att nästan alla människor får\r\nmöjlighet att ta emot digitala sändningar med rätt\r\nutrustning. Vi föredrar att inte precisera hur lång\r\ndenna tid skall vara. Vi vet faktiskt inte.\r\nPrisutvecklingen på utrustningen har naturligtvis\r\nstor betydelse. Det vore dumt av oss att precisera\r\ntiden. I stället får vi noga följa frågan. Ingen skall\r\nundandras möjligheten att se på TV.\r\nJag tycker att det är bra att en kommitté skall till-\r\nsättas för att följa den vidare utvecklingen av digitali-\r\nseringen.\r\nFru talman! Jag yrkar bifall till hemställan i betän-\r\nkandet.</pre><pre>Anf.  48  EWA LARSSON (mp) replik:\r\nFru talman! I Miljöpartiets reservation om paral-\r\nlella analoga och digitala sändningar framgår det att\r\n\"de analoga TV-sändningarna måste därför upprätt-\r\nhållas till dess övervägande delen av de svenska hus-\r\nhållen har införskaffat nödvändig teknik för digital\r\nmottagning\". Det är just för att det inte är konsumen-\r\nten som skall få betala för kalaset.\r\nDet är viktigt att vi hela tiden håller tummen i\r\nögat. Precis som Marianne Andersson säger kan vi\r\ninte precisera hur lång tid detta tar. Om vi ger klara\r\noch tydliga signaler från denna sal att nu komma\r\nigång och satsa, kanske teknikutvecklingen också kan\r\nkomma igång och priserna så småningom bli rimliga.</pre><pre>Anf.  49  MARIANNE ANDERSSON (c) re-\r\nplik:\r\nFru talman! Jag tror att i varje fall alla i kulturut-\r\nskottet har likartad uppfattning i denna fråga. Det är\r\ndärför jag kan hålla med Catarina Rönnung att reser-\r\nvationen var omotiverad. Vi har samma uppfattning.\r\nDet är klart att människor skall kunna se på de TV-\r\nsändningar som sänds i Sverige. Jag tror inte att nå-\r\ngon tycker något annat. Självfallet kommer vi att följa\r\nutvecklingen.</pre><pre>Anf.  50  CHARLOTTA L\r\nBJÄLKEBRING (v):\r\nFru talman! Kenneth Kvist har redan beskrivit\r\nVänsterpartiets uppfattning. Därför kommer jag att\r\nfokusera mig på bara några frågor. Jag är kulturpoliti-\r\nker och är ledamot i kulturutskottet. Det blir fokus på\r\nkulturpolitik.\r\nStaten har under senare år gjort en rad kulturpoli-\r\ntiska strategiska satsningar på olika områden och i\r\nolika delar av landet. Man har låtit ge ut Nationalen-\r\ncyklopedin, man har låtit bygga Operan i Göteborg,\r\nKonsthögskolan i Malmö, ett nytt modernt museum i\r\nStockholm, och man planerar ett nytt Världskulturmu-\r\nseum i Göteborg.\r\nÅ andra sidan har det kulturella vardagslivet fått\r\nstå tillbaka. Lyckligtvis har en ny bibliotekslag nyli-\r\ngen införts. Men någon större förändring har ännu\r\ninte visat sig. Nedskärningarna fortsätter i kommu-\r\nnerna, på skolorna, i barn- och äldreomsorgen, inom\r\nfolkbildningen och på arbetsplatserna. Kulturen har\r\nförsvagats i människornas vardag.\r\nI dag debatterar vi en ny strategisk satsning, dvs.\r\nden digitala tekniken. Vänsterpartiet hoppas att detta\r\nskall vidga demokratin, yttrandefriheten, tillgänglig-\r\nheten, kulturen - dvs. den själsliga odlingen - och\r\nbildningen i människors vardag. Radio och TV har en\r\nstor del i människors vardag.\r\nVi tror på den nya tekniken. Men vi tror inte att\r\nden kan förbättra människors vardag om vi inte mer\r\ntydligt och bestämt anger vad den nya tekniken skall\r\nanvändas till. Vi måste se den digitala tekniken som\r\nett verktyg att nå ut till folk.\r\nEtt viktigt syfte med statens insatser på medieom-\r\nrådet är just public service. Det är där vi kan korrigera\r\nde marknadskrafter som finns, så att vi kan stödja\r\nvissa kulturformer och annat som annars inte alla\r\nmänniskor skulle kunna ha tillgänglighet till. Alla har\r\ninte parabolantenner, alla har inte tillgång till kabel-\r\nTV osv.\r\nMediepolitik är kulturpolitik. Vi får inte heller\r\nglömma kulturmål nummer tre: Motverka kommer-\r\nsialismens negativa verkningar och främja kulturell\r\nmångfald, konstnärlig förnyelse och kvalitet.\r\nFru talman! Jag tycker inte att det ges någon ga-\r\nranti för detta i betänkandet. Jag står fortfarande inför\r\nen del frågetecken. Vilka möjligheter för en utveck-\r\nling av demokratin ger en satsning på digitala TV-\r\nsändningar? Hur skall den digitala tekniken bidra till\r\nökad yttrandefrihet och tillgänglighet? Kommer den\r\natt stärka eller försvaga public service-företagen?\r\nKommer det att bli likriktning eller kommer det att bli\r\nmångfald? Kommer den att öppna dörren för utländ-\r\nska TV-företag? Inte heller förs det något resonemang\r\nom hur medielandskapet kommer att förändras och\r\nhur barn och unga kommer att påverkas.\r\nDet är viktigt att vi använder tekniken till utveck-\r\nling och att vi tar ett helhetsgrepp i mediepolitiken.\r\nDärför förordrar Vänsterpartiet - precis som det\r\nframgår i propositionen -  att beslut skall fattas i tre\r\nfaser. Det är viktigt att besluten fattas i riksdagen. Vi\r\nvill förorda att i den första fasen skall SVT, Utbild-\r\nningsradion och TV 4 skall få möjlighet att utveckla\r\nsina verksamheter i det digitala marknätet.\r\nVi ser helt enkelt den nya tekniken främst som en\r\nmöjlighet till ökad tillgänglighet. Det ökade fre-\r\nkvensutrymmet kan användas till att förbättra de\r\nhandikappades möjligheter att ta del av public ser-\r\nvice-utbudet, allmänhetens radio och TV. Textning,\r\ntaltolk på svenska, utländska språk och teckenspråk\r\nskulle göra målsättningen genomförbar, dvs. nå ut till\r\nstörre grupper.\r\nJag uppfattar synsättet i betänkandet och proposi-\r\ntionen så att marknaden erbjuds att satsa på digital\r\nTV. Okej, det kanske blir så i en förlängning. Men i\r\ndet första steget måste det som redan finns utvecklas,\r\noch då försöka utveckla tillgängligheten för alla grup-\r\nper i samhället.\r\nStatliga initiativ på medieområdet skall i första\r\nhand värna medborgarnas möjligheter till yttrandefri-\r\nhet och ökad tillgänglighet.\r\nÄven om moderaterna kanske bestrider det, så vill\r\nvi i Vänsterpartiet grunda vårt samhälle på humanis-\r\ntiska värderingar. På medieområdet innebär det att\r\nstaten skall ta ett ansvar för den grundlagsskyddade\r\nyttrandefriheten. Vi ser den nya tekniken som ett\r\nhjälpmedel att fördjupa demokratin.\r\nDetta uppnår vi främst genom att stärka allmänhe-\r\ntens radio och TV. Det åtta kanaler som det första\r\nsteget omfattar skulle kunna vara följande: 1: SVT 1,\r\n2: SVT 2, 3: en utbildningskanal, 4: betal-TV, 5:\r\ntecken och taltolkning, 6: TV 4, 7: textning på utländ-\r\nska språk, 8: UR:s Arena, en separat kanal för politisk\r\ndebatt. Med andra ord finns det inget frekvensutrym-\r\nme kvar utöver detta för övriga aktörer.\r\nSå vad menar egentligen Centerpartiet och Folk-\r\npartiet med detta? Är målet att privatisera Teracom?\r\nÄr målet att hämma utvecklingen för allmänhetens\r\nradio och TV? Är målet att få in fler kommersiella\r\nkanaler i marknätet? Eller är målet att faktiskt stärka\r\npublic service? De frågorna kvarstår.</pre><pre>Anf.  51  CATARINA RÖNNUNG (s) re-\r\nplik:\r\nFru talman! Jag vill varmt instämma i vad Charlot-\r\nta sade om kulturpolitikens mål. Jag har varit ledamot\r\ni kulturutskottet från den tid då Charlotta föddes - jag\r\nvet inte riktigt hur gammal hon är, men hon ser ung ut\r\ni alla fall. Jag känner varmt för kulturen.\r\nCharlotta frågade vad den digitala tekniken kom-\r\nmer att innebära för t.ex. för programkvaliteten. Mitt\r\nsvar är att tekniken i sig inte kan göra annat än att\r\nöppna möjligheter för nya kanaler. De åtta kanalerna\r\ntycker jag inte alls bara skall användas för Sveriges\r\nTelevision och TV 4 - ingalunda. Vi har diskuterat\r\ndetta internt i konstitutionsutskottet, och vår värdera-\r\nde ordförande, Birgit Friggebo, brukar dra en djup\r\nsuck och säga: Det kan verkligen bli marksändningar-\r\nnas död att inte tillåta nya uppstickare i det mark-\r\nbundna nätet.\r\nDet finns ändå möjlighet för public service-\r\nkanalerna att utöka sin service just till handikappade,\r\nsom Charlotta var inne på. Jag tror att det är nyttigt\r\nför public service-kanalerna att få konkurrens av\r\nandra kanaler. Det skadar inte. Public service-\r\nföretaget är ett starkt och bra företag som tål det\r\nmesta av konkurrens utan att förlora några tittare på\r\nkuppen.</pre><pre>Anf.  52  CHARLOTTA L BJÄLKEBRING (v)\r\nreplik:\r\nFru talman! Jag fyller 37 i år, så särskilt ung är jag\r\ninte, även om jag kanske ser ung ut. Det får jag väl\r\nbara vara glad för. Av det Catarina Rönnung säger\r\nförstår jag att beslutet vi fattar i dag inte innebär nå-\r\ngon egentlig ökad tillgänglighet för alla grupper i\r\nsamhället. Det är jag orolig för. Jag tycker att vi med\r\npublic service-uppdraget först och främst borde värna\r\ntillgängligheten för alla.\r\nRisken är att man får in de andra aktörerna i nätet\r\noch att de - jag ser det från precis motsatt håll - fak-\r\ntiskt tränger ut public service så att det blir mer enfald\r\ni stället för ökad tillgänglighet.\r\nNär man sedan tar det andra steget och beslutar\r\nsig för om man skall gå vidare och öppna för mer än\r\nåtta kanaler, 16 eller fler, då först vore det klokt att\r\nbesluta om man skall ge andra aktörer möjlighet att\r\nkomma in på det marksända nätet.</pre><pre>Anf.  53  CATARINA RÖNNUNG (s) re-\r\nplik:\r\nFru talman! Marknätets tillgänglighet är utomor-\r\ndentligt god -99,8 % av Sveriges befolkning kan se\r\nmarknätets program. Vi vet ännu inte hur Sveriges\r\nTelevision kommer att agera. Jag tycker att det är en\r\nutomordentligt bra idé att kanske upplåta en kanal till\r\nhandikappade, så att de kan följa verksamheten. Vi\r\nfamlar i mörkret när det gäller detta än så länge, men\r\nhär får naturligtvis Sveriges Television hålla sig\r\nframme. Vi får se vad utvecklingen för med sig i\r\nframtiden.</pre><pre>Anf.  54  CHARLOTTA L BJÄLKEBRING (v)\r\nreplik:\r\nFru talman! I det nya radio- och TV-avtalet som vi\r\nskrev med public service-företagen står att man för-\r\nväntar sig att den nya tekniken skall ge ökad tillgäng-\r\nlighet för handikappgrupperna. Nu har vi möjligheten,\r\nså det borde tydligt och klart stå att vi skall ha en\r\nsådan kanal med fortlöpande textning på svenska och\r\nteckentolkning. Det vore att öka tillgängligheten för\r\nde grupperna.</pre><pre>Anf.  55  MARIANNE ANDERSSON (c):\r\nFru talman! Visst ökar den här förändringen till-\r\ngängligheten för alla i Sverige, Charlotta L Bjälke-\r\nbring! Jag hör till dem som kan se tre kanaler hem-\r\nifrån. Att få åtta kanaler skulle innebära mer än en\r\nfördubbling. Så visst ökar vi tillgängligheten. Vi kan\r\ninstämma i det Charlotta L Bjälkebring har sagt om\r\nde olika grupper som bör få del av denna ökning.\r\nSedan är det frågan om det skall vara en särskild\r\nkanal eller om man kan kombinera sådana saker. Det\r\när en utmaning för Sveriges Television att lösa dessa\r\nfrågor.\r\nKulturutskottet har ju klart och tydligt skrivit att\r\ndet är viktigt att man tar till vara de handikappades\r\nmöjligheter. Vi tycker också att det är oerhört viktigt\r\natt de regionala och lokala sändningarna kan få ökat\r\nutrymme. Om det skall ske i en särskild kanal kan\r\nalltid diskuteras. Jag tycker att också andra företag\r\nskall få utrymme i marknätet, för annars ökar vi inte\r\nmångfalden på det sätt som vi ändå tycker är viktigt.\r\nJag vet inte i hur många år vi inom det nordiska\r\nsamarbetet har diskuterat hur vi skall få fler nordiska\r\nprogram och hur vi skall kunna se varandras program\r\ni de nordiska länderna. Möjligheterna till det ökar\r\nockså i det här sammanhanget.</pre><pre>Anf.  56  CHARLOTTA L\r\nBJÄLKEBRING (v):\r\nFru talman! Jag vill varmt hålla med Marianne\r\nAndersson om att utbudet av regionala sändningar bör\r\nöka inom public service, liksom att vi bör kunna ha\r\n\"återsändning\" av de nordiska public service-\r\nkanalerna för att på så sätt kunna närma oss varandras\r\nspråk. Tyvärr har våra svenska barn litet svårt att\r\nförstå norska och danska, och om man kan få ett nor-\r\ndiskt utbud i TV skulle det underlätta avsevärt.\r\nMen om vi inte beslutar oss för här och nu om vad\r\ndet ökade frekvensutrymmet skall användas till, är det\r\nrisk för att andra aktörer med hänvisning till yttrande-\r\nfrihetsgrundlagen kommer att hävda: Vi vill sända på\r\nden här frekvensen! Då är risken kanske att vi också\r\nhär i Sverige så småningom kommer att tvingas ändra\r\nvår lagstiftning avseende reklam och andra saker. Har\r\nvi inte en plan för vad vi skall fylla de ytterligare\r\nfrekvenserna med kan vi hamna i ett dilemma längre\r\nfram som kan bli svårt att hantera.\r\nJag tycker att vi nu skall pröva det här, och ut-\r\nveckla det vi redan har för att öka demokratin, yttran-\r\ndefriheten och tillgängligheten i Sverige. Vi skall\r\nuppnå det vi vill ha med kulturpolitiska och medie-\r\npolitiska ställningstaganden. Vi skall inte ställas inför\r\ndet faktum att vi här och nu konfronteras med andra\r\naktörer, vars program vi inte vill ha in i marknätet,\r\noch som kommer att stå där och knacka på dörren. Jag\r\ntycker att vi skall utvärdera detta först, och i nästa\r\nsteg komma tillbaka och fatta beslut om ifall vi skall\r\nsläppa in även dem.</pre><pre>Anf.  57  MARIANNE ANDERSSON (c):\r\nFru talman! Jag vill bara kort till Charlotta L Bjäl-\r\nkebring säga att vi självfallet kommer att ha kvar\r\npublic service. Det finns inga delade uppfattningar\r\növer huvud taget om det - det är ingenting att tveka\r\nom.\r\nJag är inte beredd att exakt formulera vad som\r\nskall finnas i dessa åtta kanaler här och nu, och jag\r\ntror att det vore väldigt fel om riksdagen skulle slå\r\nfast detta exakt. Vi har talat om vissa principer och\r\nvissa frågor som vi tycker är viktiga. Detta står också\r\ni kulturutskottets yttrande till konstitutionsutskottet.\r\nMen jag tror att det vore väldigt olyckligt att nu slå\r\nfast och bestämma något i detalj.</pre><pre>Anf.  58  CHARLOTTA L\r\nBJÄLKEBRING (v):\r\nFru talman! Det var väl egentligen det som var\r\nden enda anledningen till att Miljöpartiet och Väns-\r\nterpartiet inte fick vara med på tåget och uppgörelsen;\r\nvi hade litet för tydliga åsikter om vad det första ste-\r\nget skulle användas till.\r\nMen jag hoppas att vi skall kunna föra en fortsatt\r\nkonstruktiv dialog, och att medielandskapet skall bli\r\nså bra som möjligt även i framtiden.</pre><pre>Överläggningen var härmed avslutad.\r\n(Beslut fattades efter 4 §.)</pre><pre>4 §  Förvaltningspolitiska frågor</pre><pre>Föredrogs\r\nFinansutskottets betänkande 1996/97:FiU17\r\nFörvaltningspolitiska frågor</pre><pre>Anf.  59  LENNART HEDQUIST (m):\r\nFru talman! Det ärende vi nu övergår till att be-\r\nhandla berör bl.a. frågan om förekomsten av konto-\r\nkort i statsförvaltningen. Det gäller kontokort med\r\nstatligt betalningsansvar.\r\nVi känner alla till den debatt som förts i samhället\r\nunder det senaste året efter alla avslöjanden om fel-\r\naktig användning av tjänstekontokort och slarv med\r\nredovisningen av verifikat till dessa. På många håll\r\nhar man dragit konsekvenserna av hur kontokort med\r\nnågon annan än en själv som betalningsansvarig i\r\npraktiken ibland har fungerat. Kommuner och företag\r\nhar dragit in den typen av kort, och ersatt dem med\r\ntjänstekort med privat betalningsansvar eller med helt\r\nprivata kort.\r\nÄven Regeringskansliets förvaltningskontor utfär-\r\ndade som reaktion på bl.a. den s.k. Mona Sahlin-\r\naffären föreskrifter om betalkort till den egna för-\r\nvaltningen. Av de här föreskrifterna framgår att betal-\r\nkort med staten som betalningsansvarig skall utfärdas\r\nmed största restriktivitet och endast när särskilda skäl\r\nföreligger.\r\nMot denna bakgrund är det utomordentligt förvå-\r\nnande att socialdemokraterna i utskottet inte har velat\r\natt Regeringskansliets regler, som lätt vore tillämpba-\r\nra för hela statsförvaltningen, skulle kunna upphöjas\r\ntill övergripande riktlinjer för staten. Socialdemokra-\r\nterna i utskottet har i stället försatt sig i den något\r\notacksamma rollen att sjunga de statliga tjänstekonto-\r\nkortens lovsång. Man skriver att syftet med betalkor-\r\nten är att underlätta myndigheternas betalningsför-\r\nmedling, att effektivisera ekonomiförvaltningen ge-\r\nnom att avskaffa eller väsentligt minska antalet för-\r\nskott, att minimera kontantkassorna, att omstrukturera\r\noch samtidigt nedbringa fakturahanteringen, att effek-\r\ntivisera resehanteringen samt att komprimera myndig-\r\nheternas utbetalningar.\r\nAck, vore det så! Det klingar onekligen falskt, när\r\nman vet vilken oordning och vilket merarbete tjänste-\r\nkontokorten orsakat för ekonomiadministratörer i bl.a.\r\nstatsförvaltningen. Jag har själv under de senaste åren\r\nhaft uppdrag som kommunrevisor och känner också\r\nfrån den sektorn till alla olägenheter med tjänstekon-\r\ntokort där man inte själv är betalningsansvarig. Fram-\r\nför allt har det visat sig att det simmar omkring väl-\r\ndigt många verifikat i organisationen. Därutöver före-\r\nkommer det att korten också används privat. Samti-\r\ndigt har en kultur varit utbredd där det betraktats som\r\n\"fint\" att vara utrustad med tjänstekontokort. Detta\r\nhar lett till att de varit, och på sina håll är, rätt vanli-\r\nga.\r\nSärskilt förvånande är det att Centerns företrädare\r\ni utskottet också ställt upp på detta försvarstal för\r\nstatliga kontokort. Bara för att Centerpartiet är så till\r\nsig för sitt samarbete med regeringen i diverse frågor\r\nbehöver man väl inte agera knähund i en fråga där\r\nregeringspartiet alldeles uppenbart hamnat helt snett.\r\nDäremot är samtliga övriga partier i utskottet överens\r\nom ett tillkännagivande till regeringen beträffande\r\nriktlinjer för statens användning av kontokort. Dessa\r\ninnebär att företagskort med statligt betalningsansvar\r\nbör användas med största restriktivitet, och att när\r\nbetalkort används skall därför kort med personligt\r\nbetalningsansvar i första hand komma i fråga. De\r\ninnebär dessutom att kontrollsystemen, i enlighet med\r\nden särskilda utredning som Justitiekanslern gjort, bör\r\nstärkas. Vad utskottet anfört om användningen av\r\nkontokort i staten bör riksdagen med anledning av\r\nmotion Fi910 av Per Bill och Ulf Kristersson som sin\r\nmening ge regeringen till känna.\r\nVi reservanter i utskottet förordar att ett starkt\r\nincitament läggs på den enskilde som gjort utlägg i\r\ntjänsten att snabbt redovisa dessa till arbetsgivaren.\r\nDen anställde har då möjlighet att erhålla betalning\r\ninnan han eller hon själv behövt göra något utlägg till\r\nkontoföretaget. En av de allvarligaste bristerna med\r\ntjänstekort utan eget betalningsansvar är just detta.\r\nFörutom det jag redan har sagt om att de ibland an-\r\nvänds privat vilket medför svårigheter att i efterhand\r\nklara ut det hela, släpar redovisningen av verifikaten\r\nefter med problem i ekonomiadministrationen som\r\nföljd.\r\nJag förmodar att Susanne Eberstein senare i debat-\r\nten avser att komma dragande med argument om att\r\nen sådan här riktlinje för staten vore någon form av\r\nonödig detaljstyrning. Det var nämligen en synpunkt\r\nsom vädrades i utskottet. Detta visar på en felsyn på\r\nvad det är fråga om. Varje organisation - och det\r\ngäller även statsförvaltningen - måste i vissa frågor\r\nha ett gemensamt förhållningssätt och en gemensam\r\nföretagskultur. Ibland är den skriven, ibland fungerar\r\nden som en oskriven regel. Men ibland sprider sig en\r\nicke önskad kultur, och då kan det finnas skäl att\r\nformulera det önskvärda gemensamma förhållnings-\r\nsättet och få detta spritt.\r\nBeträffande just kontokortsanvändning vet vi att\r\ndet funnits en felaktig kultur i samhället vid sidan av\r\nden som är avsedd. Det borde därför vara en själv-\r\nklarhet att ta upp den frågan, och få ett gemensamt\r\nförhållningssätt i staten på det sätt som reservanterna\r\nönskar. Jag yrkar bifall till reservation 1.\r\nFru talman! I utskottet sitter bl.a. Arne Kjörns-\r\nberg, som utsetts som den person i det socialdemo-\r\nkratiska partiet som särskilt skall fundera på frågor\r\nom etik och moral, vara någon sorts socialdemokra-\r\ntisk etikguru och ge råd om hur man bör uppträda.\r\nDetta har man gjort mot bakgrund av de timade affä-\r\nrerna, som ju inte minst berört socialdemokratiska\r\npolitiker.\r\nDet är naturligtvis något förvånande att han nu\r\ntillhör den krets av personer som inte vill ha något\r\ninitiativ från riksdagens sida i den här frågan. Det\r\nborde ju annars göra hans uppdrag lättare om han kan\r\npeka på beslut som i stor utsträckning fattats på kom-\r\nmunsidan och som nu också skulle ha fattats i riksda-\r\ngen när det gäller statsförvaltningen.\r\nFru talman! I det här ärendet finns också svar på\r\nmotioner från enskilda moderater som berör den of-\r\nfentliga affärsverksamheten. Vi anser att det är viktigt\r\nmed lagstiftning för att minska den konkurrensstör-\r\nning som sker genom denna, i likhet med vad vi tidi-\r\ngare framfört beträffande den offentliga affärsverk-\r\nsamheten. Det är ju en affärsverksamhet som i prakti-\r\nken hindrar att nya jobb skapas. Vi anser att den af-\r\nfärsverksamheten planmässigt måste minska.\r\nEftersom dessa frågor har behandlats i andra\r\nsammanhang och för tids vinnande yrkar jag nu inte\r\nbifall till reservation 3 under mom. 4, men jag vill\r\nnaturligtvis framhålla att vi moderater står bakom\r\ndenna reservation.</pre><pre>Anf.  60  KARIN PILSÄTER (fp):\r\nFru talman! Vi vet alla att plastkortet har blivit\r\nsymbol för vad som händer när man inte riktigt kan\r\nskilja på rätt och fel. Det finns mycket annat som är\r\nfel och ger möjligheter att göra fel, men plastkortet\r\nhar verkligen blivit en symbol.\r\nVi i Folkpartiet tycker att det är bättre om det är\r\nlätt och praktiskt att göra rätt och svårt att göra fel. I\r\ndag har vi ett system som gör det lätt att göra fel och\r\nsvårare att göra rätt. Därför ställer vi oss bakom för-\r\nslaget att man skall ha riktlinjer för betalkort med\r\npersonligt betalningsansvar. Det är bara man själv\r\nsom kan avgöra vad man faktiskt går ut och köper på\r\nkortet när man betalar. Ingen säljare kan kontrollera\r\nom man verkligen har rätt att göra det här inköpet i\r\ntjänsten. När räkningen väl har kommit är det betyd-\r\nligt svårare att reda ut det än om avgörandet kommer i\r\nett tidigare skede.\r\nVi vet alla att allt från statsråd och kommunalråd\r\ntill verkschefer, kommunala bolagsdirektörer och\r\nchefer och ansvariga längre ned i organisationerna har\r\nvisat allt från dåligt omdöme och ofattbar okunnighet\r\ntill ren brottslighet. Det har också visat sig att begrip-\r\nliga regler och riktlinjer har saknats. Det har tyvärr\r\nockså visat sig att ekonomipersonal och administrativ\r\npersonal ute i organisationerna i många fall inte vågat\r\neller kunnat se till att man håller på de regler som\r\nfaktiskt gäller. Detta är tre stora brister i hur konto-\r\nkortsfrågorna sköts som måste göras någonting åt. Jag\r\ntycker att det är helt obegripligt att Socialdemokrater-\r\nna, som själva inom organisationen har varit så utsatta\r\nför att det här har missbrukats, inte vill vara med och\r\nsopa rent.\r\nDet är ännu obegripligare att Centerpartiet vill\r\nstödja detta. Nu finns det ingen från Centerpartiet,\r\nförutom vår värderade talman, som har haft möjlighet\r\natt titta in här så vi får väl aldrig något svar på varför\r\nCentern inte vill göra någonting åt den här saken.\r\nPolitikerna har förbrukat förtroendekapitalet, och\r\ndet måste återvinnas. Den som inte själv har slarvat\r\neller fuskat har ändå brustit därför att regelverk och\r\nkontroll inte har fungerat. Därför måste förtroendet\r\nåtervinnas och förtjänas. Vi kan bara förtjäna detta\r\nförtroende genom att bl.a. utfärda strikta regler och\r\nrutiner för hur dessa frågor skall skötas. Därför yrkar\r\njag bifall till reservation nr 1.\r\nFru talman! En parallell till detta, fast ändå ganska\r\nannorlunda, är frågan om servicecheckar. Sverige\r\nbehöver nämligen inte fler skatter i första hand. Vi\r\nbehöver fler skattebetalare. Folkpartiets politik är helt\r\ninriktad på att på olika sätt få fler människor att starta\r\noch driva företag och att expandera. Vi har lagt fram\r\nmånga förslag i andra sammanhang. Sverige behöver\r\nfler skattebetalare. Det gäller inte bara att starta före-\r\ntag. Alla som jobbar mot lön skall få skatt inbetald.\r\nI dag är det väldigt svårt att sköta detta om man\r\nsom privatperson betalar lön till någon annan för att\r\nden utför ett jobb. Det är därför idén om servi-\r\ncecheckar föddes bl.a. hos ett antal folkpartister som\r\nförsökte göra rätt. Det visade sig vara näst intill\r\nomöjligt. Vi har lagt fram förslag här i riksdagen på\r\nhur man mycket konkret skulle kunna utforma en\r\nservicecheck som gör det lätt att göra rätt. Regeringen\r\nnappade på idén så långt att man gav RSV i uppdrag\r\natt titta på detta. De har också snabbt lagt fram olika\r\nförslag på hur detta enkelt skulle kunna införas. Andra\r\nländer har infört det, t.ex. Frankrike. Jag har med mig\r\nen bild från Tyskland här. Där har man infört servi-\r\ncecheckar. Varför skulle inte vi kunna införa litet tysk\r\nordning även här i Sverige?\r\nTjänstebeskattningsutredningen tyckte att man i\r\nstället skulle underlätta detta genom att uppdragstaga-\r\nren betalar skatten själv så att arbetsgivaren slipper.\r\nDet är ju en lysande idé. Sjuttonåriga barnvakter är ju\r\nde rätta att lägga det ansvaret på. Det som inte vuxna\r\nsmåbarnsföräldrar klarar skall alltså barnvakter kunna\r\nklara själva i stället. Det visar bara att man inte har\r\nnågon aning om hur det ser ut ute i verkligheten.\r\nJag förstår inte varför Socialdemokraterna inte\r\ntycker att det är viktigt att vi snabbt och enkelt skall\r\ninföra en möjlighet att göra rätt på ett enkelt sätt. Jag\r\ntror att det beror på att de inte vill att privatpersoner\r\nskall ha någon annan anställd. Då kommer man tillba-\r\nka till pigdebatten. Ibland undrar jag om de inte vet\r\nvad som försiggår. Vi har ett verkligt pigproblem i\r\nform av kvinnor som städar svart hemma hos andra\r\noch i form av barnvakter. Det handlar om barnflickor\r\nsom jobbar en större del av tiden, men framför allt\r\nalla som anlitar någon ett par timmar här eller där. Jag\r\nläste i en tidningsintervju att skatteministern tyckte att\r\ndet inte var så farligt om dessa barnvakter jobbar\r\nsvart. Om man inte tycker att det gör så mycket om\r\nbarnvakter jobbar svart är det klart att man inte heller\r\nbehöver göra det lätt att jobba vitt.\r\nVi tycker att ni skall dra upp huvudet ur sanden\r\noch snabbt lägga fram ett förslag som gör det lätt att\r\ngöra rätt. Det skulle göra att vi åtminstone kan få\r\nnågra fler skattebetalare.\r\nDetta är inte bara en ekonomisk fråga. Det är ock-\r\nså en moralisk fråga. Jag tycker att det är viktigt att\r\nunga människor som går ut och tjänar sina första\r\nhundralappar genom att sitta barnvakt åt grannen inte\r\nskall skolas in i svartjobb utan i vitt jobb. Av den\r\nanledningen tycker jag att det känns befogat att även\r\nyrka bifall till reservation nr 2.</pre><pre>Anf.  61  ROY OTTOSSON (mp):\r\nFru talman! Vi i Miljöpartiet är kritiska till den\r\nhantering av kontokort där staten har betalningsansva-\r\nret som förekommer inom staten. Som flera talare före\r\nmig pekat på är det ett system som inbjuder till miss-\r\nbruk, byråkratiskt krångel och svårigheter att hålla\r\nreda på vem som är betalningsansvarig i slutändan.\r\nDetta är lätt att undvika genom att i stället använ-\r\nda betalkort där man har personligt betalningsansvar\r\noch genom att man på normalt sätt lägger in räkningar\r\npå det som staten har att betala, dvs. det som ingått i\r\ntjänsteutövningen. Det är inte krångligare att hantera\r\nän att man måste redovisa alla kvitton från ett kort där\r\nstaten själv har betalningsansvaret, men på det viset\r\nundviker man problemen med missbruk.\r\nDet är alltså väldigt svårt att se att det verkligen\r\nskulle vara så stora fördelar med att ha kort med stat-\r\nligt betalningsansvar som Socialdemokraterna och\r\nCentern påstår i utskottsbetänkandet. Det är egentli-\r\ngen obegripligt varför de skall försvaras på det viset.\r\nOppositionen vill inte ha ett totalt förbud mot att\r\nha kort med statligt betalningsansvar, men det skall\r\nundvikas så långt möjligt. Det går att undvika mycket\r\nmer än vad som sker i dag.\r\nDet är oerhört viktigt att förtroendet för de offent-\r\nliga myndigheterna och inte minst för politikerna\r\nupprätthålls och att man undviker system som inbju-\r\nder till missförstånd och eventuellt missbruk. Det gör\r\nman inte om man slår vakt om kontokort där staten\r\nhar betalningsansvaret.\r\nFru talman! Därför yrkar jag bifall till reservation\r\n1.</pre><pre>Anf.  62  MATS ODELL (kd):\r\nFru talman! Finansutskottets betänkande nr 17 har\r\nen ganska anonym rubrik. Betänkandet heter För-\r\nvaltningspolitiska frågor. Under den rubriken döljer\r\nsig väldigt många saker. Jag skall inskränka mig till\r\natt tala om kontokort i staten och litet grand om servi-\r\ncecheckar.\r\nDet är få företeelser under senare tid som har lett\r\ntill en sådan uppmärksamhet, granskning och offentlig\r\ndebatt som just kontokortsanvändningen inom den\r\noffentliga sektorn. Det visar sig också i justitiekans-\r\nlerns utredning, Förstärkt skydd mot oegentligheter i\r\noffentlig förvaltning. Där visar det sig att reglerna om\r\ninternkontroll i verksförordningen och i kommunalla-\r\ngen faktiskt måste förtydligas och preciseras. Justitie-\r\nkanslern understryker också, som det heter, behovet\r\nav en översyn av den kommunala revisionen.\r\nDet, vågar jag säga, är ett ganska artigt sätt att ut-\r\ntrycka saken. Sanningen är ju nämligen den att flerta-\r\nlet av de uppmärksammade fall av missbruk av kon-\r\ntokort som vi har läst om i tidningarna upptäcktes,\r\ninte av den kommunala offentliga revisionen, utan av\r\ngrävande journalister.\r\nI det sammanhanget finns det en annan anmärk-\r\nningsvärd iakttagelse i justitiekanslerns utredning,\r\nnämligen den förvånansvärt utbredda okunnigheten\r\nom villkoren för att använda de kontokort som man\r\nhade utrustats med.\r\nNu vill alltså majoriteten strama upp reglerna för\r\nanvändningen av kontokort inom staten, och även\r\nkriterierna för användningen där staten är betalnings-\r\nansvarig.\r\nDet tycker vi är bra. Men vi som står bakom re-\r\nservation nr 1 vill gå längre än utskottsmajoriteten på\r\nett antal punkter. Framför allt är den stora skillnaden\r\natt det som både majoriteten och reservanterna tycks\r\nvara överens om - som behöver stramas upp - vill vi\r\nockså ge regeringen till känna. Vi tycker att det är\r\nviktigt att riksdagen fattar ett beslut om att de här\r\nsakerna faktiskt behöver ses över, att det här måste\r\nstramas upp, att kommunallagen och verksförordning-\r\nen faktiskt behöver preciseras.\r\nJag tycker att det vore rimligt om ni som företrä-\r\nder majoriteten förklarade varför ni är så servila mot\r\nregeringen. Varför vågar ni inte ge er uppfattning till\r\nkänna - en uppfattning som ni faktiskt har? Det är väl\r\ndärför vi finns här i riksdagen! Det är väl därför vi får\r\nvår lön och våra Dinerskort - för att vi skall ge vår\r\nuppfattning till känna, för att vi skall fatta beslut.\r\nFru talman! Så till servicecheckarna. Det var in-\r\ntressant att lyssna till Karin Pilsäters plädering för\r\nservicecheckar. Jag har ingenting att invända mot det.\r\nServicecheckar är ju bara ett av olika tekniska hjälp-\r\nmedel för att göra rätt, för att faktiskt kunna anställa\r\nmänniskor som utför tjänster också inom den privata\r\nsektorn. Det finns andra tekniska lösningar på detta,\r\nt.ex. den danska modellen där man får en omedelbar\r\nåterbetalning av arbetsgivaravgiften och momsen. Det\r\nfinns ytterligare andra modeller, t.ex. en ren avdrags-\r\nmodell som en del partier pläderar för.\r\nAllt detta är bra. Låt oss förbereda oss för det. Jag\r\nhoppas att nästa val innebär att vi får en majoritet i\r\nriksdagen som faktiskt vill öppna den privata tjänste-\r\nsektor som också riktar sig till hushållen.\r\nMed detta, fru talman, vill jag yrka bifall till re-\r\nservation nr 1.</pre><pre>Anf.  63  SUSANNE EBERSTEIN (s):\r\nFru talman! Det här betänkandet rör väldigt olika\r\nfrågor, allt sammanfattat under den anonyma rubriken\r\nFörvaltningspolitiska frågor. Det rör vem som skall\r\nha ansvar för bil- och handelsregistret, vilka kontokort\r\nsom skall tillåtas i statlig verksamhet, införandet av\r\nservicecheckar, förslag om avveckling av offentlig\r\nnäringsverksamhet och slutligen förslag om ny för-\r\nvaltningspolitik.\r\nSom oftast när det gäller motioner yrkar även jag\r\nbifall till utskottets betänkande och avslag på motio-\r\nnerna. Men jag vill, precis som övriga talare tidigare i\r\närendet, fördjupa diskussionen när det gäller förslaget\r\nom lagreglering av vilka kontokort som skall få an-\r\nvändas i statlig tjänst. Motionärerna förslår i motion\r\nFi910 att staten skall avskaffa alla kreditkort där sta-\r\nten bär betalningsansvaret. Motionärerna tar upp en\r\nhögaktuell fråga. Kontokort har, precis som sagts,\r\nblivit symbolen för svenska folket för fiffel och fusk\r\noch har skapat misstänksamhet om hur offentliga\r\nmedel används. Kontokort har också blivit en symbol\r\nför maktmissbruk.\r\nOm vi tittar på statlig verksamhet så har vi haft en\r\nsuccessiv övergång från en detaljstyrning av de statli-\r\nga myndigheterna till en alltmer resultatorienterad\r\nstyrning där myndigheterna inom angivna ekonomiska\r\nramar skall uppfylla regeringens ställda mål. För-\r\nhandlingar om tjänstemännens löne- och anställ-\r\nningsvillkor har t.ex. flyttats till lokal nivå. Rätten att\r\nanställa chefer i ledande befattningar har som ett\r\nannat exempel delegerats från regeringen till myndig-\r\nheten. De offentliga tjänstemännens handlande skall\r\ndock precis som förr präglas av ledord som integritet\r\nfelfrihet, etik och moral.\r\nKontokort har ersatt tidigare kontantkassor. I min\r\negen kommun, Sundsvall, t.ex. används de flesta\r\nkontokort där arbetsgivaren är betalningsansvarig av\r\nföreståndare för olika institutioner inom socialtjäns-\r\nten. Den vanligaste användningen är vid små inköp\r\nsom går direkt till verksamheten på förskolor, sjuk-\r\nhem och gruppboende. I reglerna framhålls självfallet\r\nmed tydlig skärpa att korten inte får användas privat.\r\nKorten är helt enkelt avsedda för att ersätta kontan-\r\ntinbetalning samt fakturering som rör mindre belopp.\r\nAlla inköp och kontantuttag skall verifieras med\r\nkvitton och attesteras av annan person än kontoinne-\r\nhavaren. Samtidigt pågår ett utbyte av kort för de\r\nkontoinnehavare som mer sällan behöver sina kort\r\noch där det alltså inte handlar om inköp till daglig\r\nverksamhet till små belopp. Det är naturligtvis en\r\nföljd av de kontokortshistorier vi upplevt. Men jag\r\nkan tillägga att, kanske till skillnad från Uppsala\r\nkommun, har man i Sundsvalls kommun inte kunnat\r\nhitta något missbruk, fiffel eller fusk. Eftertanke,\r\nnoggrant övervägande och kontroll, inte centralstyr-\r\nning, är det mest verksamma medlet för att få en of-\r\nfentlig verksamhet att fungera på bästa sätt.\r\nFörvaltningspolitiska kommissionen, som här har\r\nberörts i korthet, skriver i sitt betänkande:\r\n\"Handlingsfrihet för myndigheterna befrämjar deras\r\ninitiativförmåga och engagemang. I takt med att\r\nkomplexiteten och förändringstakten i samhället har\r\ntilltagit så har behovet av handlingsfrihet för myndig-\r\nheterna ökat. Den traditionella detaljstyrningen svarar\r\ndåligt mot detta. Senare års avregleringar och delege-\r\nringar av administrativa beslutsbefogenheter har mot\r\nden bakgrunden varit högst betydelsefulla. Det är\r\nvidare positivt att myndigheterna i högre grad förser\r\nRegeringskansliet med information som kan ligga till\r\ngrund för planering och beslut.\"\r\nEn aspekt på den ökade frihet för myndigheterna\r\nsom följer av de nya styrmodellerna är dess återverk-\r\nningar på kontrollen. Under en tid har man kunnat se\r\natt friheten inte fullt balanserats av ökad internkon-\r\ntroll och externrevision. Justitiekanslern konstaterar\r\ntrots det i sin rapport Förstärkt skydd mot oegentlig-\r\nheter i offentlig förvaltning att det inte finns belägg\r\nför att det mer allmänt skulle förekomma oegentlighe-\r\nter inom den offentliga förvaltningen. Ett flertal organ\r\nsom RRV, Förvaltningspolitiska kommissionen och\r\nJK har arbetat med frågor om kontroll och revision.\r\nAv grundläggande betydelse för att motverka oegent-\r\nligheter är självklart förekomsten av tydliga och än-\r\ndamålsenliga kontrollsystem. De statliga myndighe-\r\nternas verksamheter är oerhört diversifierade. Det kan\r\ndärför inte finnas någon för alla myndigheter given\r\nmodell för hur internkontrollen skall vara utformad\r\neller hur kontokorten skall se ut. Men ett viktigt led i\r\ndet här är att det tydliggörs vem som bär ansvaret för\r\natt oegentligheter utreds och åtgärdas och attesträttens\r\ninnebörd. Det bör enligt utskottets majoritet överläm-\r\nnas till regeringen och myndigheterna att ta till vara\r\ndet som kommit fram i JK:s rapport, hos RRV och i\r\nFörvaltningspolitiska kommissionens betänkande.\r\nMajoriteten anser därför att det för närvarande\r\ninte finns anledning att lagreglera och därmed förbju-\r\nda kontokort där arbetsgivaren har betalningsansvar.\r\nDet innebär inte att myndigheterna utan eftertanke\r\nskall använda denna typ av kort. Tvärtom åligger det\r\nsjälvklart ansvariga chefer att noga överväga vilken\r\ntyp av kort som bäst främjar verksamheten. Kontokort\r\nkan som så mycket annat förvisso missbrukas. Men\r\ndet är fel att angripa korten, som bara är symbolen för\r\nsjälva missbruket. De i motionen ifrågasatta korten är\r\nvid vissa tillfällen praktiska. Det viktiga är i stället att\r\nskapa en kultur som gör att missbruk inte uppkommer\r\ngenom att skärpa och tydliggöra reglerna för kortens\r\nanvändande samt ha en väl fungerande och effektiv\r\ninternkontroll.\r\nAvslutningsvis vill jag säga att all erfarenhet visar\r\natt det inte är förbud utan god insyn och långtgående\r\nöppenhet som är nyckelord när det gäller att motverka\r\nfiffel och fusk.</pre><pre>Anf.  64  LENNART HEDQUIST (m) replik:\r\nHerr talman! Det hade nog varit värdefullt om Su-\r\nsanne Eberstein hade omformulerat sitt anförande\r\nnågot efter det att hon hört de tidigare inläggen. Hon\r\ntalar nu litet bryskt om att reservanterna kräver en\r\nlagreglering i frågan. Det vi har efterlyst är att de\r\nregler som Regeringskansliets förvaltningskontor har\r\nutfärdat för departementen skulle kunna upphöjas till\r\nen övergripande riktlinje för statsförvaltningen, vilket\r\nju är något annat.\r\nSedan tar hon upp precis det jag föregrep henne\r\nmed. Hon vädrar argument om detaljstyrning. Detta är\r\ninte fråga om någon detaljstyrning, utan det är fråga\r\nom att få ett gemensamt förhållningssätt i statsför-\r\nvaltningen. Det finns utomordentligt decentraliserade\r\nföretag, stora koncerner, som kan ha ett gemensamt\r\nförhållningssätt till just kontokorten. Det förekommer.\r\nMen ingen skulle ta de orden i sin mun och säga att\r\ndet är ett detaljstyrt företag. Det är en fullständigt\r\norimlig hållning.\r\nVidare tar Susanne Eberstein upp de kontantkort\r\nsom man har på barnstugor, ålderdomshem och ser-\r\nvicehus och jämför dem med den typ av tjänstekonto-\r\nkort som det här ärendet handlar om. Jag lovar, Su-\r\nsanne Eberstein, att gräver man i Sundsvalls kommun\r\npå samma sätt som man har gjort i Uppsala kommun\r\nkommer man att hitta exempel på att de här tjänste-\r\nkontokorten, som någon annan än man själv är betal-\r\nningsansvarig för, inte har fungerat på ett tillfredsstäl-\r\nlande sätt.\r\nVi frågar då: Vilka är egentligen olägenheterna\r\nmed att övergå till ett system där man har kontokort\r\nmed privat betalningsansvar?</pre><pre>Anf.  65  SUSANNE EBERSTEIN (s) replik:\r\nHerr talman! Jag vill verkligen medge, Lennart\r\nHedquist, att jag glömde att prata om etikgruppen.\r\nDet är inte så att Arne Kjörnsberg är etikguru i vårt\r\nparti. Vi har ett partiuppdrag. Lennart Hedquist kan\r\nvara övertygad om att vi kommer att lägga fram för-\r\nslag på väldigt många olika områden där det gäller att\r\nse över och fundera på hur vi skall återfå människors\r\nförtroende för politikerna.\r\nDetaljstyrning tycker jag att det är när riksdagen\r\nskall tala om precis hur statlig verksamhet skall skö-\r\ntas. Det är detaljstyrning, oavsett om det handlar om\r\nförbud eller riktlinjer.</pre><pre>Anf.  66  LENNART HEDQUIST (m) replik:\r\nHerr talman! Det senaste inlägget var utomordent-\r\nligt märkligt. Menar Susanne Eberstein att man från\r\ndetta hus, från riksdagen, inte skulle kunna utforma\r\nvissa övergripande riktlinjer som utgör ett gemensamt\r\nförhållningssätt för statsförvaltningen, och att om man\r\ngör det betraktas det som detaljstyrning? I utomor-\r\ndentligt många viktiga frågor finns det såväl skrivna\r\nsom oskrivna regler om hur man skall uppträda i\r\nstatsförvaltningen. Vi har fått exempel på att man inte\r\nalltid har följt de oskrivna reglerna. Då kan statsför-\r\nvaltningen kanske ha behov av att det utfärdas vissa\r\növergripande riktlinjer som gäller den.</pre><pre>Anf.  67  SUSANNE EBERSTEIN (s) replik:\r\nHerr talman! Jag tycker att det som saknas i den\r\nhär debatten är skillnaden mellan dem som en eller\r\nannan gång reser eller representerar i tjänsten och de\r\nsom ständigt är ansvariga för  mindre inköp. Det är\r\nfaktiskt i de förstnämnda fallen som missbruk har\r\nskett. Jag vill inte riktigt hålla med Lennart Hedquist\r\nom att man skulle ha något annat kort än vanliga\r\nkreditkort med arbetsgivaransvar. Man kan tänka sig\r\natt föreståndarinnan på Harpsund eller en föreståndare\r\npå en ungdomsvårdsskola som behöver handla skall\r\nkunna ha sådana. Det handlar inte om några kontant-\r\nkort. Det är alldeles vanliga kort med arbetsgivaren\r\nsom ansvarig.\r\nDet skulle innebära att man återgick till förskott\r\noch löpande räkning. Det var det betalningssätt som\r\nanvändes förr i tiden. Det är oerhört tungt, och det\r\nmedför dyrbar administration. Jag vet inte om det\r\nskulle göra den statliga verksamheten bättre och ef-\r\nfektivare. Även på den tiden förekom det faktiskt\r\noegentligheter, Lennart Hedquist, eftersom männi-\r\nskor, oavsett teknik, dessvärre är sig ganska lika över\r\ntiden. Därför menar jag att tydliga regler och intern\r\nkontroll är de bästa verktygen.</pre><pre>Anf.  68  MATS ODELL (kd) replik:\r\nHerr talman! Det var intressant att höra på Susan-\r\nne Eberstein. Men jag tycker nog att hon slog in öpp-\r\nna dörrar i den meningen att hon försökte få det att\r\nverka som om reservanterna ville totalförbjuda den\r\nhär typen av kort. Det är inte alls detta det handlar\r\nom.\r\nHon är dessutom ambivalent. Hon talar om att det\r\nsom nu behövs är att man skapar en annan kultur\r\ngenom att skärpa villkoren för användningen och\r\nstärka internkontrollen.\r\nMen det är ju precis det vi kräver i reservationen.\r\nDet är inte detaljstyrning, Susanne Eberstein. Vad är\r\ndet som skiljer åtgärdsförslagen i majoritetstexten och\r\nde i reservationen åt, annat än att vi faktiskt också vill\r\natt regeringen tar till sig detta? Vi vill att man sätter i\r\ngång att skapa denna kultur genom att skärpa villko-\r\nren och genom att stärka internkontrollen. Vi tycker\r\negentligen samma sak. Den enda skillnaden är att ni\r\ninte vågar fatta ett beslut där vi ger regeringen dessa\r\nsaker till känna. Det skulle vara mycket intressant att\r\nfå veta bakgrunden till denna tvekan.</pre><pre>Anf.  69  SUSANNE EBERSTEIN (s) replik:\r\nHerr talman! Jag har uppenbarligen ett större för-\r\ntroende för att regeringen handlägger den här frågan\r\npå bästa sätt efter att vi nu har fått fram de här rappor-\r\nterna. Jag har uppenbarligen också ett större förtroen-\r\nde för hela den statliga förvaltningen och myndighe-\r\nterna än Mats Odell har.</pre><pre>Anf.  70  MATS ODELL (kd) replik:\r\nHerr talman! Då har man svårt att se vad riksda-\r\ngen skall ha för roll i det här sammanhanget över\r\nhuvud taget, om vi har en sådan regering som känner\r\nav saker och ting redan innan vi fattar beslut.\r\nJag tror att riksdagen behöver aktivera sig. Vi har,\r\nprecis som flera talare har varit inne på, ett stort be-\r\nhov av att återupprätta ett förtroende hos medborgar-\r\nna i de här frågorna. Därför tycker jag att det är\r\nmycket märkligt att vi inte nu kan fatta ett beslut om\r\natt ge regeringen till känna det vi faktiskt är överens\r\nom.</pre><pre>Anf.  71  SUSANNE EBERSTEIN (s) replik:\r\nHerr talman! Mats Odell har svårt att hitta riksda-\r\ngens roll om man inte får genomföra sådana här rikt-\r\nlinjer. Då tycker jag att det finns anledning för kd att\r\nfundera väldigt mycket.\r\nJag kan bara vidhålla att jag har större förtroende.\r\nRiksdagen kan ju titta närmare på sina egna regler.\r\nPå det sättet finns det anledning att ta upp detta. Riks-\r\ndagsledamöterna har faktiskt sådana kort som kan\r\nanvändas just på detta sätt.</pre><pre>Anf.  72  KARIN PILSÄTER (fp) replik:\r\nHerr talman! Det är uppenbart att Socialdemokra-\r\nterna och Centerpartiet har väldigt dåliga argument\r\nför sin sak eftersom majoritetens företrädare, Susanne\r\nEberstein, måste ta till en total förvrängning av vad\r\nsom faktiskt står i reservationen för att kunna klara av\r\natt argumentera och dessutom inte argumenterar över\r\nhuvud taget i de andra frågor som vi har tagit upp.\r\nDet finns alltså inget förslag om att lagreglera vilka\r\nkontokort som skall kunna användas, utan det finns\r\nförslag om att uttala en riktlinje, och om Susanne\r\nEberstein läser innantill på s. 11 ser hon också att det\r\ndär framgår vad den skulle innebära.\r\nJag kan inte se att detta står i någon motsatsställ-\r\nning mot olika typer av inköpskort ute i kommunala\r\neller lokala verksamheter. Vad jag vet har hittills inga\r\nålderdomshemsföreståndare eller dagisfröknar tagits\r\npå bar gärning med att supa skallen av sig på porr-\r\nklubb, så jag tror inte att det är något stort problem.\r\nVad det handlar om är att ta bort arbetsgivarens be-\r\ntalningsansvar i en riktlinje för dem som använder\r\nkort ute på fältet för egen räkning, t.ex. på resor osv.\r\nJag tycker att Susanne Eberstein och majoriteten är\r\nskyldig oss några tydliga argument i den delen.\r\nJag skulle också gärna vilja ha åtminstone något\r\nord av argumentation för varför man inte är beredd att\r\ngöra någonting för att det skall vara lätt för folk att\r\ngöra rätt med sina egna skattebetalningar.</pre><pre>Anf.  73  SUSANNE EBERSTEIN (s) replik:\r\nHerr talman! Det är riktigt: Jag har inte pratat om\r\nservicecheckar, men det skall jag göra nu. Det är väl\r\nalldeles självklart att det inte är så enkelt att om vi\r\ninför servicecheckar kommer alla människor att göra\r\nrätt för sig. Dan Andersson har överlämnat sin utred-\r\nning om tjänstebeskattning, och han har olika idéer.\r\nRiksskatteverket har också kommit med olika förslag.\r\nDet här håller nu på att manglas igenom på det gam-\r\nmaldags traditionella sättet, dvs. olika delar av sam-\r\nhället får yttra sig över det så att man kanske kommer\r\natt få fram ett beslut, förhoppningsvis ganska snart.\r\nDet är ju inte så enkelt att om vi bara inför servi-\r\ncecheckar kommer alla att göra rätt för sig. Det vore\r\nju härligt om det var så, men så enkelt är det inte.\r\nJag pratade om motionen och att man ville avstyr-\r\nka motionen. Jag vidhåller att jag tycker att det är\r\nregeringens sak att se till att dessa kort används på\r\nbästa sätt.</pre><pre>Anf.  74  KARIN PILSÄTER (fp) replik:\r\nHerr talman! Så enkelt är det inte, säger Susanne\r\nEberstein, att om det är lätt att betala skatt så gör folk\r\ndet. Nej, och det kan ju ha ett visst samband med att\r\nskatterna kanske också är väldigt höga. Men jag tyck-\r\ner ändå att ett första steg måste vara att göra det möj-\r\nligt för dem som vill betala skatt att faktiskt också\r\ngöra det, utan att behöva anlita någon konsultfirma\r\nsom kan hjälpa till för att man skall lyckas med det\r\nhela. Man skall inte kunna skylla på att det är för\r\nsvårt. Det tycker jag är ett första steg för att man över\r\nhuvud taget skall kunna prata om moral och skattemo-\r\nral i dessa delar.\r\nDan Andersson tycker att uppdragstagaren skall\r\nbetala själv. Jag tycker att regeringen i den delen inte\r\nskall invänta remissinstansernas svar på Dan Anders-\r\nsons utredning utan göra som Riksskatteverket, som\r\nhar hand om frågan, direkt har föreslagit. Vi för vår\r\ndel är absolut inte låsta vid någon speciell teknisk\r\nlösning, men vi vill däremot att man hittar en enkel\r\nform, och det har Riksskatteverket visat.\r\nNär det gäller kontokorten är det ju tråkigt om Su-\r\nsanne Eberstein inte kan debattera det som vi faktiskt\r\nhär debatterar utan måste relatera till en motionstext\r\nsom ingen har yrkat bifall till. Jag skulle vilja ha nå-\r\ngot argument mot vår reservation. Susanne Eberstein\r\nsade ju i förra replikskiftet, med Mats Odell, att hon\r\nhar fullt förtroende för att regeringen kan hantera den\r\nhär frågan. Jag kan bara säga att jag inte har det. Just\r\nden här regeringen har ju visat att de inte ens själva\r\nklarar av att hålla reda på sina plastkort.</pre><pre>Anf.  75  SUSANNE EBERSTEIN (s) replik:\r\nHerr talman! Jag vidhåller att jag tycker att det\r\nskulle vara klåfingrigt av riksdagen att gå ut med en\r\nsådan här hemställan till regeringen med tanke på\r\nt.ex. våra egna betalkort.\r\nJag har ännu aldrig träffat någon som säger: Det är\r\nså krångligt att betala skatt, och om jag bara visste hur\r\njag skulle göra så skulle jag absolut göra det. Jag tror\r\natt det där är en myt. Jag har själv haft dagmamma\r\noch betalat skatt för henne, och redan på den tiden, på\r\n1970-talet då reglerna faktiskt var betydligt snårigare\r\nän i dag, gick det alldeles utmärkt att göra det utan att\r\nvara väldigt duktig.\r\nMen det är självklart att vi skall underlätta så\r\nmycket som möjligt för att anställa folk och betala in\r\nskatt. Sådana här regler - regler som är administrati-\r\nva, krångliga eller för många - skall hela tiden ses\r\növer. Riksskatteverket har kommit med förslag och\r\njag menar att vi bör avvakta.</pre><pre>Anf.  76  ROY OTTOSSON (mp) replik:\r\nHerr talman! Med tanke på vad Susanne Eberstein\r\nhar sagt här om vad det är för förslag som oppositio-\r\nnen för fram skall jag läsa innantill här vad vi egentli-\r\ngen föreslår. Vi föreslår att \"företagskort med statligt\r\nbetalningsansvar bör användas med största restriktivi-\r\ntet, att om betalkort över huvud taget används skall\r\nföretagskort med personligt betalningsansvar i första\r\nhand komma i fråga samt att kontrollsystemen bör\r\nstärkas\". Riksdagen skall också säga det här till sin\r\nregering. Det är ju vår regering. Det är riksdagen som\r\nhar tillsatt statsministern, det är riksdagen som skall\r\nfatta beslut och det är riksdagen som skall styra rege-\r\nringen. Det finns alltså inget lagförslag, vilket har\r\npåtalats redan, och det finns inget förslag om totalför-\r\nbud från oppositionen i den här reservationen. Det är\r\nju den som behandlas nu.\r\nDet är också intressant att höra Susanne Eberstein\r\nnär hon kommer in på förtroendet för regeringen. Det\r\när ju närmast en konstitutionell fråga om man från\r\nriksdagen skall avstå från sin makt att styra och tala\r\nom för regeringen vad det är som gäller och vilka\r\nriktlinjer man skall agera efter. Skall riksdagen avstå\r\nfrån det? Det är ju nästintill samma sak som att av-\r\nskaffa demokrati, så det där tror jag inte var särskilt\r\nvälbetänkt.\r\nJag kommer liksom Susanne Eberstein från\r\nSundsvall, och jag kan konstatera att det där hittills\r\nhar fungerat bra vad vi vet. Men det utesluter inte, det\r\nförhindrar inte och det har inte heller förhindrat att\r\nmycket missbruk har förekommit på andra håll. Vi har\r\nen lång rad skandaler, och det finns verkligen skäl för\r\nriksdagen att slå fast riktlinjer för kontokorten så att\r\nvi får bort detta missbruk, får enhetliga riktlinjer och\r\nfår en bättre styrning av den här verksamheten.</pre><pre>Anf.  77  SUSANNE EBERSTEIN (s) replik:\r\nHerr talman! Jag tycker att det är överord att om\r\nvi inte gör just den här hemställan skulle riksdagen\r\nvara totalt onödig och demokratin bortflugen. Om det\r\nbara var det det hängde på skulle vi väl ha betydligt\r\nfler sådana hemställanspunkter. Att alternativet att\r\nriksdagen skulle avstå från just det här fallet skulle\r\ninnebära att den inte hade någon makt alls är för mig\r\nen obegriplig inställning.</pre><pre>Anf.  78  ROY OTTOSSON (mp) replik:\r\nHerr talman! Susanne Eberstein glider undan igen\r\nhär. Det vore ju på sin plats att debattera det som\r\nutgör åsiktsskillnaden, dvs. om riksdagen skall tala\r\nom vilka riktlinjer som skall gälla för detta eller inte,\r\nom riksdagen skall säga inget eller säga något och om\r\nvi skall ge regeringen riktlinjer som den sedan har att\r\nfullfölja och använda i sin styrning av den statliga\r\nverksamheten eller inte. I stället börjar Susanne\r\nEberstein prata om någonting annat som faktiskt inte\r\nföreslås i reservationen och låtsas som om det skulle\r\nhandla om alla andra beslut som faktiskt inte är ak-\r\ntuella i sammanhanget.\r\nDelegering, vilken form den än sker i, innebär inte\r\natt den som delegerar har avsvurit sig ansvaret. Det är\r\ni det här fallet riksdagen som har det yttersta ansvaret\r\nför att utforma bra riktlinjer för den statliga verksam-\r\nheten, och det ansvaret vill inte jag undandra mig.</pre><pre>Anf.  79  SUSANNE EBERSTEIN (s) replik:\r\nHerr talman! Jag tycker att jag på ett mycket tyd-\r\nligt sätt har talat om både en översyn av dessa regler\r\noch kontroll, och jag kan tala om att de förvaltnings-\r\nregler som har tillkommit har gjort att departementen\r\nredan på ett ganska tidigt stadium har bytt kort för de\r\nflesta, framför allt för dem som inte behöver annat än\r\nkort för resor och eventuell representation. UD t.ex.\r\nskulle enligt uppgift bara ha denna nya typ av kort,\r\noch det tycker vi från majoritetens sida är ett alldeles\r\nutmärkt initiativ. Det är precis så det skall skötas.\r\nSådana här förvaltningspolitiska riktlinjer som kom-\r\nmer från Regeringskansliet skall gå ut i hela verksam-\r\nheten. Jag menar fortfarande att det inte behövs nå-\r\ngonting härifrån i det fallet.</pre><pre>Anf.  80  PER BILL (m):\r\nHerr talman! Den här debatten tycker jag väldigt\r\ntydligt har visat att riksdagens majoritet inte vågar ge\r\nregeringen någonting till känna, inte ens om saker om\r\nvilka vi i stort är eller åtminstone borde vara helt\r\növerens.\r\nJag skall ta upp några randanmärkningar om kon-\r\ntokorten. När man läser det här betänkandet ser man\r\natt dagens bestämmelser och regler fortfarande inne-\r\nhåller massor av glidningar. Det står bl.a. \"bör vara\r\nrestriktiva\" och \"reglerna är i princip\" osv. I många\r\nfall där vi har haft oegentligheter eller slarv har just\r\nde som har blivit tagna med sylt på fingrarna hänvisat\r\ntill att de inte visste eller att det var så krångliga reg-\r\nler.\r\nMotionens syfte var att ta en pusselbit till att göra\r\ndet lättare att göra rätt. Det innebär inte, Susanne\r\nEberstein, att vi inte också tycker att det är viktigt\r\nmed bättre uppföljning, bättre kontroll och större\r\ninsyn. Men vi tror att det här förslaget, framför alltse-\r\ndan det har förbättrats av utskottet, är ett bra sätt att få\r\ntill stånd en bättre hantering av kontokorten. Dess-\r\nutom ger det faktiskt möjlighet för dem som har kor-\r\nten att en andra gång, någon vecka efter det att de har\r\ngjort utläggen, fundera över om dessa gäller saker\r\nsom skattebetalarna skall stå för eller om de faktiskt\r\ngäller en privat utgift. Man får alltså en andra möjlig-\r\nhet att fundera över om utgiften i fråga skall betalas\r\nav skattebetalarna eller privat.\r\nDen andra delen, där jag också har varit motionär,\r\nhandlar om offentlig affärsverksamhet. Den är, hävdar\r\njag, ett av de större problemen i dagen samhälle. Den\r\nsnedvrider konkurrensen, och på många orter konkur-\r\nreras privata företag ut sakta men säkert. Hela sekto-\r\nrer socialiseras eller, som socialdemokraterna brukar\r\nsäga, läggs under offentlig kontroll. Problemet i dag\r\när att vi har en för stor offentlig sektor, som gör för\r\nmycket. Vad vi vill är att den offentliga sektorn skall\r\nägna sig åt sina huvudverksamheter och inte åt att\r\nbedriva affärsverksamhet. Låt mig bara ta några ex-\r\nempel.\r\nI min egen kommun driver kommunen kiosker. I\r\nmånga kommuner drivs det kommunala gym, kom-\r\nmunala åkerier, kommunala resebyråer och t.o.m.\r\nkommunala skoaffärer. Detta är bara några exempel\r\npå vad kommuner sysslar med, i stället för att ägna sig\r\nåt sin kärnverksamhet - skola, äldreomsorg, social\r\nverksamhet, infrastruktur, osv.\r\nMånga socialdemokrater hävdar då att det här bara\r\när ett sätt att få en bättre fungerande konkurrens.\r\nDetta är dock fel. Det går aldrig någonsin att ha kon-\r\nkurrens på lika villkor mellan ett privat företag och ett\r\nkommunalt företag. Det privata riskerar alltid sina\r\negna och möjligen bankens pengar, medan det kom-\r\nmunala företaget alltid riskerar skattebetalarnas peng-\r\nar.</pre><pre>Anf.  81  SUSANNE EBERSTEIN (s):\r\nHerr talman! Gränsdragningen mellan vad stat och\r\nkommun skall och inte skall syssla med är en ständigt\r\naktuell fråga i debatten. Det är riktigt och bra att en\r\nsådan diskussion förs. Här deltar ju många aktörer,\r\nmed bl.a. kommunallagen och dess kompetensregler\r\nsom vägledning. Valda politiker skall sedan göra\r\navvägningar. Kommunen skall naturligtvis inte kon-\r\nkurrera ut företagare i verksamheter som ligger utan-\r\nför den kommunala kompetensen.</pre><pre>Överläggningen var härmed avslutad.\r\nBeslut</pre><pre>KU16 Ny vallag\r\nMom. 7 (redovisning av finansiering av person-\r\nvalskampanjer)\r\n1. utskottet\r\n2. res. 2 (fp, v)\r\n3. res. 3 (mp)\r\nFörberedande votering:\r\n47 för res. 2\r\n14 för res. 3\r\n236 avstod\r\n52 frånvarande\r\nKammaren biträdde res. 2.\r\nHuvudvotering:\r\nKammaren biföll utskottets hemställan genom upp-\r\nresning.</pre><pre>Mom. 8 (rösträtt för invandrare i riksdagsval)\r\n1. utskottet\r\n2. res. 4 (v)\r\nVotering:\r\n269 för utskottet\r\n19 för res. 4\r\n15 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 70 m, 20 c, 24 fp, 11 kd\r\nFör res. 4:     19 v\r\nAvstod: 15 mp\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Mom. 10 (sänkning av rösträttsåldern)\r\n1. utskottet\r\n2. res. 6 (mp)\r\nVotering:\r\n284 för utskottet\r\n15 för res. 6\r\n1 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 70 m, 20 c, 23 fp, 18 v, 11 kd\r\nFör res. 6:     15 mp\r\nAvstod: 1 fp\r\nFrånvarande:    19 s, 10 m, 7 c, 2 fp, 4 v, 3 mp, 4 kd</pre><pre>Mom. 11 (lika rösträtt i kommunalval för EU-\r\nmedborgare och invandrare från icke EU-land)\r\n1. utskottet\r\n2. res. 7 (mp)\r\nVotering:\r\n286 för utskottet\r\n15 för res. 7\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 70 m, 20 c, 24 fp, 19 v, 11 kd\r\nFör res. 7:     15 mp\r\nFrånvarande:    19 s, 10 m, 7 c, 2 fp, 3 v, 3 mp, 4 kd</pre><pre>Mom. 12 (skilda valdagar)\r\n1. utskottet\r\n2. res. 8 (mp)\r\nVotering:\r\n288 för utskottet\r\n15 för res. 8\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 70 m, 20 c, 24 fp, 19 v, 11 kd\r\nFör res. 8:     15 mp\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Mom. 18 (utjämningsmandat i kommuner)\r\n1. utskottet\r\n2. res. 12 (fp)\r\nVotering:\r\n266 för utskottet\r\n37 för res. 12\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 68 m, 20 c, 19 v, 14 mp, 1 kd\r\nFör res. 12:    2 m, 24 fp, 1 mp, 10 kd\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Mom. 20 (antalet riksdagsledamöter)\r\n1. utskottet\r\n2. res. 13 (m)\r\nVotering:\r\n231 för utskottet\r\n71 för res. 13\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 20 c, 23 fp, 19 v, 15 mp, 11 kd\r\nFör res. 13:    70 m, 1 fp\r\nFrånvarande:    18 s, 10 m, 7 c, 2 fp, 3 v, 3 mp, 4 kd</pre><pre>Mom. 32 (valperioden för kyrkomötet)\r\nI detta moment föreslogs ändringar i kyrkolagen. Av\r\nändringsförslagen framgick att ändringarna önskades\r\nbli genomförda i ett enda beslut. För bifall härtill\r\nkrävdes att minst tre fjärdedelar av de röstande och\r\nmer än hälften av riksdagens ledamöter förenade sig\r\nom beslutet. Beslut fattades genom omröstning med\r\nomedelbar rösträkning.\r\nVotering:\r\n303 för bifall\r\n0 för avslag\r\n46 frånvarande\r\nTredje vice talmannen konstaterade att minst tre fjär-\r\ndedelar av de röstande och mer än hälften av riksda-\r\ngens ledamöter röstat ja. Kammaren hade således\r\nbifallit utskottets hemställan.\r\nPartivis fördelning av rösterna:\r\nFör bifall:     144 s, 70 m, 20 c, 24 fp, 19 v, 15 mp,\r\n11 kd\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Övriga moment\r\nKammaren biföll utskottets hemställan.</pre><pre>KU17 Digitala TV-sändningar m.m.\r\nMom. 1 (avslag på propositionen m.m.)\r\n1. utskottet\r\n2. res. 1 (m)\r\nVotering:\r\n233 för utskottet\r\n70 för res. 1\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 20 c, 24 fp, 19 v, 15 mp, 11 kd\r\nFör res. 1:     70 m\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Mom. 6 (aktörer som tillåts inleda digitala marksänd-\r\nningar)\r\n1. utskottet\r\n2. res. 3 (v)\r\nVotering:\r\n220 för utskottet\r\n19 för res. 3\r\n64 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 6 m, 20 c, 24 fp, 15 mp, 11 kd\r\nFör res. 3:     19 v\r\nAvstod: 64 m\r\nFrånvarande:    17 s, 10 m, 7 c, 2 fp, 3 v, 3 mp, 4 kd\r\nCarl G Nilsson och Birgitta Wistrand (båda m) an-\r\nmälde att de avsett att avstå från att rösta men marke-\r\nrats ha röstat ja.</pre><pre>Mom. 8 (kulturpolitisk utredning)\r\n1. utskottet\r\n2. res. 4 (v)\r\nVotering:\r\n215 för utskottet\r\n19 för res. 4\r\n68 avstod\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 m, 20 c, 24 fp, 15 mp, 11 kd\r\nFör res. 4:     19 v\r\nAvstod: 68 m\r\nFrånvarande:    17 s, 11 m, 7 c, 2 fp, 3 v, 3 mp, 4 kd</pre><pre>Mom. 12 (statlig lånegaranti)\r\n1. utskottet\r\n2. res. 7 (v)\r\nVotering:\r\n213 för utskottet\r\n20 för res. 7\r\n69 avstod\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 m, 20 c, 24 fp, 14 mp, 10 kd\r\nFör res. 7:     19 v, 1 mp\r\nAvstod: 69 m\r\nFrånvarande:    17 s, 10 m, 7 c, 2 fp, 3 v, 3 mp, 5 kd</pre><pre>Mom. 17 (Utbildningsradions förslag om UR-Arena)\r\n1. utskottet\r\n2. res. 10 (v, mp)\r\nVotering:\r\n268 för utskottet\r\n34 för res. 10\r\n1 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 69 m, 20 c, 24 fp, 11 kd\r\nFör res. 10:    19 v, 15 mp\r\nAvstod: 1 m\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Övriga moment\r\nKammaren biföll utskottets hemställan.</pre><pre>FiU17 Förvaltningspolitiska frågor\r\nMom. 1 (användningen av kontokort i staten)\r\n1. utskottet\r\n2. res. 1 (m, fp, v, mp, kd)\r\nVotering:\r\n165 för utskottet\r\n138 för res. 1\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 1 m, 20 c\r\nFör res. 1:     69 m, 24 fp, 19 v, 15 mp, 11 kd\r\nFrånvarande:    17 s, 10 m, 7 c, 2 fp, 3 v, 3 mp, 4 kd</pre><pre>Mom. 2 (servicecheckar)\r\n1. utskottet\r\n2. res. 2 (fp)\r\nVotering:\r\n275 för utskottet\r\n27 för res. 2\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 67 m, 19 c, 19 v, 15 mp, 11 kd\r\nFör res. 2:     3 m, 24 fp\r\nFrånvarande:    17 s, 10 m, 8 c, 2 fp, 3 v, 3 mp, 4 kd</pre><pre>Övriga moment\r\nKammaren biföll utskottets hemställan.\r\nBeslut om samlad votering</pre><pre>På förslag av tredje vice talmannen medgav kam-\r\nmaren att justitieutskottens betänkanden JuU11 och\r\nJuU12, utrikesutskottets betänkanden UU17, UU18,\r\nUU19 och UU20 samt försvarsutskottets betänkande\r\nFöU7 fick avgöras i ett sammanhang efter avslutad\r\ndebatt.</pre><pre>5 §  Våldsbrott och brottsoffer</pre><pre>Föredrogs\r\nJustitieutskottets betänkande 1996/97:JuU11\r\nVåldsbrott och brottsoffer</pre><pre>Anf.  82  GUN HELLSVIK (m):\r\nHerr talman! Det svenska rättsväsendet och den\r\nsvenska juristkåren har av tradition sett på straffrätten\r\nur ett gärningsmannaperspektiv. Om vi ser på ju-\r\nristutbildningen har stor kraft lagts ned på att definie-\r\nra vad som i lagens mening är att betrakta som brott,\r\noch straffsystemet har under de senaste två århundra-\r\ndena ofta diskuterats med utgångspunkt från vad som\r\nbäst främjar brottsprevention. Bakom detta har natur-\r\nligtvis legat omsorg om brottsoffer, men brottsoffret\r\nhar inte blivit synligt i debatten. Enligt min mening\r\nhar vi sent, alltför sent, satt brottsoffret i fokus för den\r\nkriminalpolitiska debatten. Enligt min mening borde\r\näven brottsoffret sättas i fokus för den straffrättsliga\r\nutbildningen av framtidens jurister.\r\nUnder de senaste tio åren har ett antal reformer\r\ngenomförts - till att börja med främst reformer till\r\nföljd av att enskilda problem blivit tydliga och krävt\r\nåtgärder. Först genom proposition 1993/94:143,\r\nBrottsoffren i blickpunkten, kom förslag till åtgärder\r\nefter en mera systematisk genomgång av brottsoffrets\r\nsituation med utgångspunkt från hur ett brottsoffer\r\nupplever den rättsliga processen och de problem ett\r\nbrottsoffer möter efter att ha drabbats av brott.\r\nBrottsoffren i blickpunkten byggde bl.a. på många\r\nmöten med brottsoffer och med personer som hade\r\nkontakt med brottsoffer. Deras erfarenheter och utta-\r\nlade behov blev inspirationskälla till förslaget.\r\nEtt behov som blev uppenbart vid den genomförda\r\ninventeringen var att åtskilligt arbete för brottsoffer\r\nhindrades på grund av resursbrist. Ideellt arbete gavs\r\nupp då de engagerade inte enbart behövde ge av sin\r\ntid och sitt engagemang utan också fick bekosta loka-\r\nler, telefon osv. Intressant tvärvetenskaplig forskning\r\nhamnade mellan stolar. Inte var det rent samhällsve-\r\ntenskaplig forskning; inte var det medicinsk forsk-\r\nning. Hela tiden hänvisades de som sökte forsknings-\r\nbidrag till någon annans bord.\r\nBl.a. dessa erfarenheter resulterade i inrättandet av\r\nBrottsofferfonden, som enligt intentionerna skulle\r\nfinansieras med hjälp av en avgift utdömd av domstol\r\nsamt ett avdrag på fängelsedömdas ersättning. Den\r\nsenare finansieringskällan fick stark kritik från en\r\nminoritet i riksdagen. Skälet till kritiken var att de\r\nfängelsedömda ansågs få behålla alltför litet om de\r\nskulle bidra till att stärka brottsoffrens ställning.\r\nEfter regeringsskiftet 1994 såg den nuvarande re-\r\ngeringen, som motsatt sig avdraget, chansen att mins-\r\nka tillflödet till Brottsofferfonden. Emellertid hade\r\nman tydligen glömt sitt tidigare argument mot avdra-\r\nget. Det som hände var att Brottsofferfonden förlora-\r\nde ett viktigt tillskott, men de fängelsedömda fick inte\r\nhöjd ersättning. Avdraget blev nu i stället en ren be-\r\nsparing för staten.\r\nSnart har tre år förflutit sedan propositionens för-\r\nslag började tillämpas. Redan i propositionen avisera-\r\ndes att en utvärdering borde göras för att utläsa effek-\r\nterna och även se vilka ytterligare behov av stöd för\r\nbrottsoffer som kunde föreligga. På grundval av bl.a.\r\nen moderat motion uttalade riksdagen förra året att en\r\nuppföljning skulle genomföras, och regeringen har till\r\nföljd av riksdagens tillkännagivande också initierat en\r\nsådan.\r\nÅtskilliga av de motioner som behandlas i det nu\r\naktuella betänkandet tar upp just sådana frågor som är\r\nföremål för utvärdering och prövning av den pågåen-\r\nde utredningen. Av detta skäl har vi moderater ställt\r\noss bakom majoritetsförslagen i dessa delar. Vi menar\r\natt vi skall fortsätta på den inslagna vägen, inte återgå\r\ntill 80-talets dellösningar utan försöka att ha den hel-\r\nhetssyn som brottsofferpaketet 1993/94 syftade till.\r\nFlera av de aktuella motionerna tar upp förslag\r\nsom återfinns i Kvinnovåldskommissionens förslag.\r\nVi står bakom majoritetens förslag att avvakta bered-\r\nningen. Vi vill dock redan nu klargöra att även om\r\ndenna beredning resulterar i förslag till förbättringar\r\nrörande t.ex. krav på högre prioritering av våldsbrott\r\nmot kvinnor krävs att det nedrustade rättsväsendet får\r\nväsentligt högre anslag än i dag om förbättringsför-\r\nslag skall bli någonting annat än pappersprodukter.\r\nCentern har i en motion föreslagit att brottsoffer\r\nskall kunna erhålla hjälp till terapikostnader. Det är\r\nett problem för många brottsoffer som har behov av\r\nkvalificerat psykologiskt stöd och kristerapi att det i\r\ndag finns ytterst begränsade möjligheter att få eko-\r\nnomisk hjälp till denna behandling. Därför står vi\r\nbakom detta förslag.\r\nFrågan om information till målsäganden om det\r\negna ärendet är av största betydelse. Det är därför\r\nviktigt att samtliga yrkeskategorier inom rättsväsendet\r\nockså ger den information som krävs för att målsä-\r\nganden skall kunna ta till vara sin rätt. Enligt vår\r\nmening bör därför brottsutredarna åläggas att fortlö-\r\npande hålla brottsoffren informerade om hur utred-\r\nningen fortskrider. I de fall åtal inte väcks bör beske-\r\ndet om detta till brottsoffret innehålla information om\r\ndennes möjlighet att begära överprövning. När åtal\r\nhar väckts bör ett personligt möte kunna ske mellan\r\nåklagare och målsägande på ett tidigt stadium, om\r\nmålsäganden uttrycker önskemål om detta. Det är\r\nockså viktigt att domstolarna tar väl hand om målsä-\r\nganden i samband med rättegång.\r\nVår uppfattning är att det är väsentligt att detta\r\nbeaktas i det pågående översynsarbetet. Vi föreslår att\r\nriksdagen ger regeringen detta till känna och yrkar\r\ndärför bifall till reservation 10. Naturligtvis står vi\r\nbakom även våra övriga reservationer, men för tids\r\nvinnande nöjer vi oss med att yrka bifall till reserva-\r\ntion 10.</pre><pre>Anf.  83  INGBRITT IRHAMMAR (c):\r\nHerr talman! Våldet breder ut sig. Det kryper ned i\r\nåldrarna och blir allt brutalare. Någon entydig förkla-\r\nring till denna utveckling finns i dag inte. Några skäl\r\ntill våldsutvecklingen anses vara arbetslöshet, segre-\r\ngation och brist på fasta normer och etisk fostran, men\r\nsjälvklart brukar också ökat utbud av alkohol och\r\nnarkotika, ökat vapeninnehav och underhållningsvål-\r\ndet i massmedierna anges som orsaker. Men det sak-\r\nnas en samlad kunskap som kan få oss att förstå var-\r\nför våldsbrotten förändras och berör så många grup-\r\nper i samhället.\r\nKampen mot våldet måste vara allas angelägenhet.\r\nDet är bakgrunden till att vi i Centern anser att en\r\nkommission bör tillsättas och få i uppdrag att diskute-\r\nra de olika åtgärder som kan behöva vidtas för att på\r\nbred front kunna bekämpa de tilltagande våldstenden-\r\nserna i samhället. Arbetet i denna kommission måste\r\nsärskilt belysa det manliga våldet och det faktum att\r\nmännen står för huvuddelen av våldet. Kommissio-\r\nnens arbete bör också inriktas på att bli ett slags råd-\r\nslag med hela svenska folket mot våldet. Kommissio-\r\nnen bör kunna föreslå åtgärder som kan utvecklas\r\nsärskilt på det lokala planet och mobilisera samarbete\r\nmed olika grupper i samhället, bl.a. folkrörelser. Detta\r\npåtalar vi i reservation 1, som vi har gemensam med\r\nFolkpartiet.\r\nI reservation 3 framhålls att våld mot kvinnor har\r\nförekommit i alla tider och att det dessvärre fortfaran-\r\nde är vanligt förekommande i vårt samhälle. En stor\r\ndel av de kvinnor som blir misshandlade lever till-\r\nsammans med den man som misshandlar. Det faktum\r\natt våldet utövas inom familjen gör att dessa brott inte\r\nkommer till myndigheternas kännedom i samma ut-\r\nsträckning som annan våldsbrottslighet. Motionsvä-\r\ngen har vi från Centerns sida år efter år krävt ytterli-\r\ngare insatser för att motverka våldet mot kvinnor.\r\nVissa motionskrav, faktiskt ganska många, har blivit\r\ntillgodosedda under årens lopp, men vi menar att fler\r\ninsatser krävs. Detta berörs också i Kvinnovålds-\r\nkommissionens betänkande, som innehåller olika\r\nförslag till nya insatser.\r\nDet är därför viktigt att denna kommissions för-\r\nslag nu läggs fram och får övervägas och att riksdagen\r\nsnarast ges möjlighet att ta ställning till dessa förslag.\r\nJag vill här peka på några av de frågor som jag anser\r\nvara särskilt angelägna att ta upp till behandling och\r\nsom vi i Centern har motionerat om.</pre><pre>För att kunna avgöra vilka åtgärder som bör vidtas\r\nmot våldet mot kvinnor krävs ökad kunskap om\r\nbrottslighetens nivå, struktur och utveckling. Statisti-\r\nken över anmälda brott och uppgifter om hur brott\r\nmot kvinnor hanteras inom rättsväsendet utgör viktiga\r\nkällor till sådan kunskap. Av kriminalstatistiken går\r\ndet emellertid inte att i dag utläsa om det anmälda\r\nvåldet ägt rum mellan två män eller om t.ex. det våld\r\nmot kvinnor som anmäls till polisen utövats av män\r\nsom dessa kvinnor lever eller har levt tillsammans\r\nmed. Det går därför inte i dag att utifrån statistiken\r\nuttala sig om nivå eller utveckling vad gäller våld mot\r\nkvinnor i nära relationer utan att göra specialunder-\r\nsökningar. Kriminalstatistikens utformning bör därför\r\nändras. En ökad könsuppdelning av statistiken krävs,\r\nliksom information om skadestånd och frihetsberö-\r\nvande vid brott som avser våld mot kvinnor. Just\r\nkravet om ökad könsuppdelning av statistiken över\r\nvåld mot kvinnor har faktiskt krävts i en sjupartimo-\r\ntion till riksdagen under detta riksdagsår.\r\nEn brottsofferundersökning avseende våld mot\r\nkvinnor bör också genomföras för att öka kunskaper-\r\nna ytterligare. Kvinnojourerna och kvinnoforskningen\r\nsåväl i Sverige som utomlands har också bidragit till\r\nökade kunskaper om våld mot kvinnor. Det gäller inte\r\nminst frågor om makt och inflytande som konfliktor-\r\nsak mellan män och kvinnor.\r\nEn kartläggning bör också göras av sambandet\r\nmellan förekomsten av våldspornografi och våldsbrott\r\nmot kvinnor. Frågan hur kvinnor som utsätts för våld\r\nbemöts av myndigheterna inom bl.a. rättsväsendet är\r\nav central betydelse. Här krävs bättre rutiner och\r\nkortare handläggningstider, liksom att riktlinjer för\r\ndomstolarnas handläggning av ärenden om våld och\r\nandra övergrepp mot kvinnor utvecklas närmare i\r\npolicydokument. På sätt som Kvinnovåldskommissio-\r\nnen föreslagit anser jag vidare att domstolsverket bör\r\nutforma en lämplig fortbildning för domstolspersonal\r\ni frågor som gäller våld mot kvinnor.\r\nVad gäller polisens arbetsmetoder föreligger ett\r\nbehov av datoriserat informationssystem som gör det\r\nmöjligt för polisen att snabbt identifiera om det är\r\nfråga om upprepat våld och följa upp sådana fall på\r\nett effektivt sätt. Detta har vi motionerat om förr från\r\nCenterns sida. Än så länge har det inte blivit genom-\r\nfört. Det är skälet till att vi upprepar kravet. Det är\r\nfaktiskt så att polisen ofta får rycka ut på grund av\r\nt.ex. lägenhetsbråk utan att ha kännedom om att andra\r\npolismän har varit i samma lägenhet vid tidigare till-\r\nfällen i samma ärende. Ett datoriserat system med\r\nbakgrundsinformation om tidigare ingripanden m.m.\r\nskulle självklart underlätta för polisen att vidta rele-\r\nvanta åtgärder.\r\nJag vill också ta upp frågan vilket skydd polisen\r\nbör kunna erbjuda kvinnor som har utsatts för våld.\r\nEnligt min mening bör sådana åtgärder som trygghet-\r\nspaket och livvaktsskydd nu kompletteras med s.k.\r\npunktbevakning av gärningsmän, dvs. att polisen\r\nsärskilt bevakar och kontrollerar de gärningsmän som\r\nhotar eller förföljer sina offer.\r\nI reservation 6 påtalas att könshandeln åter har\r\nökat. För att förhindra en sådan utveckling måste\r\nforskning, information och uppföljande verksamhet\r\nfortsätta och intensifieras. Men det räcker inte att\r\nförsöka informera bort könshandeln. Det har vi gjort\r\nlänge, utan resultat. En kriminalisering av könsköpar-\r\nna är också en viktig signal från politiskt håll att\r\nprostitution är någonting som inte accepteras i vårt\r\nsamhälle. Det betyder inte att jag tror att det går att\r\nlagstifta bort prostitutionen. Det krävs flera andra\r\nåtgärder, särskilt sociala insatser, men också insatser\r\nmot drogmissbruk måste erbjudas. I den här reserva-\r\ntionen menar vi att regeringen bör återkomma till\r\nriksdagen med ett lagförslag.\r\nReservation 7 handlar om oetisk kontaktförmed-\r\nling. Det är en verksamhet som kan sägas gå ut på att\r\nimportera kvinnor till Sverige. Det kan vara djupt\r\noetiskt och kränkande för de inblandade parterna. Den\r\nsom i vinningssyfte ägnar sig åt sådan verksamhet och\r\npå ett cyniskt sätt utnyttjar inte bara kvinnors önskan\r\nom ett bättre liv utan också mäns kontaktbehov och\r\nosäkerhet bör på något sätt utsättas för sanktioner från\r\nsamhällets sida. Enligt min mening ger inte de nu\r\ntillämpliga bestämmelserna i brottsbalken tillräckligt\r\nutrymme för att komma åt denna typ av förmedling av\r\nkontakter. Härför behövs ett regeringsförslag med\r\nmer effektiva sanktioner.\r\nI samband med kommunistdiktaturernas fall och\r\nutvecklingen av marknadsekonomier har olika sociala\r\nproblem uppstått i Östersjöområdet. Förutom den\r\norganiserade brottsligheten har sexhandel med barn\r\noch prostitution ökat kraftigt under senare år. Center-\r\npartiet ser mycket allvarligt på denna utveckling och\r\nanser att regeringen bör verka för att en särskild ak-\r\ntionsgrupp tillsätts inom Östersjörådet med uppgift att\r\nanalysera problemen och föreslå lämpliga åtgärder.\r\nEnskilda organisationer med engagemang i kvinno-\r\nfrågor och frågor om barns rättigheter bör involveras i\r\naktionsgruppens arbete. Detta påpekar vi i reservation\r\n9.\r\nHerr talman! Brottsofferfrågorna måste ställas i\r\ncentrum. Genom resultatet av Brottsofferutredningens\r\narbete kommer förhoppningsvis ytterligare förbätt-\r\nringar att kunna genomföras på området. Jag vill peka\r\npå några åtgärder som jag anser vara särskilt angeläg-\r\nna att vidta. Enligt Centerns mening föreligger det ett\r\nbehov av att kunna förorda ett målsägandebiträde\r\näven vid tredjemansskada, t.ex. då de efterlevande till\r\nnågon som bragts om livet åsamkats personskada som\r\ngett medicinska effekter. De anhöriga har många\r\ngånger svårt att föra sin egen talan och vågar inte\r\nanlita en advokat utan att särskilt veta att de själva\r\nslipper att stå för kostnaderna. Lagstiftningen bör\r\ndärför ses över så att målsägandebiträde kan förordas\r\näven vid tredjemansskada.\r\nOftast är det polisen som först kommer i kontakt\r\nmed brottsoffret. Det är därför viktigt att polisen vid\r\nförsta kontakten ägnar offret tid, omsorg och intresse.\r\nUtbildnings- och fortbildningsinsatser och goda ruti-\r\nner inom polisen är viktiga för att ytterligare förbättra\r\nhjälpen till brottsoffren. Informationen till brottsoff-\r\nren är också viktig.\r\nSamarbetet mellan polis och brottsofferjourer fun-\r\ngerar bra på sina håll men behöver utvecklas.\r\nBrottsoffret bör vid anmälningstillfället bl.a. informe-\r\nras av polismyndigheten om brottsofferjourernas\r\narbete och brottsoffrens rättigheter vad gäller stöd och\r\nhjälp av samhället. De brottsoffer som så önskar bör\r\nockså kunna bli kontaktade eller få besök av polis en\r\nkort tid efter brottet. Samtliga polisdistrikt har väl\r\nutarbetade rutiner för hur stöd och information till\r\nbrottsoffer sker. Ett personligt möte på ett tidigt stadi-\r\num mellan åklagaren, brottsoffret och målsäganden\r\nbör kunna ske när målsäganden har uttryckt önskemål\r\nom detta. Åklagaren kan då lämna målsäganden in-\r\nformation om handläggningen av ärendet. När åklaga-\r\nren t.ex. beslutar att ett brott inte kan bestyrkas bör\r\nåklagaren beskriva skälet till detta beslut om målsä-\r\nganden så önskar för att kunna skapa förståelse för\r\ndetta. Det är också viktigt att domstolarna tar väl hand\r\nom målsäganden i samband med rättegång. Här har vi\r\nfrån Centerns sida föreslagit ett särskilt handlingspro-\r\ngram vid varje domstol. Bl.a. bör ett särskilt väntrum\r\nkunna erbjudas.\r\nLagen om besöksförbud är ett viktigt skydd för\r\nkvinnor som hotas av förföljelser och trakasseras.\r\nEnligt Centerpartiets mening vore det intressant att\r\nnärmare studera det system som tillämpas i Irland och\r\nsom innebär att det är den misshandlande, alltså oftast\r\nmannen, som kan få besöksförbud i sitt eget hem. I\r\navvaktan på beslut om vem som skall få rätt att bo\r\nkvar i det gemensamma hemmet bör den misshandla-\r\nde kvinnan ha rätt till detta. Vi tycker att införandet\r\nav ett sådant system bör utredas.\r\nI reservation 15 talas om förskottering av skade-\r\nstånden. För att brottsoffren skall garanteras sitt ut-\r\ndömda skadestånd - det kan ofta ta lång tid att över\r\nhuvud taget få utdömt ett sådant - tycker vi att staten\r\ninom rimlig tid skall gå in och förskottera de utdömda\r\nlagakraftvunna skadestånden i de fall där gärnings-\r\nmannen inte betalar. Sedan får det bli statens uppgift\r\natt fortsätta att driva skadeståndskravet gentemot\r\ngärningsmannen. Detta vore det bästa sättet att garan-\r\ntera brottsoffren att få sina utdömda skadestånd. Vi\r\nvet att det har skett förbättringar på det här området,\r\natt kraven omgående skickas över till kronofogde-\r\nmyndigheten i dag. Men offren får många gånger\r\nändå vänta långa tider på att få sitt skadestånd. I Nor-\r\nge har man infört ett system där staten går in och\r\nförskotterar skadeståndet. Vi tycker att man skall\r\nstudera detta.\r\nReservation 16 handlar om terapikostnader för\r\nbrottsoffer. Eftersom Gun Hellsvik har utvecklat\r\nkraven i den reservationen skall jag inte närmare gå in\r\npå dessa.\r\nMed det anförda vill jag yrka bifall till reservation\r\n3 och 11 även om jag självfallet står bakom samtliga\r\ncenterreservationer.</pre><pre>Anf.  84  SIW PERSSON (fp):\r\nHerr talman! Våldsstatistiken från 1994 visar att\r\nantalet fall av våld som krävde läkare var 45 000.\r\nAntalet fall av våld med synlig kroppsskada var\r\n120 000. Antalet fall av våld utan synlig kroppsskada\r\nvar också 120 000. Antalet fall av begränsat våld mot\r\nkroppen var 235 000 och av hot om våld var så\r\nmånga som 310 000. Av dessa fall användes kniv i\r\n80 000 fall, skjutvapen i 20 000 fall och annat tillhyg-\r\nge i 110 000 fall. I 50 % av fallen kände offret och\r\ngärningsmannen varandra. 25 % av alla hushåll i\r\nSverige utsattes för stöld eller skadegörelse. Var tion-\r\nde ungdom bär kniv för att skydda sig.\r\nMer än 90 % av allt våld som över huvud taget ut-\r\növas, utövas av män. Men säger man rent ut att det är\r\nmän som begår våldsbrott blir många män kränkta\r\noch tolkar det som mansfientlighet. Och trots att krig\r\ntill 99 % förs av män skriver man sällan att det är\r\nserbiska eller kroatiska män som anfaller.\r\nVåld är tyvärr manligt. Men så har det inte alltid\r\nvarit, och det behöver inte heller förbli så. Man måste\r\nockså skilja mannen och manligheten från mansrollen\r\noch manssamhället.\r\nDet är bara 75 år sedan som svenska män praktiskt\r\ntaget ostraffat kunde misshandla sina hustrur. För inte\r\nså längesedan slog högsta domstolen i Italien fast att\r\ndet inte är brottsligt att slå sin fru, bara man inte gör\r\ndet för ofta.\r\nAv de våldsbrott som begås utförs ca 90 % av\r\nmän, och det är en tragedi i sig. Man kan då fråga sig:\r\nVarför är det så här? Jag och många med mig tror att\r\nmånga av dessa problem har uppkommit därför att det\r\ni dag råder brist på tillit, det är ett samhällsproblem.\r\nDet egna samvetet som personlig känsla - mogna-\r\nden för att bli en någorlunda rättskaffens människa -\r\nmåste vi satsa oerhört mycket mera på. Om det är\r\nnågonting som vi lider brist på i vårt samhälle så är\r\ndet tillit.\r\nDet finns några som har sagt att på folkhälsans\r\noch sjukdomarnas område ser vi nu en ny epok ran-\r\ndas. Med många obesvarade frågor på hjärtat är vi\r\nalla på väg in i vad man kan kalla tillitohälsans epok.\r\nBörjan av detta århundrade präglades av fattig-\r\nsjukdomar som kolera, lungsot och skjörbjugg. I dag\r\nhar vi vällevnadssjukdomar som hjärt- och kärlsjuk-\r\ndomar, magsår, karies och allt vad det nu kan vara.\r\nMen framför oss ser vi nu ett tredje slags vårdsamhäl-\r\nle befolkat av människor som framför allt lider brist\r\npå tillit. Det rör sig inte bara om brist på tillit till sig\r\nsjälva, till sina medmänniskor, till vårdapparaten och\r\ntill samhället, utan tragiskt nog lider man brist på tillit\r\nnär det gäller meningen med livet.\r\nAtt vi är otrygga i själen kostar pengar, det finns\r\ndet många uppgifter om. En uppgift är att så mycket\r\nsom 40 % av vårdens kostnader kan kanske hänföras\r\ntill \"bristande förmåga att hantera livets risker och\r\nosäkerheter\".\r\nMen vad kostar då inte tillitsbristen på brottslighe-\r\ntens område?\r\nMänniskor med tillitsbrist kan uttrycka sin oro\r\nbl.a. genom \"misshandel och förstörelse\". Sjukdom\r\noch kriminalitet vävs samman, nu precis som det har\r\ngjort i alla tider. Men mönstren är delvis nya och\r\npriset är högt.\r\nDet är ett stort problem för oss västerlänningar att\r\nvi har förlorat så mycket av tilliten till oss själva och\r\nav tilliten till andra. Familjen är för många ett upplöst\r\nnätverk. Vi kanske inte finner plats i näringslivet. Vi\r\nhar kanske svårt att kommunicera med det stora och\r\nstarka samhället. Många av oss har t.o.m. tappat tron\r\npå att finna ett godtagbart svar på de existentiella\r\nfrågorna i livet. Det är alldeles för många ungdomar i\r\ndag som ställer sig frågan: Varför finns just jag här på\r\njorden?\r\nBristen på tillit har funnits i alla tider. Förr i tiden\r\nvar härskarna ännu hårdare, livsbetingelserna grym-\r\nmare och frågorna om sjukdomar och rättvisa var\r\nännu svårare att finna svar på. Vi skall komma ihåg\r\natt meningslöst våld fanns också i bondesamhället.\r\nAtt tillitsbristen nu aktualiseras som det allt över-\r\nskuggande problemet kan bl.a. förklaras med den\r\nbehovshierarki som Maslow har konstruerat. Det var\r\nen forskare som menade att ju fler grundläggande\r\nbehov som vi har fått tillgodosedda - mat, husrum,\r\nfysisk hälsa - desto mer fokuseras behoven på subtila\r\nfrågor.\r\nDärmed inte sagt att de existentiella problemen är\r\nnågra lyxproblem. Mycket tyder på att dessa problem\r\ni dag har blivit mer smärtsamma att leva med i absolut\r\nmening. För den ensamma, den nyfattiga och den\r\nbortrationaliserade kan lidandet vara nog så påtagligt.\r\nVi måste komma ihåg att känslan av mening med\r\nlivet byggs upp genom att man upplever sig ha tre\r\ngrundläggande saker, nämligen tillhörighet, resurser\r\noch uppgifter. Mellan dessa faktorer är det inte plus-\r\ntecken utan det är multiplikationstecken. Om man har\r\nnoll känsla av tillhörighet, då blir det noll hela vägen.\r\nDet finns en forskare som heter Leonard Ber-\r\nkowitz. Han ger en bild för att förklara våldsbeteen-\r\ndet, som vi har svårt att förstå. Det handlar om det\r\nnegativa nätverket av onda minnen eller - som han\r\nuttrycker det - livets samlade kränkningar.\r\nLeonard Berkowitz säger: Man kan se varje ont\r\nminne som en svart klump i magen - det onda från\r\nsorgen från pappas slag, från förödmjukelser, kränk-\r\nningar och nederlag hemma, i skolan och på andra\r\nställen. Alla svarta klumpar har förbindelse med var-\r\nandra. Om man då har lagt locket på och inte bearbe-\r\ntat de onda minnena kan en ny förödmjukelse bli den\r\ntändande gnistan som går rakt ned i nätverket och\r\norsakar vulkanutbrott.\r\nNär man har undersökt det rasistiska våldet i Eu-\r\nropa har man funnit att de som knivstuckit flyktingar,\r\nde som bränt ned moskéer eller kastat brandbomber\r\nmot förläggningar har obearbetade, svåra erfarenheter\r\noch dessutom en ganska miserabel vardag. Då räcker\r\ndet med litet sprit och vacklande samhällsnormer för\r\natt aggressiviteten skall bryta fram.\r\nDet hjälper inte hur mycket pengar vi än ger åt\r\npolis, åklagare, domstolar och kriminalvård. När det\r\nhar gått så här långt är det för sent. Självfallet skall\r\ndessa ha resurser, men vi måste se till att arbeta före-\r\nbyggande. Vi måste börja tänka lika mycket här som\r\nnär det gäller sjukvården. God sjukvård och goda\r\nläkare är viktigt, men vi kan inte den vägen lösa pro-\r\nblemen utan vi måste jobba förebyggande.\r\nDet är så oerhört viktigt att komma ihåg att nyre-\r\nkryteringen till brottsliga livsstilar sker i unga år, ofta\r\nredan i 10-12-årsåldern. Vi kan inte bara prata om att\r\nvi skall vidta åtgärder, utan vi måste verkligen se till\r\natt åtgärderna också sätts in för våra ungdomar.\r\nFamilj, barnomsorg och skola är därför viktiga för\r\natt tidigt identifiera och förhindra barn att börja med\r\nbrottslig verksamhet. Det är viktigt att peka på varje\r\nindivids ansvar för sina handlingar och på att man\r\nalltid skall respektera andra människor. Uppväxtens\r\nroll kan aldrig nog understrykas.\r\nHerr talman! Jag skall avsluta med att säga något\r\nom de motioner som vi har skrivit under allmänna\r\nmotionstiden. Jag vill bara kort meddela att Eva Fly-\r\nborg m.fl. har skrivit om  hur man skall göra för att\r\nförbättra säkerheten för kvinnor. Denna motion står vi\r\nbakom. Vi folkpartister har också skrivit att vi tycker\r\natt man skall inrätta en våldskommission som påtag-\r\nligt skall visa på olika åtgärdsförslag.\r\nMed anledning av att vi har lovat att hålla igen på\r\nyrkanden av reservationer här i kammaren, skall jag\r\nnöja mig med att yrka bifall till reservation 1.</pre><pre>Anf.  85  ALICE ÅSTRÖM (v):\r\nHerr talman! Vi skall nu behandla en mängd mo-\r\ntioner från allmänna motionstiden som rör våldsbrott\r\noch brottsofferfrågor. Dessa frågor är oerhört viktiga.\r\nEn grundläggande fråga i samhället är hur man klarar\r\nav att ta itu med just dessa problem.\r\nDet finns i dag i samhället oerhört mycket våld\r\noch också ett ökande våld. Precis som föregående\r\ntalare sade måste man i det grundläggande och före-\r\nbyggande arbetet möta våldet genom att komma till\r\nrätta med våldets orsaker. Men vi måste också kunna\r\nta itu med våldet när våldet har uppkommit.\r\nI betänkandet finns det reservationer som handlar\r\nom just våldet mot kvinnor. Vi står här i världens\r\nmest jämställda riksdag. Vi är en mängd kvinnor som\r\ntillsammans har kunnat driva på och lyfta fram frågor\r\nom våld mot kvinnor. Vi ser att våld mot kvinnor är\r\nett problem som finns i strukturen. Det är ett djupgå-\r\nende problem. I många länder ses våld mot kvinnor\r\nfortfarande inte som något brott.\r\nNär det gäller våld mot kvinnor har vi kommit\r\nganska långt här i Sverige, men det finns fortfarande\r\nväldigt mycket att göra. I denna fråga är vi helt över-\r\nens här i riksdagen. Det har tillsatts en kvinnovålds-\r\nkommission som har arbetat med dessa frågor över ett\r\nmycket brett spektrum. Kommissionen har lyft fram\r\nfrågorna om våld mot kvinnor - åtgärder och förslag\r\nsom inte bara handlar om lagstiftning utan också om\r\nutbildning och åtgärder på en mängd olika områden.\r\nDet finns en del reservationer i betänkandet utifrån\r\nmotioner under allmänna motionstiden som lyfter\r\nfram en del av de förslag som kvinnovåldskommis-\r\nsionen har lagt fram. Förslagen  bearbetas nu av rege-\r\nringen och kommer att föreläggas riksdagen under\r\nhösten. Jag måste ändå säga att jag beklagar att vi i\r\ndag behöver ha reservationer på detta område, att vi i\r\ndenna kammare skall behöva ställa förslag mot var-\r\nandra och rösta om dem, när vi inte har den helhets-\r\nbild som hela kvinnovåldskommissionens förslag har.\r\nJag har litet svårt att förstå varför vi skall lyfta ut\r\nvissa frågor och säga att vi skall snabbehandla dem\r\nhär. Jag har svårt att förstå varför vi skall ställa för-\r\nslagen mot varandra, när vi, Sveriges mest jämställda\r\nparlament, gemensamt på bred front borde kunna lyfta\r\nfram frågorna och få ett samlat grepp på hur vi skall\r\nkomma till rätta med våldet mot kvinnor. Det borde vi\r\ngöra i stället för att se frågorna som partitaktiska eller\r\nfrågor som vi skall rösta om och väga fram och tillba-\r\nka just i dag.\r\nVänsterpartiet kommer därför att avstå från att\r\nrösta vid omröstningarna om de reservationer som rör\r\nkvinnovåldskommissionens förslag. Det gör vi inte\r\nför att vi är fega, inte vill ta ställning eller inte håller\r\nmed, utan just för att vi vill ta ställning till helheten.\r\nVi vill inte i dag rösta emot ett förslag som vi vet att\r\nvi kommer att stödja och som vi stöder i sak. Jag hade\r\nönskat att vi hade kunnat ha ett gemensamt betänkan-\r\nde där vi lyfte fram att vi faktiskt är överens i dessa\r\nfrågor, där vi hade lyft fram enigheten och sagt att till\r\nhösten när förslaget kommer, kommer vi att gemen-\r\nsamt kunna fatta beslut i dessa frågor.\r\nNär det gäller de övriga motionerna, herr talman,\r\nvill jag lyfta fram frågan om prostitution. Här finns\r\nockså en utredning som håller på att behandlas och\r\nberedas i regeringen. Men detta är en utredning som\r\nhar legat väldigt länge och som har pekat på att man\r\nborde kriminalisera både köparen av sexuella tjänster\r\noch den som säljer sexuella tjänster. Därför ansåg jag\r\natt det var viktigt att i detta betänkande peka på att det\r\njust är köparen av sexuella tjänster som bör kriminali-\r\nseras. Med detta yrkar jag bifall till reservation 6.\r\nVidare innehåller betänkandet frågor om brottsof-\r\nfer. Herr talman! Jag önskar att vi nu kunde gå vidare\r\ni debatten om brottsofferfrågor. Det är ett faktum att\r\nvi tidigare inte har sett brottsoffren. Att människor\r\nsom har farit illa och blivit utsatta för brott inte har\r\nfått det stöd och den hjälp av samhället som de fak-\r\ntiskt har haft rätt att kräva är någonting som vi faktiskt\r\nbör skämmas för.\r\nVi har under en period haft en debatt där grupper-\r\nna brottsoffer och brottslingar har ställts mot varand-\r\nra. Om man velat genomdriva reformer, förändringar\r\noch förbättringar för brottslingar, har detta uppfattats\r\nsom att det skulle stå i motsatsförhållande till\r\nbrottsoffrens situation. Det har blivit en politisk de-\r\nbatt där dessa två grupper ställts mot varandra.\r\nHerr talman! Jag anser att det i dag är dags att gå\r\nvidare i denna debatt. Vi behöver göra en mängd\r\ninsatser när det gäller brottslingarna. Vi behöver göra\r\nen mängd förändringar när det gäller fängelsestraffet\r\noch innehållet i fängelsestraffet. Vi behöver göra\r\ninsatser för att förändra deras tillvaro, ge dem ett\r\ndrägligt liv och möjligheterna till ett liv utanför kri-\r\nminalitet. Samtidigt måste vi med lika stor kraft kunna\r\ndriva frågan att människor som varit utsatta för brott\r\nskall kunna få det stöd och den hjälp de behöver.\r\nUtskottet gjorde för ett år sedan ett tillkännagi-\r\nvande om en utredning som skulle ge ett samlat grepp\r\nom den lagstiftning som har skett under de senaste\r\nåren, de insatser som görs i övrigt, var det fortfarande\r\nfinns brister, vad som behöver lyftas fram, vilken\r\nytterligare lagstiftning som behövs och vad det be-\r\nhövs för förändringar när det gäller utbildningen  på\r\ndetta område. Utredningen kommer att ta ett samlat\r\ngrepp i frågan. Jag hoppas att vi här i riksdagen ge-\r\nmensamt skall kunna lyfta fram brottsoffrens situation\r\noch förbättra deras möjligheter att få en upprättelse\r\nefter brott. Men i det här fallet avvaktar vi i Vänster-\r\npartiet den utredning som pågår för att kunna få detta\r\nsamlade grepp. Men jag känner stor sympati för\r\nmånga av de reservationer från både moderaterna och\r\ncenterpartiet som gäller brottsofferfrågor.\r\nMen det finns en brottsofferfråga, herr talman,\r\nsom inte behandlas tillräckligt mycket i översynen\r\noch inte heller i kvinnovåldskommissionens förslag.\r\nDet handlar om frågan om lagen om besöksförbud. I\r\ndag efterlevs oftast besöksförbud i samband med att\r\nkvinnor blivit trakasserade och misshandlade. Men\r\nnär besöksförbudet inte efterlevs är det kvinnan som\r\nfår leva i en utsatt situation. Hon är alltid den som\r\nmåste fly och alltid den som får sin rörelsefrihet be-\r\ngränsad.\r\nVi i Vänsterpartiet anser inte att lagen om besöks-\r\nförbud är tillräckligt effektiv i dag i vissa fall. Det är\r\nviktigt att poängtera att den i många fall fungerar\r\nmycket bra, men man behöver också se över detta och\r\ngöra en utredning där man tittar på att det i vissa fall\r\nmåste vara förövarens frihet som skall begränsas, och\r\ninte offrets. Det gäller när förövaren inte följer de\r\nbesöksförbud som finns. Därmed vill jag också yrka\r\nbifall till reservation 13.\r\nHerr talman! Innan jag avslutar, jag ser att jag har\r\nett par sekunder kvar, vill jag också ta upp frågan om\r\nterapikostnader för brottsoffer. Det tas upp i reserva-\r\ntion 16. Jag är helt överens i sak om att det är viktigt\r\natt man får möjligheter till kvalificerat psykologiskt\r\nstöd och kristerapi. Vi i Vänsterpartiet ser dock det\r\nhär som en helhet. Vi driver frågan att psykoterapi\r\noch andra terapiformer skall kunna ingå i den vanliga\r\nsjukvårdens resurser. Man skall kunna få terapi, också\r\nlångvarig terapi, vid krissituationer. En sådan föränd-\r\nring och ett sådant förslag skulle också gynna\r\nbrottsoffer. Därför har jag valt att inte stödja just\r\ndenna reservation.</pre><pre>Anf.  86  INGRBRITT IRHAMMAR (c) re-\r\nplik:\r\nHerr talman! Alice Åström beklagar att det finns\r\nreservationer i det här betänkandet. Hon efterlyser en\r\nhelhetssyn i ett enda grepp som skall komma från\r\nregeringen. Men återigen: Hur skall regeringen veta\r\nvad vi här i riksdagen tycker om olika enskilda förslag\r\nom vi bara avstår från att tycka och hänvisar till att\r\ndet pågår beredningar? Jag är övertygad om att vi inte\r\nalls är överens i alla detaljer när det sedan kommer ett\r\nförslag från regeringen. Regeringen har inga signaler\r\nalls härifrån riksdagen om vad partierna tycker i en-\r\nskilda frågor.\r\nLåt mig bara ta det här med ett datoriserat infor-\r\nmationssystem, något som jag anser att polisen skall\r\nha t.ex. i samband med utryckningar vid kvinnovåld i\r\nhemmen. Detta har varit uppe till debatt och diskus-\r\nsion tidigare här i kammaren. Vid de tillfällena, långt\r\ninnan det var beslutat om någon kvinnovåldsutredning\r\noch kommission, och långt innan det var beslutat om\r\nen brottsofferutredning, var det bara ett par partier\r\nsom ställde sig bakom. Hur skall regeringen få veta\r\nom nu ytterligare partier har ställt sig bakom dessa\r\nkrav om vi aldrig uttalar ett sådant stöd i riksdagen?\r\nDet är det jag tycker är synd i de här behandlingarna.\r\nVi står fullständigt nollställda inför de här kraven och\r\navvaktar bara.\r\nJag tycker, efter att ha jobbat med olika förslag till\r\nförbättringar för kvinnor som utsätts för våld och för\r\nandra brottsoffer i samhället, att detta är en pågående\r\nprocess. Det är inte så att det kommer ett förslag och\r\nsedan är allt frid och fröjd för tio tjugo år framåt -\r\ninte ens för två år framåt. Det sker ständigt en utveck-\r\nling i olika länder. Även om det nu kommer ett nytt\r\npaket om ett år eller ett halvår, låt oss hoppas att det\r\nkommer väldigt snabbt, så kommer det att om ett år\r\ndärefter ha kommit fram nya idéer som gör att proces-\r\nsen pågår. Därför kan jag inte förstå varför vi inte\r\nständigt tar de små steg vi kan och talar i de frågor\r\nsom berör detta.</pre><pre>Anf.  87  ALICE ÅSTRÖM (v) replik:\r\nHerr talman! Jag är helt överens med Ingbritt Ir-\r\nhammar om att det är viktigt att vi talar om de här\r\nsakerna, och lyfter upp dem. Det kommer hela tiden\r\nnya frågor. Vi hade kunnat ha en mycket bra debatt\r\nom de här frågorna, och talat och uttryckt oss tydligt,\r\nutan att vi i dagsläget hade behövt ställa reservatio-\r\nnerna mot varandra. Jag anser egentligen att de här\r\nmotionerna, när nu Kvinnovåldskomissionens förslag\r\nligger framme, och vi vet när det skall komma till\r\nriksdagen, skulle behandlas i samband med detta.\r\nBara för att man inte reserverar sig och ställer de här\r\nförslagen mot varandra, innebär ju inte det att man\r\ninte behöver yttra sig eller uttrycka vad man tycker.\r\nJag vill ställa en fråga till Ingbritt Irhammar. Är\r\nIrhammar verkligen beredd att säga t.ex. att de förslag\r\nsom Siw Persson från Folkpartiet har i sin reservation\r\ninte är värda att stödja? Dessa reservationer kommer\r\nju i realiteten att ställas mot varandra. Man kommer\r\natt få ta ställning och avslå den ena eller den andra.\r\nJag anser att vi hade kunnat ha denna debatt, och att\r\nvi gemensamt hade kunnat ta ställning. Vi hade också\r\nkunnat ha ett betänkande där vi väldigt tydligt hade\r\npoängterat och lyft fram de här frågorna. Men när\r\nman behandlar frågan på det här sättet, blir det en\r\npartipolitisk konflikt. Det blir en votering här i kam-\r\nmaren, något som jag anser vara olyckligt i dagsläget.</pre><pre>Anf.  88  INGBRITT IRHAMMAR (c) re-\r\nplik:\r\nHerr talman! Först vill jag säga att jag mycket väl\r\nskulle kunna ställa mig bakom Folkpartiets reserva-\r\ntioner, men det behöver jag inte. I mina reservationer\r\ntäcker jag in deras påtalanden förutom att jag har\r\nytterligare synpunkter på vad jag tycker skall ingå i\r\ndet lagförslag som regeringen lägger fram till riksda-\r\ngen.\r\nJag skall nämna ett annat ärende som är uppe här.\r\nJag har i min reservation sagt att jag tycker att det är\r\noerhört viktigt att en brottsofferundersökning avseen-\r\nde våld mot kvinnor  genomförs. Den borde ju ha\r\ngenomförts nu, i avvaktan på vilket förslag regeringen\r\nskall lägga fram sedan. Då hade man haft ytterligare\r\nunderlag. Det är vad jag menar. Det är olyckligt att\r\navvakta i alla dessa frågor till dess att det kommer ett\r\nklumpförslag som ändå aldrig blir heltäckande.</pre><pre>Anf.  89  ALICE ÅSTRÖM (v) replik:\r\nHerr talman! Jag förstår att Ingbritt Irhammar och\r\njag inte är överens om hur man borde ha behandlat\r\ndet här. Därför har vi den här diskussionen. Jag vill\r\nkommentera det Ingbritt Irhammar lyfter fram sist, att\r\nman hade kunnat ta fram ett ännu bättre underlag\r\nbeträffande det vi skall ta ställning till i framtiden. Jag\r\nhade föredragit om det hade kunnat lyftas fram som\r\nen enskild punkt där vi hade kunnat komma överens\r\nom att det hade varit bra.\r\nSom sagt var, herr talman, kan jag konstatera att vi\r\ninte är överens om hur man borde göra. Även om vi\r\nhar den här debatten, och även om jag har kritiserat\r\ndet jag anser vara ett olyckligt sätt att handskas med\r\ndet här, delar jag Ingbritt Irhammars åsikter i reserva-\r\ntionerna. Just därför kommer vi att välja att avstå från\r\natt rösta. Jag tycker inte att jag vill avslå i dessa frå-\r\ngor, men jag anser att vi hade kunnat göra det här på\r\nett bättre sätt.</pre><pre>Anf.  90  KIA ANDREASSON (mp):\r\nHerr talman! Ni som sitter på läktaren! Det dis-\r\nkussionen handlade om sist är ju ett dilemma. Samti-\r\ndigt som vi behandlar motioner från allmänna mo-\r\ntionstiden som bl.a. handlar om så viktiga frågor som\r\nmäns våld mot kvinnor och om brottsoffrens situation,\r\nnågot som det enligt Miljöpartiet är mycket viktigt att\r\nprioritera, pågår utredningar om dessa problem. Det\r\nfaktum att en utredning har satts i gång poängterar ju\r\natt frågorna ansetts som mycket viktiga i det här\r\nsammanhanget. Tyvärr har det i fråga om vissa ut-\r\nredningar gått väldigt lång tid. Jag tycker att regering-\r\nen borde ha handlagt dessa frågor på ett snabbare sätt.\r\nDet blev ju ett mycket märkligt förfaringssätt efter-\r\nsom betänkandet hänvisar till dessa utredningar och\r\navslår motionerna trots att det är mycket bra förslag\r\nsom finns i dem.\r\nAngående denna diskussion tycker jag att man, om\r\ndet finns en färdig utredning och om man har läst vad\r\nden har kommit fram till, inte behöver motionera. Då\r\nfinns ju förslagen i denna utredning. Om en utredning\r\npågår, och om man ser att just de frågor som man\r\ntycker är viktiga finns i direktiven till denna, vet man\r\nju att frågorna kommer att tas upp här i kammaren.\r\nDet ställningstagandet gjorde jag och Miljöpartiet.\r\nBetänkandet Kvinnofrid om våld mot kvinnor -\r\njag tycker att det är så fel att säga \"kvinnovåld\", för\r\ndet är ju mäns våld mot kvinnor det handlar om -\r\nkom i juni 1995. Det var väldigt bra att det kom på\r\nsommaren, för då hade jag tid att läsa det. Normalt\r\nhar man ju här i riksdagen knappast tid att sätta sig in\r\ni utredningar på ett bra sätt.\r\nDå fann jag att Miljöpartiets yrkanden när det\r\ngällde just våld mot kvinnor fanns i betänkandet\r\nKvinnofrid. Vid den allmänna motionstiden funderade\r\njag över om jag skulle dra ut vissa saker ur detta be-\r\ntänkande eller om jag skulle hänvisa till betänkandet.\r\nDå fann jag att det bästa vore att jag hänvisade till\r\nbetänkandet Kvinnofrid. I detta betänkande finns\r\nförslag på allt det som jag har yrkat på tidigare. Där-\r\nför har jag i detta betänkande hänvisat till betänkandet\r\nKvinnofrid, och jag har skrivit ett eget yttrande. Jag\r\nkommer då i samma situation som Alice Åström,\r\nnämligen att jag inte vill säga nej, utan jag kommer\r\nvid voteringen av avstå från att rösta när det gäller\r\ndessa yrkanden. Detsamma tänker jag göra i fråga om\r\nbrottsoffer, eftersom en utredning pågår.\r\nJag håller också med Alice Åström om följande\r\nuttalande: Varför kan vi inte ena oss i denna fråga?\r\nVarför skall vi lyfta fram vissa frågor som vi tycker är\r\nmer viktiga när vi behöver helhetsperspektivet? Alla\r\nsom har arbetat med det vet att det är viktigt. Vi kan\r\ninte bara införa förändringar pö om pö när vi har\r\nsamtliga förslag.\r\nJag tycker alltså att uppgiften för oss kvinnor här i\r\nriksdagen nu är att se till att regeringen påskyndar\r\nframtagandet av en proposition. Det sista jag hörde\r\nvar att propositionen skulle komma först till hösten.\r\nVi skall då se till att alla de förslag som finns i betän-\r\nkandet Kvinnofrid också omvandlas till lagförslag i\r\npropositionen. På det sättet kan vi göra något bra.\r\nDetsamma gäller frågan om brottsoffer som är en\r\nmycket angelägen fråga. Utskottet kom överens om\r\natt vi skulle göra denna utvärdering av vad som har\r\nhänt under de senaste tio åren innan vi lägger fram\r\nnya förslag, vilket vissa reservationer handlar om. Vi\r\nmåste få denna utvärdering och översyn för att kunna\r\ngå vidare. Därför väckte jag inte några egna enskilda\r\nmotioner i detta ärende.\r\nJag vill emellertid yrka bifall till reservation 6 som\r\nhandlar om prostitution. I fråga om prostitution finns\r\ndet också en utredning, men den utredningen kom inte\r\nfram till ett resultat som överensstämmer med Miljö-\r\npartiets tankar. Vi vill att den som köper kvinnor skall\r\nkriminaliseras därför att det inte är fråga om ett jäm-\r\nställt förhållande mellan de prostituerade och kunder-\r\nna. De prostituerade är helt utlämnade till kunden,\r\noch det skulle vara mycket svårt för en prostituerad\r\natt anmäla en misshandel om den prostituerade, enligt\r\nutredningens förslag, också gör sig skyldig till ett\r\nbrott. Vi tycker att kunden skall kriminaliseras efter-\r\nsom anonymiteten upphävs. Det är då stor risk för\r\nupptäckt. Dessa kunder är ju oftast vanliga familjeför-\r\nsörjare och vanliga medborgare som inte tycker om\r\natt bli upptäckta i detta sammanhang. Bara detta\r\nskulle göra att de avhöll sig från detta.\r\nDet handlar också om det viktiga att sätta upp\r\nnormer för den uppväxande generationen - att det inte\r\när tillåtet för någon som har ett sexuellt behov eller\r\nproblem att utnyttja en annan människa på detta sätt.\r\nVi vet genom undersökningar vilket underläge de\r\nprostituerade kvinnorna befinner sig i och vilka för-\r\nhållanden de har levt under för att hamna i denna\r\nsituation.\r\nDen motion som ligger till grund för reservationen\r\när en flerpartimotion. Socialdemokraterna, Centern,\r\nFolkpartiet, Vänsterpartiet, Miljöpartiet och Kristde-\r\nmokraterna stod bakom den. Det var mycket viktigt\r\natt vi kunde enas om denna kvinnofråga, eftersom det\r\när så många kvinnor här i parlamentet. Men när jag nu\r\nläser reservationen i betänkandet ser jag att det bara\r\när Folkpartiet, Vänsterpartiet, Miljöpartiet och Cen-\r\nterpartiet som står bakom den. Socialdemokraterna\r\noch Kristdemokraterna står inte längre bakom detta.\r\nJag bara konstaterar att jag tycker att det är tråkigt\r\nmen att jag hoppas att de socialdemokratiska kvin-\r\nnorna kommer att rösta för reservationen. Vi skulle\r\nfaktiskt kunna åstadkomma en majoritet.\r\nMiljöpartiet har skrivit en motion om besöksför-\r\nbud. Men eftersom jag ingående har redogjort för att\r\nutredningen kommer att ta upp också denna fråga\r\nkommer jag inte att yrka bifall till denna reservation.\r\nMen visst är den viktig. Det står i betänkandet att\r\nutredningen kommer att följa upp detta, och BRÅ har\r\nockså undersökt det, så jag hoppas att det återkommer\r\nganska snart.</pre><pre>Anf.  91  INGBRITT IRHAMMAR (c) re-\r\nplik:\r\nHerr talman! Jag håller med Kia Andreasson när\r\nhon sade att hon hade i stort sett samma invändningar\r\noch synpunkter som Alice Åström beträffande att\r\ndetta är ett problem. Vi har vid olika tillfällen tagit\r\nupp detta i debatter både i utskottet och här i kamma-\r\nren. Det goda med detta är ju att genom att vi diskute-\r\nrar och debatterar det så blir det tydligare för rege-\r\nringen vad vi tycker även om det inte alltid framgår så\r\ntydligt i betänkandet.\r\nJag skall framföra ett annat skäl till att jag tycker\r\natt det är så viktigt med reservationer. Det har hänvi-\r\nsats till att Kvinnovåldskommissionen har lagt fram\r\nförslag som vi får ta ställning till. Men det tror jag\r\ninte alls att vi får. Det var en utredning som gick ut på\r\nremiss, och jag tror inte alls att regeringen lägger fram\r\nsamtliga de förslag som fanns i kommissionens rap-\r\nport. Framför allt står jag inte bakom alla dess förslag.\r\nJag är mycket tveksam till kommissionens förslag om\r\nkvinnofridsbrott. Det är ett skäl till att jag, när jag\r\nläste kommissionens rapport, tyckte att vissa förslag\r\nvar värda att stödja, vilket jag gör genom att motione-\r\nra om dem. Andra förslag tyckte jag inte var värda att\r\nstödja.\r\nDet är dessutom inte ovanligt utan tvärtom vanligt\r\nnär det gäller sådana utredningar att regeringen kan\r\nlägga fram förslag i olika etapper. I fråga om t.ex.\r\nUngdomsbrottsutredningen, Straffsystemutredningen\r\neller Trygghetsutredningen kommer det t.ex. nu för-\r\nslag om ett alternativ med inlåsning av ungdomar eller\r\ndömande av ungdomar som har begått brott. Det är ju\r\ndelar av utredningarna. På samma sätt kan man göra\r\nmed denna utredning.</pre><pre>Anf.  92  KIA ANDREASSON (mp) replik:\r\nHerr talman! Det är kanske i fråga om detta som vi\r\nskiljer oss åt, Ingbritt Irhammar, eftersom Miljöpartiet\r\nstöder utredningen i dess helhet, alla förslag som finns\r\ndär. Det har jag sagt i mitt yttrande, och det säger jag\r\näven här igen. Jag ser den utredningen som mycket\r\nheltäckande och i överensstämmelse med Miljöparti-\r\nets synpunkter. Det är den stora skillnaden och an-\r\nledningen till att jag inte drar fram just de få saker\r\nsom Ingbritt Irhammar kan stödja. Då är det fråga om\r\ni stort sett bara de reservationer som finns i detta\r\nbetänkande. Då blir det ett helt annat läge.</pre><pre>Anf.  93  INGBRITT IRHAMMAR (c) re-\r\nplik:\r\nHerr talman! Detta visar att det krävs förtydligan-\r\nden. Här får vi veta att Miljöpartiet har ställt sig bak-\r\nom hela utredningen. Vi i Centerpartiet har ställt oss\r\nbakom vissa delar av utredningen. Andra delar i ut-\r\nredningen vill vi ha ytterligare belysta innan vi är\r\nsäkra på vad vi anser. Det finns dessutom delar i ut-\r\nredningen som vi tror att vi inte alls kommer att stöd-\r\nja. Därmed har det skapats ytterligare förtydliganden.</pre><pre>Anf.  94  KIA ANDREASSON (mp) replik:\r\nHerr talman! Visst är det ett förtydligande. Jag kan\r\ndå bara replikera att jag tycker att det är beklagligt,\r\neftersom en utredning har gjort ett så grundläggande\r\noch positivt arbete i fråga om våld och problematiken\r\nrunt våld när det gäller kvinnor. Det är beklagligt\r\nsärskilt som vi ser att den tendens som finns inte avtar\r\nutan förstärks. Och vi ser gång på gång exempel på\r\nhur angeläget det är att få till stånd alla de radikala\r\nförslag som finns i betänkandet Kvinnofrid. Jag be-\r\nklagar därför att ni i Centern inte kan vara så radikala.</pre><pre>Anf.  95  ROLF ÅBJÖRNSSON (kd):\r\nHerr talman! Jag skulle bara vilja göra några an-\r\nmärkningar. Först och främst yrkar vi i kd bifall till\r\nreservationerna 3 och 8.\r\nNär det gäller Kvinnovåldskommissionens förslag\r\när det beklämmande att det inte har kommit någonting\r\nfrån regeringen till riksdagen. Såvitt jag förstår kan en\r\nproblematik vara en något okonventionell syn på hur\r\nman lagtekniskt skall lösa detta med övergrepp mot\r\nkvinnor. Om jag förstått det hela rätt går det ut på att\r\nman skall ha ett ackumulativt tänkande, dvs. att\r\nmånga små saker tillsammans skall väga tungt. Vi\r\njurister känner där ett väldigt motstånd, men personli-\r\ngen tycker jag att man inte skall vara så negativ till ett\r\nsådant tänkande.\r\nInga jämförelser i övrigt, men för ett antal år se-\r\ndan slog det igenom i Advokatsamfundets disciplin-\r\nverksamhet att när man har fått ett visst antal erin-\r\nringar smäller det till och man blir utesluten. Normalt\r\nsett betyder en erinran ingenting. Man skulle alltså\r\nkunna strunta i den. Med kvinnomisshandeln är det i\r\nmångt och mycket ungefärligen på samma sätt. Det är\r\nnågot litet blåmärke här och någon liten störning där,\r\nmen den samlade effekten är alldeles fruktansvärd.\r\nJag tycker inte att man skall vara främmande för litet\r\nnytänkande i sammanhanget. Jag riktar mig då när-\r\nmast till juristerna inom Regeringskansliet som lär\r\nbromsa utredningen.\r\nVi i kd har en reservation om sexturism och han-\r\ndel med barn. Jag skall inte utveckla det resone-\r\nmanget särskilt mycket, men vill säga att jag tycker att\r\nutskottets skrivning är förvånansvärt passiv:\r\n\"Utskottet konstaterar att frågan om sexuell ex-\r\nploatering av barn är uppmärksammad på olika sätt.\r\nEnligt utskottets uppfattning saknas det anledning för\r\nriksdagen att nu göra några uttalanden i frågan. Ut-\r\nskottet avstyrker - - -.\"\r\nVi har pekat på lagstiftningen i Storbritannien. Det\r\nfinns säkert också andra länder som har en lagstift-\r\nning som kunde vara intressant. Jag tycker att man\r\nkunde visa mer av öppenhet för ett nytänkande på det\r\nhär området, så att positionerna flyttas fram åtminsto-\r\nne något, i stället för att allmänt hänvisa till att det här\r\ninte är lustigt och att säga att det är något som man\r\ninte tycker om, men att man ändå inte gör något kon-\r\nkret.</pre><pre>Anf.  96  MARGARETA SANDGREN (s):\r\nHerr talman! I detta betänkande om våldsbrott och\r\nbrottsoffer behandlas motioner som väckts under den\r\nallmänna motionstiden. Inledningsvis yrkar jag bifall\r\ntill hemställan i betänkandet samt avslag på reserva-\r\ntionerna.\r\nVåldet i samhället har ökat och därtill blivit råare\r\noch brutalare. Allt som oftast utövas det med knivar\r\neller andra tillhyggen. Det är vanligt att brottet sker\r\nunder påverkan av alkohol eller andra droger. Våld\r\nsom sker utanför bostaden drabbar oftast män, medan\r\nvåld som sker i bostaden drabbar kvinnor.\r\nDet är viktigt att få kunskap om orsaker och sam-\r\nband för att kunna vidta de rätta åtgärderna och för att\r\nkunna förebygga, förhindra och nedbringa vålds-\r\nbrottsligheten. I dag vet vi ganska mycket, men det\r\nbehövs naturligtvis mera kunskap. Det handlar inte\r\nenbart om skärpningar av lagstiftningen, utan det\r\nhandlar också om alkohol- och narkotikabekämpning\r\noch om hur vi kan begränsa lättillgängligheten till\r\nvapen, knivar osv. Säkerligen kan också samhällsut-\r\nvecklingen i sig förklara en del. Det handlar om\r\nojämlika uppväxtvillkor, misslyckad skolgång, osä-\r\nkerhet i fostrarrollen, brist på normer och regler,\r\nsegregation, utslagning, utanförskap och arbetslöshet,\r\nmen kanske också om brister i den sociala kontrollen.\r\nEn sådan fanns faktiskt då jag växte upp. Alla de här\r\nsakerna har kopplingar till varandra. De hänger sam-\r\nman. När man nu skall angripa orsakerna måste det\r\nske med ett brett register av åtgärder på alla plan och\r\nmed allas medverkan.\r\nOckså när det gäller kvinnovåldet måste kunska-\r\npen om orsaker och samband bli bättre. Varje år\r\nmisshandlas, kränks och förnedras kvinnor, oftast av\r\nen närstående och oftast i  hemmet. Det handlar om\r\nmakt och om förlegade föreställningar om mannens\r\növerlägsenhet och rätt att bestämma. Vad vi vet något\r\nom är de misshandels- och våldtäktsbrott som anmäls.\r\nMörkertalet sägs vara stort, om än inte dolt. I de allra\r\nflesta fall känner någon i omgivningen till vad som\r\nförsiggår, eller också känner man på sig hur det är.\r\nAntalet anmälda misshandelsfall har planat ut nå-\r\ngot, men det säger egentligen inte så mycket om före-\r\nkomsten av brott. Alltför få känner kanske till vilken\r\nhjälp och vilket stöd som redan i dag finns att tillgå\r\noch därför inte anmäler. Men också hot om mera våld\r\nbåde mot sig själv och mot barnen gör att kvinnan i\r\nmånga fall räds att anmäla mannen.\r\nKvinnovåldskommissionen har lagt fram en hel\r\ndel förslag, och många av förslagen är bra, om en\r\nmera fullödig statistik som kan ge oss mera kunskap\r\noch möjligheter att förhindra att brott upprepas. Vida-\r\nre gäller det förslag om forskning, om en skärpning av\r\nlagstiftningen, om kunskaper för att identifiera och\r\nsynliggöra brotten och om utbildning och kunskaps-\r\nförmedling, främst i de yrkesgrupper som kommer i\r\nkontakt med misshandlade kvinnor, men också om\r\ninformation till allmänheten. Svaga grupper i sam-\r\nmanhanget lyfts fram. Det handlar då om barnen och\r\nom kvinnor i särskilt utsatta situationer.\r\nJag tror att det är viktigt att barnen uppmärksam-\r\nmas särskilt. Alltför ofta utsätts ju också barnen i\r\nsamma familj för våld. Det räcker med de traumatiska\r\nupplevelser som barnen har av att modern misshand-\r\nlas för att de skall få skador för livet. Många av de\r\nmän, säger man, som misshandlar har själva upplevt\r\nen barndom med våld och övergrepp. Talesättet att\r\nvåld föder våld är i många stycken en realitet. I Kvin-\r\nnovåldskommissionen finns också förslag om hand-\r\nläggning och handläggningstider i samband med dessa\r\nbrott.\r\nEnligt regeringens budgetproposition på rättsvä-\r\nsendets område är våldsbrott tillsammans med narko-\r\ntikabrottslighet och ekonomisk brottslighet prioritera-\r\nde uppgifter, liksom att brottsoffrens ställning skall\r\nstärkas.\r\nHerr talman! Jag går nu över till att kommentera\r\nutskottets ställningstagande till de olika förslagen i\r\nbetänkandet. Jag instämmer gärna i det som Alice\r\nÅström här pläderade för, nämligen att vi egentligen\r\ninte har så olika uppfattningar. I stället är vi ganska\r\növerens om vartåt vi vill gå och om vad vi vill åstad-\r\nkomma.\r\nI reservation nr 1 yrkar man på ett tillkännagivan-\r\nde om inrättandet av en våldskommission. Uskottet\r\nyrkar avslag. Dels har regeringen, som nämnts, angett\r\nvåldsbrotten som en prioriterad uppgift. Dels har\r\nregeringen lagt fram ett nationellt brottsförebyggande\r\nprogram, Allas vårt ansvar, som handlar om hur vi\r\nkan bekämpa och förebygga förekomsten av brott i\r\nstort och som självfallet också inkluderar våldsbrot-\r\nten. Det handlar om att engagera hela samhället i det\r\nbrottsförebyggande arbetet, på alla plan och med alla\r\ntill buds stående medel.\r\nSkrifterna Motverka våldet och Hjälp mot våldet\r\nskall inspirera och sprida information om våldet.\r\nDärtill har en mängd andra åtgärder vidtagits och\r\ninitierats för att nedbringa våldsbrotten. Ökade möj-\r\nligheter för polisen att ingripa i samband med större\r\narrangemang övervägs. En översyn av vapenlagstift-\r\nningen är i gång liksom en ökad användning av över-\r\nvakningskameror. Snart kommer på riksdagens bord\r\nförslag om hot mot målsägande och vittnen som inne-\r\nbär skärpta straff för övergrepp i rättssak.\r\nDet nationella brottsförebyggande programmet\r\nskall ses som ett första steg i ett långsiktigt och uthål-\r\nligt brottsförebyggande arbete. En genomförande-\r\nkommitté har tillsatts, vars uppdrag är att verka för att\r\nintentionerna i programmet genomförs och att befint-\r\nlig kunskap på området sprids ut över landet.\r\nUtskottet anser att det utöver de initiativ som re-\r\ndan tagits på det här området inte behöver tillsättas en\r\nkommission mot våldet. Jag tror inte att det är mer av\r\nkonventioner eller program som behövs. Det är nu\r\nhandling som det gäller, att sprida ut vad som behöver\r\nåstadkommas och att engagera så många som möjligt i\r\nkampen mot våldet.\r\nSå till våldet mot kvinnor. Flertalet av förslagen\r\nsammanfaller med de förslag som Kvinnovåldskom-\r\nmissionen lagt fram. Jag vill här starkt markera att\r\nutskottets yrkanden inte på något sätt skall tolkas så\r\natt vi avvisar de i Våldskommissionens betänkande\r\nframlagda förslagen. Det är brukligt att när någon\r\nfråga är under utredning eller beredning i departemen-\r\ntet avvakta förslagen från regeringen. En proposition\r\nhar aviserats till hösten, och vi får då ta ställning till\r\nde förslag som läggs fram.\r\nJag vill också kommentera de moderata reservan-\r\nternas avslagsyrkande med hänvisning till att polisen\r\nmåste tillföras mer resurser för att kunna uppfylla\r\nkravet på en snabbare handläggning. Eftersom utskot-\r\ntet här egentligen inte tar ställning till de enskilda\r\nförslagen, med hänvisning till beredning av ärendet,\r\nkan vi inte heller ställa oss bakom den motivering\r\nsom moderaterna anfört, som dessutom tar sikte bara\r\npå en del av förslaget.\r\nDetsamma gäller, herr talman, förslaget om krimi-\r\nnalisering av köp av sexuella tjänster. Utskottet tar\r\ninte ställning till Prostitutionsutredningens förslag, då\r\näven dessa är under beredning och övervägande i\r\ndepartementet. Jag vill därför inte här gå in på vad\r\nsom kan tala mot eller för en kriminalisering på det\r\nhär området. Jag vill ändå säga att det inte är en allde-\r\nles lätt fråga. Det är viktigt att samhället markerar sin\r\nsyn på prostitutionen, men det krävs en rad åtgärder\r\nför att komma till rätta med den.\r\nDet är möjligt att det bör lagstiftas på det här om-\r\nrådet, men frågan om tillämpning och efterlevnad\r\nmåste noga övervägas innan man väljer den vägen.\r\nDet vore olyckligt om lagstiftningen skulle innebära\r\natt prostitutionen försvinner någon annanstans, där vi\r\ninte kan komma åt den. Känslomässigt är det kanske\r\ninte så svårt att tillstyrka förslaget, men frågan tarvar\r\nett noggrant övervägande.\r\nI reservation 5 yrkas på att regeringen skall fram-\r\nlägga förslag om lagändring innebärande att åklagare\r\nej skall kunna utfärda strafföreläggande när det gäller\r\nmisshandel av kvinnor. Riksdagen har ju helt nyligen\r\ntagit ställning till förslag när det gäller strafföreläg-\r\ngande. I betänkandet framhålls att den typ av gärning\r\nsom avses torde vara av den karaktären att det ej kan\r\nbli aktuellt med strafföreläggande. Liksom vid andra\r\nförändringar är det av stor vikt att frågan noga följs\r\nupp, så att den typ av brott som avses i förslaget inte\r\nkan komma i fråga för strafföreläggande. För närva-\r\nrande anser inte utskottet att det finns belägg för att så\r\nskulle vara fallet, och därför avstyrks reservationen.\r\nÄven frågan om oetisk kontaktförmedling och\r\nkvinnoimport är under utredning. Utredningsarbetet\r\nberäknas vara i det närmaste avslutat, och dess resul-\r\ntat bör därför avvaktas.\r\nÄven reservationerna om barnpornografibrott och\r\nom brottsofferfrågor avstyrks med hänvisning till\r\npågående beredning och utredningar.\r\nI reservation 9 begärs tillsättande av en aktions-\r\ngrupp inom Östersjöområdet mot prostitution, köns-\r\nhandel och sexhandel med barn. Den senare frågan\r\nhar uppmärksammats internationellt, och initiativ har\r\ntagits såväl genom den särskilda världskongressen\r\nföregående år som inom EU och Europarådet. Utskot-\r\ntet utgår från att man också inom ramen för Öster-\r\nsjörådet kommer att uppmärksamma de här frågorna.\r\nFörslagen i de övriga reservationerna, om förskot-\r\ntering av skadestånd och om terapikostnader för\r\nbrottsoffer, avvisas med hänvisning till vad som har\r\nanförts i betänkandet.\r\nLåt mig till sist, herr talman, säga att många av de\r\nförslag som väckts är under utredning eller beredning\r\noch att det inte vore rätt att föregripa och nu ta ställ-\r\nning till delar av utredningarnas förslag eller medan\r\nberedning nu pågår. Det föreligger väldigt många bra\r\nförslag, men trots allt händer det faktiskt en hel del på\r\nde här områdena.\r\nArbetet med det nationella brottsförebyggande\r\nprogrammet är i full gång. En hel del förslag till lag-\r\nstiftning på olika områden är på väg. Brottsoffrens\r\nställning skall stärkas, och det är en prioriterad upp-\r\ngift. Det pågår också en utredning om detta. När det\r\ntill sist gäller våldet mot kvinnor pågår det en hel del\r\nprojekt ute i landet. Så sprids t.ex. det som påbörjades\r\nmed Rikskvinnocentrum innebärande särskild mot-\r\ntagning av misshandlade kvinnor. En rad landsting\r\nhar satt i gång en sådan verksamhet.\r\nSamarbetet mellan hälso- och sjukvården, polisen,\r\nsocialtjänsten och frivilligorganisationer är i full gång\r\npå många håll i landet. Också försöksprojekt med\r\ndokumentation genom videofilmning sprider sig till\r\nalltfler polisdistrikt. Arbetet med frågor om kvinno-\r\nvåldet måste prioriteras i polisens verksamhetsplaner\r\npå det sätt som sker bl.a. inom Stockholmspolisen.\r\nMycket mer behöver naturligtvis göras, men åtskilligt\r\när på gång ute i landet i kampen mot våldet.\r\nHerr talman! Än en gång bifall till betänkandet\r\noch avslag på reservationerna!</pre><pre>Anf.  97  KIA ANDREASSON (mp) replik:\r\nHerr talman! Jag har en fråga till Margareta Sand-\r\ngren. När förhoppningsvis utredningen Kvinnofrid\r\näntligen kommer upp till behandling, hur kommer den\r\ndå att hanteras? Det är viktigt, eftersom den har en\r\nsådan bredd. Margareta Sandgren läste upp rubriker i\r\ndet som berörts av utredningen, och detta sträcker sig\r\növer många utskottsområden. Jag har hört ryktas att\r\npropositionen kommer att behandlas i arbetsmark-\r\nnadsutskottet, och jag blir rädd för att helheten då\r\nkommer att styckas upp på olika utskott, så att en del\r\nhamnar i socialutskottet, en del i justitieutskottet osv.\r\nDet blir då svårt att få den helhetssyn som alla här\r\nsäger sig vilja ha i frågor om våldsbrott. Jag skulle\r\nvilja ha besked om hur detta kommer att behandlas.\r\nProstitutionsutredningen var klar i mars 1995, och\r\nMargareta Sandgren säger här att den behöver över-\r\nvägas. Det har nu gått ganska lång tid. Hur lång ytter-\r\nligare tid behöver socialdemokraterna ha på sig för att\r\növerväga och ta ställning?</pre><pre>Anf.  98  MARGARETA SANDGREN (s) re-\r\nplik:\r\nHerr talman! Den proposition som kommer att\r\nläggas fram med anledning av betänkandet Kvinnofrid\r\nberör väldigt många olika områden. Det är vanligt att\r\nnågot departement blir ansvarigt, och jag utgår från\r\natt det är Arbetsmarknadsdepartementet som blir det,\r\neftersom det är jämställdhetsministern som har hand\r\nom frågan. Vi kommer emellertid att få yttra oss,\r\nförmodligen till socialutskottet. Vi hoppas att det\r\nskall bli en bra behandling och att man kommer att\r\nbeakta också de förslag som justitieutskottet kommer\r\natt lägga fram.\r\nProstitutionsutredningens betänkande är framlagt\r\nsedan lång tid tillbaka. Jag nämnde i mitt anförande\r\natt det gäller en fråga som inte är alldeles enkel. Det\r\nkan kanske vara ett av skälen till att det tar tid. Om vi\r\nblickar tillbaka finner vi att det sedan 1994 har varit\r\nen ganska stor arbetsbelastning på samtliga departe-\r\nment, med väldigt stora förändringar, och en del av\r\nförslagen tar tid att överväga och bereda.</pre><pre>Anf.  99  KIA ANDREASSON (mp) replik:\r\nHerr talman! Vi har sett att andra propositioner\r\nsom gäller rättsväsendet sprutas ut med en förfärlig\r\nfart. Det kan gälla omorganisationer och domstolsför-\r\nändringar - det är ingen hejd på detta. Men när det\r\ngäller den här frågan är departementet plötsligt över-\r\nhopat av arbete. Man kan väl ärligt säga att det kanske\r\nhandlar om en prioritetsfråga. De andra förslagen\r\ntjänar man pengar på, men det gäller här en mycket\r\nviktig ideologisk fråga.\r\nJag får väl vara nöjd med det första beskedet om\r\nbearbetningen av utredningen Kvinnofrid. Man kan\r\ndock, som sagt, inte bara se till enskildheter, utan att\r\nta hänsyn till alla de andra faktorerna. Vi bör verkli-\r\ngen försöka se till helheten.</pre><pre>Anf.  100  INGBRITT IRHAMMAR (c) re-\r\nplik:\r\nHerr talman! När Margareta Sandgren sade att det\r\när handling som gäller vaknade jag till. Jag tycker att\r\ndet är brist på handling från regeringens sida för vissa\r\nförslag där man absolut inte behöver vänta på ytterli-\r\ngare utredningar.\r\nJag har några frågor att ställa till Margareta Sand-\r\ngren. Vad finns det för skäl att över huvud taget av-\r\nvakta med krav på att det genomförs en brottsofferun-\r\ndersökning avseende våld mot kvinnor? Förslaget\r\nlades fram 1995, och innan dess lades det fram i mo-\r\ntioner. Är det någon som kan förklara det logiska i\r\ndetta? Är det någon som kan förklara det logiska i att\r\nsäga att för att få ett helhetsgrepp måste förslagen\r\nläggas fram i ett sammanhang? Vad är det logiska i att\r\nvänta med att tala om för polisen att göra bättre kön-\r\nsuppdelad statistik i fråga om våld mot kvinnor? Då\r\ngår forskningen bättre. Behöver det ta två tre år innan\r\nnågot sådant kan genomföras? Det skulle kunna göras\r\npå en vecka.</pre><pre>Anf.  101  MARGARETA SANDGREN (s)\r\nreplik:\r\nHerr talman! Den frågan skall Ingbritt Irhammar\r\negentligen ställa till departementet. Det kan man ju\r\ngöra via frågeinstitutet eller interpellationer.\r\nVarför tar det sådan tid? Jag antar att man ändå\r\nvill se en helhet och anta Kvinnovåldskommissionens\r\nbetänkande i ett sammanhang. Det är väl av den an-\r\nledningen man väntar på att reda ut de flesta av för-\r\nslagen i betänkandet.</pre><pre>Anf.  102  INGBRITT IRHAMMAR (c) re-\r\nplik:\r\nHerr talman! Jag skall inte lasta Margareta Sand-\r\ngren för en långsamhet från regeringens sida. Men\r\ntycker Margareta Sandgren själv att det är logiskt att\r\nvänta med att genomföra förslagen?</pre><pre>Anf.  103  ALICE ÅSTRÖM (v) replik:\r\nHerr talman! Jag har varit överens med det Marga-\r\nreta Sandgren har sagt.\r\nMen Margareta Sandgren tar upp frågan om reser-\r\nvation 5, Strafföreläggande vid misshandel mot kvin-\r\nnor. Jag har inte yrkat bifall till den reservationen,\r\noch jag tog inte heller upp den i mitt inlägg. Men när\r\nnu Margareta Sandgren tog upp frågan om den reser-\r\nvationen kan jag inte låta bli att kommentera.\r\nLagändringen om strafföreläggande kommer att\r\nträda i kraft den 1 juli 1997. Det innebär att åklagaren\r\nkan utfärda ett strafföreläggande beträffande gärning-\r\nar för vilka böter eller böter och fängelsestraff kan\r\ningå i straffskalan. I utskottets betänkande framgår\r\nföljande: \"Vad gäller misshandelsbrotten kan sägas att\r\nstrafföreläggande endast kan förekomma vid ringa\r\nmisshandel.\" På alla andra områden lyfter vi fram\r\nvikten av att skydda kvinnor, lyfter fram problemen\r\nmed denna typ av gärningar och att få stopp på dem i\r\nett tidigt skede. Jag har svårt att se att det går att ge-\r\nnomföra en förändring i en lagstiftning som kan inne-\r\nbära att män vid en ringa misshandel, som anmäls av\r\nkvinnan i ett tidigt skede, inte kommer att ställas inför\r\nrätta utan i stället får ett strafföreläggande från åkla-\r\ngaren. Det strider mot allt som vi försöker förhindra\r\nvåld mot kvinnor. Bara tanken på att detta skulle\r\nkunna inträffa!\r\nMargareta Sandgren att vi måste avvakta och se\r\nhur utfallet blir. Denna lagändring träder i kraft den 1\r\njuli. Jag önskar att det sker en ändring så att ett fall av\r\ndetta slag inte kan ske.</pre><pre>Anf.  104  MARGARETA SANDGREN (s)\r\nreplik:\r\nHerr talman! Jag ber om ursäkt, men jag noterade\r\ninte att Alice Åström yrkade bifall till reservationen.\r\nAlice Åström har tagit upp denna fråga tidigare.\r\nVi kan inte se från utskottets sida att det skulle vara\r\nfråga om strafföreläggande vid misshandel av kvin-\r\nnor. Jag vet inte om Alice Åström har några belägg\r\nför att så skulle vara fallet. Då får vi naturligtvis titta\r\npå dem. Men normalt skall föreläggande inte före-\r\nkomma.</pre><pre>Anf.  105  ALICE ÅSTRÖM (v) replik:\r\nHerr talman! Jag har inget belägg för att något\r\nkommer att inträffa. Det finns inga exempel.\r\nLagstiftningen är könsneutral. Åklagaren kommer\r\nvid en ringa misshandel att ta ställning till frågan om\r\ndet skall utdömas böter eller fängelsestraff och om det\r\nkan bli en villkorlig dom. Åklagaren kommer med\r\ndenna lagstiftning om strafföreläggande inte att väga\r\nin aspekten om det är en kvinna som gör en anmälan i\r\nett tidigt skede när det är fråga om ringa misshandel.\r\nDå finns inga frågetecken. Vid ringa misshandel blir\r\ndet denna straffskala. Våld mot kvinnor kommer att\r\nbehandlas på samma sätt av åklagaren. Han kommer\r\ninte att göra skillnad, och det skall han inte göra hel-\r\nler, när lagstiftningen inte är utformad på ett sådant\r\nsätt att dessa fall uppmärksammas.\r\nJag önskar att vi när förändringen behandlades ti-\r\ndigare i justitieutskottet - och nu när vi har lyft fram\r\nfrågor om våld och kvinnomisshandel - också hade\r\nsett till att det inte skall vara strafföreläggande för\r\nvissa typer av våld. Ringa misshandel, även mot kvin-\r\nnor, kommer att falla under strafföreläggande. Det är\r\nolyckligt i kampen mot våldet.</pre><pre>Anf.  106  MARGARETA SANDGREN (s)\r\nreplik:\r\nHerr talman! Låt oss följa frågan så får vi åter-\r\nkomma senare. Vi har ju ett sådant uppdrag att vi\r\nskall följa upp de beslut vi har fattat. Om vi kan befa-\r\nra att det blir som Alice Åström säger, får vi natur-\r\nligtvis titta litet närmare på den frågan.</pre><pre>Anf.  107  GUN HELLSVIK (m) replik:\r\nHerr talman! Margareta Sandgren påpekade helt\r\nkorrekt i sitt anförande att vi moderater och socialde-\r\nmokraterna har kommit fram till samma slutsats när\r\ndet gäller ställningstagandet rörande Kvinnovålds-\r\nkommissionens förslag. Vi vill avvakta med ett ställ-\r\nningstagande. Margareta Sandgren påpekade att vi\r\nskilde oss åt på en punkt i fråga om motiveringen.\r\nSocialdemokraterna har som enda motivering att\r\navvakta beredningen av förslaget. Vi moderater har\r\ndärutöver påpekat att för att en del av förslaget över\r\nhuvud taget skall kunna verkställas i framtiden krävs\r\ndet också extra resurser. Det gäller främst den typ av\r\nförslag som innebär en snabbare handläggning vid\r\nmisshandel av kvinnor.\r\nMargareta Sandgren tycker att detta är onödigt.\r\nJag utgår från att Margareta Sandgren anser att poli-\r\nsen i dag har tillräckliga resurser. Om det är så, borde\r\nMargareta Sandgren läsa tidningarna ordentligt. Vi\r\nkan där se att polisen snart i vissa ärenden inte ens\r\nhinner ta upp anmälningar, än mindre göra några\r\nutredningar.\r\nMed anledning av vårt motiv, och eftersom jag\r\ntror att Margareta Sandgren ser att det finns ett re-\r\nsursbehov, undrar jag vilka ärenden Margareta Sand-\r\ngren är beredd att nedprioritera om hanteringen av\r\nvåld mot kvinnor skall upprioriteras.</pre><pre>Anf.  108  MARGARETA SANDGREN (s)\r\nreplik:\r\nHerr talman! Eftersom utskottet inte tar ställning\r\ntill de enskilda förslagen finns det inte heller någon\r\nanledning att göra någon prioritering. Självfallet\r\nkommer en del av förslagen att kräva extra resurser,\r\nmen de skall också finansieras. Det kommer att anges\r\nvid den tidpunkten. Det finns ingen anledning när vi\r\ninte tar ställning till sakfrågorna eller de särskilda\r\nförslagen att ta ställning till finansieringen.</pre><pre>Anf.  109  GUN HELLSVIK (m) replik:\r\nHerr talman! Jag hade haft full respekt för det sättet\r\natt resonera om utgångspunkten hade varit att vi anser\r\natt förslagen är ointressanta. Då är det inte aktuellt att\r\ni framtiden lägga resurser på förslagen. Men när man\r\nhänvisar enbart till beredningen låter man påskina att\r\ndet finns ett visst intresse för att förslagen till större\r\neller mindre delar kommer att genomföras. Och då\r\nmenar jag att man som representant i justitieutskottet\r\nhar ett ansvar att påpeka att det kommer att krävas\r\nextra resurser. Om man inte gör det döljer man an-\r\ntingen det här behovet eller vad man egentligen tycker\r\nom Kvinnovåldskommissionens förslag.</pre><pre>Anf.  110  MARGARETA SANDGREN (s)\r\nreplik:\r\nHerr talman! Jag sade just att det säkert kommer\r\natt krävas resurser, men då kommer det också att\r\nanvisas pengar för att vi skall kunna genomföra dessa\r\nförslag. Men låt oss återkomma till det när förslaget\r\nfrån regeringen kommer.</pre><pre>Anf.  111  INGER SEGELSTRÖM (s):\r\nHerr talman! Jag har begärt ordet med anledning\r\nav den tvärpolitiska kvinnomotionen, Ju718, om kri-\r\nminalisering av de prostituerades kunder, torskarna.\r\nJag vet inte om det beror på att jag är ny i riksda-\r\ngen och van att arbeta på ett annat sätt, men jag för-\r\nstår inte riktigt varför utskottet inte kunde vänta med\r\nbehandlingen av den här motionen tills propositionen\r\nkommer till utskottet. Det har jag föreslagit, och det\r\nhade gått att göra genom en bordläggning. När vi\r\nskrev den här tvärpolitiska kvinnomotionen sades det\r\natt propositionen skulle komma just våren 1997.\r\nMed den här behandlingsordningen är det omöjligt\r\nför riksdagen att göra en bedömning i sakfrågan,\r\neftersom utskottet inte har analyserat motionen, fram-\r\nför allt inte vad gäller de juridiska aspekterna.\r\nJag ger mig inte, utan jag kommer att fortsätta den\r\nhär debatten på den partikongress som Socialdemo-\r\nkraterna håller i september. Jag har partiet i Stock-\r\nholm med mig, och vi har skickat in en motion som\r\nhandlar just om en kriminalisering av torskarna. Jag\r\nhoppas att utskottet i sin behandling av propositionen\r\nsenare ger oss ett bra beslutsunderlag, där man står\r\nfast vid de idéer som vi kan läsa om i dagens betän-\r\nkande och som utskottet tidigare gett uttryck för.\r\nÅr 1992 sade man i utskottet att ytterligare åtgär-\r\nder mot prostitutionen borde övervägas och att en\r\nsådan åtgärd skulle kunna vara att kriminalisera pro-\r\nstitutionen. Frågan om den juridiska hanteringen ville\r\nman få ytterligare belyst. Därför gjorde man ett till-\r\nkännagivande, vilket var en seger, tycker jag.\r\nMen motionen handlar om kriminalisering av\r\nkunderna. Vi kvinnor från alla partier utom Modera-\r\nterna har sagt att det inte är acceptabelt att vi i värl-\r\ndens mest jämställda parlament kan tillåta att man kan\r\nköpa kvinnor för pengar.\r\nHerr talman! Jag kommer i voteringen strax att\r\navstå från att rösta för motionen Ju718 med anledning\r\nav det jag just har anfört.</pre><pre>Anf.  112  GUN HELLSVIK (m) replik:\r\nHerr talman! Eftersom Inger Segelström undrade\r\növer utskottets hantering ser jag mig förpliktad att\r\nkommentera denna. Jag tycker i och för sig att Inger\r\nSegelströms frågeställning är egendomlig. Jag har för\r\nmig att om man väcker en motion under allmänna\r\nmotionstiden förväntar man sig att den skall behand-\r\nlas under riksdagsåret. Inger Segelström tycks inte ha\r\nförväntat sig det och påpekar dessutom att man väckt\r\nmotionen på grund av att en proposition skulle kom-\r\nma under våren och motionen då skulle behandlas i\r\nsamband med denna. Men då förstår inte jag varför\r\nman inte väntade med att väcka motionen tills pro-\r\npositionen kom!</pre><pre>Anf.  113  INGER SEGELSTRÖM (s) re-\r\nplik:\r\nHerr talman! När vi lade fram den här motionen i\r\nhöstas sades det att propositionen skulle komma våren\r\n1997. Eftersom den nu inte gör det hade det varit\r\nklädsamt om utskottet åtminstone hade behandlat\r\nmotionen så att vi haft ett underlag när propositionen\r\nkommer. Om utskottet inte ville göra det för att det\r\nskulle komma en proposition kunde man ha sagt att\r\nmotionen kanske borde bordläggas, i och med att\r\nmotionen företräder en annan syn än den som finns i\r\nutredningen. Det är därför det är så svårt för riksda-\r\ngen att ta ställning i frågan i dag. I motionen tycker\r\nman någonting annat än i utredningen.</pre><pre>Anf.  114  GUN HELLSVIK (m) replik:\r\nHerr talman! Det här blir en väldigt formell dis-\r\nkussion, och om vi håller oss till det formella har\r\nutskottet knappast gjort något galet. Det viktiga är ju\r\nändå att Inger Segelström och övriga har full möjlig-\r\nhet att återkomma när propositionen väl kommer och\r\nfå den behandling av sin motion som de tydligen\r\nönskar.</pre><pre>Anf.  115  KIA ANDREASSON (mp):\r\nHerr talman! Vad jag förstår av Inger Segelströms\r\nanförande tycker hon att detta borde genomföras. Hon\r\när fortfarande med på det. Därför förvånar det mig att\r\nInger Segelström då inte visar på vikten av det hela\r\noch röstar för reservationen i syfte att skynda på re-\r\ngeringen. Det är en propp att vi måste vänta så länge.\r\nSom jag sade har utredningen varit klar sedan mars\r\n1995. Ändå har man inte kunnat ta ställning så att vi\r\nkan behandla frågan ordentligt.\r\nNär frågan nu är uppe och så många partier står\r\nbakom detta, trodde jag absolut att vi nu kunde visa\r\nvar vi kvinnor står någonstans och gemensamt rösta\r\nför reservationen. Det är tragiskt att det nu inte blir så.\r\nAtt avstå är inte alls samma sak.</pre><pre>Anf.  116  INGER SEGELSTRÖM (s):\r\nHerr talman! Det är just för att vi s-kvinnor har en\r\nannan åsikt än utredningen som det vore på sin plats\r\natt få en sakbedömning i den här frågan, Kia Andreas-\r\nson! Vi har inte diskuterat den juridiska bedömning-\r\nen. Det är för mycket begärt att riksdagen skall ta\r\nställning i en sådan speciell fråga nu. Vi har ju slitit i\r\nså många år med principfrågan. Vi har inte olika\r\nåsikter när det gäller att vilja kriminalisera. Jag är\r\nupprörd över riksdagens behandling av frågan.\r\nOm utskottet hade tyckt detsamma som i motionen\r\nhade man kunnat göra en bedömning av de juridiska\r\naspekterna, men det har man inte gjort. Jag kan lova\r\nbåde Kia Andreasson och de andra kvinnorna som\r\nvarit med i debatten i dag att om propositionen inte\r\ngår vår väg - enligt motionen som alla utom moderat-\r\nkvinnorna har ställt sig bakom - är det dags för den\r\nsamlade ordningen. Men i dag har vi inte det underla-\r\nget.</pre><pre>Anf.  117  KIA ANDREASSON (mp):\r\nHerr talman! Jag ser inte problemet som riksda-\r\ngens. Det är där vi skiljer oss åt. Det är inte riksda-\r\ngens problem att vi inte fått någon proposition, utan\r\ndet är helt och hållet regeringens fel. Regeringen har\r\nfått en utredning att ta ställning till. Hur lång tid skall\r\ndet ta? Det är frågan. Skall vi vänta i fem år till? Skall\r\nvi skjuta upp motionsförslagen i väntan på att rege-\r\nringen kommer med ett förslag? Jag tycker att riksda-\r\ngen gör rätt i att skynda på och visa att vi är många\r\nhär som vill ha en ändring till stånd - förhoppningsvis\r\nde flesta av kvinnorna. Vi kan inte sitta med armarna i\r\nkors och vänta på att regeringen skall komma med\r\nförslaget.</pre><pre>Anf.  118  INGER SEGELSTRÖM (s):\r\nHerr talman! Det är inte regeringen som ansvarar\r\nför motionerna som vi ledamöter väcker i riksdagen.\r\nDet är faktiskt utskottets ansvar. Regeringen skall\r\nlägga fram en proposition, och den har vi inte fått.\r\nMen detta är en motion som utskottet har att ta fram\r\nett underlag utifrån. Utskottet hade kunnat svara på\r\ndetta eller tagit fram någonting annat. Men det under-\r\nlaget har vi inte fått i dag. Det saknas ett underlag att\r\nta ställning till i denna stora fråga. Vi tycker inte\r\nolika. Vi vill har en kriminalisering av torskarna, men\r\nvi har inget beslutsunderlag. Det har inte utskottet\r\ntagit fram.</pre><pre>Anf.  119  KIA ANDREASSON (mp):\r\nHerr talman! Jag vill upprepa att det inte är utskot-\r\ntet som har gjort något fel. Utskottet har behandlat\r\nmotionen enligt sedvanliga regler. Utskottet har be-\r\nhandlat denna motion och majoriteten har kommit till\r\nslutsatsen att det skall stå att vi väntar på regeringens\r\nförslag och utredningen.\r\nAtt så många partier reserverat sig beror på att vi\r\ninte är nöjda med utskottsmajoritetens arbete med\r\ndenna motion.\r\nDet är så det sedvanliga arbetet går till. Jag kan\r\nalltså inte förstå argumenteringen. Eftersom vi inte\r\ntyckte att utskottsmajoriteten behandlade denna mo-\r\ntion riktigt skrev vi den här reservationen. Nu är\r\nplötsligt de socialdemokratiska kvinnorna inte med på\r\nden.</pre><pre>Överläggningen var härmed avslutad.\r\n(Beslut fattades efter 11 §.)</pre><pre>6 §  Ungdomsbrott</pre><pre>Föredrogs\r\nJustitieutskottets betänkande 1996/97:JuU12\r\nUngdomsbrott</pre><pre>Anf.  120  GUN HELLSVIK (m):\r\nHerr talman! Ungdomsbrottsligheten är ett allvar-\r\nligt problem. Vi får alltför ofta kännedom om allvar-\r\nliga brott som begås av unga mot unga. Jag vill tro att\r\nalla anser att en av kriminalpolitikens allra viktigaste\r\nuppgifter är att skapa förutsättningar för att samhället\r\nskall kunna fånga upp och tillrättaföra unga männi-\r\nskor som annars riskerar att fastna i drogmissbruk,\r\nbrottslighet och misär. Jag vill också tro att alla inser\r\natt vi inte har något fungerande sätt att hantera de\r\nunga som begår riktigt grova brott i dag. Detta vill jag\r\ntro på grund av att alla säger så. Men vad görs?\r\nI dag för vi i alla fall en debatt om ungdoms-\r\nbrottslighet. Men den borde inte som grund enbart ha\r\nmotioner från allmänna motionstiden. Regeringens\r\npassivitet i denna fråga är skrämmande. Från Justitie-\r\ndepartementet har gång på gång under lång tid utlo-\r\nvats ett förslag till ersättning av den straffrättsliga\r\npåföljden \"överlämnande till vård enligt socialtjänst-\r\nlagen\". Detta förslag har hela tiden, enligt uttalandet,\r\nskolat komma mycket snart. Men månaderna har gått.\r\nI måndags damp det äntligen ned - om man nu kan\r\nsäga \"äntligen\" när man talar om ett så misslyckat\r\nförslag. Det är egentligen värt en egen debatt. Låt det\r\nalltså tas upp i en senare debatt, även om jag inte kan\r\nlåta bli att något beröra det nya förslaget.\r\nEftersom vi nu inte har ett regeringsförslag som\r\ngrund för dagens debatt är det desto mer glädjande att\r\ndet finns åtskilliga motioner. Det visar att i varje fall\r\nriksdagsledamöter inser vikten av att vi finner bättre\r\nformer för att hindra unga människor från att hamna i\r\nkriminalitet.\r\nEtt gammalt ordspråk lyder: Den som börjar med\r\nen knappnål slutar med en silverskål. Det är säkert\r\ninte svårt att få de flesta att hålla med om att detta\r\ntalesätt ger en korrekt bild av verkligheten. Trots att\r\nordspråket ger uttryck för något vi vet är sant har\r\nsvensk politik inte med någon bredd tagit till sig dess\r\ninnebörd. Stölden av knappnålen bagatelliseras, och\r\nvägen jämnas för en fortsatt färd mot silverskålen. Det\r\när hög tid att tänka om, och inrikta krafterna mot våra\r\nunga. Skall vi lyckas fånga och återföra de goda nor-\r\nmerna måste vi ta vara på de krafter som har störst\r\nmöjlighet att forma och påverka våra barn.\r\nBland dessa krafter är den viktigaste föräldrarna.\r\nFöräldrar - i stort sett hur de än ytligt fungerar - är\r\noersättliga som normöverförare. En färsk rapport från\r\nBRÅ om svenska folket om brott och brottsförebyg-\r\ngande åtgärder visar att så gott som alla svenskar\r\nanser att det är just föräldrarna som har ett stort an-\r\nsvar som brottsförebyggare. Jag utgår från att ingen är\r\nberedd att underkänna den kunskap om fostran som\r\nfinns hos människor som alla har varit barn och i de\r\nflesta fall dessutom själva är föräldrar.\r\nOm brottsligheten skall kunna bemästras måste\r\nalltså kriminalpolitiken utgå från föräldrarnas betydel-\r\nse och måste också, kombinerad med t.ex. social-,\r\nskol- och familjepolitiken bygga på en helhetssyn.\r\nÅtgärder som bidrar till ett tryggare samhälle och\r\nminskad segregation är viktiga inslag i brottsbe-\r\nkämpningen.\r\nDet offentliga systemet i regelverk och i tillämp-\r\nning bör utformas efter samma principer som vi till-\r\nlämpar i god uppfostran. Enligt Moderata samlings-\r\npartiets uppfattning bör regeringen snarast ta initiativ\r\ntill en bred kartläggning av hur nuvarande lagstiftning\r\nallmänt sett kan förbättras i syfte att tydliggöra och\r\nstärka föräldrars och andra vårdnadshavares ansvar i\r\nrollen som goda fostrare, normöverförare och brotts-\r\nförebyggare.\r\nEnligt lagen om unga lagöverträdare skall vård-\r\nnadshavare normalt informeras när en person under\r\n18 år begår brott. Vårdnadshavaren skall kallas till\r\nförhöret och också informeras om tid och plats för\r\nrättegången. I samma lag stadgas att företrädare för\r\nsocialtjänsten skall närvara vid förhöret. Dessa stad-\r\nganden ger uttryck för allvarliga brister i synen på\r\nföräldrar och deras roll.\r\nDen första bristen är att det inte räcker att vara\r\nförälder för att få information eller bli kallad. Föräld-\r\nrar är alltså inte betraktade som delaktiga i vårdnaden,\r\noch inte heller som betydelsefulla för den unge.\r\nDen andra bristen är att lagen föreskriver att vård-\r\nnadshavare skall kallas till förhör, men att tjänsteman\r\nfrån socialtjänsten skall vara närvarande.\r\nDen tredje bristen är att föräldrar inte ens behöver\r\nkallas till rättegång.\r\nDenna utformning ger lätt intrycket av att social-\r\narbetare är viktigare än föräldrar. Den unge uppfattar\r\ninte detta förhållande i den vuxnes perspektiv, utan\r\nriskerar att se icke-vårdnadshavarens frånvaro som ett\r\nbevis för förälderns bristande engagemang. Enligt\r\nModerata samlingspartiets uppfattning bör föräldrar\r\nkallas oberoende av om de är vårdnadshavare eller ej.\r\nLagen bör uttryckligen föreskriva en skyldighet för\r\nföräldrar att närvara både vid förhör och vid rätte-\r\ngång.\r\nLagen om unga lagöverträdare föreskriver även att\r\nvårdnadshavare är berättigade till ersättning enligt\r\nsamma regler som gäller för vittnen. Enligt Modera-\r\nternas uppfattning ingår det i föräldrarollen att aktivt\r\ndelta när barnet försatt sig i svårigheter. Föräldrarnas\r\nnärvaro bör främst ses som väsentlig för barnet, och\r\ninte för det allmänna. Rätten till ersättning för instäl-\r\nlelse bör därför slopas för föräldrar.\r\nDet finns flera sätt att stödja föräldrar eller andra\r\nvårdnadshavare som av olika skäl upplever att de inte\r\nfullt ut i alla situationer klarar att leva upp till det\r\nansvarstagande som fostrarrollen kräver. Ett sätt kan\r\nvara att införa laglig rätt att begära hjälp av polis eller\r\nsocialtjänst med att få hem sitt barn när barnet vistas\r\nute sena kvällar utan föräldrars eller annan vårdnads-\r\nhavares tillåtelse. Införande av rätt till stöd då föräld-\r\nrar beslutat att barnet inte får vara ute skulle vara ett\r\nkomplement till det utökade skadeståndsansvar som i\r\ndag åvilar den förälder som uppsåtligen eller av oakt-\r\nsamhet brister i uppsikten över sitt barn. Införandet av\r\nett föräldrastyrt utegångsförbud skulle kunna tjäna\r\nflera goda syften.\r\nSom ett svar på senare tids varningar från såväl\r\nmedicinsk expertis som från tull och polis om att\r\nnarkotikamissbruket successivt ökar bland unga\r\nmänniskor och om att narkotikadebuten kryper ned i\r\nåldrarna måste samhällets positioner mot narkotikan\r\nflyttas fram ytterligare. Enligt Moderaternas uppfatt-\r\nning bör polisen få rätt att utföra blod- och urinprov\r\näven på personer under 15 år när misstanke föreligger\r\nom att den unge använt narkotika. Denna åtgärd be-\r\nhöver kompletteras med åtskilliga andra.\r\nBl.a. lämnar regeringens agerande inom EU\r\nmycket övrigt att önska. Justitieministern borde ex-\r\nempelvis lyssna på kommissionären Anita Gradin och\r\nstödja henne i hennes ansträngningar att stärka kam-\r\npen mot narkotika i Europa.\r\nVid ett flertal tillfällen under de senaste 12 måna-\r\nderna har jag med socialministern tagit upp behovet\r\nav att informera föräldrar om narkotika. Vi måste vara\r\nmedvetna om att för den unge är frågan om narkoti-\r\nkabruk för egen del oftast avlägsen och förhopp-\r\nningsvis främmande när information ges till den unge.\r\nDäremot har föräldrar ofta bristfälliga kunskaper om\r\nnarkotika, dess symtom och verkningar. Detta är en\r\nallvarlig brist, eftersom föräldrarna är de som finns\r\ntill hands när den unge eventuellt prövar på narkotika.\r\nMöjligheterna att på ett tidigt stadium upptäcka ett\r\nbruk är störst om föräldrarna har tillräckliga kunska-\r\nper. Därför borde regeringen skyndsamt ta initiativ till\r\natt förbättra informationen till föräldrar om narkoti-\r\nkamissbrukets symtom och verkningar. Eftersom\r\nsocialministern vid våra diskussioner enbart instämt i\r\nbehovet, men inte tagit några initiativ, har vi modera-\r\nter på eget initiativ påbörjat en informationskampanj\r\ntill föräldrar. Tyvärr har vi inte Regeringskansliets\r\nresurser, så vårt krav på regeringen står kvar.\r\nDe senaste årens brutala våldshändelser har på\r\nnytt väckt frågan om medievåldets betydelse för ut-\r\nvecklingen av våldstendenser bland barn och ungdo-\r\nmar. Det finns starka önskemål om att ta avstånd från\r\nyttringar som uppmuntrar till människoförakt och\r\nvåld. Speciellt känsligt är det förstås när barn och\r\nungdomar som ännu inte har hunnit bilda sig en färdig\r\nmoraluppfattning möter meningslöst våld i olika for-\r\nmer. Vi moderater är motståndare till att införa censur\r\noch förbud. Anledningen är att vi är övertygade om\r\natt förbud inte är den bästa lösningen på den här sor-\r\ntens problem. När det gäller videovåldet anser vi att\r\ndet primära bör vara att föräldrar och andra vuxna i\r\nde ungas närhet försöker förstärka barns naturliga\r\navståndstagande till våld.\r\nEtt viktigt bidrag är att effektivisera videohandlar-\r\nnas ansvar i 16 kap. § 10 c i brottsbalken om otillåten\r\nutlämning av film eller videogram. Enligt bestämmel-\r\nsen är det bl.a. straffbart att till barn under 15 år läm-\r\nna ut videogram med våldsskildringar om inte bio-\r\ngrafbyrån godkänt visning för denna ålderskategori.\r\nDenna regel tillämpas emellertid knappast i praktiken.\r\nDet åligger videohandlaren att kontrollera åldern, men\r\nså sker dessvärre inte alltid. Detta är mycket oroande.\r\nDärför har vi föreslagit att regeringen får i upp-\r\ndrag att verka för en effektivisering av de nuvarande\r\nstraffbestämmelserna. Vi har drivit denna fråga tidiga-\r\nre, och vi kan i alla fall glädja oss åt att vi nu inte\r\nlängre är ensamma. Tyvärr verkar det emellertid som\r\nom en majoritet inte tycker att frågan är viktig.\r\nDet har länge varit ett moderat krav att även den\r\nsom är under 15 år och skäligen misstänkt för brott\r\nskall registreras. Det är av stor betydelse för polisens\r\nkartläggning av brott och brottsbekämpningen i stort\r\natt även brott som begås av minderåriga lagöverträda-\r\nre kan omfattas av polisens misstankeregister. Där-\r\nmed skulle bl.a. möjligheterna till snabba ingripande\r\nmot unga som är på väg att spåra ur förbättras betyd-\r\nligt. Vidare skulle en registrering möjliggöra en mer\r\nrättvisande statistik över brott som begås av barn\r\nunder 15 år.\r\nEftersom vi kan notera att vi börjar få ett visst stöd\r\nför det senare skälet för registrering kommer vi inte\r\natt misströsta utan fortsätta att arbeta för genomföran-\r\ndet av denna pusselbit i det brottsförebyggande arbe-\r\ntet, trots förväntat nederlag i dag.\r\nPå Nya Zeeland har man sedan 1989 tillämpat ett\r\nsystem för unga lagöverträdare som syftar till att lära\r\nunga att ta ansvar för sina handlingar utan att domstol\r\noch kriminalvård behöver bli involverade. Detta sker i\r\nform av s.k. familjegruppskonferenser. I en sådan,\r\nsom skall äga rum kort tid efter brottet och som förut-\r\nsätter att den unge erkänt, deltar gärningsman, föräld-\r\nrar och andra närstående samt offret och till offret\r\nnärstående. Vid familjegruppskonferensen kan en\r\növerenskommelse träffas som sedan enbart stadfästs\r\nav domstol. Fördelar med familjegruppskonferensen\r\nsom särskilt kan framhållas är att den unge tvingas se\r\nsin egen roll, att föräldrarna involveras som huvudak-\r\ntörer och att andra personer i den unges närhet blir\r\nmedaktörer.\r\nPå en del håll i Sverige har den nyzeeländska mo-\r\ndellen blivit förebild för s.k. familjerådslag. Enligt vår\r\nmening bör regeringen nu gå vidare och ta initiativ till\r\nen försöksverksamhet med efterföljande utvärdering.\r\nHelt uppenbart tycker inte regeringen så, men det är i\r\nalla fall glädjande att fem av riksdagens partier nu\r\nställer sig bakom det förslag vi moderater hittills varit\r\nensamma om. Vi hoppas att inte alltför många barn\r\nhinner hamna snett innan en majoritet har insett vikten\r\nav familjegruppskonferensen.\r\nVad som verkligen är glädjande är att ett enigt\r\njustitieutskott föreslår att riksdagen beslutar om ett\r\ntillkännagivande rörande medling. Under de borgerli-\r\nga regeringsåren fick riksåklagaren i uppdrag att utar-\r\nbeta en modell för s.k. medlingsverksamhet. Redo-\r\nvisningen, som skulle ske i oktober 1994, sköts länge\r\npå framtiden och när den väl kom motsatte sig justi-\r\ntieministern en utvidgning av den pågående försöks-\r\nverksamheten med motiveringen att vi ännu vet för\r\nlitet om när och hur medling bör användas. Medling\r\när något vi vet mycket om, och vi kan få veta ännu\r\nmer om medling om vi ser oss omkring utanför lan-\r\ndets gränser. Medling är dessutom något alla männi-\r\nskor förstår eftersom det är det sätt på vilket vi nor-\r\nmalt löser våra egna konflikter med våra medmänni-\r\nskor. Det gäller även många gånger då vår konflikt\r\ngrundar sig på ett brott.\r\nJustitieutskottet känner sig som väl är inte främ-\r\nmande för medling och föreslår därför att regeringen\r\nuppmanas att genast utarbeta en samordnad och rik-\r\nstäckande fortsatt försöksverksamhet för medling.\r\nDet borde vara en självklarhet att det allmänna\r\nmed olika åtgärder ingriper på ett tidigt stadium för\r\natt hindra en ung människa från att fortsätta på en\r\nbrottslig bana. Så är emellertid inte fallet. Reaktionen\r\nkommer ofta sent och saknar verkan. Inte sällan\r\növerlämnas en ung brottsling enbart till socialtjänsten\r\nför vård. I sämsta fall saknar denna vård relevant\r\ninnehåll och den unge upplever att han fått samhällets\r\ntillstånd att fortsätta begå brott. Först då den brottsli-\r\nga verksamheten har pågått tillräckligt lång tid eller\r\ntagit sig synnerligen allvarlig form upptäcker den\r\nunge att han döms till fängelse.\r\nEtt sådant system är minst sagt otillfredsställande,\r\noch det är därför mycket beklagligt att regeringen,\r\nmed stöd av bl.a. Vänsterpartiet, i december 1994\r\nmotsatte sig de planerade förändringar av straff för\r\nunga som den borgerliga regeringen varit överens om\r\noch som byggde på ett enigt förslag från Ungdoms-\r\nbrottskommittén. Vår förhoppning har varit att den\r\nnuvarande regeringen skulle inse betydelsen av ett\r\nändrat, tydligt och konsekvent påföljdssystem för\r\nungdomar - inte för någon annans skull än för våra\r\nungas.\r\nVi moderater föreslår att påföljden överlämnande\r\ntill vård enligt socialtjänstlagen utmönstras som\r\nstraffrättslig påföljd och att särskilda kriminalvårds-\r\nhem för unga införs. Vi vill också se ett villkorligt\r\nfrihetsberövande enligt en ryggsäcksmodell. Det för-\r\nslag som presenterades från Justitiedepartementet i\r\nmåndags tillgodoser emellertid inte några av de behov\r\nvi länge pekat på och föreslagit åtgärder för att tillgo-\r\ndose och som dessutom Ungdomsbrottskommittén\r\nenigt har ställt sig bakom. Justitiedepartementets\r\nförslag innebär att överlämnande till vård enligt so-\r\ncialtjänstlagen finns kvar. Var blev tydligheten av?\r\nDepartementets förslag innebär dessutom införan-\r\nde av en ny straffrättslig form, nämligen överlämnan-\r\nde till vård vid särskilt ungdomshem. Vad är då ett\r\nungdomshem, vid vilket straffet skall avtjänas? Jo,\r\ningenting annat än ett § 12-hem. Vilket vårdbehov\r\nskall föreligga för att man skall dömas till denna\r\n\"nya\" vårdform? I promemorian står: \"Den unges\r\nbehov av vård skall inte tillmätas någon betydelse vid\r\npåföljdsbestämningen.\"\r\nDet som även för en vuxen hittills varit otydligt\r\nblir med det nya förslaget från Justitiedepartementet\r\ntotalt förvirrande. Det gör det extra viktigt att vi mo-\r\nderater i dag yrkar bifall till vår reservation 8 rörande\r\npåföljder för unga lagöverträdare. Vi står naturligtvis\r\nbakom samtliga våra reservationer men nöjer oss med\r\natt yrka bifall till reservation 8.</pre><pre>Anf.  121  Andre vice talman GÖREL\r\nTHURDIN (c):\r\nHerr talman! Först vill jag å Centerns vägnar utta-\r\nla tillfredsställde över det som även Gun Hellsvik tog\r\nupp, nämligen att det i det här betänkandet har skrivits\r\npositivt och uppfordrande om medlingsverksamhet för\r\nunga lagöverträdare. Vi har stridit för detta i många\r\når, och nu kan vi se att trägen vinner i riksdagen mel-\r\nlan varven. Det går att få igenom förslag varefter, och\r\ndet kan ju vara positivt.\r\nNär jag har funderat litet grand över medlings-\r\nverksamheten kom det ganska fort en association till\r\nhur det var när jag var barn. När jag växte upp var det\r\nväldigt vanligt att man tvingades att be om förlåtelse\r\nom man hade gjort något dumt. Det började väldigt\r\ntidigt. Jag har försökt detta även med mina egna barn.\r\nOm de har gjort något dumt mot någon eller haft\r\nsönder något måste de be om förlåtelse och se om\r\nsaker och ting kan rättas till. Detta måste börja tidigt.\r\nDet är ingenting som man kan börja med när barnen\r\nkommer upp i tonåren och eventuellt börjar bli be-\r\nsvärliga och man börjar ha väldiga diskussioner med\r\ndem. Man måste markera detta mycket tidigt. Då\r\nbehöver det kanske inte bli mer än att man måste be\r\nom förlåtelse i stället för att det blir svåra påföljder\r\näven för andra människor innan det är färdigt och sår\r\nsom kanske har mycket svårt att läka. Jag vill markera\r\natt det är viktigt att vi allihop står bakom den här\r\nformen av reparation.\r\nI Centerns reservation 1 betonar vi också detta\r\nmed en fungerande normbildning. Man kan hålla\r\nlånga utläggningar om vad det skall innehålla. Famil-\r\njen och föräldrarna har naturligtvis det grundläggande\r\nansvaret. Det är ju där barnet finns, och det är där\r\nman har ett utpekat ansvar för barnet.\r\nDet är klart att vi måste föra en diskussion i hela\r\nsamhället om vilka normer som skall gälla. Det tror\r\njag att vi har gjort för litet. Hela samhället måste delta\r\ni den här debatten. Det skall inte ske bara här i riks-\r\ndagen eller inför ett beslut, utan det är någonting som\r\nman ständigt måste diskutera. Vilka normer måste\r\ngälla för att vi skall kunna leva samman som männi-\r\nskor på ett bra sätt?\r\nVi har naturligtvis ett ansvar allihop. Vi har ett an-\r\nsvar att stötta föräldrar. Man kan förstå hur svårt det\r\nkan vara för unga föräldrar att ha små barn. Det upp-\r\nstår problem, och de har inget stöd. De har kanske\r\ninte några far- eller morföräldrar. Det vet man ju inte.\r\nDe har kanske inte kontakt med några vuxna. Då finns\r\ndet faktiskt ett ansvar i samhället runt omkring som vi\r\nmåste ta för att stötta dessa unga föräldrar. Det hand-\r\nlar om att åstadkomma frivillig föräldrasamverkan.\r\nJag har sett att nu när unga människor får barn får\r\nde träffa andra unga föräldrar för att tillsammans\r\ndiskutera barnets utveckling, hur det går och hur de\r\nupplever situationen. Det är också sådana här positiva\r\nsaker som ingår i normbildningen.\r\nSkolan har naturligtvis också ett stort ansvar. Där\r\nvistas ju barnen länge och under lång tid under dagen.\r\nDär är de för att lära sig olika saker. Då måste de\r\nockså lära sig etik och moral. De måste lära sig vad\r\nsom är rätt och fel. Det är viktigt att även lärare tar\r\nställning och visar var de står i de här frågorna. Det\r\nkan nog variera väldigt mycket mellan olika personer.\r\nJag tänker på en utredning som Rädda Barnen\r\ntagit fram, där det framgår att barn och unga saknar\r\nvuxenkontakter. Man kan ju förstå att det inte blir så\r\nmycket bevänt med normbildningen om de inte har\r\nnågon att diskutera frågorna med. Den normlöshet\r\nsom det talas så mycket om, som vi från Centern\r\nockså har pekat på, kanske beror på att vi inte tar på\r\noss ansvaret som vuxna, tar på oss det ledarskap som\r\nmånga av oss har att utöva, för att normbildningen\r\nskall åstadkommas.\r\nVi pratar ofta om att normlösheten breder ut sig,\r\nsom om den gjorde det av sig själv. Men det är klart\r\natt vi vuxna i så fall är involverade i den utvecklingen,\r\noch det ansvaret måste vi ta. Därför är debatten här i\r\nriksdagen viktig. På något sätt är det nödvändigt att\r\nden också förs ut i samhället och att den förs på sko-\r\nlorna. Har man t.ex. ett mobbningsproblem i skolan\r\ntar man tag i det. Jag såg i någon tidning häromdagen\r\natt om det uppstår ett mobbningsfall i en skola borde\r\nalla lämna alla uppgifter och koncentrera sig på att\r\nlösa konflikten och på att åstadkomma en bra atmo-\r\nsfär i skolan. Det är ju grunden för både normbildning\r\noch en god arbetsmiljö, så att alla kan lära sig saker\r\noch ting på ett bra sätt.\r\nMajoriteten har i betänkandet tagit upp många av\r\nde här frågorna. Det som är skillnaden, när man ser på\r\nreservatiorna, är synen på familjen. Vi som har skrivit\r\nen reservation tillsammans pratar om familjepolitik,\r\ndärför att den har betydelse. Vi pratar inte bara om\r\nföräldrars ansvar, vi vill också ge dem möjlighet att ta\r\nansvar. Det är mycket viktigt att komma ihåg i de här\r\nsammanhangen.\r\nRegeringen bör genomföra en översyn av gällande\r\nlagstiftning och understryka den här rollen. I det fallet\r\nhar majoriteten pekat på att det finns en kommitté\r\nsom jobbar med frågan om hur vi skall föra in barnens\r\nrättigheter, kopplat just till t.ex. föräldraansvar, i\r\nlagstiftningen i Sverige. Så det är just synen på famil-\r\njen som jag tycker är den stora skillnaden.\r\nJag håller med Gun Hellsvik om vikten av famil-\r\njekonferenser. Det är också en mötesplats för männi-\r\nskor som faktiskt behöver samtala om ett gemensamt\r\nproblem, nämligen att någon har handlat illa mot\r\nnågon annan. Där kan man i en dialog, tillsammans\r\nmed människor som kan hjälpa och stötta, försöka\r\nreda ut konflikterna.\r\nDet har vi nog på sätt och vis varit litet dåliga på,\r\nkanske inte bara här i Sverige. Just att man erkänner\r\natt man har gjort ett fel, att man inser och förstår\r\nvidden av det brott som man har begått är ju en förut-\r\nsättning för att man skall kunna rehabiliteras. Det är\r\nen förutsättning för att man skall känna att man kan nå\r\nen förbättrad situation, trots att man har begått ett\r\nbrott. Det är ju också viktigt att det finns med. Därför\r\nhar vi tillsammans med andra i reservation nr 2 visat\r\npå vikten av familjekonferenserna.\r\nReservation 4 handlar om registrering av brott.\r\nDet är en information, t.ex. statistik. Statistik diskute-\r\nrades även i föregående betänkande. Statistik är vik-\r\ntigt om vi skall ha en aning om vidden av brott be-\r\ngångna av barn. På något sätt är det också viktigt att\r\nföräldrar har möjlighet att få information och att man\r\nsamarbetar även mellan myndigheter, just för barnens\r\noch de ungas bästa. Det handlar ju egentligen om det.\r\nDet är bra om det går att ta fram ett system så att vi\r\nhar någonting konkret att diskutera. Då vet vi vad vi\r\nhar att ta ställning till. Men på något sätt måste det här\r\nändå åtgärdas. Här finns det kanske nyanser mellan\r\nolika synsätt hos en del av oss.\r\nI reservation 5 påtalar vi hur angeläget det är just\r\nmed den här samordningen mellan olika myndigheter.\r\nTittar vi på påföljdssystemet för unga lagöverträ-\r\ndare måste grundinställningen vara att barn och unga\r\ninte skall sitta i fängelse. Det är inte någon lämplig\r\nplats för dem. Därför måste man se om man kan vidta\r\nåtgärder i någon annan form, om en ung människa\r\nbegår ett väldigt grovt brott. Det går aldrig att riktigt\r\nförutsäga var gränsen går för olika saker. Men\r\ngrundinställningen måste vara att barn och unga inte\r\nskall sitta i fängelse. De skall ha en chans att på ett\r\nbra sätt kunna komma tillbaka.\r\nMan behöver titta på nya påföljder. Gun Hellsvik\r\nbeskrev hur hon ser på det här. Men det behöver fin-\r\nnas en mångfald. Människor är olika, och det behövs\r\nolika insatser. Även barn och unga är olika. Det be-\r\nhövs olika insatser. Det behövs flexibilitet. Det be-\r\nhövs en förmåga hos samhället att anpassa sig, så att\r\ndet blir en bra åtgärd för den unga människan.\r\nJust att se det ur ett mångfaldsperspektiv tror jag\r\när nödvändigt. Det är inte så ofta vi pratar om biolo-\r\ngisk mångfald när det gäller människor. Jag tycker att\r\nvi skulle göra det litet oftare. Även vi tillhör ju det\r\nbiologiska livet. Man kan använda både traditionella\r\npåföljder och andra påföljder och se hur man kan\r\nskapa en dynamisk diskussion kring de unga lagöver-\r\nträdarna. De skall känna att det inte bara är något som\r\nspikas fast, utan hänsynstagande till vad de är för\r\nmänniskor, för personer. Vi har utvecklat det här i\r\nreservation 9.\r\nMed det här yrkar jag bifall till reservationerna 2\r\noch 4. Självklart står vi centerpartister även bakom\r\növriga reservationer.</pre><pre>Anf.  122  SIW PERSSON (fp):\r\nHerr talman! Kan man tidigt förutsäga vilka barn\r\nsom mer än andra barn riskerar att hamna i riskzonen?\r\nI dag är det många som tror att det kan finnas en ärft-\r\nlig biologisk-genetisk sårbarhet för exempelvis alko-\r\nholmissbruk, våldsamhet och kriminalitet. Det är\r\navvikelser som gör ett barn mer disponibelt för att\r\nhamna snett.\r\nMen man ärver inte ett missbruk. Till 99 % är det\r\nden sociala miljön som avgör hur det kommer att gå.\r\nEtt exempel är barn med MBD/DAMP, en lätt\r\nhjärnskada som orsakar dysfunktion när det gäller\r\naktiviteter, motorik och perception. Barnen är, som vi\r\nvet, ofta hyperaktiva. De har koncentrationssvårigehe-\r\nter, och de har ett annat socialt beteende.\r\nI dag anar vi att en stor del av de manliga kroniska\r\nbrottslingarna tillhör den här gruppen.\r\nMen det handlar alltid om samverkande faktorer. I\r\nen stabil miljö finns det inte något belägg för att ett\r\nvisst genetiskt arv leder till kriminalitet.\r\nMen en MBD-pojke hamnar kanske mitt i en svår\r\nskilsmässa. Han har en ensamstående mamma som är\r\narbetslös, som har drogproblem och som kanske slä-\r\npar hem olika karlar. Det är kriminalitet i bostadsom-\r\nrådet. Skolan är oförstående. Han har dåliga kontakter\r\neller inga kontakter alls med läkare. Föräldrakontrol-\r\nlen är dålig, och självkänslan är dålig. Då vet vi att\r\nrisken för kriminalitet ökar markant. Det är inte så\r\nkonstigt att den gör det.\r\nVi vet också att det finns forskningsresultat som\r\nvisar att några procent av de barn som lämnar hög-\r\nstadiet fortfarande har läs- och skrivsvårigheter. Mot-\r\nsvarande studier av unga brottslingar visar att så\r\nmycket som 75 % av dem har läs- och skrivsvårighe-\r\nter.\r\nMycket tidigt, det vet vi, kan vi förutsäga att de\r\nhär barnen riskerar att hamna på fel sida om lagen.\r\nDärför måste samhället omedelbart sätta in resurser\r\nför samlat stöd, för att hjälpa både barnen och föräld-\r\nrarna. Vi skall veta att det här dessutom är en extremt\r\ngod affär för samhället. Ändå görs det inte. Det beror\r\npå olika myndigheters revirtänkande, som hindrar ett\r\nvettigt utnyttjande av befintliga resurser.\r\nI Göteborg har man gjort en studie kring en hy-\r\nperkriminell 15-årig kille och hans mamma. Det visa-\r\nde sig att inte mindre än fyra olika förvaltningar vår-\r\ndade familjen samtidigt och utan att de olika instan-\r\nserna kände till varandra. Dessutom hade de olika\r\ninstanserna helt olika målsättningar, vilket gjorde att\r\neffekten blev lika med noll. Jag är rädd för att det inte\r\när ovanligt att det ser ut så här i Sverige i dag.\r\nVi skall komma ihåg att det i det här samman-\r\nhanget, liksom naturligtvis i många andra samman-\r\nhang, finns några viktiga nyckelord. Det är tidig upp-\r\ntäckt, omedelbara åtgärder och samverkan. Jag är\r\növertygad om att det inte kommer att kosta en enda\r\nkrona mer än det gör i dag. Däremot vet vi att sena\r\nåtgärder kostar enorma pengar. Dessutom vet vi att de\r\nalltför ofta ger mycket liten effekt.\r\nNågonting vi också skall tänka på är att vi under\r\nmånga år har skapat produkter och betalningssystem\r\nsom dränker oss i brott. Lås och larm försvårar vis-\r\nserligen för brottslingarna, men de gör ingenting åt\r\nbrottsligheten i sig. Därför är det viktigt att vi påver-\r\nkar människors attityder genom, som det heter, social\r\nbrottsprevention.\r\nLåt mig ta ett annat exempel. Det är tio år gam-\r\nmalt, men vi kan ju räkna upp det. Det var en person\r\nsom hyrde en videokassett under falsk identitet och\r\ninte lämnade tillbaka den till uthyraren. Det är sådant\r\nsom på byråkratispråk heter bedrägligt beteende. Det\r\nkostade samhället 16 000 kr när polis, domstol och\r\nkronofogde fick ta hand om ärendet. För uthyraren\r\nspelade det naturligtvis ingen roll. Han fick ersättning\r\nav försäkringsbolaget.\r\nDen lilla grupp kriminella som står för den tunga\r\nbrottsligheten stoppas inte av fler väktare, larm och\r\nhöga stängsel. Att vänta med insatser tills de doku-\r\nmenterat sin kriminalitet skall vi komma ihåg är in-\r\nhumant, inte bara mot offren utan även mot brotts-\r\nlingarna själva. Dessutom vet vi att det alltför ofta är\r\ndömt att misslyckas.\r\nBRÅ har med forskning visat att det inte sker nå-\r\ngon direkt nyrekrytering till det traditionella brotts-\r\nbalksbrottet efter 23 års ålder. Därför är det viktigt att\r\nvi på alla sätt håller ungarna borta från kriminaliteten\r\nså länge att de sannolikt klarar sig.\r\nDet är också viktigt att rättsväsendet slutar att to-\r\nlerera småbrotten och fångar upp barnen i riskzonen\r\ninnan de rekryteras in i kriminaliteten. Vi vet att\r\nmycket av detta är synligt så tidigt som på barna-\r\nvårdscentralen.\r\nFör att vi skall lyckas med allt det vi vill måste vi\r\nkomma ihåg att det finns några brottsförebyggare som\r\när mycket bättre än alla andra. Det är föräldrarna. Då\r\nmåste vi från samhällets sida verkligen hjälpa dem\r\noch inte stjälpa dem. Det är vår uppgift att stödja dem\r\nnär det behövs.\r\nHerr talman! Vi i Folkpartiet står bakom några re-\r\nservationer.\r\nI reservationen 1 talar vi om normerna. Jag kom-\r\nmer så småningom till de reservationer som vi skall\r\nyrka bifall till.\r\nReservationen om familjegruppskonferenser står\r\nvi också bakom. Det är mycket viktigt att vi ser till att\r\nfamiljerna får en möjlighet att tillsammans med sina\r\nbarn klara upp de problem som kan uppkomma.\r\nFör att man skall kunna sätta in åtgärder måste\r\nman veta hur åtgärderna skall sättas in. Då är det\r\nviktigt att man har statistik över problemen. Det är\r\ndärför vi också står bakom reservation 4 som gäller\r\nregistrering av minderåriga lagöverträdare. Det är\r\ntyvärr så illa i dag att 15 år inte sätter gränsen för när\r\nman börjar. Man börjar tyvärr även tidigare.\r\nSom jag sade i inledningen till mitt anförande\r\nfinns det problem mellan olika myndigheter. Tyvärr\r\ngömmer en del sig bakom sekretessen. Det är därför\r\nsom vi är med på reservation 5. Herr talman! Till\r\nreservation 5 vill Folkpartiet yrka bifall.\r\nVi står också bakom reservation 6 och reservation\r\n13. Den senare gäller föräldrars närvaro vid rättegång.\r\nDet gör vi för att ytterligare markera att har man skaf-\r\nfat barn till världen gäller det att hela tiden bry sig, att\r\nvara närvarande och att ta ansvar.\r\nTack, herr talman!</pre><pre>Anf.  123  ALICE ÅSTRÖM (v):\r\nFru talman! Vi skall återigen behandla ett betän-\r\nkande som bygger på motioner från allmänna mo-\r\ntionstiden. Det behandlar just ungdomsbrott och på-\r\nföljden för unga lagöverträdare.\r\nJag måste säga, fru talman, att den här debatten på\r\nett sätt berör mig ganska illa. Under den tid som jag\r\nhar suttit i riksdagen - det har inte varit så länge,\r\nsedan förra valperioden - har jag upplevt att vi är\r\növerens i justitieutskottet när vi debatterar ungdoms-\r\nbrott. Det har vi gjort vid en mängd tillfällen. Vi har\r\ndiskuterat hur viktigt det förebyggande arbetet är, att\r\ndet är viktigt att kunna bryta tidiga kriminella beteen-\r\nden, att kunna förändra saker och ting. Vi vet att fri-\r\ntidsgårdar och verksamheten i skolan är oerhört vik-\r\ntig. Vi känner allihop till betydelsen av stödlärare,\r\nkuratorer, ja, hela den här biten.\r\nSamtidigt, fru talman, måste jag när jag tittar ut\r\növer vårt samhälle i dag, när jag noterar de nedskär-\r\nningar som görs, när jag ser den statistik som hela\r\ntiden kommer om en ökad utslagning, ökad ung-\r\ndomskriminalitet konstatera att vi inte har förmått att\r\nskydda våra barn. Trots den statistik, den forskning\r\noch den kunskap vi har, har vi inte klarat av att bryta\r\nden utveckling som pågår.\r\nNär man pratar om ungdomsbrott säger man att\r\nungdomsbrottsligheten har ökat katastrofalt. Vålds-\r\nbrotten bland unga människor har ökat, och många\r\nfrågar sig vad som har hänt med våra ungdomar. Jag\r\nskulle vilja vända på frågan. Vad har hänt med vux-\r\nenvärlden?\r\nFru talman! Jag var på ett studiebesök på ett § 12-\r\nhem. Där mötte jag dem som arbetade där. Man hade\r\nhaft en liten 11-årig kille på akututredning. Han satte\r\nskräck i en hel skola. Han satte skräck i alla lärare.\r\nAlla vuxna i omgivningen säger: Vi kan inte handskas\r\nmed honom. Vi kan inte ta ansvar för det här. Vad har\r\nhänt med vuxenvärlden när en liten 11-åring kan sätta\r\nsådan skräck i oss att vi tar våra händer ifrån det här\r\nbarnet?\r\nNär vi diskuterar ungdomsbrott kanske vi mer\r\nskulle diskutera vad som har hänt med vuxenvärldens\r\nansvar. Det finns ett antal motioner och reservationer\r\nsom diskuterar påföljdssystemet. Hur skall vi kunna\r\nstraffa de ungdomar som begår grova brott? Skall vi\r\nha speciella kriminalvårdsanstalter eller skall vi sätta\r\ndem i fängelse? Det här är en allvarlig debatt. Många\r\nmänniskor ute i samhället är rädda för våra ungdomar,\r\noch våra ungdomar är rädda för varandra.\r\nVi kan inte lösa de här frågorna med straff. Vi kan\r\ninte lösa dem med att låsa in ungdomarna. Vi kan inte\r\nlösa dem genom strafflagstiftning. Därför, fru talman,\r\nhar jag ställt mig bakom reservation nr 2 som handlar\r\nom familjegruppskonferenser. Jag själv och Vänster-\r\npartiet har inte skrivit någon motion under allmänna\r\nmotionstiden om det här. Men jag var med på justi-\r\ntieutskottets resa till Nya Zeeland där man har infört\r\nden här modellen med familjegruppskonferens, och\r\njag måste säga att det var första gången på väldigt\r\nmånga år som jag kände att något skulle kunna vara\r\nett sätt att avbryta den utveckling som vi har varit på\r\nväg mot.\r\nDet är mycket möjligt att de övriga reservanterna\r\noch jag inte är helt överens om hur familjegruppskon-\r\nferenserna skall användas, men det viktiga tycker jag\r\när att det kommer i gång en försöksverksamhet som\r\ngör att vi kan hitta sätt att avbryta denna utveckling\r\noch att vi lyfter tillbaka ansvaret till både föräldrarna,\r\nde unga och övriga inblandade. Frågan är kanske: Är\r\ndet rättsväsendet som skall ta ansvaret för när vi\r\nmisslyckas i fostran av våra barn? Är det fostra våra\r\nbarn vi skall göra, eller straffa våra barn? Jag tror att\r\ndet är att fostra våra barn och att vuxna människor\r\noch barn tillsammans behöver ta ansvar.\r\nDet som är unikt för familjegruppskonferensen\r\nsom man använder i Nya Zeeland är att man använder\r\nden för alla brott utom mord och dråp när det gäller\r\nungdomar mellan 14 och 17 år. Det är inte säkert att\r\nvi här i Sverige är beredda att använda den så hel-\r\ntäckande. Det kan säkert finnas diskussioner om det.\r\nMen i Nya Zeeland ville man komma ifrån det höga\r\nantal omhändertagna barn som man hade tidigare och\r\ndet höga antal inlåsta ungdomar som bara ökade. Och\r\nmed familjegruppskonferenser har man minskat anta-\r\nlet omhändertagna barn drastiskt.\r\nDet som är positivt med familjegruppskonferen-\r\nserna är att den unge får ta ansvar för det han har\r\ngjort, och han får ställa saker och ting till rätta. För-\r\näldrarna får vara med och ta ansvar, men framför allt\r\nfår föräldrarna vara delaktiga och ta sin del av upp-\r\nfostran. I dag tror jag att vi har tappat mycket när vi\r\nsäger att ansvaret ligger hos socialtjänst, skola eller\r\nnågon annan. Många gånger har vi också tagit ifrån\r\nföräldrarna möjligheterna att ta ansvar och vara del-\r\naktiga.\r\nFamiljegruppskonferenser anser jag också är väl-\r\ndigt positivt ur brottsofferperspektiv. Det är egentli-\r\ngen ingen av oss som kan säga vad som krävs för att\r\nvarje enskilt brottsoffer skall kunna få upprättelse.\r\nNågon kan fara väldigt illa av att få sin handväska\r\nryckt och bli väldigt påverkad, och en sådan person\r\nkan behöva sin upprättelse. Brottsoffren skall också\r\nha möjlighet att ställa sina krav på vad de behöver för\r\natt få upprättelse för det brott som de har varit utsatta\r\nför. Det tycker jag också är att lyfta upp brottsoffrens\r\nmöjlighet att få upprättelse, att kunna få ställa sina\r\nkrav och att kunna få känna att: Nu är det klart.\r\nJag ser också familjegruppskonferenserna som\r\nväldigt positiva i ett samhälle som är mångkulturellt,\r\ndär varje kultur och varje familjegruppskonferens\r\nockså har en möjlighet att utarbeta sina kontrakt och\r\nsina lösningar och där människor från olika kulturer\r\nkan ha en möjlighet att föra med sig sina traditioner\r\noch sina metoder att förändra och att stötta och hjälpa\r\nsina barn så länge de håller sig inom den lagstiftning\r\nsom vi har här i Sverige.\r\nFru talman! Jag skulle kunna tala väldigt länge om\r\nde här frågorna, för jag tror att de är så oerhört bety-\r\ndelsefulla. Jag tror att de kommer att ha stor betydelse\r\nför vilket samhälle vi skall ha i framtiden och för om\r\nvi vuxna kommer att klara av att ha ansvaret för våra\r\nbarn. Jag hoppas att vi kommer att kunna få en ma-\r\njoritet för att införa ett nytt system för att försöka\r\nmöta våra barn och de problem vi har.</pre><pre>Anf.  124  GUN HELLSVIK (m) replik:\r\nFru talman! Alice Åström och jag är helt överens\r\nom att den avgörande frågan för att komma åt våra\r\nunga och hindra att de hamnar snett handlar om att\r\nvuxna får ta ett större ansvar och spela en annan roll.\r\nMen jag blir litet besviken när jag sedan hör påståen-\r\ndet från Alice Åström att det vi här behandlar till\r\nstörsta delen är frågor om straffrättsliga påföljder. Jag\r\nfrågar mig därför om Alice Åström har varit med\r\nunder behandlingen av ärendet - det vet jag att hon\r\nhar varit - och om hon har läst igenom betänkandet -\r\ndet är jag helt säker på att hon har gjort.\r\nVid en hastig summering - jag har inte sett något\r\nskäl att göra någon summering tidigare - kan jag\r\nkonstatera att av de elva punkter vi har att ta ställning\r\ntill i dag är det sju punkter som enbart rör vuxenvärl-\r\ndens ansvar och möjligheter. Endast en punkt rör\r\nstraffrättsliga påföljder. Övriga ligger närmast frågan\r\nom vuxenvärldens ansvar och möjligheter.</pre><pre>Anf.  125  ALICE ÅSTRÖM (v) replik:\r\nFru talman! Gun Hellsvik var - tyvärr, för min del\r\n- väldigt träffsäker i beskrivningen. Det här består\r\ninte bara av dessa frågor, utan det finns en massa\r\nandra punkter. Jag tänkte nog kanske inte bara på\r\ndagens betänkande och dagens debatt i mitt anförande\r\nutan ville också mer generellt säga att mycket av\r\ndebatten handlar om just dessa frågor om strafftän-\r\nkande eller inte, och jag tycker att det finns så mycket\r\nannat.\r\nMen Gun Hellsvik har givetvis alldeles rätt. Det\r\nhär betänkandet innehåller väldigt mycket mer än bara\r\ndetta.</pre><pre>Anf.  126  GUN HELLSVIK (m) replik:\r\nFru talman! Alice Åström kanske skulle fundera\r\növer varför Alice Åström och många andra har upp-\r\nfattningen att debatten i denna viktiga fråga så lätt\r\nuppfattas som en debatt om enbart straff. Det kanske\r\nkan bero på att alltför många slänger ur sig litet slar-\r\nviga påståenden. Låt oss hjälpas åt att nyansera den\r\nhär debatten och peka på samtliga sidor.</pre><pre>Anf.  127  KIA ANDREASSON (mp):\r\nFru talman! Att ungdomsbrott är ett samhälls-\r\nproblem är ju ovedersägligt, och det är vi alla ense\r\nom. Det är ju inte konstigt att vi i justitieutskottet\r\npratar mycket om straff, eftersom det är just sådana\r\nfrågor som behandlas i justitieutskottet. Men vi tar\r\nockså upp förebyggande åtgärder och behandling.\r\nGenom närpolisreformen har vi fått ett väldigt bra\r\ninstrument för att arbeta förebyggande med ungdomar\r\noch försöka förhindra att de hamnar inom kriminal-\r\nvården eller socialtjänsten som det här handlar om.\r\nDäremot finns det i de här diskussionerna begrepp\r\nsom man måste analysera och gå till botten med.\r\nNågot som står i en reservation från de borgerliga\r\npartierna och som ofta sägs från dessa partier är att\r\nfamiljen och föräldrarna skall ha huvudansvaret, och\r\ndet är väl riktigt. Det är väl jättebra när fungerande\r\nfamiljer tar ansvaret, och de kanske behöver hjälp.\r\nMen alla de familjer och föräldrar som inte orkar av\r\nolika skäl eller kan ta på sig föräldrarollen, vad gör vi\r\nmed dem?\r\nKom ihåg att vuxenansvaret också omfattar den\r\nkultur som omger ungdomarna. Vi pratar inte om den,\r\nmen den är väsentlig för den fria marknaden. Vuxna\r\ntjänar pengar på att pådyvla dessa ungdomar ett visst\r\nmönster som de tycker är häftigt och vill efterlikna.\r\nDet blir deras kultur - våldsfilmer, reklam, musik och\r\nmusikvideor - och det blir häftigt.\r\nDet är ju detta som är kampen för föräldrarna och\r\nandra vuxna, som inte är lika häftiga som de förebil-\r\nder ungdomarna erbjuds från marknaden. Det är de\r\nsom är macho som är \"inne\", och det innebär att man\r\nkan överträda lagregler. Det är riktlinjen.\r\nDe borgerliga partierna säger också att skolan\r\nskall ha ett stort ansvar. Men skolan är inte bara lärare\r\nsom sliter med undervisningen och kunskapsinhäm-\r\ntandet, utan i skolan finns ju också ungdomar som är\r\nförebilder för de övriga i gänget, ungdomar som har\r\ntagit intryck av ungdomskulturen, som är \"inne\" och\r\nsom de andra ungdomarna samlas runt omkring. Där\r\nfinns även ungdomar som begår kriminella handling-\r\nar, som dricker sig fulla, osv. De är förebilder för\r\nmånga ungdomar i skolan. Det är det som är det\r\nkonstiga.\r\nJag har den här veckan en praktikant som är\r\nmycket insiktsfull fastän hon bara är 16 år. Hon är\r\njätteduktig, lägger ned tid på skolarbetet, uppför sig\r\ntrevligt och går en annan väg, men runt henne flockas\r\ninte så många. Men Maja, som berättar om sitt lever-\r\nne på helgerna, vilka killar hon är med och allt vad\r\nhon gör - runt henne är det samling; det är inne att\r\nvara sådan. - Detta har också betydelse för ungdoms-\r\nbrott.\r\nProblemet med föräldrarollen och familjerna är att\r\ndet är en otrolig brist på vuxna män. De människor\r\nsom skall försöka ta hand om de ungdomar som har\r\nhamnat snett säger enstämmigt: Var är männen?\r\nVi är överens om det vi har skrivit om de här\r\nproblemen, men jag skulle vilja att vi fick en defini-\r\ntion av vad det betyder att förstärka föräldrarollen.\r\nHur? Vi kan inte bara säga så - vi måste gå in och tala\r\nom hur det skall gå till. Detsamma gäller vårt tal om\r\nskolans ansvar. Man kan inte bara tala om det år efter\r\når och gång efter gång i alla papper. Att tala om hur\r\nman gör det är också politik.\r\nReservationen tar också upp vad vi skall göra med\r\nde ungdomar som har hamnat i sådana brott. Vi vill\r\ninte sätta dem i fängelse - vi tror inte att det är något\r\npositivt. Under vårt arbete med påföljdsfrågan har\r\nregeringen kommit med en departementsskrivelse -\r\nPåföljder för unga lagöverträdare. Där föreslår rege-\r\nringen - det blir väl till ett förslag så småningom - att\r\nhuvudansvaret, som fortfarande skall ligga på social-\r\ntjänsten skall stramas upp. När fallet sedan dras inför\r\ndomstol måste man presentera en vårdplan. Det tycker\r\njag är positivt.\r\nJag yrkar ändå bifall till reservation 10. Den\r\nhandlar just om att domstolarna skall ha mer inflytan-\r\nde och att man inte bara skall överlämna det till so-\r\ncialtjänsten. Det har visat sig att det inte är bra, spe-\r\nciellt inte när kommunerna sedan skall stå för kostna-\r\nderna för de åtaganden som skall göras.\r\nDet står också i departementsskrivelsen att dom-\r\nstolarna skall avgöra om åtgärderna står i proportion\r\ntill brottet. Det tycker jag också är positivt. Ett\r\ntilläggsstraff skall kunna utdömas som kallas ung-\r\ndomstjänst - det är alltså en samhällstjänst. Jag har\r\nockså tyckt att samhällstjänst är en bra åtgärd när det\r\ngäller ungdomar.\r\nMin reservation gäller att domstolarna får ett till-\r\nräckligt underlag, så att de kan göra ett nyanserat\r\nställningstagande. Jag förstår att det kommer att bli\r\nså, men jag har ändå lämnat den här reservationen.\r\nJag är också med på moderaternas reservation 6\r\nom otillåten utlämning av film och video. Den gäller\r\nalltså det som jag började med, ungdomskulturen. Jag\r\när för något mycket mer långtgående, nämligen att en\r\nviss form av censur skall införas. Jag tycker att det är\r\nett vuxenansvar att vi inte pådyvlar våra barn detta.\r\nVarför skall vi göra det? Det finns inte någon anled-\r\nning. Det finns inte heller någon anledning för vuxna\r\natt se på sådana blodiga filmer. Det är ju inget positivt\r\ni det. Men man får ju ta små steg i politiken, och detta\r\när ju ett steg och ett sätt att visa hur allvarligt man ser\r\npå det. Därför är jag med på den här reservationen.\r\nMedling har vi avhandlat. Där har jag också haft\r\nen motion, som jag har fått dra tillbaka - vi är helt\r\neniga på den punkten, och det är mycket positivt.\r\nNär det gäller familjekonferenser för att gå vidare\r\ntycker jag, precis som sägs i utskottsbetänkandet, att\r\nvi kanske först måste ha den här försöksverksamheten\r\npå vissa ställen och utvärdera den, precis som vi har\r\ngjort med medlingen, innan vi genomför det fullstän-\r\ndigt. Det tycker jag är rätt ordning.\r\nRegistrering, som några partier har föreslagit, av\r\nlagöverträdare som är under 15 år för att förebygga\r\nkriminalitet, tycker inte jag är något bra förslag. Jag\r\ntycker att det är bättre att socialsekreterarna med en\r\ngång får reda på när polisen har upptäckt lagöverträ-\r\ndare som är under 15 år. Jag har här ett tidningsklipp\r\nur Svenska Dagbladet, där man berättar om att just ett\r\nförsök med socialsekreterare hos närpolisen gav bätt-\r\nre möjligheter att förebygga kriminalitet. En social-\r\nsekreterare har på prov flyttat in hos närpolisen och\r\nmedverkar vid alla förhör av dem som är under 15 år.\r\nResultatet har blivit tidig upptäckt, vilket väl var en\r\nav anledningarna till att registrera dem. Vidare har\r\nfallen blivit mycket snabbare utredda. Tidigare har\r\ndet samarbetet inte funnits. Det här projektet är så\r\npositivt att det skall gå vidare, och jag skulle önska att\r\ndet vore så på alla platser. Det är mycket bättre att\r\ngöra så än att registrera ungdomarna.\r\nAvslutningsvis vill jag bara säga att det är oerhört\r\nviktigt att uppmärksamma att det har visat sig att\r\nmånga av dyslexibarnen hamnar i kriminalitet. Att det\r\nverkligen är så har vi fått bekräftelse på i flera utred-\r\nningar, och nu alltså återigen. Den kopplingen måste\r\nvi ta på allvar. Men i justitieutskottet har vi ju tyvärr\r\nvåra ärenden, och man får som jag redan har sagt inte\r\nden önskvärda helheten. Men det är ändå viktigt att\r\nvara medveten om - och nämna det gång på gång - att\r\nmånga faktorer samverkar här och att det förebyggan-\r\nde arbetet är det viktigaste. Vi måste börja underifrån,\r\ninnan vi går så långt att vi bestämmer påföljder för så\r\nunga människor.</pre><pre>Anf.  128  GUN HELLSVIK (m) replik:\r\nFru talman! Jag blir mycket konfunderad när jag\r\nhör Kia Andreasson säga att hon inte kunde acceptera\r\nett införande av familjegruppskonferenser därför att\r\nman först bör ha en försöksverksamhet med utvärde-\r\nring. Vi som står bakom reservationen, som skulle ha\r\nblivit en majoritetstext om Kia Andreasson hade ställt\r\nsig bakom den, har föreslagit just en försöksverksam-\r\nhet - ingenting annat. Om Kia Andreasson nu upp-\r\ntäcker att hon gjort ett misstag är det ännu inte för\r\nsent att ändra sig.\r\nJag vill också kommentera något som Kia Andre-\r\nasson sade inledningsvis, då hon talade om föräldra-\r\nansvaret. Även på den punkten måste det finnas en\r\nmissuppfattning, eller också ser vi världen helt olika.\r\nEnligt vår uppfattning - jag talar nu om oss som står\r\nbakom reservation 1 - ges inte familjer med förmåga\r\ndet ansvar de borde ha rätt att ta. Det är mycket lätt\r\natt visa på många exempel. Ett gäller en mormor och\r\nmorfar som inte har fått ta hand om sitt barnbarn, och\r\ndetta enbart på grund av deras ålder, vilket knappast\r\nhar så mycket med förmåga och känsla för att fostra\r\nbarn att göra. Jag skulle rekommendera Kia Andreas-\r\nson att lyssna på ett Studio 1-program, som på ett\r\nmycket bra sätt beskrev vad den bristande rätten att ta\r\nsitt ansvar har inneburit för många familjer och för\r\nderas unga.</pre><pre>Anf.  129  KIA ANDREASSON (mp) replik:\r\nFru talman! Försöksverksamheten med familje-\r\ngruppskonferenser kommer säkert att bli av. Jag vill\r\nnu inte ta detta steg fullt ut och begära att verksamhe-\r\nten skall formaliseras. Jag tror att familjegruppskonfe-\r\nrenserna kommer som en naturlig del när medlingen,\r\nsom är ett första steg i förfarandet, är inarbetad. Vi\r\nvet att resurserna är knappa, så dem får vi ta ställning\r\ntill. Vi får börja med denna form och sedan utvidga.\r\nJag tycker att det är förståndigt att göra på det viset.\r\nNär det gäller familjen har vi säkert olika syn.\r\nGun Hellsvik nämner att farfäder och mormödrar inte\r\nfår ta hand om barnen. Det är vi i Miljöpartiet väldigt\r\nupprörda över. Vi har verkligen drivit den frågan för\r\natt det skall bli en ändring. Men det finns så många\r\nvuxna med familj som inte klarar av att ha familj.\r\nDärför kan man inte hela tiden säga att familjen måste\r\nha ansvaret. Man vet att många ungdomar flyr från\r\nsina familjer därför att de far illa. Kvinnovåld är fak-\r\ntiskt också barn- och ungdomsvåld. Barn och ungdo-\r\nmar lever ju också i dessa familjer. Vi vet att kvinno-\r\nvåld förekommer i många familjer. Det är inte något\r\npositivt. Därför är det viktigt att inte lyfta fram famil-\r\njen som den enda lösningen. Vi får se på vad vi skall\r\ngöra runt omkring.</pre><pre>Anf.  130  GUN HELLSVIK (m) replik:\r\nFru talman! Jag föreslår att Kia Andreasson litet\r\nnoggrannare läser igenom bl.a. den moderata motion\r\nsom rör ungdomar och även en del av våra andra\r\nmotioner. Då skulle Kia Andreasson kanske upptäcka\r\natt även vi inser att familjer har olika förmåga och\r\nolika problem, och att många behöver väldigt mycket\r\nstöd. Vi vill peka på att alltför många i dag inte får\r\nlov att ta det ansvar som de både vill och kan ta.\r\nFamiljegruppskonferensen kan inte utvecklas fullt\r\nut ens i begränsad omfattning med den lagstiftning vi\r\nhar. Det kräver att vi får en del ändrade regler och\r\nmöjligheter att i viss utsträckning avvika från nu gäl-\r\nlande regler.\r\nSäger man nej till det förslag som fem av riksda-\r\ngens partier står bakom skjuter man också på den\r\nframtida möjligheten att få till stånd den typ av famil-\r\njegruppskonferenser som jag uppfattar att även Kia\r\nAndreasson tycker är positiv.</pre><pre>Anf.  131  KIA ANDREASSON (mp) replik:\r\nFru talman! Jag har faktiskt under min tid här i\r\nriksdagen läst alla moderata motioner som har hamnat\r\ni justitieutskottet. Jag har även läst alla andra motio-\r\nner väldigt noga. Det jag finner som ett genomgående\r\nsignum är just skolan och familjen. Det är kamporden.\r\nSå är det även när det gäller reservationen om ute-\r\ngångsförbud. Polisen skall kunna hämta hem ungdo-\r\nmarna om föräldrarna vill ha hjälp. Vilka ungdomar\r\ngäller det? Det är ju de ungdomar som har familjer\r\noch föräldrar som bryr sig. Det är de andra familjerna\r\nsom jag pratar om, där föräldrarna inte orkar eller kan\r\nta sitt föräldraansvar och inte bryr sig. Skall de ung-\r\ndomarna fortsätta att vara ute på stan? De föräldrarna\r\nkommer ju inte att ta kontakt med polisen. Då blir det\r\nså att vi stöder de familjer som har kraft och är starka,\r\nmedan vi lämnar barnen från de andra familjerna åt\r\nsitt öde. Det är så jag tolkar det. Det är en tolknings-\r\nfråga.</pre><pre>Anf.  132  ROLF ÅBJÖRNSSON (kd):\r\nFru talman! Jag skall först och främst yrka bifall\r\ntill reservationerna 1 och 11. Vi står naturligtvis också\r\nbakom de andra reservationer som vi har varit med\r\nom.\r\nReservation 1 gäller normbildningen. Det är\r\negentligen det viktigaste av allt. Ungdomsbrottslighet\r\när naturligtvis en mycket besvärlig historia. Det har\r\nden varit länge. Det enda man med visshet vet i dag är\r\natt den normbildning som kommer till stånd när barn\r\när väldigt små är helt avgörande. Det gamla uttrycket\r\n\"att fostra sina barn\" visar sig alltså ha bäring. Det är\r\nså banalt att det nästan är pinsamt att säga, men up-\r\npenbarligen måste vi göra det i dessa tider. Det är där\r\nkriminologin står i dag. Det är på den nivån man skall\r\nsätta in alla resurser.\r\nVad vi pratar mest om i dessa sammanhang är det\r\nrepressiva inslaget. Det har som regel gått så långt att\r\ndet nästan inte spelar någon roll vad man gör. Det\r\nhindrar inte att man ändå måste bearbeta problemati-\r\nken, men man får inte glömma det perspektivet.\r\nNormbildningen sker bäst i familjen. Jag har bör-\r\njat förstå att begreppet familj är litet känsligt. Det\r\nhade jag inte fattat förrän jag kom hit till riksdagen.\r\nMen det behöver inte vara någon motsättning mellan\r\nden familj som har problem och sörgårdsfamiljen. Det\r\när bara ett sätt att uttrycka att de människor som är\r\nbarnen nära måste engagera sig. Vi lever i en social\r\nväv. Tanken att vi individuellt klarar oss alldeles\r\nutmärkt är helt befängd.\r\nDet ligger mycket i vad Kia Andreasson säger.\r\nVar är männen? Det undrar jag också ibland. Ett slags\r\nallmän frigörelse blev en del av den revolution som\r\nägde rum på 1960- och 1970-talen. Då passade män-\r\nnen på att slinka i väg. Jag har flera gånger tidigare\r\nsagt att det gäller att få tillbaks dem till båset. Det var\r\nett sidospår. Vi måste alla engagera oss, oavsett om vi\r\när män, kvinnor, vuxna, gamla, mostrar eller fastrar.\r\nJag talade med en kriminologiprofessor i dag på\r\nmorgonen. Jag satt i domstol på 1960-talet. Jag fråga-\r\nde om det har hänt något sedan dess. Han svarade nej.\r\nDet är precis det jag har haft på känn. Det har inte\r\nhänt någonting.\r\nNågot litet har möjligen hänt. Det gäller familje-\r\ngruppskonferenser. Vad är det för märkvärdigt med\r\ndem? Jo, de fångar in väven, dvs. människorna i om-\r\nvärlden. Institutionerna kan aldrig ta över föräldrarnas\r\noch de näras roll. Det finns ingen möjlighet. En insti-\r\ntution har inga känslor. Det gjorde ett starkt intryck\r\npå mig när vi var nere i Nya Zeeland. Det är möjligt\r\natt man inte behöver åka till andra sidan jorden för att\r\nta åt sig sådana självklarheter, men vi gjorde det i alla\r\nfall.\r\nDet är snabbheten som är viktig. Man har ingen\r\nbyråkrati. Det är exekutivt. Polisen tar tag i vederbö-\r\nrande mer eller mindre på brottsplatsen och samman-\r\nför vederbörande med olika aktörer, dvs. brottsoffer,\r\nanhöriga och det sociala. Man ordnar denna konferens\r\nkvickt. Sedan resonerar man sig fram till en lösning\r\nsom passar just i detta speciella fall. Råder det kon-\r\nsensus, dvs. att alla är överens, får de en chans. Dom-\r\nstolen vilar, och sedan får man se hur det går. Ofta går\r\ndet bra. Det är egentligen inte så konstigt att det gör\r\ndet.\r\nOm vi, som i mitt fall, har hållit på sedan 1960-\r\ntalet och inte har sett någon förnyelse över huvud\r\ntaget och vi vet att resultaten ute på fältet är förödan-\r\nde kan man ju undra om det inte vore läge att köra i\r\ngång med någonting konstruktivt och positivt här och\r\nnu i enlighet med detta. Det är många partier som står\r\nbakom det här. Alla borde fundera över hur vi skall\r\nkomma vidare med detta. Detta med medling är väl-\r\ndigt torftigt och kargt. Det är bara två parter, och det\r\nkommer säkerligen inte att bli så förfärligt mycket av\r\ndet. Det behövs ett litet större sammanhang för att\r\nman skall kunna bryta den sociala isolering som ofta\r\när ett faktum i dessa lägen.\r\nVi kan ju använda andra ord än \"familj\". Det är\r\ninte fråga om det. Någon ordkunnig måste kunna hitta\r\nnågot annat uttryck, så att man får bort de negativa\r\nkänslor som tydligen är förknippade med ordet\r\n\"familj\". Det är nämligen inte avgörande, utan det\r\nhandlar just om den sociala väven, som skall tas fram.\r\nSedan handlar det om vad vi skall ha för påföljd.\r\nNär dessa historier inte har fungerat måste vi ta hand\r\nom den lilla restposten, som liksom inte går att hante-\r\nra. Jag tänker på 11-åringen som fortsätter och blir 16\r\når och helt ohanterlig. Vi tycker inte heller att det\r\nskall vara några fängelsepåföljder. Man måste hitta\r\nnågon annan form. Men vi tycker i pedagogikens\r\nnamn att man borde följa Ungdomsbrottskommittén\r\noch inrätta en särskild påföljd, en särskild tillsyn, eller\r\nvad man nu vill kalla det. Vi kan acceptera att det här\r\nverkställs i § 12-hem. Det spelar kanske inte så stor\r\nroll, men domstolen skall inte överlämna till vård\r\nenligt socialtjänstlagen. Det låter väldigt konstigt. Jag\r\ntror att pedagogiken är olycksalig i det här fallet. Det\r\när trots allt fråga om brott och straff. Det handlar om\r\nlikabehandling, straffvärde, rättvisa och allt det som\r\nmåste in i dessa sammanhang. När det är dags för\r\n§ 12-hem och liknande handlar det om mycket allvar-\r\nlig brottslighet. Då måste samhället reagera.\r\nNu har regeringen kommit med en PM. Vi har\r\nkommit litet i otakt. Det är ingen idé att stå här och\r\npolemisera med anledning av denna PM, utan vi får se\r\nvad som kommer ut av detta. Men jag vill gärna un-\r\nderstryka att detta med familjegruppskonferens än så\r\nlänge är det enda konstruktiva inslaget i denna mycket\r\nproblematiska bild.\r\nTack, fru talman.</pre><pre>Anf.  133  KIA ANDREASSON (mp) replik:\r\nFru talman! Rolf Åbjörnsson sade att det här med\r\nmedling är så torftigt. Det är inte rätt att förringa det\r\ninstrument som vi har fått nu, eftersom alla skildring-\r\nar av försöksverksamheterna har varit mycket positi-\r\nva. Det är alltså inte torftigt, utan det har inneburit\r\nstora förändringar. För ungdomarna har det visat sig\r\nvara mycket positivt.\r\nDet är väl bättre att skynda långsamt och få ett bra\r\nsystem än att ha för bråttom och införa allt på en\r\ngång? Jag tycker alltså inte att man skall förringa\r\ndetta. Detta är bara ett steg på vägen, och det kommer\r\nsäkert att bli en utvidgning. Men låt oss först se att\r\nmedlingen kommer till stånd i hela landet innan vi går\r\nvidare.</pre><pre>Anf.  134  ANN-MARIE\r\nFAGERSTRÖM (s):\r\nFru talman! Det föds i dag ca 100 000 barn per år\r\ni Sverige. Vi vet att flertalet av dessa barn växer upp i\r\nstabila miljöer där grunden läggs för att man skall\r\nkunna ta ansvar för sitt liv. Vi vet också att alltför\r\nmånga barn växer upp i otrygga miljöer där risker\r\nfinns för att de hamnar snett i samhället.\r\nVåldet är ingenting som föds plötsligt i vuxen ål-\r\nder. Det föds långt tidigare, dessvärre ofta i hemmet.\r\nDet kommer till uttryck också i skolorna. Det här är\r\nen fråga som måste tas på största allvar. Om vi kan\r\nrädda en enda ungdom från att hamna snett, dvs.\r\nkomma in på en kriminell bana, sparar samhället flera\r\nmiljoner kronor.\r\nSocialdemokraternas allmänna kriminalpolitiska\r\nmål är att minska brottsligheten och öka tryggheten i\r\nsamhället. De här målen hänger ihop. Om antalet brott\r\nminskar får vi färre brottsoffer, och människor kom-\r\nmer att känna sig tryggare.\r\nVikten av brottsförebyggande insatser måste öka\r\ninom alla de samhällsområden som kan påverka\r\nbrottsligheten. Jag vill här ta tillfället i akt att berätta\r\nom det nationella brottsförebyggande program som\r\nregeringen i somras fattade beslut om. I samband med\r\ndet tillsattes också en kommitté med uppgift att inspi-\r\nrera och stödja det förebyggande arbetet, främst på\r\nlokal nivå. Det här programmet är rätt unikt i sitt slag\r\noch skall förhoppningsvis bidra till att styra över\r\nresurser och insatser från att nästan enbart ha gällt att\r\nman reagerar på begångna brott till att man förebyg-\r\nger brott. Och det är - som programmet också heter -\r\nallas vårt ansvar. Kommuner, näringsliv, föreningar -\r\nt.ex. brottsofferjourer och kvinnojourer - och enskilda\r\neldsjälar har här en unik möjlighet att ta till vara var-\r\nandras kunskaper och erfarenheter i ett gemensamt\r\narbete för minskad brottslighet och ökad trygghet.\r\nDet brottsförebyggande arbetet kommer att vara\r\navgörande för att man skall kunna garantera trygghet\r\nnär det gäller brott. Men tidiga insatser för barn och\r\nunga, för att man skall kunna förebygga och hindra en\r\nbrottslig utveckling, är också av avgörande betydelse.\r\nNärpoliserna har en viktig roll i det brottsförebyg-\r\ngande arbetet. Dessa poliser har ofta god kunskap om\r\nsituationen i närområdet. De känner till de ungdomar\r\nsom utför brott eller ligger i riskzonen för brottsligt\r\nbeteende. Dessa poliser har också naturliga möjlighe-\r\nter att ta kontakt med ungdomarna. I detta arbete är\r\ndet viktigt med samarbete mellan polis, skola, familj\r\noch andra myndigheter.\r\nDär förebyggande insatser inte är nog - när brott\r\nändå sker - är det viktigt att också påföljdssystemet är\r\nsådant att det kan motverka och förebygga brott. Sär-\r\nskilt viktigt är det när det gäller ungdomar.\r\nJag skall nu kommentera en del av reservationerna\r\ni detta betänkande angående ungdomsbrott.\r\nI reservation 1 om normbildning m.m. framhålls\r\natt de allmänna uttalanden om familjens och skolans\r\nbetydelse som görs i det nationella brottsförebyggan-\r\nde programmet inte kan anses tillräckliga.\r\nEnligt 6 kap. 2 § första stycket föräldrabalken står\r\nbarn under vårdnad av båda föräldrarna eller en av\r\ndem om inte rätten har anförtrott vårdnaden åt en eller\r\ntvå särskilt förordnade förmyndare. Vårdnaden av ett\r\nbarn består till dess att barnet fyllt 18 år eller till dess\r\natt de, dessförinnan, ingår äktenskap.\r\nIngen torde kunna betvivla föräldrars och andra\r\nvårdnadshavares ansvar för sina barn. Att samhällets\r\nbästa förebyggande resurs är föräldrarna är så själv-\r\nklart att det inte behöver utredas. Men ansvaret för\r\nbarnen bör inte stanna vid den egna familjen. Därför\r\nhar även samhällets institutioner ett ansvar för barns\r\noch ungdomars uppväxtförhållanden och för att ge\r\nstöd då föräldrar inte klarar av föräldrarollen. Detta\r\nanges både i socialdemokraternas kriminalpolitiska\r\nprogram och i regeringens nationella brottsförebyg-\r\ngande program.\r\nNär det gäller skolans betydelse i det brottsföre-\r\nbyggande arbetet har utskottet tidigare uttalat sig vid\r\nflera tillfällen. Skolan är ingen värdeneutral plats.\r\nDen står för värderingar som vi vill skall vara gällan-\r\nde i vårt samhälle. Tidigare insatser från skolan för att\r\nman skall kunna uppmärksamma och stödja barn med\r\nsärskilda behov kan vara av avgörande betydelse för\r\natt förhindra att ungdomar hamnar i ett kriminellt\r\nlivsmönster.\r\nRikspolisstyrelsens undervisning i lag och rätt har\r\nockså en värdefull uppgift att fylla i det förebyggande\r\narbetet med våra barn.\r\nI reservation 2 tar man upp en utvidgad försöks-\r\nverksamhet med medling som omfattar även sådan\r\nmedling som bedrivs genom familjegruppskonferen-\r\nser.\r\nPå flera håll i landet pågår i dag olika former av\r\nmedlingsverksamhet. Den medlingsverksamhet som\r\nbedrivs tar i första hand sikte på de unga lagöverträ-\r\ndarna. För den som har begått brott innebär medling\r\natt man blir tvungen att konfronteras med den som har\r\nblivit utsatt för brottet. Det är något som för den unge\r\nkan vara nog så svårt. Ett sådant möte syftar till att få\r\ngärningsmän att komma till insikt om vad deras brott i\r\npraktiken har fått för konsekvenser för den som har\r\nblivit utsatt.\r\nMedling fyller också en mycket viktig funktion för\r\ndem som drabbats av brott. För dem kan ett möte med\r\ngärningsmannen bli en startpunkt att gå vidare från,\r\nett sätt att komma över den rädsla och känsla av\r\notrygghet som brottet kan ha skapat.\r\nRiksåklagaren har på uppdrag av ett regeringsbe-\r\nslut från mars 1994 utarbetat ett förslag till medlings-\r\nverksamhet. Denna rapport bereds nu på Justitiede-\r\npartementet. Utskottet anser att det är överflödigt att\r\navvakta beredningen av riksåklagarens rapport i den\r\ndel som gäller medling. I stället bör regeringen genast\r\nutarbeta en samordnad och rikstäckande fortsatt för-\r\nsöksverksamhet med medling.\r\nNär det gäller familjegruppskonferenser anser ut-\r\nskottet att ytterligare utredning är nödvändig innan\r\nställning kan tas.\r\nVad det gäller registrering av minderåriga lagöver-\r\nträdare har socialtjänsten uppgifter i sina akter avse-\r\nende sådant som behövs i dessa frågor. I ett utvecklat\r\nsamarbete med polis och socialtjänst har myndighe-\r\nterna tillgång till den unges hela historia utan att\r\nbrottsregister behöver föras i polisregister. Däremot\r\nskulle det vara av stort värde att ha tillgång till statis-\r\ntisk information om brott av barn under 15 år. BRÅ:s\r\nprogram Tio åtgärder är emellertid avsett att behand-\r\nla detta. Därför anser utskottet att ett slutligt ställ-\r\nningstagande i denna fråga bör anstå tills BRÅ:s pro-\r\ngram Tio åtgärder lagts fram.\r\nFru talman! Vi socialdemokrater anser att sekre-\r\ntess mellan myndigheter inte får vara ett hinder som\r\nförsvårar ett förtroendefullt samarbete mellan myn-\r\ndigheterna. Då en promemoria för närvarande bereds i\r\nJustitiedepartementet anser utskottet att det pågående\r\nberedningsarbetet inte bör föregripas.\r\nI reservation 7 begär Moderaterna att en utredning\r\nkommer till stånd som skulle göra det möjligt för\r\npolisen att låta ta blodprov och urinprov på den som\r\när under 15 år om han misstänks ha använt narkotika.\r\nSedan den 1 januari 1985 finns möjlighet att utreda\r\nbrott trots att den misstänkte inte är straffmyndig. Om\r\ndet finns särskilda skäl får vissa tvångsmedel tillgri-\r\npas vid en utredning. De tvångsmedel som får använ-\r\ndas är beslag, husrannsakan och kroppsvisitation. I\r\nproposition 1983/84:187 om utredning av brott av\r\nbarn under 15 år diskuterades frågan om huruvida\r\nkroppsbesiktning skulle få användas. Det praktiska\r\nbehovet ansågs som ringa.\r\nFru talman! Vad gäller påföljden för unga lagöver-\r\nträdare finns här fyra reservationer. Moderaterna\r\nbegär bl.a. att påföljden överlämnande till vård inom\r\nsocialtjänsten skall avskaffas samt införande av nya\r\npåföljder, kallade villkorligt fängelse och ungdoms-\r\nstraff.\r\nPrecis som jag sade i min inledning anser vi soci-\r\naldemokrater att påföljdssystemet skall vara sådant att\r\ndet motverkar och förebygger brott. Sedan Ungdom-\r\nskommittén lämnade sitt betänkande har arbetet fort-\r\ngått inom Justitiedepartementet för att bredda under-\r\nlaget för den fortsatta beredningen av frågan om på-\r\nföljdssystemet för unga lagöverträdare. Utgångspunk-\r\nten för beredningsarbetet har varit att tillvarata\r\ngrundtankarna i Ungdomskommitténs förslag med\r\nbibehållande av principen att huvudansvaret för unga\r\nlagöverträdare skall ligga inom socialtjänsten. Ung-\r\ndomar bör så långt det är möjligt hållas utanför krimi-\r\nnalvården i allmänhet och fängelserna i synnerhet.\r\nResultatet av detta arbete har just redovisats i en\r\ndepartementspromemoria. Bl.a. föreslås att påföljden\r\növerlämnande till vård inom socialtjänsten skall stra-\r\nmas upp. I promemorian föreslås också en ny frihets-\r\nberövande påföljd i syfte att på ett avgörande sätt\r\nminska användningen av fängelsestraffet för de yngsta\r\nlagöverträdarna.\r\nFör att uppnå ett större mått av förutsebarhet fö-\r\nreslås i promemorian att de yttranden som social-\r\nnämnden lämnar i ungdomsmål ges ett utförligare\r\ninnehåll och att det i yttrandet skall ingå en vårdplan.\r\nHärigenom får domstolarna ett bättre underlag i fråga\r\nom vilka åtgärder som socialtjänsten avser vidta om\r\nden unge överlämnas till vård inom socialtjänsten.\r\nI syfte att bättre tillgodose proportionalitetsprinci-\r\npen föreslås att domstolen på ett mer uttalat sätt än nu\r\nskall pröva om socialnämndens planerade insatser är\r\ntillräckligt ingripande med hänsyn till den unges\r\nbrottslighet. Detta innebär att domstolen bör bestäm-\r\nma påföljden till vård inom socialtjänsten endast om\r\nden finner att de planerade åtgärderna är så ingripan-\r\nde för den unge att de står i rimlig proportion till\r\nbrottet. Ett större mått av proportionalitet skall också\r\nenligt förslaget kunna åstadkommas genom en utökad\r\nanvändning av s.k. tilläggsstraff.\r\nDetta, fru talman, anser jag tillgodoser Miljöpar-\r\ntiets reservation.\r\nDå det finns flera förslag i promemorian som syf-\r\ntar till att reformera påföljdssystemet för unga lag-\r\növerträdare anser jag att vi kan avslå samtliga motio-\r\nner vad gäller påföljdssystemet.\r\nModeraterna har vidare en reservation angående\r\npolishjälp till föräldrar. Här menar Moderaterna att\r\nföräldrarna skulle kunna få stöd genom en laglig rätt\r\natt få biträde av polis eller socialtjänst för att hämta\r\nhem barn som vistas ute utan föräldrars eller annan\r\nvårdnadshavares tillåtelse.\r\nPolisen har enligt 12 § polislagen möjlighet att\r\nomhänderta en person under 18 år som anträffas un-\r\nder förhållanden som uppenbarligen innebär över-\r\nhängande och allvarlig risk för persons hälsa och\r\nutveckling. Polisen har också möjlighet att underrätta\r\nföräldrar om sådant som iakttagits i polisverksamhe-\r\nten men som inte föranlett något ingripande mot den\r\nunge.\r\nJag anser dessutom att Moderaternas förslag rim-\r\nmar litet dåligt med deras tal om det personliga ansva-\r\nret och att stärka föräldrarnas egen roll. Detta, menar\r\njag, är att föra bort för mycket ansvar från föräldrar\r\ntill myndigheter.\r\nAvslutningsvis, fru talman, vill jag mycket kort\r\nsäga några ord om föräldrars närvaro vid rättegång.\r\nHär menar Moderaterna och Folkpartiet att reglerna\r\ninte beaktar den betydelse och det ansvar en förälder\r\nsom inte är vårdnadshavare har. Reservanterna menar\r\nockså att föräldrar eller vårdnadshavare har en skyl-\r\ndighet att inställa sig och att någon ersättning ej skall\r\nutgå.\r\nJag instämmer i fråga om vikten av förälders eller\r\nannan vårdnadshavares närvaro vid förundersökning\r\noch huvudförhandling. Lagen säger att den unges\r\nvårdnadshavare och socialnämnden omedelbart skall\r\nunderrättas om att en utredning har inletts, om det inte\r\nfinns särskilda skäl mot en underrättelse. När åtal\r\nväcks mot den som inte fyllt 18 år skall tingsrätten\r\nenligt 26 § lagen om unga lagöverträdare underrätta\r\nvårdnadshavare eller annan som svarar för den unges\r\nvård eller fostran om åtalet och om tidpunkten för\r\nhuvudförhandlingen, om det inte finns särskilda skäl\r\nmot detta.\r\nJag kan däremot inte förstå att det inte skall utgå\r\nnågon ersättning. Jag tror att det skulle innebära en\r\nförsämring i fråga om föräldrars närvaro och, för-\r\nhoppningsvis, stöd till sina barn.\r\nMed detta, fru talman, yrkar jag avslag på samtli-\r\nga reservationer och bifall till hemställan i betänkan-\r\ndet.</pre><pre>Anf.  135  GUN HELLSVIK (m) replik:\r\nFru talman! Det är mycket som jag skulle vilja\r\nkommentera. Men replikrätten är begränsad i tiden, så\r\njag skall bara kommentera två saker.\r\nAnn-Marie Fagerström påstod att vårt förslag om\r\natt föräldrar skall kunna få hjälp från polis eller so-\r\ncialtjänst, som det står i vårt förslag, att ta hem barn\r\nsom inte har föräldrarnas tillstånd att vara ute skulle\r\nvara ett sätt att ta bort ansvaret från föräldrarna. Då\r\nskulle jag gärna vilja att Ann-Marie Fagerström för-\r\nklarade en sak för mig. Vi tänker oss en ensamstående\r\nmamma med ett spädbarn och en 13-årig strulig pojke\r\nsom inte kommer hem när mamma vill, samtidigt som\r\nhon alltså har det lilla spädbarnet att ta hand om. På\r\nvilket sätt tar man bort ansvaret från henne när hon får\r\nen rätt att få hjälp att ta hem sitt barn?\r\nDet andra som Ann-Marie Fagerström tog upp och\r\nsom jag vill kommentera var frågan om vårdnadsha-\r\nvare - jag vill inte tala om vårdnadshavare utan om\r\nföräldrar, för det är också en del av vårt förslag - och\r\nderas rätt till ersättning för inställelse vid rättegång.\r\nJag kan inte se att det finns något rimligt i att föräld-\r\nrarätten och föräldraskyldigheten med automatik skall\r\nbetalas. För mig är det en skyldighet som förälder att\r\nvara närvarande vid mitt barns rättegång. Det borde\r\nockså vara rättssystemets utgångspunkt.</pre><pre>Anf.  136  ANN-MARIE FAGERSTRÖM (s)\r\nreplik:\r\nFru talman! Jag skulle vilja rikta en fråga tillbaka\r\ntill Gun Hellsvik: Tror moderaterna att det skulle bli\r\nen tillfredsställande närvaro från föräldrarnas sida om\r\nvi drar in denna ersättning? Skall vi inte eftersträva en\r\ntrygghet för våra ungdomar och bibehålla förutsätt-\r\nningarna för detta genom att se till att föräldrarna kan\r\nnärvara vid ett större antal rättegångar?</pre><pre>Anf.  137  GUN HELLSVIK (m) replik:\r\nFru talman! För det första fick jag inget svar på\r\nmin första fråga, och för det andra fick jag en motfrå-\r\nga utan något svar på min andra fråga. Men jag kan\r\nspinna vidare och be om svar på min första och andra\r\nfråga.\r\nJag är övertygad om att de flesta föräldrar upple-\r\nver det som en självklarhet att de bör vara närvarande.\r\nDet som föräldrarna upplever som en naturlig del i\r\nföräldrarollen skall man inte i lagen försöka sabotera\r\ngenom att tala om för föräldern att detta är ett offer\r\nfrån din sida, alltså skall du ha betalt.</pre><pre>Anf.  138  ANN-MARIE FAGERSTRÖM (s)\r\nreplik:\r\nFru talman! Där är vi inte alls oense. Jag har pre-\r\ncis samma uppfattning, att de föräldrar som känner att\r\nde är ett stöd och en grundtrygghet skall infinna sig,\r\nmen andra föräldrar har dessvärre svårare att komma\r\ndit. Då tror jag att det är sämre med att inte ha någon\r\nersättning.\r\nJag skall försöka svara på den första frågan om\r\npolishjälp till föräldrar. Precis som jag sade i mitt\r\nanförande rimmar detta dåligt med moderaternas tal\r\nom det personliga ansvaret och att stärka föräldrarna i\r\nderas roll. Vem skulle det vara som avgör åldersgräns\r\noch tid - polis eller föräldrar? Skall det också gälla\r\nvanliga skötsamma ungdomar? Det finns många frå-\r\ngetecken.</pre><pre>Anf.  139  EVA ZETTERBERG (v):\r\nFru talman! Den här debatten har huvudsakligen\r\nhandlat om grova ungdomsbrott och hur vi hanterar\r\nde brotten i vårt samhälle. Alice Åström har på ett\r\nutmärkt sätt redogjort för Vänsterpartiets syn i de här\r\nfrågorna och hur det finns ett nära samband mellan att\r\nvi från vuxenvärlden gör nedskärningar i samhället\r\noch att ungdomar far illa av dessa åtgärder.\r\nFru talman! Jag skulle vilja uppehålla mig vid det\r\nmotsatta problemet. Hur hanterar vårt samhälle\r\n\"problem\" vid smärre brott? Jag har nämligen som\r\nförälder alldeles nyligen haft en mycket märklig upp-\r\nlevelse i samband med en rättegång. Det hör nära ihop\r\nmed den diskussion som förts här vad gäller att få\r\nungdomar att ta ansvar, att tidigt sätta gränser. Det\r\nillustrerade Gun Hellsvik med det gamla talesättet att\r\ndet börjar med en knappnål. Jag vill understryka hur\r\nviktigt det är att vi, när vi talar om att sätta gränser\r\noch visa våra ungdomar vad som är rätt och fel, gör\r\ndet på ett adekvat sätt. Jag menar att så sker vid flera\r\ntillfällen. Jag har ett mycket konkret exempel på hur\r\ndet vid många tillfällen sker på ett felaktigt sätt.\r\nDen erfarenhet jag hade nyligen bestod av följan-\r\nde. Min dotter och 15 kamrater till henne gick ut nian\r\ni våras och målade enligt en gammal tradition i skolan\r\npå en parkvägg, skolgården, en sten och del av en\r\nscen vid skolgården. Det här har gjorts under flera år.\r\nFrån skolans sida har man naturligtvis sagt att det inte\r\när lämpligt. Men man har inte vidtagit några åtgärder,\r\nman har inte i förväg talat ordentligt med ungdomar-\r\nna, med föräldrar eller polis om hur alla gemensamt\r\nskall kunna förhindra att sådant sker. Så målades det\r\näven i samband med avslutningen i juni 1996. Man\r\nraljerade efteråt från skolans sida och talade om att\r\ndessa niondeklasser inte precis skulle platsa i konst-\r\nfack, men ingenting mer hände - förrän till hösten när\r\nvi föräldrar fick ett brev om polisutredning. Varje\r\nbarn kallades individuellt med föräldrar till polisför-\r\nhör, alltså 16 ungdomar. Ni kan själva räkna ut unge-\r\nfär hur mycket tid den polisutredningen bör ha tagit.\r\nSamtliga ungdomar erkände. Alla ungdomar och\r\nföräldrar var överens om att det var dumt gjort, att\r\nman skall återställa, arbeta av eller betala det man har\r\ngjort och som varit fel.\r\nDå tror man naturligtvis att saken är utredd och att\r\nsamhället därmed har markerat vad som är rätt, vad\r\nsom är fel och vad man gör åt saken när det begåtts en\r\nfelaktig handling. Så icke fallet! Det kom på vårkan-\r\nten en kallelse till tingsrätten till huvudförhandling i\r\ndetta mål, varvid 16 ungdomar och naturligtvis 16\r\nföräldrar - i vissa fall var det dubbel föräldrauppsätt-\r\nning - infinner sig i rätten. Rätten samlades den 19\r\nmars i Stockholm. Det var alltså drygt 16 föräldrar,\r\ntre nämndemän, två eller tre advokater och naturligt-\r\nvis rådman, notarie, alltså den gängse uppsättningen.\r\nFör målet var avsatt en hel dag. Varje ungdom för-\r\nhördes, och varje ungdom talade om vad han eller hon\r\nhade gjort och talade om att man insåg att man hade\r\ngjort fel.\r\nFanns det någon där från skolans sida? Det är ju\r\nskolan som skött polisanmälning och ansett att detta\r\nborde beivras på alla sätt och vis. Svaret är nej. Rät-\r\nten fick avbryta sin förhandling för att skolan skulle\r\nkunna tillfrågas om man var nöjd med den förlikning\r\nsom föreslogs. Skolan accepterade den, eftersom man\r\nfrån skolan inte hade tid att infinna sig till denna för-\r\nhandling. Rätten avslutade sin förhandling med att\r\ndöma ut böter. Eleverna skulle tillgodogöra den skada\r\nman gjort genom att arbeta tio timmar var.\r\nDet här är ett förhållandevis ringa brott men na-\r\nturligtvis den typ av handling som man inte skall\r\nuppmuntra utan klart och tydligt ange att det här inte\r\nfår ske. Men när vi behandlar den här typen av hän-\r\ndelser från ungdomens sida på detta sätt ger vi en\r\ntotalt fel signal om hur vi handskas med problemen i\r\nsamhället. Här visade det sig att den som gjort anmä-\r\nlan inte ens ansåg sig ha tid att infinna sig. Här satsar\r\nrättssamhället på en polisutredning, en huvudför-\r\nhandling med alla dessa kostnader. Jag kan inte riktigt\r\nberäkna det, men det måste handla om minst 100 000\r\nkr som det kostade samhället. Men framför allt: Vad\r\nger det för signaler till ungdomar om hur vi ser på\r\nbrott i vårt samhälle, när man från ungdomens sida\r\nhar tillstått sina fel och på alla sätt och vis varit villig\r\natt agera?\r\nDärför är mitt förslag att man från justitieutskot-\r\ntets och riksdagens sida, också i diskussioner med\r\nregeringen i de här frågorna, poängterar att det inte\r\nbara handlar om att tala om vad som är rätt och fel\r\noch att i tid stävja det ungdomar gör. Det handlar i\r\nlika hög grad om att visa och ta adekvata steg när vi\r\ntar upp den här typen av brott, se till att vuxenvärlden\r\ntar till rätt åtgärder när fel har begåtts.</pre><pre>Anf.  140  GUN HELLSVIK (m):\r\nFru talman! Självklart undviker jag att diskutera\r\ndenna speciella händelse. Jag har en version. Men\r\noberoende av detta tycker jag att denna berättelse\r\nskulle kunna användas som ett bra exempel på en\r\nutveckling som det finns allt skäl att anstränga sig för\r\natt bryta, nämligen den utveckling som har inneburit\r\natt vi inte löser några konflikter själva utan alltid\r\nhänskjuter dem till någon annan. En hel del av det\r\nsom vi talat om här är sådant som syftar till att få oss\r\nsjälva i våra olika roller att ta vårt ansvar. Där kom-\r\nmer medlingen och familjegruppskonferensen in, för\r\natt ta ett par exempel. Vi har på många olika sätt haft\r\nen utveckling som innebär att vi skjuter ansvaret ifrån\r\noss, att vi inte löser konflikterna i den roll som vi\r\ndrabbas, utan det är alltid något specialorgan som\r\nskall lösa konflikten.</pre><pre>Anf.  141  EVA ZETTERBERG (v):\r\nFru talman! Jag är självfallet inte ute efter att få\r\nvare sig medhåll eller mothugg när det gäller den\r\nenskilda berättelsen. Men det är viktigt att man med\r\nden här typen av exempel konkret illustrerar, inte bara\r\nrent teoretiskt diskuterar, hur det förhåller sig med\r\nsaker och ting.\r\nJag håller med Gun Hellsvik. Det handlar om att\r\ninte helt ta saken i egna händer. I stället måste man\r\nreagera och agera där konflikter och problem uppstår,\r\ninte höja dem till nivåer där de inte behöver klaras ut,\r\ndär problemen redan är lösta. Jag tycker att förslaget i\r\nden reservation som handlar om medling i familje-\r\ngrupp och om att över huvud taget försöka lösa pro-\r\nblemen på den nivå som är adekvat är väldigt bra. Det\r\när min förhoppning att riksdagen skall anta det. Det\r\nfinns andra förslag, men jag begränsar mig till att\r\nnämna detta.</pre><pre>Anf.  142  GUN HELLSVIK (m):\r\nFru talman! Det gläder mig att höra Eva Zetter-\r\nberg instämma i mitt resonemang. Vi moderater har ju\r\nunder väldigt lång tid försökt att peka på den fara för\r\nutvecklingen som har skett genom hänskjutandet av\r\nansvar till specialister och specialorgan i alla olika\r\nsammanhang.</pre><pre>Anf.  143  KIA ANDREASSON (mp):\r\nFru talman! Den händelse som Eva Zetterberg här\r\nåterger skall genom vårt beslut här i dag om införan-\r\ndet av medling inte kunna ske. Medling innebär att\r\nden som har begått brott innan han har fyllt 18 år skall\r\nanmodas att inställa sig inför en medlare för att ta\r\nansvar för sina handlingar genom ett sammanträffande\r\nmed brottsoffret. Den unge skall då få ersätta eko-\r\nnomiskt, utföra arbete eller genom annan överens-\r\nkommelse visa sin vilja att gottgöra den skada som\r\nhar uppstått till följd av brottet.\r\nDessutom införs det en ändring i lagen om unga\r\nlagöverträdare. Den innebär att åtalsunderlåtelse får\r\nbeslutas också i fall där den unge deltagit i medling\r\nenligt den föreslagna lagen därom. Detta täcker precis\r\nden situationen, om det här fallet hade uppkommit\r\nefter det nya beslutet om medling som vi här skall\r\nfatta.</pre><pre>Anf.  144  EVA ZETTERBERG (v):\r\nFru talman! Jag hoppas också att det kommer att\r\ninnebära det som Kia Andreasson här säger. Dess-\r\nutom behövs det familjegruppskonferenser enligt\r\nförslaget i reservationen. Det räcker inte med att man\r\nhar den möjligheten för polis och åklagare. Det gäller\r\nockså att föra ut diskussionen bland poliser och åkla-\r\ngare själva. I den typ av fall som jag redogjorde för är\r\ndet åklagaren som bestämmer om åtal skall väckas\r\neller inte. Det gäller att föra ut den diskussionen och\r\nse till att man från rättens sida fattar den typen av\r\nbeslut.</pre><pre>Anf.  145  KIA ANDREASSON (mp):\r\nFru talman! Just i detta fall hade det räckt med\r\nmedling, som är det första steget. Familjegruppskon-\r\nferens är ett ytterligare steg för att förhindra den unge\r\natt begå fler brott och för att bilda ett nätverk runt den\r\nunge. Man får inte blanda ihop dessa två begrepp.\r\nMedling hade i det här fallet inneburit allt det som\r\nEva Zetterberg efterlyser.</pre><pre>Överläggningen var härmed avslutad.\r\n(Beslut fattades efter 11 §.)</pre><pre>7 §  Partnerskaps- och samarbetsavtal mellan\r\nEU och Armenien</pre><pre>Föredrogs\r\nUtrikesutskottets betänkande 1996/97:UU17\r\nPartnerskaps- och samarbetsavtal mellan EU och\r\nArmenien (prop. 1996/97:76)</pre><pre>Andre vice talmannen konstaterade att ingen talare\r\nvar anmäld.\r\n(Beslut fattades efter 11 §.)</pre><pre>8 §  Partnerskaps- och samarbetsavtal mellan\r\nEU och Azerbajdzan</pre><pre>Föredrogs\r\nUtrikesutskottets betänkande 1996/97:UU18\r\nPartnerskaps- och samarbetsavtal mellan EU och\r\nAzerbajdzan (prop. 1996/97:77)</pre><pre>Andre vice talmannen konstaterade att ingen talare\r\nvar anmäld.\r\n(Beslut fattades efter 11 §.)</pre><pre>9 §  Partnerskaps- och samarbetsavtal mellan\r\nEU och Georgien</pre><pre>Föredrogs\r\nUtrikesutskottets betänkande 1996/97:UU19\r\nPartnerskaps- och samarbetsavtal mellan EU och\r\nGeorgien (prop. 1996/97:78)</pre><pre>Andre vice talmannen konstaterade att ingen talare\r\nvar anmäld.\r\n(Beslut fattades efter 11 §.)</pre><pre>10 §  Partnerskaps- och samarbetsavtal mellan\r\nEU och Uzbekistan</pre><pre>Föredrogs\r\nUtrikesutskottets betänkande 1996/97:UU20\r\nPartnerskaps- och samarbetsavtal mellan EU och\r\nUzbekistan (prop. 1996/97:79)</pre><pre>Andre vice talmannen konstaterade att ingen talare\r\nvar anmäld.\r\n(Beslut fattades efter 11 §.)\r\np11 §  Ändring i lagen om civilt försvar m.m.</pre><pre>Föredrogs\r\nFörsvarsutskottets betänkande 1996/97:FöU7\r\nÄndring i lagen om civilt försvar m.m. (prop.\r\n1996/97:89)</pre><pre>Andre vice talmannen konstaterade att ingen talare\r\nvar anmäld.\r\nBeslut</pre><pre>JuU11 Våldsbrott och brottsoffer\r\nMom. 1 (en våldskommission)\r\n1. utskottet\r\n2. res. 1 (fp, c)\r\nVotering:\r\n248 för utskottet\r\n40 för res. 1\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 68 m, 1 c, 18 v, 14 mp, 10 kd\r\nFör res. 1:     18 c, 22 fp\r\nFrånvarande:    24 s, 12 m, 8 c, 4 fp, 4 v, 4 mp, 5 kd</pre><pre>Mom. 2 (Kvinnovåldskommissionens förslag)\r\n1. utskottet\r\n2. res. 3 (kd, c)\r\nVotering:\r\n148 för utskottet\r\n30 för res. 3\r\n110 avstod\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 7 fp, 2 v\r\nFör res. 3:     19 c, 11 kd\r\nAvstod: 66 m, 15 fp, 15 v, 14 mp\r\nFrånvarande:    23 s, 13 m, 8 c, 4 fp, 5 v, 4 mp, 4 kd</pre><pre>Mom. 4 (prostitution)\r\n1. utskottet\r\n2. res. 6 fp, c, v, mp)\r\nVotering:\r\n227 för utskottet\r\n55 för res. 6\r\n8 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 68 m, 14 fp, 8 kd\r\nFör res. 6:     18 c, 4 fp, 18 v, 14 mp, 1 kd\r\nAvstod: 1 s, 1 c, 4 fp, 2 kd\r\nFrånvarande:    23 s, 12 m, 8 c, 4 fp, 4 v, 4 mp, 4 kd\r\nUlla Hoffmann (v) anmälde att hon avsett att avstå\r\nfrån att rösta men markerats ha röstat nej.</pre><pre>Mom. 6 (sexturism)\r\n1. utskottet\r\n2. res. 8 (kd)\r\nVotering:\r\n279 för utskottet\r\n11 för res. 8\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 68 m, 19 c, 22 fp, 18 v, 14 mp\r\nFör res. 8:     11 kd\r\nFrånvarande:    23 s, 12 m, 8 c, 4 fp, 4 v, 4 mp, 4 kd</pre><pre>Mom. 12 (brottsofferfrågor)\r\n1. utskottet\r\n2. res. 10 (m)\r\n3. res. 11 (c)\r\n4. res. 13 (v)\r\nFörberedande votering 1:\r\n18 för res. 11\r\n19 för res. 13\r\n251 avstod\r\n61 frånvarande\r\nKammaren biträdde res. 13.\r\nFörberedande votering 2:\r\n68 för res. 10\r\n19 för res. 13\r\n200 avstod\r\n62 frånvarande\r\nKammaren biträdde res. 10.\r\nHuvudvotering:\r\n150 för utskottet\r\n67 för res. 10\r\n72 avstod\r\n60 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 11 kd\r\nFör res. 10:    67 m\r\nAvstod: 19 c, 22 fp, 17 v, 14 mp\r\nFrånvarande:    23 s, 12 m, 8 c, 4 fp, 5 v, 4 mp, 4 kd</pre><pre>Övriga moment\r\nKammaren biföll utskottets hemställan.</pre><pre>JuU12 Ungdomsbrott\r\nMom. 1 (normbildning m.m.)\r\n1. utskottet\r\n2. res. 1 (m, c, fp, kd)\r\nVotering:\r\n173 för utskottet\r\n116 för res. 1\r\n60 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 1 c, 2 fp, 17 v, 14 mp\r\nFör res. 1:     67 m, 18 c, 20 fp, 11 kd\r\nFrånvarande:    23 s, 12 m, 8 c, 4 fp, 5 v, 4 mp, 4 kd</pre><pre>Mom. 3 (familjegruppskonferenser)\r\n1. utskottet\r\n2. res. 2 (m, c, fp, v, kd)\r\nVotering:\r\n150 för utskottet\r\n139 för res. 2\r\n1 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 11 mp\r\nFör res. 2:     67 m, 19 c, 22 fp, 18 v, 2 mp, 11 kd\r\nAvstod: 1 mp\r\nFrånvarande:    23 s, 12 m, 8 c, 4 fp, 4 v, 4 mp, 4 kd\r\nAnnika Jonsell (m) anmälde att hon avsett att rösta\r\nnej men markerats ha röstat ja.</pre><pre>Mom. 4 (registrering av minderåriga lagöverträdare)\r\n1. utskottet\r\n2. res. 4 (fp, c)\r\nKammaren biföll utskottets hemställan med acklama-\r\ntion.</pre><pre>Mom. 5 (sekretess mellan myndigheter)\r\n1. utskottet\r\n2. res. 5 (m, c, fp)\r\nVotering:\r\n180 för utskottet\r\n107 för res. 5\r\n3 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 c, 17 v, 14 mp, 10 kd\r\nFör res. 5:     68 m, 18 c, 20 fp, 1 v\r\nAvstod: 2 fp, 1 kd\r\nFrånvarande:    23 s, 12 m, 8 c, 4 fp, 4 v, 4 mp, 4 kd</pre><pre>Mom. 9 (påföljder för unga lagöverträdare)\r\n1. utskottet\r\n2. res. 8 (m)\r\n3. res. 10 (mp)\r\n4. res. 11 (kd)\r\nFörberedande votering 1:\r\n14 för res. 10\r\n11 för res. 11\r\n264 avstod\r\n60 frånvarande\r\nKammaren biträdde res. 10.\r\nFörberedande votering 2:\r\n69 för res. 8\r\n13 för res. 10\r\n204 avstod\r\n63 frånvarande\r\nKammaren biträdde res. 8.\r\nBodil Francke Ohlsson (mp) anmälde att hon avsett\r\natt rösta nej men markerats som frånvarande.</pre><pre>Huvudvotering:\r\n178 för utskottet\r\n67 för res. 8\r\n45 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 1 m, 21 fp, 18 v\r\nFör res. 8:     67 m\r\nAvstod: 19 c, 1 fp, 14 mp, 11 kd\r\nFrånvarande:    23 s, 12 m, 8 c, 4 fp, 4 v, 4 mp, 4 kd</pre><pre>Övriga moment\r\nKammaren biföll utskottets hemställan.</pre><pre>UU17 Partnerskaps- och samarbetsavtal mellan\r\nEU och Armenien\r\nKammaren biföll utskottets hemställan.</pre><pre>UU18 Partnerskaps- och samarbetsavtal mellan\r\nEU och Azerbajdzjan\r\nKammaren biföll utskottets hemställan.</pre><pre>UU19 Partnerskaps- och samarbetsavtal mellan\r\nEU och Georgien\r\nKammaren biföll utskottets hemställan.</pre><pre>UU20 Partnerskaps- och samarbetsavtal mellan\r\nEU och Uzbekistan\r\nKammaren biföll utskottets hemställan.</pre><pre>FöU7 Ändring i lagen om civilt försvar m.m.\r\nKammaren biföll utskottets hemställan.\r\nBeslut om uppskjuten votering</pre><pre>På förslag av andre vice talmannen medgav kam-\r\nmaren att återstående ärenden på dagens föredrag-\r\nningslista fick avgöras i ett sammanhang vid arbets-\r\nplenum onsdagen den 16 april.</pre><pre>12 §  Socialavgifter</pre><pre>Föredrogs\r\nSocialförsäkringsutskottets betänkande\r\n1996/97:SfU13\r\nSocialavgifter</pre><pre>Anf.  146  ÅKE SUNDQVIST (m):\r\nHerr talman! En god skattebetalare vill ha valuta\r\nför sina pengar. Det påpekas att välfärdsstatens om-\r\nfördelningseffekter endast kan bedömas utifrån en\r\nsamlad bild av statens inkomster och utgifter. De\r\ndebattörer som endast diskuterar omfördelningsfrågan\r\nmed utgångspunkt i de positiva transfereringarna kan\r\nbetraktas som mer än lovligt enögda. Samma enögd-\r\nhet återfinns i diskussionen om statsfinanserna, där\r\nfrågan om förutsättningarna för att säkerställa statens\r\ninkomster kommer helt i skymundan för ivern att\r\nminska statens utgifter.\r\nOm vi för ett ögonblick tillåter oss en något hal-\r\ntande jämförelse mellan den svenska staten och ett\r\nindustriföretag, kan vi först och främst konstatera att\r\ndet är ett företag i kris. Utgifterna överstiger inkoms-\r\nterna, och något måste uppenbarligen göras. Det\r\nförsta steget är att trimma organisationen och skära\r\nbort alla onödiga kostnader. Ledningen måste balans-\r\nera på den knivsegg som skiljer de onödiga kostna-\r\nderna från de nödvändiga. I annat fall leder det hela\r\ntill en nedåtgående spiral där minskad kvalitet leder\r\ntill minskad försäljning och minskade intäkter. Det\r\ngäller då att förändra produkterna så att efterfrågan\r\nkan bibehållas.\r\nHerr talman! Nu är förvisso staten inte något in-\r\ndustriföretag som säljer varor på en marknad. Staten\r\nproducerar dock en rad tjänster till medborgarna i\r\nform av inkomsttrygghet, sjukvård, utbildning, barn-\r\nomsorg, etc. Betalningen för statens tjänster sker via\r\nskatter och avgifter och skiljer sig därmed i grunden\r\nfrån andra former av betalning.\r\nArbetsmarknaden präglas av samma prisbild-\r\nningseffekter som gäller för övriga marknader. Om\r\nkostnaderna för arbetskraft genom hög beskattning av\r\narbete blir högre minskar efterfrågan och färre blir\r\nanställda. Investeringar i Sverige har en stark inrikt-\r\nning mot att ersätta mänsklig arbetskraft med maski-\r\nner.\r\nDen sammanlagda skatten på arbete i Sverige är\r\nsammansatt av inkomstbeskattning, egenavgifter och\r\nmervärdesskatt. Dessutom har den socialdemokratiska\r\nregeringen återinfört skatt på vinstandelar.\r\nSkatterna har visserligen i några avseenden olika\r\nverkningar men är alla en beskattning för det totala\r\nvärdet av en arbetsinsats. Efter Socialdemokraternas\r\nregeringstillträde 1994 ökar åter skatten på arbete i ett\r\nläge då arbetslösheten redan är oacceptabelt hög.\r\nMålet måste vara att under de närmaste åren reducera\r\nden totala skatten på arbete särskilt vad gäller låg- och\r\nmedelinkomsttagare.\r\nHerr talman! Syftet bakom merparten av dagens\r\narbetsgivaravgifter är att finansiera löntagarnas pen-\r\nsioner och socialförsäkringsförmåner. I verkligheten\r\när det skatter och avgifter som arbetsgivaren betalar\r\nför löntagarnas räkning. De olika avgifterna är emel-\r\nlertid dåligt relaterade till utgående förmåner, vilket\r\ngör att skattekaraktären blir mycket stor. Uppgiften\r\nmåste vara att så långt möjligt är relatera socialför-\r\nsäkringsavgifterna till utgående förmåner. Det får inte\r\nfinnas minsta tvivel om att avgifterna för socialför-\r\nsäkringarna är överfinansierade. Skulle så vara fallet\r\nskall den rena skatten på arbete reduceras. Det bör\r\nockså göras mer synligt genom att löntagarna får det\r\nfaktiska betalningsansvaret. Arbetsgivaren kan fort-\r\nsättningsvis, liksom vad beträffar preliminär inkomst-\r\nskatt, ansvara för att beloppen inbetalas. Detta inne-\r\nbär att löntagarna får större insikt i skatters och avgif-\r\nters storlek.\r\nDe löneskatter som inte kan räknas som egentliga\r\nsocialförsäkringsavgifter bör avvecklas med det sna-\r\nraste. Bland dessa har vi den allmänna löneavgiften\r\npå 1,5 % som infördes 1996.\r\nSom redan nämnts bör den av Socialdemokraterna\r\ngenomförda höjningen av egenavgifterna till sjukför-\r\nsäkringen undanröjas med det snaraste. För 1997 är\r\nstorleken på allmänna egenavgifter 5,95 % och kom-\r\nmer att höjas med ytterligare 1 % för 1998.\r\nI betänkandet har vi tillsammans med Kristdemo-\r\nkraterna och Folkpartiet ett särskilt yttrande där vi\r\npekar på olägenheten med egenavgifterna som slår\r\nhårt mot låg- och medelinkomsttagarna, och de har en\r\nnegativ effekt även för kommunernas och landsting-\r\nens skatteintäkter.\r\nRegeringen föreslår att en särskild löneskatt skall\r\ntas ut på bidrag som en arbetsgivare lämnar till en\r\nvinstandelsstiftelse. Tanken med vinstandelssystem är\r\natt göra de anställda delaktiga i företagets utveckling,\r\nta del av resultat och produktivitet, sprida det indivi-\r\nduella ägandet och öka samhörigheten i företaget. När\r\ndet gångna året redovisats och bokslut fastställts över-\r\nförs vissa vinstmedel till en stiftelse. Regeringen\r\nföreslår nu att arbetsgivaren skall betala löneskatt för\r\ndet bidrag som utges till dessa stiftelser.\r\nHerr talman! Enligt regeringen är skattereformens\r\nsyfte att alla förvärvsinkomster skall beskattas lika.\r\nGrunden för regeringens förslag är alltför svag. För-\r\nslaget bygger på att bidrag till vinstandelsstiftelser\r\nkan jämföras med lön. Det finns två framträdande\r\nskillnader mellan bidrag och löneutbetalning. Bidra-\r\ngen bestäms i efterhand efter ett årsbokslut av företa-\r\ngets ägare, medan lönen bestäms i förhandlingar\r\nmellan arbetsgivare och arbetstagare. Andelarna i\r\nvinstandelsstiftelser binds som regel dessutom under\r\nviss tid innan de kan disponeras av de slutliga motta-\r\ngarna.\r\nVinstandelsstiftelser har uppfyllt de mål om ökad\r\ndelaktighet, ökat sparande och högre produktivitet\r\nsom också var syftet med systemet. Uppenbart är att\r\nsystemet har gynnsamma effekter för samhälle, nä-\r\nringsliv och anställda, varför regeringens förslag till\r\nsärskild löneskatt bör avslås.\r\nHerr talman! Nya förslag kommer alltför ofta om\r\nhur skatter och regler skall ändras. Ena dagen är det\r\nsmåföretagen som står i fokus, nästa dag är det sjuk-\r\nvården. Men förslagen hänger inte ihop. Det finns inte\r\nnågon färdriktning och ingen långsiktig medveten\r\nstrategi utom att ständigt höja skatter.\r\nAlla är i dag överens om att de nya jobben måste\r\nskapas inom det privata näringslivet. En förutsättning\r\nför att företagsamma människor skall våga satsa är att\r\nde vet vilka spelregler som gäller. Bara under de\r\nsenaste sex åren har arbetsgivaravgifterna justerats\r\nupp och ned elva gånger.\r\nAtt nu också straffbeskatta vinstandelsstiftelser\r\ngår direkt mot de strävanden till ökad delaktighet i\r\nnäringslivet som bör vara en huvuduppgift om vi skall\r\nkomma till rätta med arbetslösheten.\r\nHerr talman! Jag yrkar bifall till reservation 1.</pre><pre>Anf.  147  SIGGE GODIN (fp):\r\nHerr talman! I socialförsäkringsutskottets betän-\r\nkande om socialavgifter som vi behandlar i kväll\r\nkommer ånyo frågan om beskattningen av vinstan-\r\ndelsstiftelser upp. Jag skall huvudsakligen ägna mig åt\r\nden frågan. Den är inte ny på något sätt, utan kamma-\r\nrens ledamöter har hört argumenten år efter år. Det\r\nhar varit en diskussion i stort sett varje år om hur det\r\nskall förhålla sig. Folkpartiet har under många år\r\nhävdat att avsättningar till vinstandelar inte är en\r\nlöneförmån utan en del av vinsten som de anställda\r\ninte kan göra anspråk på, utan den är helt beroende av\r\nhur företaget sköts, vilken vinst som finns vid utgång-\r\nen av verksamhetsåret, osv.\r\nRiksdagen har också tidigare beslutat att skatt på\r\nvinstandelssystem inte skall utgå. Socialdemokraterna\r\nhar, som kammarens ledamöter vet, envist hävdat\r\nmotsatsen, vilket inneburit att beskattningen har åter-\r\ninförts.\r\nSituationen på arbetsmarknaden är i dag sådan att\r\nalla stenar måste vändas på när det gäller att hitta nya\r\nvägar till fler arbeten. Vi behöver fler företagare, inte\r\nfärre. Vi behöver fler företag som går bra, inte färre.\r\nVi behöver kraftfulla expansiva företag som skapar\r\ntillväxt och som behöver fler anställda. Vi behöver\r\ninte högre skatter, men väl fler skattebetalare. Allt\r\nmåste göras för att stimulera människor, oavsett om\r\nde är anställda eller företagare, till ett större ansvar\r\noch ett större intresse för sina företag.\r\nVi i Folkpartiet har bekämpat tanken på att vin-\r\nstandelssystemen handlar om en förtäckt lön som kan\r\nutgå årligen till alla anställda. Vi finner det därför\r\nbåde märkligt och olyckligt att Socialdemokraterna\r\nblandar ihop vinstandelssystemen med lön. I vinstan-\r\ndelssystemen är insatserna insatta i företaget. De\r\nmedlen kan inte tas ut när som helst. Det är alltså inte\r\nfråga om en lön och detta har heller inte att göra med\r\nde lönejusteringar som tidigare gjorts i verksamheten.\r\nOm vi skall nå upp till ökad sysselsättning krävs\r\ndet kreativa konstruktiva medarbetare i alla företag.\r\nJag skulle vilja fråga Siw Wittgren-Ahl: Vad är skälet\r\ntill denna återställare? Anser ni socialdemokrater att\r\navsättningar till vinstandelssystem är en lön och att de\r\nskall beskattas som en sådan? Det gäller då både\r\nsocialavgifter och skatter. Är det inte bra med goda\r\nmedarbetare i företagen som kan medverka till en\r\nuppbyggnad, en stabilitet och en utveckling som ger\r\ntillväxt och möjligheter till fler sysselsatta? Och är det\r\ndå fel att dessa kreativa medarbetare får del av vinsten\r\ngenom avsättning till vinstandelar, under förutsättning\r\natt företaget genererar en vinst?\r\nHerr talman! Vi behöver fler starka livskraftiga fö-\r\nretag som kan häva oss ur krisen. Det går inte att tro\r\natt vi politiker har lösningen. Jag skulle vilja höra\r\nåtminstone ett skäl till att ni socialdemokrater blandar\r\nihop avsättningen av medel till vinstandelar med\r\nlöner.\r\nJag vill också fråga er i Vänsterpartiet och Miljö-\r\npartiet vad det är för fel på vinstandelssystem. Varför\r\när ni i Vänstern, ni säger er ju vilja satsa på småföre-\r\ntagen, avvisande till en stimulans för dem som arbetar\r\noch utvecklar företagen? Där finns sannolikt många\r\nav framtidens småföretagare. Skall vi då inte upp-\r\nmuntra dem, eller handlar er politik alltid om att\r\nskatta ihjäl både företag och människor?\r\nÅr efter år diskuteras frågan om vinstandelssys-\r\ntem. Man får då en känsla av att vissa av riksdagens\r\npolitiker inte har förstått hur illa ute Sverige är. Ar-\r\nbetslöshetskrisen löses inte av den nuvarande rege-\r\nringen. Det har vi sagt många gånger och det är bara\r\natt konstatera att det är så. Arbetslöshetskrisen kan\r\nenbart lösas av kreativa människor, som i samverkan\r\nmed företagen och deras anställda stimulerar till ef-\r\nfektivare system. Krisen löses inte heller genom högre\r\nskatter och ökade avgifter. I stället måste vi skapa en\r\nvilja till nytänkande och till satsningar, inte minst på\r\nföretagens anställda. Då är det inte rimligt att ta ut\r\nskatter och avgifter på vinstandelar.\r\nHerr talman! Som Åke Sundqvist sade har vi ett\r\nsärskilt yttrande om egenavgifter. Folkpartiets åsikt i\r\nden frågan är att egenavgifterna skall harmoniera med\r\nden ersättning som man får från sjukförsäkringssys-\r\ntemen. Allt därutöver är en dold skatt och skapar\r\nenbart en misstro mot sjukförsäkringssystemet. Det\r\nfinns uppenbara skäl att se över egenavgiftssystemet -\r\noch vi hoppas att så sker - och att se till att det inte är\r\nfråga om en dold skatt, som det ju för närvarande är. I\r\nstället måste det verkligen få handla om att avgifter\r\nskall harmoniera med förmåner.\r\nHerr talman! Med detta yrkar jag bifall till reser-\r\nvation 1.\r\n(forts.)\r\nAjournering</pre><pre>Kammaren beslutade kl. 17.55 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>12 §  (forts.) Socialavgifter (forts. SfU13)</pre><pre>Anf.  148  MARIE ENGSTRÖM (v):\r\nHerr talman! I dagens betänkande har Vänsterpar-\r\ntiet en reservation och två särskilda yttranden. Betän-\r\nkandet är föranlett av motioner väckta under allmänna\r\nmotionstiden. Bl.a. finns det motioner om att minska\r\növertidsuttaget. Ett av våra särskilda yttranden tar\r\nockså upp den frågan. Det handlar om att ta ut högre\r\narbetsgivaravgifter vid övertidsarbete. Vårt absolut\r\nstörsta problem i dag är ju arbetslösheten. Vi är väl\r\nmånga som instämmer i målet att halvera arbetslöshe-\r\nten fram till år 2000. Hittills insatta åtgärder har inte\r\nvisat sig vara tillräckliga.\r\nEtt fenomen i dag är att människor som har arbete\r\nmånga gånger arbetar väldigt mycket. Det handlar\r\nalltså om arbete utöver den ordinarie arbetstiden. I\r\nflera fall kan detta te sig märkligt, då vi befinner oss i\r\nen situation med hög arbetslöshet. Det har tid efter\r\nannan gjorts beräkningar på hur många arbetstillfällen\r\nsom övertidsuttaget motsvarar. Siffror som 50 000-\r\n60 000 arbetstillfällen har faktiskt nämnts i debatten.\r\nFör bara någon vecka sedan nåddes vi av rappor-\r\nter om att andelen ungdomar upp till 25 år som går\r\nutan jobb bara växer. Just det att vi har en växande\r\nskara unga människor som inte ens får tillträde till\r\narbetslivet och som inte har möjlighet att delta i det\r\nsociala liv som arbete och arbetskamrater innebär\r\ntycker jag och Vänsterpartiet är väldigt förödande.\r\nDet finns också i dag en stor oro hos tonårsföräldrar\r\növer dels hur man skall ge råd och stöd vid val av\r\nutbildning, dels hur man skall kunna förmedla den\r\nframtidstro som är så viktig när det ser ut som det gör\r\ni dag. Det är inte meningen att våra unga skall se sig\r\nsjälva som en belastning, men jag är rädd för att det är\r\nmånga som gör det när de tvingas ta bidrag för sin\r\nförsörjning och när de känner att det egentligen inte\r\nfinns någon plats för dem i dag på arbetsmarknaden.\r\nAtt komma till rätta med det höga övertidsuttaget\r\nlöser naturligtvis inte problemen, men det är en åtgärd\r\nav många som behövs för att vi skall kunna minska\r\narbetslösheten. Arbetstidskommittén har tittat på\r\nfrågan om övertid och funnit skäl att lämna förslag\r\nom att begränsa övertiden. Man vill skärpa arbetstids-\r\nlagens övertidsbegränsning från 200 till 100 timmar\r\nper år. Detta synsätt har Vänsterpartiet instämt i, men\r\nvi vill inte som Arbetstidskommittén införa någon\r\nform av kvittningsrätt.\r\nInom Arbetstidskommittén har man däremot inte\r\ntagit upp frågan om en eventuellt höjd arbetsgivarav-\r\ngift över det s.k. taket. Vänsterpartiet har vid flera\r\ntillfällen tagit upp frågan i ett antal motioner. Syftet är\r\nnaturligtvis att sprida arbetstillfällena till fler. Vi tror\r\natt man bättre når sina syften om det finns ett ekono-\r\nmiskt incitament att försöka hålla nere övertidsarbe-\r\ntet.\r\nHerr talman! Sista ordet är förmodligen inte sagt i\r\nden här frågan. Arbetstidskommitténs arbete är just nu\r\nföremål för beredning. Vi återkommer till diskussio-\r\nnen, och jag tror att vi får se detta som en del i arbetet\r\natt bekämpa arbetslösheten. Detta är ett sätt att skapa\r\narbete åt fler, även om inga nya arbetstillfällen ska-\r\npas.\r\nHerr talman! När det gäller de allmänna egenav-\r\ngifterna har Vänsterpartiet en reservation och ett\r\nsärskilt yttrande. Jag har under en ganska lång tid\r\nframfört kritik mot egenavgifterna, och när jag läser\r\nbetänkandet ser jag att inte bara vi utan också andra\r\npartier är kritiska till det här systemet.\r\nTill att börja med kanske man skall ställa sig frå-\r\ngan vad egenavgifter egentligen är för någonting. Det\r\nkallas för en avgift, men pengarna öronmärks egentli-\r\ngen inte för sitt ändamål. Enligt mitt sätt att se är detta\r\negentligen att betrakta som en skatt. Det har nu också\r\nblossat upp en debatt om att sjukförsäkringen visar på\r\nett överskott. Trots det har det fattats beslut om att\r\nden allmänna egenavgiften som avser sjukförsäkring-\r\nen skall höjas ytterligare. Detta skapar naturligtvis\r\nförvirring.\r\nProblemet med avgifterna är att de är fördelnings-\r\npolitiskt orättvisa. Eftersom de är utformade på det\r\nsättet att inga avgifter tas ut över sju och ett halvt\r\nbasbelopp, blir det en ren skattelättnad vid högre\r\ninkomster. Vänsterpartiet tar i en reservation upp den\r\nhär frågan och lägger fram förslag om att egenavgifter\r\näven skall tas ut över den basbeloppsgräns som nu\r\ngäller. Vi kan också, som Sjuk- och arbetsskade-\r\nkommittén har föreslagit, tänka oss att höja förmån-\r\nstaket till tio basbelopp.\r\nVi är också kritiska till att egenavgifterna har\r\ngjorts avdragsgilla. Även det har inneburit en felaktig\r\nfördelningsprofil, beroende på att vid inkomster upp\r\ntill brytpunkter blir värdet av att egenavgifterna är\r\navdragsgilla lägre än vid inkomster mellan brytpunk-\r\nten och upp till basbeloppsgränsen, som nu är sju och\r\nett halvt basbelopp. Att egenavgifterna är avdragsgilla\r\nhar också inneburit att kommuner och landsting har\r\ngått miste om viktiga skatteintäkter.\r\nDet finns nu utfästelser om att frågan om uttaget\r\nav allmänna egenavgifter kommer att ses över när\r\nGenomförandegruppen har gjort klart sitt arbete.\r\nInom Vänsterpartiet hoppas vi att det verkligen blir på\r\ndet sättet och att diskussionerna om egenavgifterna i\r\nfortsättningen skall utgå från hur vi skall kunna få en\r\nbättre fördelningsprofil.\r\nHerr talman! Jag yrkar bifall till reservation 2.\r\nSigge Godin ställde i sitt anförande två frågor till\r\nbl.a. Vänsterpartiet. Han frågade vad det var för fel\r\nmed vinstandelssystemet. Jag ser absolut inget fel i\r\ndet systemet. Han påstod också att vårt parti höll på\r\natt skatta ihjäl både företag och människor. Jag vill då\r\nframföra en del av det vi har tagit upp i vår skattemo-\r\ntion och som gäller de små företagen.\r\nVi vill bl.a. ge de mindre företagen möjlighet till\r\nett investeringsstöd. Vi vill undanta de minsta företa-\r\ngen från att behöva betala sjuklön. Vi vill också befria\r\nde allra minsta företagen, dvs. enskilda firmor och\r\nhandelsbolag, från egenavgifter på inkomster upp till\r\n40 000 kr per år. Detta är något av det som Vänster-\r\npartiet föreslår för att förbättra för de mindre företa-\r\ngen. Jag ser inte detta som ett sätt att skatta ihjäl vare\r\nsig företag eller människor.</pre><pre>Anf.  149  SIGGE GODIN (fp) replik:\r\nHerr talman! Det är riktigt att jag tycker att Väns-\r\nterpartiet  beter sig på det sättet att man gärna vill ta\r\nut skatter, och Marie Engströms anförande visar på att\r\nman vill ge investeringsstöd till småföretag. Folkpar-\r\ntiets åsikt är den att om man får göra avsättningar till\r\nvinstandelsfonderna är det ofta möjligt att knoppa av\r\nverksamheter från storföretag. Människor kan på så\r\nsätt lämna det företaget, och de har då en hel del\r\npengar i sina vinstandelar, om de inte beskattas på\r\nolika sätt. På det sättet skulle de ha möjlighet att starta\r\negna företag. Vi tycker att det är bättre att företagare\r\nhanterar egna pengar än att de alltid skall gå till staten\r\noch be att få stöd i olika former.\r\nMen, herr talman, det var inte riktigt av den an-\r\nledningen jag begärde ordet, utan det var snarare med\r\nanledning av reservation 2. Där säger Vänsterpartiet\r\natt egenavgifterna är en ren skatt. Marie Engström\r\ntalar om Sjuk- och arbetsskadekommittén, och det är\r\nalldeles riktigt att Folkpartiet där har en bra modell, i\r\nvilken vi redovisar att avgifter är till för att man också\r\nskall få förmåner av samma värde. Om vi är överens\r\nom att vi vill ha mer av försäkringsmässighet i social-\r\nförsäkringssystemen, framför allt i sjukförsäkringen,\r\nkan ju Vänsterpartiet ansluta sig till oss liberaler i den\r\nfrågan. Alla de avgifter man betalar in skall också\r\nmotsvaras av förmåner. På så sätt får vi en försäkring\r\nsom är stabil, säker, hållfast och som människor i\r\nframtiden kan lita på att den fungerar. Jag tror att det\r\när en bra modell, och jag väntar på att få stöd av\r\nVänsterpartiet i det arbetet.</pre><pre>Anf.  150  MARIE ENGSTRÖM (v) replik:\r\nHerr talman! Jag anser det vara viktigt att vi ser\r\ntill att skattepolitiken också är fördelningspolitiskt\r\nriktig. Anledningen till att vi har skrivit vår reserva-\r\ntion är att vi anser att det system vi har i dag inte är\r\nfördelningspolitiskt riktigt. Det drabbar låginkomstta-\r\ngare i alldeles för hög grad och det innebär alldeles\r\nför stor lättnad för höginkomsttagare.</pre><pre>Anf.  151  SIGGE GODIN (fp) replik:\r\nHerr talman! Om Vänsterpartiet betraktar ege-\r\nnavgifterna som skatt kan jag förstå ert resonemang.\r\nMen vi andra gör inte det. Vi tycker att avgifter skall\r\nmotsvaras av förmåner. Då kommer man bort från att\r\nman skall beskatta människor över förmånstaket. Men\r\nni kanske vill göra det och tycker att det är alldeles\r\nutmärkt att ha många skatter. Då vill jag återvända till\r\nmitt anförande och säga att jag tycker att ni skattar\r\nihjäl både människor och företag.</pre><pre>Anf.  152  MARIE ENGSTRÖM (v) replik:\r\nHerr talman! Jag tycker att jag på ett ganska klart\r\noch tydligt sätt här i kammaren har talat om att Väns-\r\nterpartiet inte på något sätt skattar ihjäl vare sig före-\r\ntag eller människor. Vi vill använda skatterna som ett\r\nfördelningspolitiskt instrument. När det gäller männi-\r\nskor, om vi nu skall skilja på människor och företag,\r\nvill vi ta hjälp av grundavdrag. Vi vill ha ett högre\r\ngrundavdrag vid lägre inkomster och ett lägre grun-\r\ndavdrag vid högre inkomster. Det tycker vi är ett\r\nmycket förnuftigt sätt att fördela skatter rättvist.</pre><pre>Anf.  153  RAGNHILD POHANKA (mp):\r\nHerr talman! Först skall jag också tala några ord\r\nom egenavgifter. Fast de kallas avgifter fungerar de i\r\nprincip på samma sätt som en skatt. Det anser jag\r\nockså. Det är en skatt som infördes för några år sedan\r\noch som har höjts mycket kraftigt, så att den kommer\r\natt uppgå till nästan 7 % år 1998. Den här skatten har\r\nflera nackdelar. Det är en ytterligare skattebelastning\r\npå arbete, som är vad vi minst av allt behöver i da-\r\ngens situation med hög arbetslöshet. Det är dessutom\r\nen orättvist utformad skatt, eftersom den i realiteten är\r\nregressiv och kraftigt gynnar höginkomsttagare ge-\r\nnom att den dels är avdragsgill, dels har ett tak.\r\nMiljöpartiet anser att egenavgifterna på sikt bör\r\navskaffas. Vi har presenterat förslag till hur det skall\r\nske, genom en skatteväxling där sänkta arbetsgivar-\r\noch egenavgifter finansieras med höjda skatter på\r\nenergi och miljöutsläpp. Vi anser att en sådan växling\r\nbör ske med 25 miljarder kronor inom en treårsperiod\r\noch 100 miljarder fram till år 2010. Det skulle leda\r\ntill att den sammanlagda skattebelastningen på arbete\r\nkan sänkas med upp till 12 procentenheter, vilket\r\nskulle vara ett väsentligt bidrag till att göra det mer\r\nattraktivt för arbetsgivare att anställa fler människor.\r\nÄven den som inte utan vidare ställer upp på vårt\r\nförslag om en sådan skatteväxling borde dock, tycker\r\njag, kunna ta till sig vår andra reservation i betänkan-\r\ndet. Den handlar om något som kan tyckas vara en\r\nmindre fråga, men som både pedagogiskt och admi-\r\nnistrativt ställer till problem i dag. Det är den upp-\r\ndelning vi har av arbetsgivar- och egenavgifterna på\r\nen rad olika delposter för sjukförsäkring, arbetslöshet,\r\npensionering, m.m. Ursprungligen kanske den här\r\nuppdelningen fyllde en funktion genom att man hade\r\nolika slags fonder dit man slussade de här olika peng-\r\narna. I dag, med det nya budgetsystemet, har den här\r\nspecialdestineringen upphört, och alla pengar går rakt\r\nin i statskassan och delas sedan ut därifrån efter de\r\nbeslut om regler för olika försäkringar som riksdagen\r\nhar antagit.\r\nNu har den här uppdelningen lett till väldigt tokiga\r\nkonsekvenser. T.ex. ger de avgifter som kallas för\r\nsjukförsäkringsavgifter ett överskott på uppåt 35-40\r\nmiljarder i år. Vi är också medvetna om att vi har ett\r\nstort underskott i arbetslöshetsförsäkringen. Det här är\r\nnaturligtvis mycket svårt att förklara för folk, särskilt\r\nsom man minskar möjligheterna att sjukskriva sig\r\ngenom olika regler. När det gäller ett vanligt före-\r\nkommande arbete på arbetsmarknaden kan man inte\r\nsjukskriva en person som i och för sig inte kan sköta\r\nsitt eget jobb. Den personen hamnar mellan stolarna,\r\nsom vi har talat om i vårt utskott många gånger. Vårt\r\nförslag är att riksdagen borde uppmana regeringen att\r\nåterkomma med ett förslag där man slår ihop de flesta\r\nav de här avgifterna till en post. Det skulle vara en\r\nanpassning till hur det faktiskt fungerar med det nya\r\nbudgetsystemet, där vi inte har några specialdestine-\r\nrade inkomstkällor. Och det skulle säkert också inne-\r\nbära en administrativ förenkling i många olika sam-\r\nmanhang som man kunde spara en del administra-\r\ntionskostnader på.\r\nJag vill yrka bifall till reservation 3 under mom. 4.\r\nNär det gäller vinstandelsstiftelserna har vi stött\r\nregeringens förslag. Vi tycker att det är riktigt att man\r\ntar en del skattepengar här också. Vi anser inte bara\r\natt det skall vara en förenlighet mellan det man beta-\r\nlar in och det man får ut, utan vi anser också att skat-\r\nterna har en viktig fördelningspolitisk funktion. En\r\nstor del av skatterna skall användas till det. Vi kan\r\ninte komma och säga att vi skall få ut precis det vi har\r\nsatt in. Pengarna måste fördelas till de människor som\r\nhar litet eller inget.</pre><pre>Anf.  154  ROSE-MARIE FREBRAN (kd):\r\nHerr talman! Inledningsvis vill jag yrka bifall till\r\nfyrpartireservationen nr 1 beträffande vinstandelssys-\r\ntem. Men jag har inget behov av att upprepa de argu-\r\nment som redan har framförts för den här reservatio-\r\nnen av Åke Sundqvist och Sigge Godin. Jag behöver\r\ninte ta upp tid med det.\r\nJag vill snarare, herr talman, tala om det som vi\r\nhar tagit upp i det särskilda yttrandet nr 2. Det gäller\r\nmom. 3, de allmänna egenavgifterna, som förvisso\r\nockså har avhandlats en hel del i de tidigare inläggen.\r\nDetta särskilda yttrande stöds av tre partier. Till\r\ngrund för det ligger en kristdemokratisk motion med\r\nett yrkande om att tillsätta en parlamentarisk utred-\r\nning för att se över hela egenavgiftssystemet. I den\r\nhär motionen har vi kritiserat det sätt på vilket uttag\r\noch användning av egenavgifter har utvecklats under\r\nden socialdemokratiska regeringstiden sedan 1994. Vi\r\nvet alla att det samlade avgifts- och skatteuttaget är\r\nmycket högt i Sverige. Det finns få människor i dag\r\nsom hävdar att de rena skatterna kan ökas mer än som\r\nredan har skett. Där finns även från regeringspartiet\r\nen mycket stor försiktighet. Man ser inte längre höj-\r\nningen av skatter som lösningen på alla problem.\r\nSamtidigt som man inser att det rena skattetrycket\r\när så högt att vi inte kan öka det särskilt mycket mer,\r\nverkar det som om man utan att blinka höjer egenav-\r\ngifter år efter år. Man ser inte sambandet och behovet\r\nav att balansera även avgifterna mot skattetrycket och\r\nfaktiskt erkänna att det finns någonting som vi kan\r\nkalla ett totalt skatte- och avgiftstryck. Det kan vi inte\r\nheller gå över utan att skada ekonomins funktionssätt\r\npå ett mer eller mindre allvarligt sätt.\r\nNär det gäller egenavgifterna är det stora proble-\r\nmet dels att man håller på och höjer, dels att man inte\r\nrenodlar och inte har ett samband mellan avgifter och\r\nförmåner.\r\nEgenavgifter skall naturligtvis användas till enbart\r\ndet de är till för. Som dold skatt är de inte fördel-\r\nningspolitiskt bra. Här missgynnas låg- och medelin-\r\nkomsttagare. Höginkomsttagare gynnas i stället. Av-\r\ndragsrätten gör också att kommunernas och landsting-\r\nens skatteintäkter minskar. Man får alltså mindre\r\nskattepengar till angelägna verksamhetsområden som\r\nkommuner och landstingen har. Vård, omsorg och\r\nskola är de allra viktigaste. Här har det alltså rått ett\r\nmycket tungt ekonomiskt läge för kommuner och\r\nlandsting.\r\nDet är alltså egentligen dold skatt det är frågan om\r\n- avgifterna är inte riktade. De används till helt andra\r\nändamål än vad de ger intryck av. Det är nästan iro-\r\nniskt att samtidigt läsa i utskottsbetänkandet att även\r\nmajoriteten och regeringspartiet anser att det för för-\r\ntroendet för socialförsäkringssystemet är viktigt att\r\npengarna används för de angivna ändamålen. Ja, vad\r\nskall man säga. Att upprätta sambandet mellan olika\r\nförmåner och de avgifter som finansierar dem är ock-\r\nså viktigt.\r\nDen socialdemokratiska regeringen undergräver\r\nalltså människors förtroende för socialförsäkringssys-\r\ntemet med öppna ögon. Det är inte så att man inte\r\ninser vad som bidrar till att upprätthålla förtroendet.\r\nDet gör man, teoretiskt sett, och man skriver t.o.m.\r\nned det, men man svarar inte mot de krav som man\r\nsjälv formulerar i svart på vitt. Detta är mycket märk-\r\nligt.\r\nStatens inkomster och utgifter säger man också i\r\nbetänkandet skall redovisas på ett tydligt sätt. Därav\r\nden renodling inom trygghetssystemen som vi också\r\nhar stött på ett tydligt sätt och som större delen av\r\noppositionen har stött. Men här finns en bristande\r\nkonsekvens och en bristande insyn om att man måste\r\nbalansera avgifterna mot skattetrycket.\r\nAllt det här som gäller avgifterna till sjukförsäk-\r\nringen har sin grund i en principvidrig avgiftsväxling\r\ngenom en överenskommelse hösten 1994 mellan\r\nSocialdemokraterna och Vänsterpartiet. Det var alltså\r\nvänstersvängen som låg bakom det här. Pengar från\r\navgifter som behövdes till arbetslöshetsförsäkringen\r\nkunde man inte fördra av ideologiska skäl och växla-\r\nde därför om till sjukförsäkringsavgift i stället. Pengar\r\nsom gick dit där underskotten var stora tog man bort\r\nför att föra över dem dit där överskotten växer. Detta\r\när verklighet i Sverige i dag - det är inte i Grönkö-\r\npings Veckoblad vi läser det här. Jag hoppas att\r\nVänsterpartiet i dag ångrar denna uppgörelse. Märk-\r\nligt är att Centerpartiet i stället står och stöder detta.\r\nHar man verkligen svalt detta med hull och hår? Ja,\r\ndet är mycket märkligt.\r\nVarför blev det ingen reservation av det här då,\r\nmed ett direkt krav, rakt upp och ned, just nu, på\r\ndenna parlamentariska utredning? Därför att Genom-\r\nförandegruppen sitter och jobbar bl.a. med egenav-\r\ngiftsfrågorna. Och även om vi kristdemokrater egent-\r\nligen är väldigt ivriga och otåliga här är vi beredda att\r\ninvänta Genomförandegruppen och dess arbete. Men\r\nsedan måste inte bara en liten översyn göras utan en\r\nstor parlamentarisk utredning.</pre><pre>Anf.  155  SIW WITTGREN-AHL (s):\r\nHerr talman! I detta betänkande behandlas en mo-\r\ntion från den allmänna motionstiden 1994/95 och sex\r\nyrkanden från den allmänna motionstiden 1996/97.\r\nSamtliga berör lagen om sociala avgifter. Jag yrkar\r\navslag på samtliga reservationer och bifall till hem-\r\nställan i betänkandet.\r\nSociala avgifter betalas enligt lagen om socialav-\r\ngifter i form av arbetsgivaravgifter och egenavgifter.\r\nDen totala avgiftssumman för arbetsgivare är 30,32 %\r\noch för egenföretagare 28,65 % av avgiftsunderlaget.\r\nFör nästa år, 1998, kommer arbetsgivaravgiften att\r\nsänkas till 29,22 %. Avgifterna för egenföretagare blir\r\n27,55 % av avgiftsunderlaget. Arbetsgivaravgiften\r\nberäknas i princip på lönesumman och egenavgifterna\r\npå inkomst av annat förvärvsarbete.\r\nPå inkomst av passiv näringsverksamhet som inte\r\ngrundar rätt till socialförsäkringsförmåner betalas\r\nsärskild löneskatt. Sådan löneskatt betalas även på lön\r\neller annan ersättning till arbetstagare som är 65 år\r\neller äldre vid årets ingång. Enligt lag om särskild\r\nlöneskatt på pensionskostnader skall den som utfärdar\r\nen tjänstepension betala motsvarande avgift på kost-\r\nnaden för pensionsutfästelsen.\r\nHar man inkomst av anställning eller annat för-\r\nvärvsarbete som är pensionsgrundande betalar man\r\nallmänna egenavgifter i form av pensionsavgifter och\r\nsjukförsäkringsavgifter. Innevarande år uppgår pen-\r\nsionsavgiften till 1 % och sjukförsäkringsavgiften till\r\n4,95 %. Sistnämnda avgift kommer 1998 att utgöra\r\n5,95 %. Eftersom jag och Åke Sundqvist inte hade\r\nsamma siffror på detta undrar jag vad Åke Sundqvist\r\ngrundar sina siffror på. De allmänna egenavgifterna\r\nberäknas på inkomster som inte överskrider\r\n7,5 basbelopp och är avdragsgilla vid taxeringen.\r\nI två av motionerna framförs åtgärder som syftar\r\ntill att begränsa övertidsuttaget genom att använda de\r\nsociala avgifterna som ett styrmedel. I den ena motio-\r\nnen föreslås ett tillkännagivande om att fördubbla\r\narbetsgivaravgifterna för varje övertidstimme. Enligt\r\nmotionärerna skulle en sådan åtgärd minska övertids-\r\narbetet och därmed leda till nyanställningar. I den\r\nandra motionen begärs en utredning om differentiera-\r\nde arbetsgivaravgifter. Motionärerna anser att lägre\r\navgifter på normal arbetstid och högre på övertidsar-\r\nbete bör införas i syfte att öka antalet arbetstillfällen.\r\nAtt komma till rätta med arbetslösheten är en av\r\nde viktigaste utmaningarna som vi står inför, och alla\r\nuppslag och idéer måste beaktas.\r\nArbetsmarknadsutskottet har i sitt av riksdagen\r\ngodkända betänkande 1995/96:AU9 behandlat ett\r\nmotionsyrkande om att taket för tillåtet övertidsuttag\r\nomedelbart skulle sänkas. Enligt motionärerna borde\r\ndessutom en extra arbetsgivaravgift införas på all\r\növertid och mertid. Yrkandet avstyrktes med hänvis-\r\nning till att övertidsfrågan var föremål för utredning,\r\nprecis som Marie Engström sade förut. Arbetstids-\r\nkommittén föreslår att man sänker gränsen för över-\r\ntidsuttag till 100 övertidstimmar per kalenderår. Där-\r\nemot har man inte behandlat något förslag rörande\r\narbetsgivaravgifter på övertidsarbete. Men utskottet\r\nkonstaterar att förslaget om att begränsa antalet över-\r\ntidstimmar för närvarande är föremål för beredning\r\ninom Regeringskansliet och att resultatet av detta\r\nmåste avvaktas.\r\nHerr talman! En viktig tankegång bakom den nu-\r\nvarande skattelagstiftningen var att alla typer av för-\r\nvärvsinkomst skulle behandlas likformigt. Därför\r\ninfördes den 1 januari i år särskild löneskatt på bidrag\r\nsom arbetsgivare lämnar till vinstandelsstiftelse. I de\r\nfall inkomsterna grundar rätt till socialförsäkrings-\r\nförmåner tas socialavgifter ut. Beträffande inkomster\r\nsom inte grundar rätt till sådana förmåner begränsas\r\nuttaget till en särskild löneskatt. Det finns likheter\r\nmellan överföringar till vinstandelsstiftelser och av-\r\nsättningar till pension, för vilka det tas ut särskild\r\nlöneskatt. Det är svårt att veta hur mycket av de utbe-\r\ntalda medlen från vinstandelsstiftelserna som har sin\r\ngrund i den anställdes eget arbete respektive värdes-\r\ntegringen på andelen. Mot denna bakgrund infördes\r\nen särskild löneskatt på bidrag som en arbetsgivare\r\nlämnat till en vinstandelsstiftelse. Enligt utskottet bör\r\nriksdagen vidhålla sin bedömning att särskild lö-\r\nneskatt skall tas ut på bidrag till vinstandelsstiftelse.\r\nRose-Marie Frebran, Kristdemokraterna, begär en\r\nparlamentarisk utredning om egenavgifterna. Gudrun\r\nSchyman m.fl. från Vänsterpartiet begär ett tillkän-\r\nnagivande om egenavgifterna: Avgifter skall tas ut\r\näven på inkomster över 7,5 basbelopp och skall inte\r\nvara avdragsgilla vid taxeringen. I båda motionerna\r\npekas på angelägna frågor gällande egenavgifterna\r\nsom ligger till underlag för diskussionen i den s.k.\r\nGenomförandegruppen. Sjuk- och arbetsskadekom-\r\nmittén har presenterat förslag med innebörd dels att\r\nbasbeloppstaket avseende förmåner skall höjas från\r\n7,5 basbelopp till 10 basbelopp, dels att taket för\r\nallmänna egenavgifter skall slopas helt. Kommitténs\r\nbetänkande är föremål för beredning inom Socialde-\r\npartementet, och Genomförandegruppen har ännu inte\r\nslutfört sitt arbete med det reformerade ålderspen-\r\nsionssystemet. I avvaktan på dessa slutbetänkanden\r\navstyrker utskottet bifall till motionerna.\r\nHerr talman! I en motion från Miljöpartiet föreslås\r\nsänkta arbetsgivar- och egenavgifter samt att man\r\nskall slå ihop arbetsgivaravgifterna till en inkomst-\r\npost. Avgifternas tidigare koppling till speciella än-\r\ndamål har enligt motionärerna i stort sett försvunnit i\r\ndet nya budgetsystemet. Motionärerna anser att man\r\ninom ramen för en skatteväxling borde höja energi-\r\noch råvaruskatter och sänka skatterna på arbete och\r\narbetsgivaravgiften. Sänkningen bör ske med totalt\r\n6 procentenheter fram till år 2010.\r\nVad gäller sänkta arbetsgivaravgifter inom ramen\r\nför en skatteväxling noterar utskottet att Skatteväx-\r\nlingskommittén i sitt slutbetänkande Skatter, miljö\r\noch sysselsättning har uttalat att en växling mellan\r\nmiljö- och energiskatter och skatt på arbete kan vara\r\nett viktigt redskap såväl i omställningen till ett mer\r\nekologiskt hållbart samhälle som för att bekämpa\r\narbetslösheten. Kommitténs betänkande är för närva-\r\nrande föremål för remissbehandling. Utskottet anser\r\natt resultatet av denna och av regeringens beredning\r\nav frågan om skatteväxling bör avvaktas.\r\nMed detta, herr talman, yrkar jag än en gång av-\r\nslag på reservationerna och bifall till utskottets hem-\r\nställan.</pre><pre>Anf.  156  ÅKE SUNDQVIST  (m) replik:\r\nHerr talman! Siw Wittgren-Ahl nämnde många\r\nprocentsiffror i sitt inlägg, men jag håller mig till de\r\nfaktiska kronor och ören som det gäller. Bara i år\r\nbetalar löntagare och arbetsgivare in 25 miljarder mer\r\ni sjukförsäkringsavgifter än vad som kommer att beta-\r\nlas i form av sjukpenning och ersättning från föräldra-\r\noch tandvårdsförsäkringen. Redan nästa år är vi uppe\r\ni 38 miljarder kronor, och vid sekelskiftet 45 miljar-\r\nder kronor. Det är alltså belopp i samma storleksord-\r\nning som vi i dag betalar i försvarskostnader. Jag\r\nskulle vilja ha en kommentar till detta av Siw Witt-\r\ngren-Ahl.\r\nArbetsgivarna har ju redan tagit på sig ett större\r\nekonomiskt ansvar i form av sjuklöneperioden, och\r\ndet finns just inga tecken på att man tänker sänka\r\narbetsgivaravgiften i förhållande till det åtagande som\r\ngörs. Vi har i dag också lägre antal sjukdagar än vi\r\nhade tidigare, men det syns inte i form av en lägre\r\narbetsgivaravgift. Därför blir man fundersam över vad\r\nregeringen sysslar med.</pre><pre>Anf.  157  SIW WITTGREN-AHL (s) replik:\r\nHerr talman! Jag ställde min fråga mot bakgrund\r\nav att det står i betänkandet att sjukförsäkringsavgif-\r\nten i år uppgår till 4,95 %, men Åke Sundqvist sade\r\natt den uppgår till 5,95 %. I dessa sammanhang är ju\r\n1 % rätt mycket. Det finns inte heller någon reserva-\r\ntion från moderaterna på den punkten.\r\nAtt vi har olika syn på skatteuttaget är väl en sak,\r\nmen enligt vad jag minns fick arbetsgivarna från bör-\r\njan ungefär 3 miljarder i kompensation för att man\r\ninförde arbetsgivaransvaret i sjuklöneperioden. Läg-\r\nger man till att det är rätt många som inte är sjuka så\r\nmycket har väl förlängningen kompenserats väl ur\r\narbetsgivarsynpunkt, så det kan ju inte vara några\r\nproblem.</pre><pre>Anf.  158  ÅKE SUNDQVIST (m) replik:\r\nHerr talman! När det gäller egenavgifterna måste\r\nSiw Wittgren-Ahl ha missuppfattat mig. Jag har sagt\r\natt 1997 är avgiften 4,95 % och att 1 % ytterligare\r\navgift tillkommer 1998.\r\nJag är litet förvånad över att Siw Wittgren-Ahl\r\nnonchalerar den överfinansiering som finns i det hela.\r\nT.o.m. statssekreteraren som har ansvaret för sjukför-\r\nsäkringsfrågorna, Knut Rexed, säger att detta är rö-\r\nrigt. Han skulle vilja ge det ett annat namn. Han vill\r\nalltså ha en större planhalva att sprida pengarna på.\r\nDet är kanske litet grand iögonfallande att det blir så\r\nstora överskott i sjukförsäkringen. Har Siw Wittgren-\r\nAhl någon kommentar till detta?</pre><pre>Anf.  159  SIW WITTGREN-AHL (s) replik:\r\nHerr talman! Jag blir glad över att Åke Sundqvist\r\nläser våra tidningar också.\r\nHur man skall hantera egenavgifterna är ju före-\r\nmål för beredning inom Finansdepartementet - det är\r\nsant. Men det är ju inte så att det finns för mycket\r\npengar i systemet. Snarare är det ett underskott på\r\nsocialförsäkringen, om man räknar med alla utgifter\r\nsom finns i systemet.</pre><pre>Anf.  160  SIGGE GODDIN (fp) replik:\r\nHerr talman! Jag skall inte ägna mig åt egenavgif-\r\nterna - Rose-Marie Frebran har mycket målande\r\nbeskrivit schackrandet med dem, och jag förutsätter\r\natt det blir en ny tingens ordning ganska snart - det\r\ngår ju faktiskt inte att hålla på på det här sättet. Det\r\nfinns inget som helst förtroende för sjukförsäkringen\r\noch socialförsäkringarna över huvud taget när man\r\ninte vet vart ens pengar tar vägen. Har man väldigt låg\r\ninkomst misstror man naturligtvis hela systemet. Men\r\nRose-Marie Frebran har beskrivit det väldigt bra.\r\nHerr talman! Jag tog i mitt anförande upp några\r\nfrågor om hur det kan komma sig att ni socialdemo-\r\nkrater betraktar avsättning till vinstandelar som en\r\nförvärvsinkomst, som ni säger. Jag skulle vilja ha ett\r\nförtydligande. Hur kan det komma sig att ni gör det?\r\nDet är ju ingen självklarhet att man år efter år kan\r\ngöra avsättningar. Det har ju hela tiden att göra med\r\nom det blir någon vinst i företaget.\r\nNu talar ni i ungefär samma termer som vi andra\r\nhär i kammaren och säger att det är så viktigt att man\r\nstimulerar företagen och kreativiteten och att det\r\nskapas nya jobb och blir fler småföretagare. Men i det\r\nhär fallet verkar ni ju tvärtemot det: att arbetstagarna\r\nskall få en känsla för det företag där de jobbar, att det\r\nskall vara viktigt att vara kreativ och göra goda insat-\r\nser. När de sedan lyckas avsätts en del av vinsten. Då\r\nmissunnar ni dem det genom att både beskatta den\r\noch ta ut avgifter.\r\nPå vilket sätt resonerar ni när ni säger att det här\r\när ungefär som en löneinkomst? Det går inte att för-\r\nhandla fram de här pengarna. Inget fack i världen har\r\ntänkt sig det. Man har bara konstaterat att det går att\r\navsätta de här pengarna om det vill sig väl, men finns\r\ndet ingen vinst så finns det ingen.</pre><pre>Anf.  161  SIW WITTGREN-AHL (s) replik:\r\nHerr talman! Vi tycker att all inkomst skall beskat-\r\ntas lika.\r\nSigge Godin säger att det inte är någon självklar-\r\nhet hur mycket man skall avsätta och att man skall\r\ngöra detta för att uppmuntra arbetstagare. Är det en\r\nuppmuntran, eller är en löneförmån?</pre><pre>Anf.  162  SIGGE GODIN (fp) replik:\r\nHerr talman! Det är ingen löneförmån. I sådant\r\nfall hade facken förhandlat fram den förmånen. De är\r\nväldigt väl insatta i vad det finns för möjligheter att ta\r\nut löner, osv. De förhandlar till sista öret - alltid! Jag\r\nhar inte träffat någon facklig förtroendeman som har\r\nsagt: Vi avstår från att ta ut några kronor i timmen,\r\ndärför att de pengarna sedan sätts av i vinstandelar.\r\nIngen har sagt det, och inget fack skulle våga tänka\r\nden tanken över huvud taget. Det är alltså ingen löne-\r\nförmån.\r\nDetta är en avsättning som görs om företaget har\r\ngått väldigt bra. Om man har varit duktig att jobba i\r\nföretaget, om man är stimulerad i sina arbetsuppgifter\r\noch har en bra avsättning för det man producerar blir\r\ndet kanske en vinst, och då kan man ta en del av den\r\noch sätta av till vinstandelar. Men tala inte om dessa\r\npengar som lön - då hade facket intecknat dem för\r\nlänge sedan. Fråga dem i morgon, när de öppnar\r\nkontoren!</pre><pre>Anf.  163  SIW WITTGREN-AHL (s) replik:\r\nHerr talman! Om det då är en belöning, Sigge\r\nGodin, så måste väl den beskattas - man får ju ut en\r\ninkomst sedan.</pre><pre>Anf.  164  ROSE-MARIE FREBRAN (kd):\r\nHerr talman! Jag har naturligtvis en del frågor till\r\nSiw Wittgren-Ahl. Rose-Marie Frebran heter jag för\r\nresten själv.\r\nI replikskiftet mellan Siw Wittgren-Ahl och Åke\r\nSundqvist fick vi en ny uppgift. Siw sade att egenav-\r\ngiftsfrågan är föremål för beredning inom regeringen\r\nnu. Motiveringen i betänkandet till att man inte nu\r\nskall tillsätta någon utredning är ju att Genomföran-\r\ndegruppen skall jobba färdigt. Redan tidigare har man\r\nsagt att man kan finna skäl att överväga hur man skall\r\nha det med det samlade uttaget. Man har alltså förut-\r\nskickat en avgiftsöversyn - detta redan i vårproposi-\r\ntionen 1995. Någon annan anledning till att avslå\r\nmotionen har inte framkommit i betänkandet.\r\nDärför vill jag fråga hur det är med den nya upp-\r\ngiften. Bereds frågan om egenavgifterna i Regerings-\r\nkansliet just nu?</pre><pre>Anf.  165  SIW WITTGREN-AHL (s):\r\nHerr talman! Frågan om egenavgifterna bereds i\r\nden kommitté som jobbar. Man diskuterar precis det\r\nsom några av er har tagit upp, dvs. att vi har obalans i\r\nsjukförsäkringssystemet och att det är viktigt att med-\r\nborgarna vet vad pengarna går till. Det har man talat\r\nom. Ni tar upp frågan nu, men den har faktiskt varit\r\nuppe tidigare. Man tittar på frågan. Den diskuteras på\r\nfler ställen.</pre><pre>Anf.  166  ROSE-MARIE FREBRAN (kd):\r\nHerr talman! Det är inte så tydliga svar. Att Ge-\r\nnomförandegruppen arbetar innebär inte att frågan\r\nbereds av Rexed eller någon annan i Regeringskans-\r\nliet. Varje utredning är ju en självständig myndighet.\r\nVi får ändock hoppas att inställningen är positiv\r\nframöver till att vi verkligen får en ordentlig översyn\r\nav egenavgifterna. Man har tidigare förutskickat att\r\nman kan vara öppen för det.\r\nI den senaste repliken kom litet självkritik ändå\r\nfram. Det finns uppenbarligen en viss förståelse för att\r\nmänniskor tappar förtroendet för socialförsäkringssys-\r\ntemet när det är som det är. Visst känns det märkligt\r\natt läsa att regeringsföreträdarna uttalar sig om vad\r\ndet är som skall upprätthålla förtroendet och sedan\r\ngör på ett helt annat sätt. De använder inte pengarna\r\ntill det de är till för. Andra direkta skattepengar får gå\r\nrakt in och finansiera andra underskott som finns\r\ninom statskassan.\r\nVarför höjer ni avgifter hellre än skatter? Det\r\nskulle jag vilja veta.</pre><pre>Anf.  167  SIW WITTGREN-AHL (s):\r\nHerr talman! Rom byggdes ju inte på två dagar.\r\nAtt sanera budgeten efter den borgerliga regeringen\r\nhar inte varit det enklaste. Nu är vi där att vi kan ta\r\ntag i de frågor som vi måste ta tag i.</pre><pre>Överläggningen var härmed avslutad.\r\n(Beslut skulle fattas den 16 april.)</pre><pre>13 §  Äldreomsorg</pre><pre>Föredrogs\r\nSocialutskottets betänkande 1996/97:SoU13\r\nÄldreomsorg</pre><pre>Anf.  168  BIRGITTA WICHNE (m):\r\nHerr talman! Dagens betänkande om äldreomsorg\r\ninnehåller ett antal angelägna motioner som syftar till\r\nförbättringar av olika slag för de äldre. Vi moderater\r\nhar åtta reservationer varav sju tillsammans med de\r\növriga borgerliga partierna i olika konstellationer. Vi\r\nstår självfallet bakom samtliga reservationer, men jag\r\nnöjer mig med att yrka bifall till reservation nr 1 för\r\natt spara kammarens tid.\r\nHerr talman! Vi kan konstatera att det på många\r\nhåll i vårt land bedrivs ett intensivt utvecklingsarbete\r\nför att förbättra äldrevården och att det finns inrätt-\r\nningar av olika slag med ett mycket gott omhänderta-\r\ngande av de äldre. Men det återstår tyvärr alltför\r\nmånga problem som behöver en snabb lösning. Gamla\r\nmänniskor är gamla och har en begränsad tid kvar.\r\nDet hastar alltså med insatserna för att avhjälpa bris-\r\nterna.\r\nMan kan varje vecka - ja, ibland dagligen - läsa\r\nrubriker i dagstidningarna som t.ex.: \"Äldre på sjuk-\r\nhem får fel mediciner\", \"Läkarna trodde inte sina\r\nögon när de fick se Marita, 81\", \"Missnöje med ädel-\r\nreformen\", \"Signe vill inte berätta för sina närmaste\r\nom hur det är att vara gammal i Sverige.\" I Boråstid-\r\nningen läste jag i torsdags följande rubrik: \"Döende\r\nligger helt ensamma\". Underrubriken löd:\r\n\"Situationen inom äldrevården är ohållbar\".\r\nEnligt Socialstyrelsens slutrapport om ädelrefor-\r\nmen kvarstår också en mängd brister och problem.\r\nDetta har föranlett regeringen att tillsätta vissa utred-\r\nningar, vilket vi hälsar med tillfredsställelse. Utred-\r\nningar tar emellertid sin tid, och vi moderater anser\r\natt mycket skulle kunna göras omedelbart.\r\nEn av utredningarna handlar om bemötande av\r\näldre. Britta Rundström, särskild utredare, har nyligen\r\nlagt fram ett delbetänkande med titeln Rätt att flytta -\r\nen fråga om bemötande av äldre.\r\nHon tar där upp betydelsen av begreppen självbe-\r\nstämmande, integritet, trygghet och värdighet. Hon\r\nkonstaterar: Mina erfarenheter under detta inledande\r\nskede av utredningsarbetet har emellertid medfört att\r\njag många gånger även tvingats notera avståndet\r\nmellan begreppens teoretiska innebörd och deras\r\ntillämpning i vardagen. Hon skriver vidare att det\r\nhandlar om det medvetna valet av en humanistisk\r\nmänniskosyn och respekten för människovärdet. Detta\r\nmåste konkretiseras och försvaras, hävdar hon. Visst\r\när det så! De teoretiska begreppen måste omsättas i\r\npraktisk handling, något som visat sig svårt och ibland\r\ninnebär en lång process för de inblandade.\r\nEtt sätt att förkorta den processen tror vi är att ge\r\näldre en verklig valfrihet genom att erbjuda alternativ\r\nvård och omsorg inom alla områden. Alternativa\r\nvårdformer som uppfyller rimliga kvalitetskrav måste\r\nges samma rätt som offentligt bedriven verksamhet.\r\nKonkurrens och valfrihet innebär att olika flexibla\r\nlösningar prövas.\r\nDärmed påskyndas utvecklingen och goda exem-\r\npel kan inspirera och bli föredömen. Under senare år\r\nhar den alternativa omsorgssektorn ökat, men den är\r\nfortfarande endast en mycket liten del av den totala\r\näldreomsorgen.\r\nI Borås drivs sedan några år tillbaka Blombacka.\r\nDet är äldrebostäder med service på entreprenad.\r\nBlombacka består av 35 lägenheter, restaurang, dag-\r\ncenter och ett hemtjänstdistrikt med ca 30 pensionä-\r\nrer. En utvärdering av entreprenaden lämnades i mars\r\nmånad detta år. Vårdtyngden beskrivs med att hälften\r\nav pensionärerna inte klarar att komma till den närbe-\r\nlägna vårdcentralen utan måste ha hembesök av läka-\r\nre. I personalstyrkan ingår fler undersköterskor än på\r\nandra jämförbara hem i Borås.\r\nEnkäter med de boende, anhöriga, personal, PRO,\r\nläkare m.fl. gav enbart positiva omdömen. I anbuds-\r\nunderlaget fanns i målbeskrivningen begreppen hel-\r\nhetssyn, normalisering, kontinuitet, flexibilitet och\r\nnärhet. Samtliga mål var väl uppfyllda.\r\nTrots den mycket positiva bild som konstaterats\r\nkan man notera att SKAF-ordföranden i princip säger\r\nnej till entreprenader. Den lokala SKAF-\r\nrepresentanten hade emellertid ändrat sin tidigare\r\nnegativa uppfattning och var nu positivt inställd. Det\r\när tydligen så att man måste komma i mycket nära\r\nkontakt med alternativ för att ändra vad jag uppfattar\r\nsom förutfattade meningar.\r\nIntressant att notera i sammanhanget är utredaren\r\nPer-Åke Magnussons reflexioner om entreprenaden.\r\n\"Som tidigare kommunalanställd med lång erfarenhet\r\nav kommunens verksamhet har detta uppdrag engage-\r\nrat mig lite extra. Jag har haft en sorts grundinställ-\r\nning, att verksamheter inom vård och omsorg inte bör\r\nlämnas ut på entreprenad. Jag har under arbetets gång\r\nblivit mer och mer intresserad av att söka se vad det\r\när som gör att entreprenaden på Blombacka fungerar\r\nså positivt, och vad som hindrar kommunen att få\r\nsamma stämning, självständighet och engagemang hos\r\npersonalen.\"\r\nKostnaden per hemtjänsttimma 1996 var för\r\nkommunen 181 kr, eller något högre. Blombackas\r\nkostnad var ca 157 kr. Kommunens totala besparing\r\nblev därmed 400 000-450 000 kr per år. Detta är\r\nalltså ett kvalitetsmässigt mycket gott alternativ som\r\ninnebär en ökad valfrihet och ökat självbestämmande\r\nför den enskilde och personalen samt en kostnadsbe-\r\nsparing för kommunen.\r\nHerr talman! Vi har i vår motion De äldres situa-\r\ntion i det moderna Sverige framfört en mängd konkre-\r\nta förslag till förbättringar för de äldre. Jag har här nu\r\nrelativt utförligt beskrivit Blombacka, därför att jag\r\ntror att alternativen är det snabbaste sättet att åstad-\r\nkomma goda förändringar inom äldrevården. Minskad\r\nbyråkrati och kortare beslutsvägar innebär flexibilitet\r\noch ökat ansvarstagande för personalen. Kreativiteten\r\nökar. Nya vägar prövas, och omsorgen om vårdtagar-\r\nna förbättras därmed.\r\nVi menar att välfärdspolitiken måste bygga på den\r\nenskildes val och att resurserna skall följa den enskil-\r\nde. Därmed kombineras valfrihet med det gemen-\r\nsamma ansvaret. De äldres behov och medbestäm-\r\nmande sätts i centrum. Vi föreslår därför att en allmän\r\nhälsoförsäkring införs samt en vårdgaranti som garan-\r\nterar alla en god vård i rimlig tid. Den vårdgaranti\r\nsom infördes av den borgerliga regeringen har nu\r\nersatts av en besöksgaranti, och 68 000 patienter\r\nväntar för närvarande på behandling och vård. Det är\r\nen orimlig situation.\r\nDet stora flertalet äldre önskar enligt alla utred-\r\nningar bo hemma så länge som möjligt. Det valet\r\nmåste bli praktiskt möjligt. Vi anser att de som har\r\nrätt till hemtjänst skall få en \"hemtjänstpeng\" så att de\r\nkan välja den hjälp som behövs. En effektivt funge-\r\nrande rehabilitering och en väl utvecklad dag- och\r\nhemsjukvård är också nödvändig liksom avlösnings-\r\noch växelvårdsplatser. Det informella arbetet, som\r\nutförs av anhöriga, och olika insatser av ideella orga-\r\nnisationer måste stödjas. Särskild uppmärksamhet bör\r\nägnas åt den växande gruppen av äldre invandrare.\r\nVi anser att de äldre skall ha lagstadgad rätt till\r\nvalfrihet vad gäller hemtjänst, dagverksamhet och\r\nsärskilda boendeformer.\r\nVårdkedjan måste också förbättras. Sjuka äldre\r\nmänniskor vårdas ofta av flera vårdgivare. Brister i\r\ninformation och ansvarsfrågor har påtalats. Vi föreslår\r\ndärför ett huvudmannaskap för äldrevården och om-\r\nsorgen som kan sammanföras och ligga hos primär-\r\nkommunen. Därmed tydliggörs ansvaret, och kom-\r\nmunikation och dokumentation förbättras.\r\nHerr talman! Vårdarbetet med äldre ställer i dag\r\nstora krav på personalen. Medicinsk teknik och nya\r\nbehandlingsmetoder har positivt förändrat vården, och\r\nomvårdnadens betydelse har uppmärksammats. Som\r\nen konsekvens av detta måste utbildningen i fortsätt-\r\nningen ses över för att man skall kunna hålla jämna\r\nsteg med utvecklingen.\r\nEtt område som jag särskilt vill peka på är vård i\r\nlivets slutskede. Den palliativa vården måste kunna\r\nbedrivas såväl i hemsjukvård som i dagsjukvård och\r\npå sjukhus. Kunskap om smärtlindring är en väsentlig\r\ndel för att man skall kunna utöva en god palliativ\r\nvård. Den kunskapen är i dag icke tillräcklig, och\r\nsmärtlindring praktiseras inte i önskvärd omfattning.\r\nTill sist vill jag citera en punkt ur WHO:s rekom-\r\nmendation om palliativ vård: Samma goda omhänder-\r\ntagande skall självklart givas den person som går från\r\nlivet som den som går till.</pre><pre>Anf.  169  ROLAND LARSSON (c):\r\nHerr talman! Min mor är en tunn liten bräcklig\r\ndam i 85-årsåldern. Eftersom hon har drabbats av\r\nstroke ett antal gånger minns hon inte så mycket läng-\r\nre. Hon är nästan helt bunden vid sin rullstol. Varje\r\ngång när jag, så ofta jag hinner, kommer och hälsar på\r\nhenne blir hon naturligtvis glad. Hon gråter en liten\r\nskvätt. Hon har inga problem med att känna igen oss i\r\nfamiljen, men hon blandar för det mesta ihop våra\r\nnamn och vilka vi är.\r\nHon bor på ett sjukhem som drivs på entreprenad\r\nav ett dotterbolag till HSB, som heter Grannskaps-\r\nservice. Det är det senaste och modernaste man kan\r\ntänka sig. Hon har en egen liten lägenhet som är utrus-\r\ntad med ett stort och ljust dusch- och toalettrum och\r\nett litet pentry där vi kan koka vårt kaffe när vi kom-\r\nmer på besök. Där finns också en mycket trevlig och\r\nkompetent personal som gör allt den kan och hinner\r\nför att göra livet så gott som möjligt för dem som bor\r\npå sjukhemmet. Det är bra med maten, och man kan\r\näta tillsammans i en mycket vackert möblerad miljö.\r\nMan kan se på TV tillsammans i ett ljust, vackert\r\nvardagsrum med en kakelugn.\r\nMin mamma vet inte vad någon i personalen heter,\r\nmen det tycks inte bekymra henne.\r\nMamma har alltid varit mycket mån om sitt yttre.\r\nHon har alltid varit ren och proper. Hon har alltid\r\nvarit mycket aktiv och gått och rört sig mycket. Precis\r\nsom alla andra har hon trivts bra med vissa personer\r\noch mindre bra med andra. Allt detta har hon kvar.\r\nTrots ålder och sjukdom tycker hon om att vara pryd-\r\nlig, klä upp sig litet och vara snygg i håret. Att få\r\nhjälp med att gå några steg, trots att det är ansträng-\r\nande, ger glädje och något att prata om med oss och\r\nmed andra som bor på sjukhemmet. Men alltför sällan\r\nfinns det någon som har tid att ge henne den möjlighe-\r\nten. Att få komma ut en stund, gå en promenad och få\r\nlitet sol gör livet mycket lättare. Men det blir inte\r\nsärskilt ofta, nästan bara någon gång när vi anhöriga\r\nkommer dit.\r\nIbland är hon ledsen och gråter. Vi har sett att det\r\nfinns ett samband med vem i personalen som tjänstgör\r\njust vid det tillfället. Vi förstår att personkemin inte\r\nalltid heller fungerar för den som är gammal och\r\nglömsk. Om man dessutom känner sig utlämnad blir\r\ndet naturligtvis inte lättare. Vid sådana tillfällen hän-\r\nder det att hon säger: Det kan väl inte vara så långt\r\nkvar, eller vad tror du?\r\nMin kära mammas situation är inte unik. Den är på\r\nflera sätt typisk för många tusen äldre inom äldrevår-\r\nden. I många avseenden är den kanske bättre.\r\nMycket fungerar mycket bra, men det finns också\r\nstora brister. Allt handlar inte bara om brist på peng-\r\nar. Det är väldigt mycket en fråga om hur de resurser\r\nsom finns används och hur samordningen sker mellan\r\ndem som finns i den dagliga verksamheten och t.ex.\r\ndem som har ansvar för rehabilitering och sjukvård.\r\nDet handlar också om rätten att kunna välja både hur\r\nvården skall utföras och vilka som skall ge den. Det\r\nhandlar även om hur man utnyttjar de resurser som\r\nfinns utanför vårdorganisationen, hos frivilligorgani-\r\nsationer och inte minst hos oss anhöriga.\r\nFrån Centerns sida anser vi att äldrevården, som\r\nverkligen tillhör den sociala välfärdens kärnverksam-\r\nhet, ur resurssynpunkt måste vara mycket högt priori-\r\nterad. Omvårdnaden av de gamla är, som många har\r\nsagt, ett mått på den humanistiska grundsynen i ett\r\nsamhälle. Äldrevården måste därför också organisa-\r\ntoriskt vara uppbyggd med utgångspunkt från de\r\ngamlas rätt till integritet och god livskvalitet. Begrän-\r\nsade resurser och ett ökat antal vårdbehövande ställer\r\nstora krav på effektivitet och samordning.\r\nFör att man skall kunna uppnå allt detta anser vi i\r\nCentern att inslaget av valfrihet och konkurrens måste\r\nöka inom äldrevården. De gamla och deras anhöriga\r\nmåste tillsammans - på samma sätt som sker inom\r\nbarnomsorgen - kunna välja både hur och av vem\r\nvården skall utföras.\r\nHela vårdkedjan måste fungera, inte bara länk för\r\nlänk, utan som en sammanhållen enhet. De resurser\r\nsom finns för rehabilitering måste i sin helhet komma\r\nvårdtagarna till del och inte försvinna i en splittrad\r\norganisation.\r\nDet är viktigt att det finns medicinsk kompetens\r\noch fasta kontinuerliga läkarinsatser inom det särskil-\r\nda boendet. Visst skall var och en ha rätt att välja sin\r\negen doktor, men det är inget hinder för att det också\r\nskall finnas en fast läkarkontakt med respektive sjuk-\r\nhem. I regel går det dessutom för det mesta att förena\r\ndessa intressen.\r\nDet finns många organisationer som är beredda att\r\ngöra en insats för dem som finns inom äldrevården.\r\nDet är angeläget att dessa möjligheter tas till vara.\r\nKvaliteten inom äldrevården står och faller med\r\npersonalens kompetens och engagemang. Det är där-\r\nför viktigt att man får en god utbildning innan man\r\nbörjar sitt arbete i omsorgen men också att man får\r\nvidareutbildning under anställningstiden.\r\nSist men inte minst, herr talman, vill jag säga att\r\nen värdig vård i livets slutskede är något som vi alla\r\nönskar oss. För detta erbjuder s.k. hospice ett mycket\r\ngott alternativ. Det är därför av stort värde att den\r\ntypen av verksamhet får utrymme att etableras och\r\nutvecklas.\r\nJag ställer mig bakom samtliga reservationer som\r\nbehandlar dessa frågor men nöjer mig för tids vinnan-\r\nde att yrka bifall till reservationerna 1 och 3.</pre><pre>Anf.  170  BARBRO WESTERHOLM (fp):\r\nHerr talman! Av Sveriges 8,8 miljoner invånare är\r\nlitet mer än 1,5 miljoner över 65 år. Under de närmas-\r\nte decennierna kommer de allra äldsta, de över 80 år,\r\natt öka. Vi blir i förhållande till befolkningen inte fler\r\näldre, men fler blir allt äldre. Samtidigt kommer anta-\r\nlet äldre invandrare att öka. Det här är en utmaning\r\nför oss, att ta hand om dessa nya grupper från olika\r\nkulturer och med andra värderingar och referensra-\r\nmar.\r\nJämfört med tidigare, och jämfört med andra län-\r\nder, har äldre i Sverige det relativt bra. Vi läser om\r\neländesbilder och om dystra fall, och naturligtvis\r\nmåste vi rätta till de fel och brister som finns. Ingen\r\nskall fara illa som äldre. Men bilden blir litet obalan-\r\nserad. Det här medför också en risk när det gäller\r\nattityderna till åldrandet. Vi i Folkpartiet liberalerna\r\ntycker att bilden av äldre måste modifieras. Ålders-\r\ndiskriminerande attityder och fördomsfull behandling\r\nav äldre i vårt samhälle måste bekämpas med all kraft.\r\nOch sådana attityder finns.\r\nDetta kan ske genom förmedling av kunskap om\r\nvad åldrandet innebär. Det är inget handikapp att vara\r\ngammal. Det är först vid rörelsehinder, ohälsa eller\r\nsjukdom som åldern kan bli en försvårande omstän-\r\ndighet. Äldreomsorgen måste ha som mål att stödja,\r\nkompensera och ge sådan omvårdnad att man kan\r\nleva ett så normalt och självständigt liv som möjligt.\r\nHerr talman! Det är tillfredsställande att utskottet\r\nnu tillkännager för regeringen behovet av tillsyn med\r\navseende på frågor om laglighet och rättssäkerhet.\r\nHär finns också ett tillkännagivande om kvalitetssäk-\r\nringen. Det här är någonting som vi i Folkpartiet\r\nliberalerna länge har arbetat för.\r\nVi har också tagit upp det här med en kommunal\r\näldreombudsman. Tillkännagivandet om att den en-\r\nskilde måste veta vart han skall vända sig med syn-\r\npunkter och klagomål är ett steg i rätt riktning, även\r\nom vi hade önskat en tydligare precisering av hur det\r\nhär skulle gå till. Jag tycker att det är litet beklagligt\r\natt vi inte kom hela vägen när det gällde ett bredare\r\ntillkännagivande.\r\nDet finns en rad reservationer bifogade till betän-\r\nkandet. Jag skall här kommentera några av Folkpartiet\r\nliberalernas reservationer.\r\nNär det gäller konkurrens och valfrihet finns det\r\nen enighet bland de partier som tillhörde den förra\r\nregeringen. Denna fråga har också belysts av tidigare\r\ntalare, så jag skall inte gå närmare in på den. Jag vill i\r\nstället gå in på det som är en hjärtefråga för oss, näm-\r\nligen närståendevården, som ju står för ungefär två\r\ntredjedelar av omvårdnaden om äldre.\r\nI betänkandet står det att regeringen i den kom-\r\nmande socialtjänstpropositionen kommer att föreslå\r\natt socialnämnden genom stöd och avlösning bör\r\nunderlätta för den som vårdar närstående som är lång-\r\nvarigt sjuka eller har funktionshinder. Nu har vi fått\r\nden här propositionen, och vi har också motionerat i\r\nanslutning till den. Och visst står där en del om själv-\r\nbestämmande och integritet, men regeringen kommer\r\nändå inte riktigt till skott. Den nya bestämmelsen är\r\nvagt utformad, och risken är att det hela stannar vid\r\nvackra ord på papperet. Man glömmer bort hur viktigt\r\ndet är att valet att bli närståendevårdare måste vara\r\nfrivilligt, både för den som vårdas och för den som\r\nvårdar. Den vårdades integritet måste bibehållas.\r\nNärståendevård passar många, men alla upplever det\r\ninte som uteslutande positivt att bli vårdade av en\r\nnära anhörig.\r\nVi anser att man måste underlätta för dem som vill\r\nbli närståendevårdare att vara det och för dem som\r\nväljer att ta emot närståendevård. I syfte att underlätta\r\ndenna utveckling tycker vi att regeringen borde ta\r\ninitiativ till överläggningar med de båda kommunför-\r\nbunden för att se hur ett konkret utökat stöd till när-\r\nståendevårdaren skall kunna se ut.\r\nReformförslag som man skulle kunna ta upp vid\r\nsådana överläggningar är en fortsatt utbyggnad av\r\navlastning och växelvård, förbättringar i kommuner-\r\nnas regler för hemvårdsbidrag och ökade möjligheter\r\nför närstående att anställas, en utvidgning av kretsen\r\nav personer som har rätt att vara närståendevårdare\r\nmed ersättning från försäkringskassan samt en ytterli-\r\ngare förlängd period för ledighet för dem som vårdar.\r\nDet här skulle kunna ge bättre förhållanden för dem\r\nsom önskar vårda släktingar eller andra närstående i\r\nhemmet, vilket i sin tur skulle innebära både mänskli-\r\nga och ekonomiska vinster. Med det yrkar jag bifall\r\ntill vår reservation 10 under mom. 10.\r\nDet finns en rad andra saker som vi lyfter fram i\r\nvåra reservationer. Det handlar bl.a. om att ett gott\r\nnäringstillstånd är grundläggande för äldres hälsa. Det\r\ninnebär i sin tur att man måste både få näringsriktig\r\nmat och ha tänder att tugga den med. Här ser vi med\r\noro på vad som händer inom tandvården i dag. Man\r\nmåste ha ganska mycket pengar på banken för att\r\nklara sin tandvård.\r\nVi tar också upp det här med vårdkedjor. Det\r\nfinns bra enstaka länkar, men alltför ofta finns det inte\r\nlänkar som kopplar ihop de olika delarna. Vi efterly-\r\nser tydligare uttalanden i det här betänkandet.\r\nVi tar också upp frågan om information vid in-\r\nskrivning och vårdplanering. Vi trycker på att geriat-\r\nrisk kompetens måste finnas och att en fortlöpande\r\nutbildning av sköterskor och annan personal i geri-\r\natrik måste ske. Här händer väldigt mycket nytt inom\r\nforskningen.\r\nNaturligtvis är det här med vård i livets slutskede\r\nmed smärtlindring en oerhört viktig del. Det är mig en\r\ngåta att det fortfarande brister. Det här är någonting\r\nsom diskuterades redan i mitten av 70-talet, när Bror\r\nRexed ledde en utredning om vård i livets slutskede.\r\nÄndå tycks det vara så väldigt svårt att få det här till\r\nstånd.\r\nSlutligen har vi avgifterna. Vi ser det som oerhört\r\nviktigt när man sätter avgifterna att den anhörige som\r\nbor kvar i det egna hemmet inte råkar i ekonomisk\r\nmisär. Vi anvisar i vår motion möjligheter för hur\r\nman kan åstadkomma det här.\r\nDärmed, herr talman, vill jag bara tillägga att även\r\nom vi bara yrkar bifall till reservation 10 under mom.\r\n10 står vi i Folkpartiet naturligtvis bakom övriga\r\nreservationer där Folkpartiet finns med bland reser-\r\nvanterna.</pre><pre>Anf.  171  STIG SANDSTRÖM (v):\r\nHerr talman! Det finns naturligtvis många infalls-\r\nvinklar på ett sådant jätteämne som det vi behandlar\r\njust nu. Vi har också hört tre olika sätt att närma sig\r\nämnet. Själv hade jag gärna tagit min utgångspunkt i\r\nden debattartikel Margot Wallström hade skrivit i\r\nDagens Nyheter i dag om äldrevården, omvårdnaden\r\noch sjukvården för de äldre. Eftersom hon inte är här i\r\ndag skall jag dock inte ta upp den tråden. Dessutom\r\nhåller jag med henne till 100 %. Jag tänker i stället\r\nfokusera på en liten bit i hela det här betänkandet. Det\r\ngäller det som även Barbro Westerholm nämnde,\r\nnämligen avgifterna.Herr talman! Det finns nästan\r\nlika många system för avgifter i äldreomsorgen som\r\ndet finns kommuner. Sveriges pensionärsförbund har\r\ngått igenom Sveriges 288 kommuners omsorgsavgif-\r\nter och presenterat siffrorna i sin tidning Veteranpos-\r\nten. I denna rapport framkommer mycket krångel och\r\nskrämmande olikheter.\r\nSer man på hemtjänsten kan man finna att Tida-\r\nholm har ett tak på 330 kr i månaden, medan t.ex.\r\nJönköping har ett tak på 10 500 kr. Även kostnaden\r\nför att ligga på ett sjukhem varierar väldigt mycket\r\nmellan kommunerna. I Storuman kostar det som mest\r\n3 452 kr i månaden, medan Töreboda kan ta upp till\r\n32 040 kr för en sjukhemsplats. Över huvud taget tar\r\nkommunerna rejält betalt för sjukhemsplatserna.\r\nDet kan därför vara på sin plats att erinra om att\r\ninnan ädelreformen genomfördes hade vi ett enhetligt\r\nsystem, och ingen kommun fick ta ut mer än 2 000 kr\r\nför en sjukhemsplats. Ett av huvudskälen till att ädel-\r\nreformen genomfördes var att kunna ta mer betalt av\r\npensionärerna för sjukhemsboendet. Och det har man\r\nockså gjort med besked.\r\nBeträffande förbehållsbeloppen, dvs. den minsta\r\nandel som pensionärerna får behålla för egen del när\r\nkommunen inkasserat sina avgifter, är skillnaderna\r\nmellan kommunerna betydligt mindre. I stort sett\r\nligger spännvidden mellan 1 000 och 2 000 kr. Detta\r\nförbehållsbelopp skall i de flesta fall täcka de andra\r\navgifter som kan uppkomma för pensionärerna. Det\r\nkan handla om avgifter för läkarvård, fotvård, tand-\r\nvård, färdtjänst och liknande. Även på dessa områden\r\nvarierar avgifterna från kommun till kommun.\r\nOfta bygger avgiftssystemen på krångliga be-\r\nstämmelser som kan vara svårgenomskådliga för\r\nomvårdstagaren eller dennes anhöriga.\r\nÄven enkla ting kan krånglas till i de kommunala\r\nbestämmelserna. Så här anger t.ex. en kommun vad\r\npensionären skall betala för en kopp kaffe med bröd:\r\n\"0,17 procent av det minskade basbeloppet per år\r\ndividerat med tolv, avrundat till närmast lägre kron-\r\ntal.\" Det blir 5 kr i det här fallet.\r\nDet är ju tur att kommunerna nuförtiden har dato-\r\nrer så att man klarar av att räkna ut vilket pris man ska\r\nta för en kopp kaffe med bröd. Men ännu bättre hade\r\ndet varit om man använt den moderna datatekniken\r\ntill att räkna ut hur man kan ordna någorlunda rättvisa\r\noch likartade avgifter i kommunerna.\r\nFrån Vänsterpartiets sida tycker vi att det är en\r\nviktig politisk poäng att systemen skall vara enkla och\r\nlättbegripliga. Vi har i ett par motioner tagit upp av-\r\ngiftskrånglet på äldreomsorgens område och förordat\r\natt man skall söka finna enklare lösningar. Ett exem-\r\npel kan vara att man inför ett samlat högkostnads-\r\nskydd för alla avgifter på vårdområdet. Ett annat kan\r\nvara att man tar till sig Borlängemodellen, som tycks\r\nvara en elegant lösning på ett knepigt problem. Efter-\r\nsom utskottet ställt sig kallsinnigt till dessa förslag\r\nyrkar jag bifall till reservation 9.</pre><pre>Anf.  172  THOMAS JULIN (mp):\r\nHerr talman! Jag är övertygad om att vi alla vill ha\r\nen bra och trygg äldreomsorg, och det tycker jag att vi\r\nger uttryck för i det här betänkandet. Vård i livets\r\nslutskede är också någonting som vi alla prioriterar\r\nmycket högt. Det är en fråga som inte bara berör de\r\näldre utan även samtliga svårt sjuka i alla åldrar.\r\nOm allt bara berodde på vad vi i utskottet anser i\r\nde här frågorna vore det inte några problem. Det som\r\noroar mig är de signaler som kommer från vården, där\r\nman berättar att många äldre sjuka åker jojo mellan\r\nkommuner och landsting; där äldre uttalar oro över att\r\nde inte känner trygghet; där personal uttalar att den\r\ninte hinner göra ett bra jobb på grund av underbe-\r\nmanning.\r\nHur mycket vi än vill att vi skall ha bra vårdkvali-\r\ntet och t.o.m. förbättra den blir det tomma ord om\r\nbesparingarna inom vårdsektorn inte omedelbart upp-\r\nhör. Även om regeringen lovat nya pengar till kom-\r\nmuner och landsting hörs nya besparingsförslag från\r\nlandsting och kommuner. Ytterligare förslag väntar.\r\nTill det här skall vi lägga signalerna om att många\r\näldre inte längre anser sig ha råd att anlita tandläkare\r\neller betala för vård och medicin. Jag tycker därför att\r\nVänsterpartiets motion So424 med krav på en lev-\r\nnadsnivåundersökning är väl motiverad. Jag ger den\r\nmitt fulla stöd, vilket innebär att jag stöder reservation\r\n14.\r\nJag stöder även reservation 6 som berör vård i li-\r\nvets slutskede. Även på det här området har jag från\r\npersonal fått signaler om att det planeras besparingar\r\noch minskningar inom personal. Är det något område\r\nsom borde prioriteras och där det bör finnas gott om\r\npersonal är det just det här. Alla som har varit svårt\r\nsjuka vet hur viktigt det är med en stor personaltäthet\r\ndär svårt sjuka vårdas.\r\nI Miljöpartiet önskar vi att det här området kunde\r\nerhålla sådana ekonomiska resurser att vi kan uppnå\r\nden vårdkvalitet som vi alla vill ha och faktiskt talar\r\nom.</pre><pre>Anf.  173  CHATRINE PÅLSSON (kd):\r\nHerr talman! Graden av utvecklingsnivå i ett sam-\r\nhälle sägs kunna mätas genom att studera på vilket\r\nsätt det tar hand om de svagaste grupperna. Det kan\r\nhandla om gamla, sjuka och barn. Ju mer framstående\r\nen kultur är, desto större trygghet för dessa svaga\r\ngrupper.\r\nI vårt samhälle företräds inte dessa grupper av\r\nstarka föreningar eller förbund som kan hävda deras\r\nintressen. Det rör sig många gånger om människor\r\nsom inte vågar, orkar eller kan göra sina röster hörda.\r\nDärför är det ännu viktigare att samhället lyfter fram\r\nderas behov. Det är inte alltid de med de starkaste\r\nföreträdarna i samhällsdebatten som bäst behöver\r\nsamhällets stöd, utan ibland är det tvärtom.\r\nHerr talman! I det materialistiska samhället har de\r\näldres situation alltmer kommit i skymundan. Värdet\r\nav erfarenhet och visdom som den äldre generationen\r\nhar skaffat sig under ett långt liv uppskattas inte på\r\nlånga vägar på det sätt som det borde. Vårt samhälle\r\nsaknar mycket av en grundläggande respekt för ålder-\r\ndomen. Välfärd har kommit att bli synonymt med\r\nmateriellt god standard. Instrumentet att mäta en så-\r\ndan välfärd är trubbigt. Det är inte hur rummet möble-\r\nras eller kvadratmeterytan som oroar och bekymrar de\r\näldre i dag. I stället är det problemet med den mänsk-\r\nliga kontakten och omvårdnaden när de blir gamla\r\noch inte kan klara sig själva som oroar.\r\nHerr talman! Vi borde av och till fundera i grun-\r\nden vilka utgångspunkter vi vill ha när vi formar äld-\r\nrevården och när vi formar vården i framtiden. Vi\r\nkristdemokrater menar att den enskilde måste ha stör-\r\nre möjlighet att få vara med och bestämma över sin\r\negen situation. När det gäller många av de olika om-\r\nrådena inom omsorgen fattas besluten i dag av kom-\r\nmunernas personal.\r\nSå är det ofta när det gäller t.ex. boendeform och\r\nvilka sysslor som skall utföras av kommunens hem-\r\ntjänst. Det är fel. Alla människor är olika och har\r\nolika behov som skall uppfyllas för att de skall upple-\r\nva livskvalitet. Detta måste man ta bättre hänsyn till\r\nnär äldrevården formas.\r\nMånga kommuner har infört något som närmast\r\nkan liknas vid en form av kommunarrest. De gamla\r\nhar fått flyttförbud. Det har förekommit flera upprö-\r\nrande exempel ganska nyligen där gamla inte har fått\r\nflytta över en kommungräns för att t.ex. komma när-\r\nmare sina barn. Det är skamligt. Nu görs det en\r\nskärpning i socialtjänstlagen, och det är vi tacksamma\r\nför.\r\nEn annan punkt som jag vill lyfta fram gäller de\r\nanhöriga. Enligt många beräkningar står anhöriga för\r\nstörsta delen av vården i hemmet - Barbro Wester-\r\nholm har redan sagt att det rör sig om så mycket som\r\ntvå tredjedelar. Det finns uppskattningsvis 150 000\r\nhemmaboende äldre som behöver hjälp med att du-\r\nscha och bada. Av dessa får hälften i första hand hjälp\r\nav en anhörig. Motsvarande siffra när det gäller toa-\r\nlettbesök är ca 40 000 personer varav hälften av dessa\r\nfår hjälp av en närstående. Likaså torde ca 25 000\r\ndementa bo kvar hemma tack vare vård och passning\r\nav anhöriga.\r\nTill detta kommer föräldrar som vårdar sjuka och\r\nhandikappade barn eller vuxna som får hjälp av an-\r\nhöriga eller närstående. Men det finns ett mörkertal,\r\ndet har vi sett i en sammanställning som man har gjort\r\npå Socialstyrelsen. Många vårdar anhöriga utan att\r\ndet är känt.\r\nFördelningen av ansvaret för vården mellan sam-\r\nhället och familjen är en av de stora framtidsfrågorna.\r\nVi Kristdemokrater anser att anhörigrollen måste\r\nuppvärderas och erkännas. Vi återkommer till denna\r\nfråga i samband med behandlingen av betänkandet om\r\nsocialtjänstlagen.\r\nVårdpersonalen i äldreomsorgen och i sjukvården\r\ngör ovärderliga insatser. Men utöver detta - vilket har\r\nvarit oerhört jobbigt under den senaste tiden med\r\ntanke på alla nedskärningar - behövs ett större totalt\r\nengagemang inom hela samhället för de äldres situa-\r\ntion. Vårdpersonal kan inte helt ersätta familjen och\r\nanhöriga. Det offentliga bör därför kunna kombinera\r\nanhörigas och ideellas stöd med professionella insat-\r\nser inom vården. En sådan kombination skulle visa\r\nrespekt för de gamlas människovärde.\r\nI samhällsdebatten framhålls ofta att äldre måste\r\nfå god vård och omsorg, eftersom det är de som har\r\nbyggt upp samhället. Det är sant. Men äldre skall inte\r\nbara respekteras av det skälet. De skall i första hand\r\nfå god vård därför att de är människor och behöver\r\nvård.\r\nVi oroas över att det verkar vara människors sam-\r\nhällsnytta som får vara det som är avgörande för vår-\r\ndinsatsen. De gamla och långvarigt sjuka måste få\r\nföreträdare i oss alla.\r\nSå över till frågan om en äldreombudsman som vi\r\nKristdemokrater har tagit upp många gånger. Vi har i\r\nSverige en ungdomsminister och en barnombudsman,\r\nmen vi saknar någon som talar för de äldre. Det finns\r\ninget forum dit patienter, personal och anhöriga kan\r\nvända sig med klagomål när en person inte får till-\r\nfredsställande vård till följd av resursbrist. En äldre-\r\nombudsman skulle kunna bevaka de äldres situation.\r\nNu har vi genom detta betänkande lyckats få igenom\r\natt riksdagen skall göra ett tillkännagivande som i och\r\nför sig kunde vara litet mera modigt, men, herr tal-\r\nman, vi ställer oss bakom det. Det är ett steg i rätt\r\nriktning.\r\nSå några ord om vård i livets slutskede. Det är en\r\nvård som är avgörande för allas vår trygghet. Det är\r\ninte riktigt etablerat i vårt samhälle i dag att prata om\r\ndöden. Trots det är döden något som vi alla kommer\r\natt möta. Därför måste vi lyfta fram den här delen av\r\nvården ännu mer än vad vi hitintills har gjort.\r\nVi måste erkänna att det finns olika smärtor, inte\r\nbara den fysiska smärtan. Det finns också social,\r\npsykisk och andlig smärta. Det har hospisrörelsen på\r\nett föredömligt sätt lyft fram. Vi tror att man inför\r\nframtidens utmaningar måste se till att vården i livets\r\nslutskede fungerar professionellt i hemmet, inom\r\näldreboendet och på sjukhusen. Det är väldigt viktigt\r\natt personalen får en ordentlig och välanpassad ut-\r\nbildning, att det finns ekonomiska resurser och att det\r\nfinns möjlighet för den enskilde att själv kunna välja.\r\nVi Kristdemokrater står naturligtvis bakom alla de\r\nreservationer som vi finns med på, men för tids vin-\r\nnande yrkar jag bifall till reservation 6.</pre><pre>Anf.  174  HANS KARLSSON (s):\r\nHerr talman! Jag vill börja med att yrka bifall till\r\nutskottets hemställan i dess helhet och avslag på\r\nsamtliga reservationer.\r\nI det utskottsbetänkande som vi nu diskuterar be-\r\nhandlas ett sjuttiotal motionsyrkanden från den all-\r\nmänna motionstiden förra året. Vi konstaterar i betän-\r\nkandet att ädelreformen har skapat möjligheter att\r\nlösa många av de problem som tidigare känneteckna-\r\nde vården och omsorgen om de äldre.\r\nÄldrefrågorna är en viktig angelägenhet för alla.\r\nIngen lämnas oberörd när äldrevård och äldreom-\r\nsorgsfrågor diskuteras. Alla har en uppfattning, och\r\nalla anser att detta är en av de viktigaste uppgifter\r\nsom vi har att syssla med. Detta tar vi i utskottet på\r\nstörsta allvar.\r\nDärför är det särskilt glädjande att kunna konstate-\r\nra att vi i stort sett är eniga, även om det finns en hel\r\ndel reservationer. Men i de stora och övergripande\r\nfrågorna finns det en betydande enighet.\r\nHerr talman! Jag skall inledningsvis kommentera\r\nen del av de sakområden som behandlas i betänkandet\r\noch sedan skall jag övergå till att något kommentera\r\nde anföranden som vi här har hört och också en del\r\nallmänpolitiska frågor.\r\nRiksdagen gav hösten 1996 regeringen till känna\r\nvad utskottet då anförde om brister i vården av äldre,\r\nbl.a. inom sjukhemsboendet. Utskottet konstaterar att\r\ndet finns brister i samverkan och i det gemensamma\r\nansvarstagandet mellan huvudmännen, framför allt\r\nnär det gäller den gemensamma vårdplaneringen.\r\nUtskottet anser med anledning av vissa motionsyr-\r\nkanden att tillsynen över äldreomsorgen behöver\r\nförbättras.\r\nTillsynen bör skärpas och inriktas på frågor om\r\nlaglighet och rättssäkerhet. Tillsynen måste också\r\ninriktas på att säkra kvalitet och kompetens i vården\r\noch omsorgen så att de äldres rätt till självbestäm-\r\nmande, integritet, trygghet och värdighet säkras. Ut-\r\nskottet anser också att organisationen måste bli tydli-\r\ngare. Den enskilde måste få veta vart han eller hon\r\nskall vända sig med sina synpunkter och klagomål.\r\nInformationen om möjligheterna att klaga måste för-\r\nbättras. I syfte att skapa en slagkraftigare organisation\r\nbör regeringen överväga om tillsynen kan läggas på\r\nen och samma statliga myndighet för såväl social-\r\ntjänsten som hälso- och sjukvården. Utskottet föreslår\r\nhär ett tillkännagivande till regeringen.\r\nHerr talman! Vidare behandlas i betänkandet val-\r\nfrihets- och konkurrensfrågor. Utskottsmajoriteten vill\r\nunderstryka att äldreomsorgen är en gemensam ange-\r\nlägenhet som skall finansieras solidariskt och styras\r\noffentligt. Kommunerna har ansvaret för omsorgen\r\noch skall fördela resurserna efter behov. Samtidigt vill\r\nutskottet betona att det är angeläget att den enskilde\r\nges möjlighet att själv bestämma över sin livssituation\r\noch det sätt varpå omsorgen ges. Äldres kunskap och\r\nkompetens skall tas till vara.\r\nFör många äldre är det dock angelägnare att få den\r\nservice och hjälp som de behöver, utformad på det\r\nsätt som de själva önskar och med personer som kän-\r\nner dem väl, än att kunna gå ut på en marknad och\r\nvälja vårdgivare för denna service. Socialstyrelsens\r\nundersökning ger inte heller något stöd för att konkur-\r\nrensutsättning i sig leder till ökade möjligheter för den\r\nenskilde att välja mellan kommunala och privata\r\nvårdgivare. Varje kommun kan erbjuda vård och\r\nomsorg i olika former och med olika utförare. Det\r\nfinns inga hinder för kommunen att lämna ut äldreom-\r\nsorgen på entreprenadupphandling. Det finns heller\r\ninga skäl att tvinga en kommun att köpa äldreomsor-\r\ngen på en privat marknad. Kommunen och männi-\r\nskorna som bor och lever i kommunen måste själva få\r\nbestämma vad som är bäst för dem och vad som pas-\r\nsar de lokala förutsättningarna bäst.\r\nHerr talman! När det gäller vårdkedjor och reha-\r\nbiliteringsinsatser utgår utskottet från att de särskilda\r\nresurser som avsatts för att stimulera samverkan mel-\r\nlan huvudmännen ger det avsedda resultatet. Det\r\narbete som nu pågår runt om i landet bör innebära att\r\nde gemensamma resurserna används bättre. Det finns\r\nbrister i samverkan, men det finns all anledning att tro\r\natt huvudmännen tar till sig de synpunkter och den\r\nkritik som har framförts.\r\nHerr talman! Socialstyrelsen har nyligen gett ut\r\nnya allmänna råd om informationsöverföring och\r\nsamordnad vårdplanering. Här betonas särskilt att\r\npatienter som befinner sig i livets slutskede och som\r\nsamtidigt bedöms som medicinskt färdigbehandlade\r\nskall få stanna på sjukhuset, om detta är patientens\r\nönskemål och om det kan innebära högre livskvalitet.\r\nVi vet också att så sker på många håll i landet, men\r\ndet är naturligtvis viktigt att denna möjlighet finns\r\növerallt.\r\nEn annan del av äldreomsorgen som behandlas i\r\nbetänkandet är läkarrollen i de särskilda boendefor-\r\nmerna. Utskottet delar i mycket den oro som kommer\r\ntill uttryck i motionerna. Läkarrollen har här blivit\r\nmer perifer, vilket har lett till en försämrad medicinsk\r\nkvalitet i vården. Patientavgifter och kravet på att den\r\nsjuke och äldre skall kalla på läkare har i många fall\r\ninneburit glesare kontakt mellan äldre och läkare.\r\nI detta sammanhang finns det emellertid skäl att\r\nerinra om att vi socialdemokrater varnade för bl.a.\r\ndenna utveckling när den borgerliga regeringen inför-\r\nde husläkarmodellen. Husläkarsystemet kan ha sina\r\nförtjänster under vissa förutsättningar, men för sär-\r\nskilda boendeformer är det inte någon särskilt bra\r\nmodell.\r\nÄven om det är lätt att konstatera att det finns\r\nbrister på en del områden, får man inte hemfalla åt att\r\ngeneralisera. Det finns utomordentligt goda exempel\r\ndär läkarkontakterna i de särskilda boendeformerna\r\nfungerar på ett bra sätt. Det finns därför också anled-\r\nning att tro att det, där det ännu inte fungerar bra, med\r\nganska små insatser skall kunna bli en bättre ordning.\r\nHerr talman! Jag vill med detta övergå till att nå-\r\ngot kommentera det som har sagts här tidigare. Jag\r\nbörjar då med moderaterna och Birgitta Wichne, som\r\npekar på brister i äldreomsorgen. Jag måste då fråga\r\nmoderaterna på vilket sätt moderat politik skulle in-\r\nnebära att det blev en bättre äldreomsorg, eftersom\r\ndet i det moderata budgetalternativet finns avsevärt\r\nmindre pengar till kommunerna än i den socialdemo-\r\nkratiska budgeten.\r\nNär det gäller avgiftsfrågan, som särskilt Stig\r\nSandström ägnade sig åt, är det bara att hålla med om\r\natt det finns en del oformligheter. Jag har också mött\r\nde exempel som han beskrev. Det är klart att det finns\r\nskäl att fundera över i vilken utsträckning alla dessa\r\nmodeller är lyckade. Men samtidigt skall man komma\r\nihåg att kommunerna har uppgiften att bestämma om\r\navgifterna. I Kommunförbundet pågår också ett arbete\r\nmed att följa utvecklingen. Dessutom vet vi att  Soci-\r\nalstyrelsen också följer frågan. Om jag uppfattade\r\nStig Sandströms inlägg rätt måste jag be om ett klar-\r\nläggande om ifall han tycker att det är fel att vi har en\r\nordning som innebär att man betalar till hemtjänsten\r\nefter förmåga. Förespråkar Stig Sandström och\r\nVänsterpartiet en avgift lika för alla?\r\nThomas Julin pekade på problemen med kostna-\r\nderna för läkemedel. Vi vet ju alla att kostnaderna har\r\nstigit. Vi vet också vilken påverkan läkemedelsnotan\r\nhar haft på statsbudgeten under senare år. Men det\r\nsom jag inte ställer upp på är att den modell som nu\r\ntillämpas på ett annat sätt än den tidigare skulle omin-\r\ntetgöra för människor som har ont om pengar att köpa\r\nsina medicin. Det är ju faktiskt så att den nuvarande\r\nmodellen är lindrigare för den som har dåligt med\r\nlikvida medel. Man klarar sig i kassan på apoteket\r\nmed 108 kronor. Om det sedan är så att information\r\ninte alltid lämnas på ett fullödigt sätt, får vi väl titta\r\nnärmare på hur det skall kunna bli en bättre tingens\r\nordning.\r\nJag måste erkänna att jag blev väldigt glad när jag\r\nlyssnade på Barbro Westerholm, som tog upp den\r\ndebatt som nu pågår kring kvaliteten i äldreomsorgen.\r\nHon pekade på det orimliga i att man understundom\r\nlåter de enskilda händelser som redovisas målas över\r\nhela äldreomsorgen och beskrivas som att allt är un-\r\ndermåligt, när vi i stället har en väldigt bra äldreom-\r\nsorg i Sverige. Den håller en väldigt hög kvalitet och\r\npersonalen är välutbildad. I samma ögonblick skall vi\r\nockså erkänna för oss själva att det finns brister och\r\natt det är oacceptabelt att en enda människa hamnar i\r\nsvåra situationer och inte får den vård och omsorg\r\nsom hon eller han har rätt till. Men då måste vi di-\r\nmensionera diskussionen utifrån detta och ägna oss åt\r\natt försöka rätta till det där det inte fungerar i stället\r\nför att beskriva hela äldreomsorgen som om den vore\r\nalldeles under isen. I detta sammanhang skall vi se\r\nsåväl Margot Wallströms debattartikel i DN i dag som\r\nde diskussioner som nu förs om att i nästa års budget\r\nta fram extra pengar till bl.a. äldreomsorgen. Natur-\r\nligtvis skall dessa pengar användas på ett sådant sätt\r\natt de kvalitetssvackor och de situationer där männi-\r\nskor råkar illa ut inte uppstår på nytt. Det blir då ett\r\nuppdrag för de kommuner som får dessa pengar att\r\nanvända dem på ett sådant sätt att effekten blir att\r\nmänniskor i äldreomsorgen kan uppleva trygghet, kan\r\nkänna att den vård och omsorg som de får innehåller\r\nkvalitet och dessutom kan uppleva att de faktiskt får\r\nvara med och påverka äldreomsorgen och det sätt på\r\nvilket den skall ges.\r\nHerr talman! Med dessa ord vill jag än en gång\r\nyrka bifall till utskottets hemställan i betänkandet.</pre><pre>Anf.  175  BIRGITTA WICHNE (m) replik:\r\nHerr talman! Jag fick frågan om bristerna i äldre-\r\nomsorgen - i och för sig är vi väl ganska överens om\r\natt det finns en hel del brister - och vad som kunde bli\r\nbättre med Moderaternas politik.\r\nVi har ju gett en mängd förslag i våra motioner\r\nsom visar hur det skulle kunna bli bättre, t.ex.\r\nlagstadgad rätt för hemtjänst, dagverksamhet och\r\nsärskilda boendeformer, som jag nämnde. VDN-märkt\r\nboende är ett annat sätt. Vidare vill vi se över avgif-\r\nterna så att de blir mer rättvisa och göra det möjligt\r\nför den kvarvarande maken eller makan att bo hem-\r\nma. Vi vill också förbättra läkartillsynen genom att en\r\nspeciell läkare utses som har det totala ansvaret på det\r\nsärskilda boendet och på sjukhemmen.\r\nNi har ju mindre pengar i er budget, sade Hans\r\nKarlsson. Nej, vi har lika mycket pengar i vår budget.\r\nVi har inte minskat vår budget när det gäller hälso-\r\noch sjukvård. Men jag tror att vi skulle få fram mer\r\npengar genom de sätt som jag har anvisat, nämligen\r\ngenom att t.ex. tillskapa fler entreprenader. Jag nämn-\r\nde ju exemplet Blombacka ganska utförligt i mitt\r\nanförande. Men det är inte bara pengar som gäller\r\ndär. Den särskilda utredaren i detta fall undrade vad\r\ndet är som gör att entreprenaden fungerar så positivt\r\noch vad det är som hindrar kommunen att åstadkom-\r\nma samma självständighet och engagemang hos per-\r\nsonalen. Här ligger ju litet av svaret på frågan.</pre><pre>Anf.  176  HANS KARLSSON (s) replik:\r\nHerr talman! Vi vet ju genom otaliga exempel,\r\nrapporter och besök att de problem som jag pekade på\r\ninom äldreomsorgen i allt väsentligt handlar om att\r\ndet är för tunt på personalsidan. Då måste jag fråga\r\nmig, och också fråga Birgitta Wichne, hur det skulle\r\nkunna vara möjligt att få en bättre kvalitet med den\r\nmoderata budgetpolitiken. Med moderaternas budget-\r\npolitik hade ju kommuner och landsting innevarande\r\når erhållit 10,3 miljarder kronor mindre. Man kan\r\növersätta det till hur många människor man i så fall\r\nskulle behöva minska med. Det är oerhört stora siff-\r\nror. Det handlar om 40 000 jobb inom vård och om-\r\nsorg. Jag kan omöjligen få det till att det skulle bli\r\nbättre äldreomsorg med mindre personal och mindre\r\npengar.</pre><pre>Anf.  177  BIRGITTA WICHNE (m) replik:\r\nHerr talman! Det där är en siffra som är totalt gri-\r\npen ur luften, Hans Karlsson!\r\nJag vill börja med detta att det skulle vara för litet\r\npersonal, och att det skulle vara problemet. Det är\r\nmöjligt att det är för litet personal, men det handlar\r\nockså väldigt mycket om organisation. På de entrep-\r\nrenader man har undersökt, har man kanske väl så hög\r\npersonaltäthet. Man lyckas alltså med mindre pengar\r\nåstadkomma bättre vård. Det beror mycket på organi-\r\nsation, engagemang, medinflytande osv.\r\nDet finns också andra pengar att hämta. Det finns\r\npengar på olika håll. Jag kan som exempel ta kostna-\r\nderna för Stockholms äldreomsorg. Där har man lagt\r\nut på entreprenad, och man har  sparat 130 miljoner\r\nkronor. Det är en minskning med ungefär 10 %. Det\r\ngäller alltså äldreomsorg och entreprenader, men det\r\nfinns också massor av annat att spara på. Jag har flera\r\nklipp med mig från Landstingsförbundet, SBU och\r\nflera andra. T.ex. säger Landstingsförbundet att man\r\nskulle spara ca 100 miljoner kronor i varje landsting\r\npå lokaler. Det finns en annan utredning som säger att\r\nman totalt när det gäller statliga lokaler i Sverige\r\nskulle kunna spara upp till 23 miljarder kronor. Det\r\nfinns alltså mycket pengar att plocka. Det gäller att\r\nanvända pengarna rätt.</pre><pre>Anf.  178  HANS KARLSSON (s) replik:\r\nHerr talman! På frågan om var jag har hämtat\r\nuppgifterna från, kan jag svara att jag har hämtat dem\r\nfrån den moderata budgetmotionen. Om det är att ta\r\nsiffror ur luften, så må det väl vara hänt. Jag har tagit\r\ndem där i alla fall.\r\nDet är möjligt att det är för litet personal, säger\r\nBirgitta Wichne. Jag skall berätta för den personal\r\ninom äldreomsorgen som jag träffar ganska ofta hur\r\nModeraterna ser på detta. Jag skall också berätta att\r\nModeraterna har sparförslag på åtskilliga miljarder\r\nytterligare. Jag ser fram emot att göra det tydligt för\r\npersonalen inom äldreomsorgen att det med moderat\r\npolitik skulle bli en drastisk nedskärning av resurser-\r\nna i vård och omsorg. Det skulle också bli en privati-\r\nsering och marknadsanpassning av hela vården och\r\nomsorgen.</pre><pre>Anf.  179  THOMAS JULIN (mp) replik:\r\nHerr talman! Det exempel jag tog upp med läke-\r\nmedel, Hans Karlsson, alltså att de äldre ansåg att det\r\nvar en av de saker de hade svårt att betala, bygger på\r\nuppgifter som jag har fått från apotekspersonal. Efter\r\nvad jag har uppfattat, tycker många äldre att det lik-\r\nsom är litet genant att ta läkemedel på avbetalning,\r\nnågot som man nu har möjlighet att göra. Så det kan-\r\nske är ett övergångsproblem. Trots allt är det dock\r\näldre människor som i dag tycker att det här är besvä-\r\nrande kostnader.</pre><pre>Anf.  180  HANS KARLSSON (s) replik:\r\nHerr talman! Jag håller med Thomas Julin om att\r\ndet finns många äldre som tycker att läkemedlen är\r\nför dyra. Det är också lätt att inse detta med tanke på\r\natt många äldre har en besvärlig ekonomisk situation.\r\nMen det var inte riktigt det jag syftade på, utan jag\r\nsyftade på detta att man målar en bild av att det har\r\nblivit dramatiskt annorlunda med den nya modellen\r\nför högkostnadsskydd för läkemedel.\r\nJag träffade en grupp pensionärer i Örebro i mån-\r\ndags. Samtliga var väldigt positiva till detta. De tyckte\r\natt det här var en utmärkt modell, som innebar att man\r\nfaktiskt fick möjlighet att dela upp kostnaderna för\r\nhögkostnadsskyddet och inte var tvungen att betala\r\ndet ganska raskt - en situation som man faktiskt kun-\r\nde hamna i tidigare. De var däremot kritiska mot\r\ninformationen om det nya högkostnadsskyddet. De\r\nhade i sina kontakter med Apoteksbolaget fått brist-\r\nfällig information. De hade fått det beskrivet som att\r\ndet skulle vara så att man betalade av sin medicin. I\r\nstället handlar det ju om att man delbetalar högkost-\r\nnadsskyddet.\r\nJag tror att det i väldigt hög grad handlar om att vi\r\nmåste göra tydligt vad den här reformen går ut på.\r\nDen handlar inte om att det skall bli sämre förutsätt-\r\nningar. För den som har riktigt ont om pengar blir det\r\negentligen bättre förutsättningar.</pre><pre>Anf.  181  BARBRO WESTERHOLM (fp)\r\nreplik:\r\nHerr talman! Jag inser att det är svårt att gå in på\r\nalla reservationer på 15 minuter. Jag skulle ändå vilja\r\nhöra litet mer av Hans Karlsson när det gäller insatser\r\nför att bevara äldres tandhälsa. I betänkandet lägger\r\nman ett ansvar på kommunerna, och det pågår något\r\nprojekt som man skall hämta erfarenheter från. Det\r\ntycker jag är något lamt. Har Socialdemokraterna\r\nnågra mer konkreta idéer om hur man, med tanke på\r\nvad det kostar att underhålla sina tänder, skall gå in\r\noch se till att inte tandhälsan hos äldre försämras\r\nsnabbt?</pre><pre>Anf.  182  HANS KARLSSON (s) replik:\r\nHerr talman! Barbro Westerholm tar upp en fråga\r\nsom är mycket aktuell, men den är på sitt sätt inte\r\nfärdig. Den har ju varit föremål för en utredning. Det\r\när väl känt i hela nationen, och kanske t.o.m. utanför,\r\natt det pågår en ganska omfattande diskussion om hur\r\nvi skall hantera tandvården framöver och om hur\r\nsubventionerna skall se ut. Jag varken kan eller vill gå\r\nin på det området här och nu. Jag vill hänvisa till att\r\nden här frågan kommer upp på riksdagens bord inom\r\nen inte alltför avlägsen framtid. Då får vi tillfälle att\r\npå nytt diskutera och titta på om det här är en bra\r\nlösning eller om det finns skäl att vara kritisk mot\r\nden. I dag har vi inget underlag för att diskutera tand-\r\nvården på det sättet.</pre><pre>Anf.  183  STIG SANDSTRÖM (v) replik:\r\nHerr talman! Jag tackar för möjligheten att få\r\nkomma med replik. Det var ett belysande replikskifte\r\nsom Thomas Julin och Hans Karlsson hade när det\r\ngäller avgifterna.\r\nJag vill börja med att säga att vi naturligtvis avvi-\r\nsar, det står också i vår reservation, ett system som\r\nbaseras på hjälptimmar i stället för på inkomst. Vi\r\ntycker att det är viktigt att taxan inte konstrueras så att\r\nde som kan betala mer skall få bättre hjälp, att de kan\r\nköpa sig bättre hjälp. Det står utförligt om detta.\r\nI fråga om samlat högkostnadsskydd inser jag\r\nsjälv problemen. Jag satt ju med i HSU-utredningen.\r\nDär hade vi ett tilläggsuppdrag att se över om vi kun-\r\nde samordna högkostnadsskyddet på sjukvårdsområ-\r\ndet med kommunala kostnader. Vi misslyckades, det\r\nskall erkännas. Vi lyckades inte heller hålla ihop ett\r\nhögkostnadsskydd inom sjukvården, utan vi delade\r\nupp också det i två delar, som har sagts här. Det var\r\nen del för läkemedel och en del för läkarbesök. Vi\r\nfann helt enkelt att det var bättre för patienterna. Skall\r\nman ha ett samlat högkostnadsskydd riskerar det\r\nnämligen att bli högt. Det kan hamna på upp till 3 000\r\nkronor om man också skall föra upp kommunala av-\r\ngifter.\r\nDärför är den s.k. Borlängemodellen så intressant.\r\nDen fungerar ju som ett högkostnadsskydd mot hög-\r\nkostnadsskyddet. Den gäller bara pensionärer med\r\nenbart folkpension. Man var tvungen att ta tag i denna\r\nfråga, eftersom förhållandena är så orättvisa i dag och\r\nskiljer sig så mycket åt mellan kommunerna. Därför\r\nhar jag reserverat mig på denna punkt.</pre><pre>Anf.  184  HANS KARLSSON (s) replik:\r\nHerr talman! Jag uppfattade inte att jag fick något\r\nsvar av Stig Sandström på frågan om Vänsterpartiet\r\ninte anser att avgifterna skall tas ut efter förmåga.\r\nMen han kanske kan svara på det i nästa replik.\r\nSom jag sade finns det anledning att se över av-\r\ngiftskonstruktionerna. Men den fråga som man också\r\nmåste ställa sig är om staten skall ta tillbaka beslutan-\r\nderätten över de områden som har lyfts ut till kom-\r\nmunerna. Skapar vi inte förutsättningar för ett större\r\nengagemang också politiskt på lokal nivå genom att\r\nlägga ut de beslut och befogenheter som är möjliga\r\noch att lokalt valda företrädare väljer den modell som\r\nde tycker är bäst under de förutsättningar som gäller\r\npå lokal nivå? Vi får föra en principiell debatt om de\r\nflesta beslut skall fattas så nära människor som möj-\r\nligt eller om de flesta beslut skall fattas på nationell\r\nnivå eller kanske t.o.m. på överstatlig nivå. Men det\r\när en diskussion som vi får återkomma till.\r\nPersonligen tycker jag att det är viktigt att så\r\nmånga beslut som möjligt fattas så nära människorna\r\nsom möjligt.</pre><pre>Anf.  185  STIG SANDSTRÖM (v) replik:\r\nHerr talman! Vi vill att taxesystemen skall baseras\r\npå inkomst. Det står också glasklart i vår motion och i\r\nvår reservation.\r\nDäremot måste vi ha ett anständigt högkostnads-\r\nskydd, så att inte de flesta äldre hamnar under den\r\nstatliga riksnormen och blir tvungna att söka social-\r\nhjälp. Det tycker jag är rimligt.\r\nDet är rimligt att kommunerna har självbestäm-\r\nmanderätt i dessa frågor i så stor utsträckning som\r\nmöjligt. Men det måste också finnas ett skydd för\r\npensionärerna, en garanti och något slags tak. Det\r\ntycker jag också är rimligt. Staten kan väl bidra med\r\natt ta fram en sådan konstruktion.</pre><pre>Anf.  186  HANS KARLSSON (s) replik:\r\nHerr talman! Jag håller med Stig Sandström om att\r\nvi skall ha avgifter som är rimliga och att vi skall ha\r\nsystem som innebär att människor har ett ekonomiskt\r\nutrymme kvar, så att de har möjlighet att köpa det\r\nsom de önskar.\r\nSedan är frågan på vilket sätt och på vilken nivå\r\nsom dessa beslut skall fattas. Vi får följa utveckling-\r\nen. Jag känner en trygghet i de uttalanden som har\r\ngjorts från Kommunförbundets ledning, Socialstyrel-\r\nsen och Socialdepartementet om att denna fråga ligger\r\npå bordet och synas i sina sömmar. Med det tycker\r\njag att vi kan låta oss nöja tills vidare, och kommu-\r\nnerna får möjlighet att utveckla olika modeller för att\r\nhantera detta på ett bra sätt.</pre><pre>Anf.  187  MY PERSSON (m):\r\nHerr talman! Det sägs ibland, vilket redan har på-\r\ntalats här i dag, att man kan mäta ett lands kvalitet\r\nefter hur det behandlar sina gamla.\r\nI många s.k. u-länder ses de gamla som en resurs.\r\nDe är delaktiga i familjelivet och i samhällslivet.\r\nDeras råd och erfarenhet tas till vara. Kort sagt: Trots,\r\neller i kraft av, sin ålder är de behövda.\r\nI vårt land, som väl måste gå under beteckningen\r\ni-land, ses de gamla i dag alltför ofta som en belast-\r\nning. Deras kompetens tas inte till vara. De har ingen\r\nsjälvklar plats i vare sig familjegemenskapen eller\r\nsamhällsgemenskapen i stort. Kort sagt: På grund av\r\nsin ålder är de icke behövda.\r\nJag måste bekänna att jag stundtals tycker mig le-\r\nva i ett u-land.\r\nLåt mig så konstatera att det är glädjande att ut-\r\nskottet i det betänkande som vi nu behandlar har tagit\r\nde brister som rör äldreomsorgen i vårt land på stort\r\nallvar och också försökt att på flera områden föreslå\r\nlösningar för att avhjälpa dessa brister.\r\nPå många områden delar utskottet den kritik som\r\nSocialstyrelsen i sina återkommande årsrapporter har\r\ngivit uttryck för. Om därför utskottets påpekanden\r\nkommer att tas på allvar av regeringen borde nu ett\r\nantal av de brister rörande ädelreformens tillämpning,\r\nsom för övrigt jag själv i flera års tid har påpekat,\r\nkunna åtgärdas. Detta gäller bl.a. kontinuerlig läkar-\r\ntillgång på sjukhemmen, värdig vård i livets slutskede\r\nliksom kravet på allas rätt till en demensutredning.\r\nDessa utskottets goda initiativ och intentioner kan\r\ndå komma att utmynna i att förhoppningsvis varje\r\nsjukhem tillförsäkras fast geriatrisk läkarkompetens.\r\nMen hela den komplicerade frågan om tolkningen av\r\nädelreformens s.k. boendebegrepp svävar ännu i luf-\r\nten. Jag menar fortfarande att det är både okunnigt\r\noch cyniskt att kalla en till kropp och själ svårt sjuk\r\noch mycket gammal människa som bor i ett fyrbädds-\r\nrum på ett sjukhem för hyresgäst och av henne utkrä-\r\nva hyra och avgift för mat, omvårdnad, medicin och\r\nläkarbesök. Hon är inte hyresgäst där hon ligger i sin\r\nsäng i rummet som hon delar med ett antal främlingar.\r\nHon är faktiskt patient. Jag anser därför att de olika\r\nboendeformerna inom ädelreformen måste renodlas,\r\noch vi måste kunna erkänna att vissa former är mer\r\nvård än boende och att de därför också bör hanteras\r\nsåväl innehållsmässigt som ekonomiskt utifrån den\r\ndefinition som de kommer att ges. Då frågar man sig:\r\nVem kommer att driva den frågan?\r\nUtskottets krav på värdig vård i livets slutskede är\r\nockså gott. Men vem kommer att bevaka att de resul-\r\ntat som framkommer i den utredning som regeringen\r\naviserat verkligen kommer att omsättas i praktiken?\r\nOch vem kommer att arbeta för att det nytänkande\r\ninom den palliativa vården som nu växer fram verkli-\r\ngen ges möjlighet att utvecklas?\r\nVidare anser utskottet: \"Alla som behöver utredas\r\nbeträffande demens bör utan dröjsmål ges den möj-\r\nligheten\" . Detta är utmärkt. Men vem bevakar att så\r\nsker? Och vem initierar andra viktiga frågor vad gäl-\r\nler demensproblematiken - dels att den \"heroiska\"\r\ninsats som de många anhöriga till våra demenssjuka\r\ngör uppmärksammas och ges stöd, dels att den i vårt\r\nland förnämliga forskningen på detta område priorite-\r\nras?\r\nSocialstyrelsens uppföljningsuppdrag av ädelre-\r\nformen är nu avslutat och kommer att följas av\r\npunktinsatser. Men vem skall i fortsättningen vara\r\npåtryckare?\r\nHerr talman! När jag tog plats i denna kammare\r\nvar jag den första att motionera om en statlig äldre-\r\nombudsman, eftersom jag väl kände behovet av någon\r\nsom kraftfullt kunde agera för denna grupp.\r\nDe människor jag då talar om är våra allra äldsta,\r\nsjuka till kropp och själ, ofta oförmögna att bokstav-\r\nligt talat föra sin egen talan, och de har också det\r\ngemensamt, i motsats till andra sårbara grupper i vårt\r\nsamhälle, att de inte har särskilt många som talar för\r\ndem.\r\nLåt mig så deklarera att jag själv, liksom mitt par-\r\nti, inte är anhängare av ombudsmän för särintressen.\r\nDe fyra ombudsmän som vi redan hade och som om-\r\nfattar oss alla var och är egentligen fullt tillräckligt.\r\nMen i och med att Barnombudsmannen och senare\r\nHandikappombudsmannen tillkom bröts detta möns-\r\nter. Jag anser att det då är ologiskt att, även om man\r\ninte är tillskyndare till ombudsmän för s.k. särintres-\r\nsen, avfärda en eventuell äldreombudsman som så väl\r\nbehövs.\r\nRiksdagen har ju nu öppnat för denna möjlighet,\r\noch därför har jag även detta år motionerat om att\r\nregeringen åtminstone skall tillsätta en utredning om\r\ndet eventuella behovet av just en äldreombudsman.\r\nEn äldreombudsman skulle vara talesman för våra\r\nallra äldsta, bevaka de frågor som rör just dem och\r\nkomma med egna initiativ på detta område. En annan\r\nstor uppgift som skulle gagna såväl de gamla som\r\nderas anhöriga och personalen inom äldreomsorgen\r\nvore att en äldreombudsman genom sin blotta närvaro\r\nskulle bidra till att dessa äldrefrågor fokuserades och\r\ndärmed förhoppningsvis kunna återskapa den status\r\nkring åldrandet som vi helt saknar i vårt land i dag.\r\nUtskottet har delvis ställt sig positivt till min mo-\r\ntion. Men beklagligt nog har socialministern på en\r\nfråga från mig inte sagt sig vara beredd att tillsätta\r\nden utredning som eventuellt skulle kunna bana väg\r\nför denna talesman för de äldre. Utan att därför yrka\r\nbifall till min motion måste jag ändå beklaga detta\r\nställningstagande.\r\nHerr talman! Detta beslut gör emellertid att var\r\noch en av oss i denna kammare och ute i vårt samhälle\r\nnu ännu mera har ett ansvar för att kraftfullt driva de\r\nfrågor som rör våra allra äldsta, sjuka och ofta demen-\r\nta medmänniskor. Det är nämligen livsviktigt för att\r\nvi alla utan att skämmas skall kunna säga att våra\r\ngamla i dagens Sverige får den goda vård och det\r\nvärdiga bemötande som vi själva, när vi så kommer\r\natt behöva, förväntar oss att få.</pre><pre>Överläggningen var härmed avslutad.\r\n(Beslut skulle fattas den 16 april.)</pre><pre>14 §  Prioriteringar inom hälso- och sjukvår-\r\nden</pre><pre>Föredrogs\r\nSocialutskottets betänkande 1996/97:SoU14\r\nPrioriteringar inom hälso- och sjukvården (prop.\r\n1996/97:60)</pre><pre>Anf.  188  LEIF CARLSON (m):\r\nHerr talman! När Prioriteringsutredningen arbeta-\r\nde stod det klart för alla att den etiska grund som\r\nprioriteringar i vården behövde stå på måste vara av\r\nsådan natur att den kunde omfattas av en alldeles\r\növerväldigande majoritet av svenska folket. Om stora\r\nskiljaktigheter förelåg på detta grundläggande plan\r\nskulle svårigheter uppstå. Visserligen skulle kanske\r\ndebatten bli vital, men oro och misstänksamhet hos\r\nallmänheten kunde lätt få näring. Nu finns en så stor\r\nvärdegemenskap i samhället att enighet om den etiska\r\nplattformen kunnat nås, samtidigt som debatten vitali-\r\nserats - även om det faktum att frågorna inte riktigt\r\nkommit in i ett hälsoekonomiskt sammanhang medfört\r\natt debatten inte blivit så intensiv som man kanske\r\nväntat.\r\nVänsterpartiet, som inte var representerat i utred-\r\nningen, har tyvärr inte velat ställa upp för den etiska\r\nplattformen vad gäller den lilla ekonomiska anknyt-\r\nning som där finns. Man vill inte inse att kostnadsef-\r\nfektivitet hör till den etiska plattformen. Utan tvekan\r\nmedför en vård som inte bedrivs kostnadseffektivt att\r\nresurserna räcker till färre. Visst är frågan svår och\r\nvisst innehåller den politiska risker. Prioritering inne-\r\nbär ju också att man anger att man avstår från någon-\r\nting. Definitionen av en kostnadseffektiv vård är inte\r\nentydig, men att bara vara advokat för ökade resurser\r\ntill vården är inte acceptabelt.\r\nHerr talman! Frågor om prioriteringar som alltid\r\ngjorts, men som man inte klart redogjort för, lyfts nu\r\nfram till diskussion. Att inte öppet tillstå faktiska\r\nprioriteringar har väl kunnat förekomma tidigare.\r\nMen dagens, och kanske ännu mer morgondagens,\r\npatient skall inte bara enligt lagen vara informerad\r\noch delaktig, utan han eller hon kräver också det. Den\r\nvård som patienten skall ha kan inte ges utan patien-\r\ntens medverkan. Därför är detta ett viktigt dokument\r\noch ett viktigt underlag för den fortsatta debatten.\r\nDenna måste vara kontinuerlig och ständigt pågå och\r\nutvecklas, varför också uppföljningen är högst vä-\r\nsentlig. Förändringar sker ständigt och nya sjukdoms-\r\ngrupper kommer in, som motionerna visat på. Vi är i\r\nhuvudsak överens om de förändringar av bl.a. hälso-\r\noch sjukvårdslagen som här föreslås.\r\nUnder arbetet med betänkandet har vi fått gehör\r\nför våra synpunkter, nämligen att smärtlindringen\r\nmåste lyftas fram inte bara vid vård i livets slutskede\r\nutan vid all vård, i och med att man i utskottet uttalar\r\natt man delar vår uppfattning. Likaså poängterar ut-\r\nskottet hur viktigt det är att aktuell information röran-\r\nde vård i livets slutskede finns tillgänglig. Utskottets\r\nuttalande i denna del är mycket viktigt, eftersom ak-\r\ntuella undersökningar visar att sådan information ofta\r\ninte finns.\r\nDäremot måste, tyvärr, vår uppfattning stå kvar,\r\nnämligen att man från majoritetens sida mera verbalt\r\nägnar sig åt den enskilde patientens rätt och värdighet\r\nän konkret föreslår åtgärder som stöder patienten.\r\nIngenstans berör man vikten av att den enskilde pati-\r\nenten de facto får sin rätt och värdighet säkrade ge-\r\nnom att han eller hon så långt det är möjligt tillförsäk-\r\nras rätten att välja vård. Vi anser att det är viktigt att\r\nden enskilde patienten har rätt att välja den vårdform\r\nsom bäst passar just honom eller henne i enligt med\r\n2 §, hälso- och sjukvårdslagen. Regeringen har inte\r\ntillräckligt berört denna fråga i propositionen. Man\r\nunderskattar de individuella variationerna i behoven -\r\ni varje fall tar man dem inte på allvar. Den enskilde\r\npatientens åsikter och synpunkter tillmäts i detta\r\nsammanhang en alltför ringa betydelse, vilket enligt\r\nvår mening inte är förenligt med respekten för den\r\nenskilda människans självbestämmande och värdig-\r\nhet.\r\nHerr talman! En viss i hög grad grundläggande\r\noch övergripande prioritering inom den offentligt\r\nfinansierade hälso- och sjukvården måste göras, och\r\nden bör rimligen göras av riksdagen. Nödvändiga\r\nprioriteringar under denna övergripande nivå måste\r\nsedan göras av professionen i nära samråd med pati-\r\nenten, med den etiska plattformen och den medicinska\r\netiken som grund. Politiker eller administratörer skall\r\ninte avgöra vem som skall ha vård och vem som inte\r\nskall ha vård och inte heller när, var eller hur vården\r\nskall ges. Alla människor skall ha tillgång till en god\r\nsjukvård inom rimlig tid.\r\nJag hänvisar här till den debatt om vårdgarantin\r\nsom vi hade i denna kammare den 13 mars. Jag påta-\r\nlade då att 68 000 personer nu står i kö för en vård\r\nsom de borde få, men som de inte får, inom rimlig tid.\r\nLandstingen tycks inte vara förmögna att klara sina\r\nmest basala uppgifter. Uppenbarligen kan man inte\r\nmobilisera de resurser som finns inom vården och inte\r\nheller samordna dem till fungerande vårdkedjor på\r\ngrund av att man inom monopolsystemet, där man\r\nagerar såväl finansiär och producent som patientföre-\r\nträdare, inte kan skapa de incitament som behövs för\r\nen optimal effektivitet inom vården.\r\nJag anser att såväl problemen med ett effektivt re-\r\nsursutnyttjande och väl fungerande vårdkedjor som\r\nproblemen med patientens ställning och valfrihet bäst\r\nlöses inom ramen för en allmän hälsoförsäkring. Ge-\r\nnom att pengarna i en sådan följer patienten var han\r\neller hon än väljer vård säkras patientens valfrihet,\r\noch hans eller hennes ställning stärks reellt - inte\r\nenbart formellt.\r\nInom dagens politiskt detaljstyrda landstingsmo-\r\nnopol saknas det förutsättningar för en sådan reellt\r\nstärkt ställning och valfrihet. Oavsett uttalanden och\r\nlagstiftning kommer patienten i dagens sjukvårdssys-\r\ntem att fortsatt vara i ett uppenbart underläge i förhål-\r\nlande till politiska och administrativa beslut som\r\ndirekt berör patientens möjligheter att få vård. I en\r\nallmän hälsoförsäkring kommer dessutom konkurrens\r\nmellan olika vårdgivare att leda till ett effektivare\r\nresursutnyttjande och till bättre fungerande vårdked-\r\njor. Detta i sin tur medger att prioriteringar blir enkla-\r\nre, eftersom pengarna räcker till mera.\r\nHerr talman! Jag tror nu att man även inom soci-\r\naldemokratin har börjat inse landstingens tillkorta-\r\nkommande. I propositionen för man ett initierat reso-\r\nnemang om vikten av att sjukvårdshuvudmannen kan\r\nfördela resurserna efter behov och att det därför är\r\nviktigt att också se till andra samhällssektorer, alltså\r\ninte enbart till hälso- och sjukvården.\r\nDetta gläder mig, för det måste betyda att rege-\r\nringen nu är på reträtt från den integrerade lands-\r\ntingsmodellen för finansiering och produktion av\r\nsjukvård. Det råder ju, i stort sett, i all litteratur om\r\nsjukvårdens organisation en enighet om att lands-\r\ntingsmodellen av två skäl har klara brister när det\r\ngäller att just bestämma totalnivån på utgifterna. Dels\r\nsaknas den nödvändiga helhetssynen vad avser den\r\nsamhällsekonomiska situationen. Dels är landstingen\r\nför små för att kunna balansera variationer i skatteun-\r\nderlag och vårdbehov. Jag kan därför inte förstå annat\r\nän att även Socialdemokraterna nu signalerar att de\r\nser att någon form av nationell finansiering av sjuk-\r\nvården, med riksdagen som övergripande beslutsfo-\r\nrum, är nödvändig. Produktionen kommer naturligtvis\r\natt kunna ske med hjälp av många vårdgivare i kon-\r\nkurrens, om de uppfyller uppställda villkor. Jag tror\r\natt det kan vara en öppning för en sjukvårdsdebatt och\r\ndet lyft av svensk sjukvård som är nödvändig samt att\r\ndetta kommer att underlätta prioriteringar.\r\nHerr talman! Avslutningsvis yrkar jag bifall till re-\r\nservation nr 1.</pre><pre>Anf.  189  KERSTIN HEINEMANN (fp):\r\nHerr talman! Regeringens proposition om priori-\r\nteringar inom hälso- och sjukvården sammanfaller till\r\nstora delar med den syn vi har på området. Jag kom-\r\nmer därför att här ta upp de områden där vi har syn-\r\npunkter som går utöver skrivningarna i propositionen.\r\nDet är viktigt att skilja på å ena sidan politikernas\r\noch å andra sidan vårdpersonalens ansvar i fråga om\r\nprioriteringar. Politikerna har i första hand ett ansvar\r\ngentemot medborgarna, dvs. att se till att skattebeta-\r\nlarnas pengar används på ett så effektivt sätt som\r\nmöjligt, så att medborgarna får valuta för skattepeng-\r\narna. Det är också politikernas uppgift att se till att\r\nallmänhetens pengar används på bästa sätt för att\r\nuppfylla de mål enligt gällande lagar som antagits i\r\ndemokratisk ordning. För att kunna göra detta måste\r\npolitikerna få underlag för sina beslut som gör det\r\nmöjligt att se olika konsekvenser av olika handlingsal-\r\nternativ. Här kommer vårdpersonalens ansvar in.\r\nVårdpersonalen har ansvar för att följa gällande lag-\r\nstiftning och förse politikerna med den information\r\nsom är nödvändig för att politikerna skall kunna göra\r\nkonsekvensbeskrivningar. Vårdpersonalen har också\r\nansvar för att göra prioriteringar i de enskilda fallen.\r\nDessa val skall politikerna inte lägga sig i. Det är\r\nviktigt att slå fast de olika parternas ansvarsområden.\r\nHerr talman! Kvalitetsutvecklingsarbetets vikt un-\r\nderstryks i propositionen. Vi instämmer i detta, men\r\ndet krävs välutbildad personal för att kunna utföra\r\nkvalitetsutvecklingsarbete med hjälp av registerupp-\r\ngifter och andra data. För att få fram denna kvalifice-\r\nrade personal krävs en akademisk institution med\r\nansvar för såväl forskning som utbildning. Vi föreslår\r\ndärför att en professur i kvalitetsutvecklingsarbete\r\ninrättas. Professuren skulle t.ex. kunna vara knuten till\r\nStatens institut för miljömedicin eller annan veten-\r\nskaplig institution där det redan nu finns epidemiolo-\r\ngisk och helst hälsoekonomisk forskning.\r\nI propositionen finns också kravet att patienten\r\nalltid skall bemötas av högt kvalificerad personal. Det\r\nkravet instämmer vi i, men så är det inte alltid i dag.\r\nDet finns många exempel på att det vid akutmottag-\r\nningarna inte alltid finns färdigutbildade läkare som\r\ntar hand om patienterna och kan ge dem en kvalifice-\r\nrad bedömning. Vi motsätter oss alltså inte förslaget,\r\nmen vi anser att frågan måste uppmärksammas, för\r\nden kommer att få konsekvenser för bemanningen på\r\nolika avdelningar inom sjukvården.\r\nHerr talman! Sjukvården har genomgått och ge-\r\nnomgår olika typer av rationaliseringar, och då är det\r\nviktigt att kvaliteten i vården inte undergrävs. Det\r\nfinns en risk för att det man kallar rationaliseringar i\r\nsjälva verket är kvalitetssänkningar, och man bör\r\nkalla saker vid deras rätta namn. Kvalitetssäkringsar-\r\nbetet har i samband med rationaliseringarna blivit\r\nalltmer viktigt. Därför är det oroande att vi nu får\r\nrapporter om att arbetet på en del ställen mer eller\r\nmindre har upphört som en följd av rationaliseringar-\r\nna. Man hinner inte med, och det finns inga bra meto-\r\nder att mäta kvaliteten. Det här är väldigt oroande.\r\nEn viktig del i kvalitetssäkringsarbetet är därför\r\natt göra personalen i vården medveten om vad de gör\r\noch varför. Vägen till framgång inom kvalitetsarbetet\r\nligger i att det blir en naturlig del i personalens arbete.\r\nPersonalen måste förmås engagera sig i kvalitetsfrå-\r\ngorna dagligen. Ju enklare måtten på kvalitetsuppfyl-\r\nlelse görs, desto större är förutsättningen att de an-\r\nvänds och följs upp. Särskilt framgångsrika arbetslag\r\nbör också kunna premieras och lyftas fram så att and-\r\nra kan lära av ett framgångsrikt arbete.\r\nHerr talman! Patientens ställning i vården måste\r\nstärkas. Arbete pågår nu i HSU 2000, och ett betän-\r\nkande kommer senare i år. Utskottets majoritet hänvi-\r\nsar också till detta. I en reservation har vi ändå beto-\r\nnat hur viktigt det är att patientens ställning stärks.\r\nDet måste också bli lättare för patienterna att ta del av\r\nde rättigheter de har. Därför anser vi att nuvarande\r\noch nya regler bör sammanföras till en plats i lag-\r\nstiftningen, antingen i en särskild lag om patientens\r\nställning och inflytande eller som ett särskilt avsnitt i\r\nhälso- och sjukvårdslagen. Vi har också i vår motion\r\ntagit upp hur man i lagen ytterligare skall stärka pati-\r\nentens ställning genom att föra in den tidigare vårdga-\r\nrantins regler, den tidigare husläkarlagens regler, rätt\r\ntill rehabiliteringsplan, rätt till smärtlindring, m.m.\r\nHerr talman! Det sker en ständig utveckling inom\r\nhälso- och sjukvården när det gäller metoder, teknik\r\noch diagnostik. Metoder som inte har visat sig effek-\r\ntiva måste sorteras ut ur vården. Kliniker bör därför\r\nåläggas att metodiskt genomföra utrensning av det\r\nsom inte har effekt enligt bl.a. SBU:s utvärderingar.\r\nLika viktigt är det att göra utvärderingar av nya, alter-\r\nnativa metoder för att kunna jämföra dem med mer\r\nbeprövade arbetssätt.\r\nVi tycker att det är viktigt att preventionsarbetet\r\nfår en framskjuten position. Husläkaren har en viktig\r\nfunktion i det förebyggande arbetet. Det gäller särskilt\r\ndet individinriktade förebyggande arbetet. Ungdoms-\r\nmottagningarna utgör också en viktig resurs för att\r\nhjälpa ungdomar vid val av preventivmedel och i sex-\r\noch samlevnadsfrågor men också när ungdomar har\r\nbehov av att prata om något som är svårt i deras liv\r\neller om de vill ha en undersökning av om deras\r\nkroppsutveckling är normal. Vi anser också att apote-\r\nken spelar en viktig roll. Många människor får där\r\nvärdefull rådgivning, och apoteken har också använts\r\nför att sprida kunskap inom olika områden. Apoteken\r\nbör även i framtiden användas som kunskapsspridare i\r\nfolkhälsoarbetet.\r\nRegeringen vill inrätta en speciell delegation med\r\nuppgift att följa tillämpningen av de etiska riktlinjerna\r\noch föreslår att det skall bildas en ny nationell dele-\r\ngation. Vi anser att någon ny institution ej behöver\r\nbildas utan att Statens medicinsk-etiska råd, som\r\nredan har mandatet att följa tillämpningen av etiska\r\nregler m.m., bör kunna följa tillämpningen av de\r\netiska riktlinjerna.\r\nHerr talman! I vår motion från den allmänna mo-\r\ntionstiden angående hälso- och sjukvård, som också\r\nbehandlas i detta betänkande, har vi begärt att patien-\r\nter med ovanliga och glömda sjukdomstillstånd lyfts\r\nfram. I dag förekommer det att patienter inte får den\r\nvård de har rätt till, eftersom vård inte finns att få för\r\ndet speciella tillståndet i det egna landstinget och man\r\ninte anser sig ha råd att sända patienten till ett annat\r\nlandsting. Socialstyrelsen upprättar i dag en vårdkata-\r\nlog över riksverksamheter, men vi anser inte att denna\r\nkatalog bygger på en behovsanalys utan på vad lands-\r\ntingen rapporterar att de behandlar. Därför anser vi att\r\nSocialstyrelsen skall ges i uppdrag att kartlägga vilka\r\notillfredsställda behov som finns, hur behoven skall\r\ntillgodoses och vilka som kan anses som riksverk-\r\nsamheter. Utskottet avvisar detta med att man inte vill\r\nha någon lista där vissa sjukdomar generellt priorite-\r\nras före andra. Detta är inte ett svar på motionens\r\nyrkande, eftersom det inte överensstämmer med yr-\r\nkandet. Vårt krav är att genom en lista över otill-\r\nfredsställda behov uppmärksamma läkare på att dessa\r\nbehov finns och att hjälp finns att få för dessa patien-\r\nter. De har som alla andra rätt till adekvat vård.\r\nHerr talman! Vi står naturligtvis bakom samtliga\r\nvåra reservationer, men jag yrkar nu bifall endast till\r\nreservation 6.</pre><pre>Anf.  190  STIG SANDSTRÖM (v):\r\nHerr talman! Det här är i huvudsak ett mycket bra\r\nförslag, och Prioriteringsutredningen har gjort ett\r\nväldigt bra arbete. Det är en utredning jag har följt\r\nnoga.\r\nRedan 1989 motionerade jag i mitt landsting om\r\natt en prioriteringslista skulle inrättas och att vi skulle\r\nuppvakta statsmakterna om att en sådan lista skulle\r\ntas fram för landet. Jag tror att vi var det första lands-\r\ntinget i Sverige som gjorde detta. Nu, åtta år senare,\r\nhar vi ett förslag om detta att behandla här i riksda-\r\ngen.\r\nEtt av skälen till att vi motionerade var naturligt-\r\nvis de begynnande svårigheterna för landstingen att\r\nklara de stora behoven. Men det ekonomiska tänkan-\r\ndet var också eftersatt inom landstingen, enligt min\r\nåsikt. Ofta hade klinikcheferna en väldig makt över\r\ninvesteringsbesluten. Det baserades inte alltid på\r\nrationella grunder om man skulle köpa en datortomo-\r\ngrafi eller en njurstenskross. Det var ofta prestigeskäl,\r\nfick man en känsla av. Det som efterlystes var att ett\r\nekonomiskt tänkande kom till stånd.\r\nDet har hänt mycket under de här åren. Väldiga\r\nbesparingsbeting har drabbat landstingen och sjuk-\r\nvården. Det ekonomiska tänkandet har påtvingats\r\nsjukvården in i minsta enhet. Det är ett av skälen till\r\natt vi har reserverat oss mot att kostnadseffektivitets-\r\nprincipen skall införas i en etisk plattform. Vi tycker\r\ninte att den hör hemma där, utan att det är en själv-\r\nklarhet i en naturlig verksamhet.\r\nDessutom är det, precis som Leif Carlson säger,\r\nmycket svårdefinierat. Vad menar man med kostnad-\r\nseffektivitet? Ofta sätter man likhetstecken med spa-\r\nrande, t.o.m. med passivitet ibland. Om man inte gör\r\nnågonting så kostar det ingenting. Då får man fina\r\nbokslut.\r\nNågra exempel på hur det kan se ut i dagens Sve-\r\nrige, efter besparingsraseriet: vårdsalar står tomma, en\r\ndel sjukhus har tomma lokaler, utrustning används\r\ninte, mängder av kompetent personal är arbetslös.\r\nMen kostnaderna har sjunkit. Är detta kostnadseffek-\r\ntivitet, som många väl tycker att det är? Nej, när man\r\ninte använder resurserna skulle jag vilja kalla det för\r\nslöseri. Så länge man inte har riktigt klart för sig vad\r\nman menar med kostnadseffektivitet tycker jag inte att\r\nden bör ingå i en plattform, framför allt inte i en etisk\r\nsådan. Där kan man ta upp andra saker: människovär-\r\ndesprincipen, behovsprincipen och liknande saker,\r\nsom är mycket viktigare.\r\nVi har två reservationer till. Den ena gäller en pa-\r\ntientlag, som Kerstin Heinemann också tog upp. Det\r\när riktigt att det kanske är att slå in öppna dörrar. Det\r\när ingen ny fråga. Tanken har funnits tidigare att man\r\nskall stärka patienternas ställning, och den har för-\r\nstärkts på senare tid. I Sverige har vi haft en balans\r\nmellan sjukvårdshuvudmännens skyldigheter att till-\r\nhandahålla vård och patientens rättigheter. Det har\r\nlegat en tonvikt på skyldigheterna. Men i takt med att\r\nsjukvårdshuvudmännen har haft mindre resurser har\r\nde fått allt svårare att leva upp till skyldighetskraven.\r\nI samma takt ökar patienternas rättighetskrav. Därför\r\ntycker jag att det för att balansera situationen har\r\nblivit angelägnare att få fram en sådan lag.\r\nDet finns olika alternativ. Dels kan man ha lagen\r\nsom en del i en balk, eller också kan man ha en en-\r\nskild patientlag. Problemet är bara att utredningskvar-\r\nnen mal långsamt i detta land. Skall man ha en sjuk-\r\nvårdsbalk och en patientlag som en del i en sådan tar\r\ndet en väldig tid innan man får fram den. Då hinner\r\nkanske verkligheten förändras så att inte lagen är\r\ngiltig. Därför vill vi trycka på så att vi även från riks-\r\ndagens sida uttalar oss för detta, för att få litet fart på\r\nprocessen.\r\nVi har ytterligare en reservation. Den handlar om\r\npreventionsarbetet. Utredningen lyfter fram det\r\nmycket fint, det är inte tal om det. Men här kommer\r\nockså de ekonomiska resonemangen in. Man måste\r\nkunna bevisa att preventionsarbetet är kostnadseffek-\r\ntivt. Det är många gånger mycket svårt att veta hur en\r\ninformationskampanj mot tobak, alkohol eller droger\r\nslår i verkliga kostnader. Det är väldigt svårt att mäta\r\nsådana saker. Samtidigt är det en viktig verksamhet.\r\nDet är på den grunden vi har reserverat oss.\r\nJag tänker inte yrka bifall till alla reservationerna.\r\nJag nöjer mig med att yrka bifall till reservation 3\r\nunder mom. 4, patientlagen.</pre><pre>Anf.  191  LEIF CARLSON (m) replik:\r\nHerr talman! Jag inser att kostnadseffektivitet kan\r\nvara svårt. Men det som Stig Sandström säger visar\r\nhur viktigt det är att den är med i den etiska plattfor-\r\nmen. Om kostnadseffektivitet, precis som Stig Sand-\r\nström säger, står för sig själv kan den leda in på oöns-\r\nkade vägar. Men finns den med i den etiska plattfor-\r\nmen och det klart står att den är underordnad övriga\r\nprinciper, ser man samspelet klart. Den har alltså sin\r\nbetydelse för att nyttja resurserna fullt ut, för det är\r\netiskt fel att slösa med resurser.\r\nDet är ingen självklarhet att man inte slösar med\r\nresurser. Precis som Stig Sandström själv sade står\r\nsalar tomma och utrustning nyttjas inte. Det är inte\r\nkostnadseffektivt. Men det är också mycket tydligt\r\ndefinierat att det bara skall användas när det gäller\r\nmetoder till samma diagnos, t.ex. olika sätt att handha\r\nen höftledsprotes, vad man skall välja. Den är alltså\r\nbegränsad.\r\nMen låter vi kostnadseffektiviteten stå helt utanför\r\nfinns det risk för att den kan dominera. Det viktiga\r\nhär är att det sägs att den är underordnad. Men trots\r\ndet är den mycket viktig. Om den inte beaktas räcker\r\npengarna inte till lika bra.</pre><pre>Anf.  192  STIG SANDSTRÖM (v) replik:\r\nHerr talman! I det fallet är vi överens. Jag tycker\r\natt det är mycket bra. Själv har jag ofta varit stolt över\r\natt vi i Sverige har haft en kostnadseffektiv sjukvård\r\noch lyft fram det. Skälet till att jag har tagit upp denna\r\nfråga är risken för missförstånd. Det är många som\r\nblandar ihop detta. Som Leif Carlson presenterade det\r\när det helt glasklart. Det accepterar jag full ut. Därför\r\nyrkar jag inte heller bifall till den reservationen. Men\r\njag ville ändå ta upp problematiken.</pre><pre>Anf.  193  THOMAS JULIN (mp):\r\nHerr talman! Att prioritera inom vården har man\r\nalltid gjort. Men under de senaste åren har frågan\r\nuppmärksammats extra mycket, dels genom att vi i\r\nlandstingen haft olika lokala diskussioner om priori-\r\nteringar, dels genom de stora besparingar som skett,\r\nde vårdköer och överbeläggningar som har skapats\r\noch ett högre tempo inom vården. De flesta av oss har\r\nsäkert också många gånger hört äldre säga att de trott\r\nsig vara bortprioriterade på grund av ålder. Därför är\r\ndet bra att vi nu får den här prioriteringslistan och att\r\nvi får de uttalanden som har gjorts.\r\nEftersom många oroas för att de på grund av ålder\r\neller på grund av besparingsskäl inte skall få samma\r\ngoda vård som andra medborgare anser vi att det är\r\nbra att det slås fast att det är en form av diskrimine-\r\nring. Det är oförenligt med de etiska principerna att\r\ngenerellt låta behov stå tillbaka på grund av ålder,\r\nfödelsevikt, livsstil eller ekonomiska och sociala\r\nförhållanden.\r\nMen vi anser att man skall vara mycket tydlig i\r\nordvalet för att slippa olika tolkningar av vad rege-\r\nringen menar när den skriver att exempelvis ålder inte\r\nbör vara prioriteringsgrundande. Många gånger kan\r\ndet vara de små orden som har stor betydelse.\r\nVi i Miljöpartiet vill därför ha en mycket tydlig\r\nskrivning. Vi vill att man skall skriva att ålder inte\r\nskall vara prioriteringsgrundande i sig. Inte heller\r\nskall självförvållade skador leda till en negativ särbe-\r\nhandling. Inte heller skall vårdinsatser till för tidigt\r\nfödda, lågviktiga barn kunna bygga på schablongrän-\r\nser.\r\nJag yrkar därför bifall till reservation 4.\r\nHerr talman! Prioriteringslistan omnämner inte\r\nnågra särskilda sjukdomar utan går efter hur allvarliga\r\nsjukdomstillstånden är, och det är nog en riktig och\r\nbra tanke. Vi bör nog observera gruppen de psykiskt\r\nsjuka särskilt eftersom många anser eller upplever att\r\njust de psykiska sjukdomarna inte har lika hög priori-\r\ntet som somatiska sjukdomar. Det här är någonting\r\nsom man ofta hör just från de psykiskt sjukas intres-\r\nseorganisationer.\r\nJag tycker att det är väldigt positivt att man har\r\nlyft upp ofrivillig barnlöshet till grupp 3, just med\r\ntanke på att det många gånger kan vara sjukdom som\r\nligger till grund för barnlösheten. Det tycker jag är en\r\npositiv sak som regeringen har gjort.</pre><pre>Anf.  194  CHATRINE PÅLSSON (kd):\r\nHerr talman! Den prioriteringsutredning som lig-\r\nger till grund för föreliggande betänkande tillsattes av\r\nfyrpartiregeringen. Utredningen under ledning av\r\nprofessor Jerzy Einhorn har gjort ett värdefullt arbete,\r\noch för första gången har man slagit fast gemensam-\r\nma grundläggande etiska principer för vården. Detta\r\nhar också medfört en fördjupad diskussion om priori-\r\nteringar, både hos sjukvårdspersonalen och hos all-\r\nmänheten.\r\nFör Sverige har det under många år varit en he-\r\nderskod att kunna erbjuda alla en adekvat vård, men\r\nallt oftare har vi i den politiska debatten fått höra att\r\nmånga tycker att det är ett föredöme att Sverige kun-\r\nnat dra ned mest på vård och omsorg. Givetvis måste\r\nvi se till att vården ges på det bästa och mest effektiva\r\nsättet, för då får vi ut så mycket som möjligt av skat-\r\ntepengarna, men det finns en gräns.\r\nHerr talman! För att jag skall kunna känna stolthet\r\növer att vi rationaliserar måste jag samtidigt kunna se\r\natt alla människor får den vård och omsorg de verkli-\r\ngen behöver. I socialutskottets betänkande finns det\r\nmycket positivt. Det finns mycket av principer som\r\njag är stolt för att jag har fått vara med om att arbeta\r\nfram. Jag tänker på de olika åtgärderna för vård i\r\nlivets slutskede som inte nog kan betonas och som jag\r\nockså berörde i mitt inlägg under debatten om förra\r\nbetänkandet. Jag tänker på de etiska principerna i\r\nförhållande till ålder, som jag tycker är oerhört viktiga\r\nfrågor, och jag hoppas, herr talman, att det med den\r\nhär utgångspunkten kommer att finnas anledning att\r\nändra på även åldersgränsen inom LSS-lagen, som jag\r\nhar tagit upp ett antal gånger. Åldern 65 år som enda\r\nanledning till att ta bort en rättighet ser jag inte som\r\nförenligt med den här lagen.\r\nHerr talman! Jag skall redan nu yrka bifall till re-\r\nservation 2. Den handlar om resursbehovet. Det finns\r\nmånga vackra, fina, vällovliga ord här. Säkert är alla\r\ndessa skrivningar oerhört bra för människor i olika\r\nsituationer. Men det som är avgörande är ju inte vad\r\ndet står i våra dokument, vad vi fyller hyllorna på\r\nvåra rum med eller vad vi fyller en lagbok med, utan\r\ndet är ju när det blir verklighet för den enskilda män-\r\nniskan som det verkligen fyller en funktion.\r\nHerr talman! Jag är övertygad om, och vi kristde-\r\nmokrater är övertygade om, att för att alla dessa vack-\r\nra ambitioner skall bli verklighet krävs det resurser.\r\nVi har ju under de senaste åren genomgått en oerhörd\r\neffektivisering i Sverige, och det har säkert varit nyt-\r\ntigt att vi har tittat över organisationsformer som inte\r\nhar varit helt bra.\r\nMen någonstans måste vi inse att vi måste få ett\r\nresurstillskott. Människor som är svårt sjuka i livets\r\nslutskede måste ha människor som vårdar dem. Det\r\nräcker inte med apparater och fina tekniska utrust-\r\nningar, utan det är människan i mötet med en svårt\r\nsjuk som ger vårdkvalitet.\r\nVi kristdemokrater har ju under flera år yrkat på\r\nolika resurstillskott, och jag är glad att det hittills\r\nverkar som om det skall bli ett resurstillskott i vår-\r\nbudgeten. Jag är oerhört glad för att våra ambitioner\r\nhar tagits ad notam. Och därför, herr talman, tror och\r\nhoppas jag att de tillskott som av allt att döma kom-\r\nmer till kommuner och landsting verkligen skall få bli\r\nen grund för att de principer som har slagits fast skall\r\nbli verklighet. Jag tror också att vi då får en värdigare\r\nvård, inte bara inom de områden där vi kan bota utan\r\näven där vi kan lindra och underlätta för människor.\r\nHerr talman! Jag yrkar alltså bifall till reserva-\r\ntion 2.</pre><pre>Anf.  195  INGRID ANDERSSON (s):\r\nHerr talman! Våren 1991 anordnade socialutskot-\r\ntet en utfrågning om prioriteringar inom sjukvården.\r\nVilka skall grunderna för prioritering vara, och hur\r\nsker prioriteringar? Det är viktigt att få svar på dessa\r\nfrågor, både för allmänheten och för vårdens aktörer\r\nnär resurserna inte räcker till. Socialutskottet menade\r\natt detta var ett område som behövde penetreras dju-\r\npare och begärde en utredning.\r\nEfter valet 1991 tillträdde en ny regering som\r\nföljde riksdagens beslut och tillsatte en parlamentarisk\r\nkommitté som bl.a. fick till uppgift att lyfta fram\r\ngrundläggande etiska principer som vägledning och\r\ngrund för prioriteringar inom hälso- och sjukvården.\r\nDirektiven angav klart att det inte skulle röra sig om\r\nprioriteringar enligt någon diagnoslista utan just om\r\nvägledande etiska principer.\r\nDet var en fördel att utredningen fick arbeta enligt\r\nen ovanlig modell. Det innebar att utredningens be-\r\ntänkande, som var färdigt i oktober 1993, fick sändas\r\nut på en bred remiss. Därefter kunde utredningen med\r\nledning av det stora antalet remissvar arbeta vidare\r\noch utforma sitt betänkande.\r\nFlera konferenser genomfördes av utredningen\r\nunder remisstiden, och det förekom många möten med\r\nsjukvårdspersonal av alla kategorier, patientorganisa-\r\ntioner och andra ideella organisationer. Det fanns ett\r\nstort behov av att diskutera dessa frågor.\r\nEfter valet 1994 blev det åter regeringsskifte, men\r\nutredningen fick arbeta vidare med oförändrade di-\r\nrektiv och oförändrad sammansättning. Det var alltså\r\nen utredning som ostört fått jobba vidare genom re-\r\ngeringsskiften och ministerbyten som i mars 1995\r\nlämnade ett helt enigt betänkande. Efter ytterligare en\r\nbred remissomgång har en proposition som i allt vä-\r\nsentligt följer utredningen kunnat behandlas i utskot-\r\ntet, och riksdagen kan i dag fatta beslut.\r\nUtredningens betänkande, som fick namnet Vår-\r\ndens svåra val, har vunnit stort genomslag i vården\r\noch bland sjukvårdspolitiker. Det har också rönt\r\nuppmärksamhet internationellt. Dess inriktning har\r\nockså fått påverka utformandet av en ny vårdgaranti.\r\nHerr talman! Mot den bakgrunden känns det\r\nmycket tillfredsställande att utskottet efter sin be-\r\nhandling i stort står bakom propositionens förslag om\r\nprioriteringar inom hälso- och sjukvården. Riktlinjer-\r\nna skall användas, och det är viktigt, både vid priori-\r\nteringar i den direkta vården och vid prioritering på\r\npolitisk administrativ nivå.\r\nDen etiska plattform som föreslås ligga till grund\r\nför prioriteringar bygger på tre principer. Människo-\r\nvärdesprincipen handlar om alla människors lika\r\nvärde och samma rätt oberoende av personliga egen-\r\nskaper och funktioner i samhället. Behovs- och soli-\r\ndaritetsprincipen säger att mest resurser skall ges där\r\nde största behoven finns. Det skrivs in i hälso- och\r\nsjukvårdslagen. Underordnad dessa båda principer\r\noch därmed inte lagfäst är kostnadseffektivitetsprinci-\r\npen. Den innebär att vid val mellan olika åtgärder för\r\nsamma patient bör en rimlig relation mellan kostnader\r\noch effekt, mätt i förbättrad hälsa och/eller förhöjd\r\nlivskvalitet, eftersträvas.\r\nVänsterpartiet har, kanske till alldeles nyligen,\r\nsagt nej till kostnadseffektivitetsprincipen. Anled-\r\nningen till det är enligt reservationen att den principen\r\nskulle tas till intäkt för ett överdrivet sparande. Det är\r\nnog en stor missuppfattning av innebörden i princi-\r\npen. Att hushålla väl med sjukvårdens resurser inne-\r\nbär också att resurserna kan komma flera till del, och\r\ndet har verkligen en etisk dimension.\r\nAtt kostnadseffektivitetsprincipen föreslås vara\r\nunderordnad de andra båda principerna innebär också\r\natt svåra sjukdomar och svårt lidande går före lindri-\r\ngare, även om vården av de svårare tillstånden kostar\r\nväsentligt mer. Det handlar inte om att göra det som\r\när billigast möjligt för ett stort flertal med lätt avhjälp-\r\nta åkommor utan om att verkligen se till de största\r\nbehoven. Det innebär att vid varje tillfälle se till att\r\nresurserna används väl.\r\nKostnadseffektivitet innebär inte heller att man får\r\nha den inställningen att en effektiv åtgärd skall ha ett\r\nabsolut tillfrisknande som resultat. Som en röd tråd i\r\nutredningen går nämligen begreppet livskvalitet, och\r\ndet förs många och långa resonemang om vikten av\r\npalliativ, lindrande, vård som högst prioriterade åt-\r\ngärder. Omvårdnad, smärtstillande, ja, det som kan ge\r\nbättre livskvalitet vid vård av svårt och långvarigt\r\nsjuka eller döende har högsta prioritet, och det kan\r\naldrig väljas bort med hänvisning till kostnadseffek-\r\ntivitetsprincipen. Men det är viktigt att det som görs\r\ninom vården är verksamt; alla metoder måste utvärde-\r\nras och en del ge vika för det som ger bättre resultat.\r\nHerr talman! De principer som föreslås bära upp\r\nden etiska plattformen som grund för prioriteringar i\r\nvården har den innebörden att andra principer utesluts\r\n- de kan inte komma i fråga. Det betyder att varken\r\nålder eller födelsevikt kan vara en prioriteringsgrund i\r\nsig. Inte heller självförvållade skador kan leda till\r\nnegativ särbehandling. Det står tydligt både i utred-\r\nningen och i propositionen, och jag har förhopp-\r\nningsvis också sagt det väldigt tydligt nu.\r\nEn annan sak är att både ålder och födelsevikt kan\r\nvara en av de faktorer som man behöver ta hänsyn till\r\nnär behandling skall väljas, och detta helt i patientens\r\nintresse. Att ge behandling eller vårdinsatser som\r\nendast får till följd att lidande förlängs är inte heller\r\netiskt försvarbart. Rätten till en god och värdig vård i\r\nlivets slutskede prioriteras allra högst.\r\nDen etiska plattformen leder till prioriteringar som\r\ni betänkandet beskrivs i fyra olika grupper, och sam-\r\nma diagnos kan vid olika tillfällen prioriteras olika\r\nberoende på vårdbehovet.\r\nFör att kunna prioritera vårdbehovet hos en patient\r\nmåste man ha en bedömning eller diagnos. Därför ges\r\nockså hälso- och sjukvården en skyldighet att snarast\r\nbedöma vårdbehovet för den som söker vård.\r\nHerr talman! När Prioriteringsutredningen presen-\r\nterades ställde en journalist frågan: Om man nu följer\r\ndet som står i Prioriteringsutredningen, kan man då\r\nutföra allt man vill inom vården? Det var nästan den\r\nfråga som Chatrine Pålsson ställde. Men den frågan\r\nfår besvaras med ett nej. Hur goda och kloka priorite-\r\nringar som än görs och hur väl de än är förankrade\r\ngenom en dialog med den enskilda patienten eller\r\nbefolkningen i stort måste vi alla konstatera: Att pri-\r\noritera betyder att välja bort.\r\nFör att kunna tillfredsställa alla behov inom vår-\r\nden och om vi skall kunna använda all den nya teknik\r\noch kunskap som vi nu ser och som vi vet att framti-\r\nden har i beredskap behövs det mera pengar - det är\r\nvi överens om. Ju mindre resurserna svarar mot beho-\r\nven, desto svårare prioriteringar ställs vi inför och\r\ndesto mindre blir valfriheten för den enskilde. Det är\r\nkalla fakta.\r\nDiskussioner om nödvändigheten av resurser och\r\nvikten av patientens valfrihet och rättigheter tas upp i\r\nnågra reservationer fogade till betänkandet. Jag kan\r\nbara konstatera att frågan om mer resurser till sjuk-\r\nvården har varit föremål för behandling i HSU 2000,\r\nsom har lämnat ett betänkande som nu övervägs i\r\nRegeringskansliet. Jag känner starkt på mig att det\r\nsnart kommer ett förslag som handlar om mera resur-\r\nser till vård och omsorg.\r\nFrågan om patientens rättigheter behandlas, som\r\nflera har sagt, i den nämnda utredningen, och det\r\nkommer ett betänkande inom det närmaste halvåret.\r\nMajoriteten i utskottet väljer att avvakta detta.\r\nJag tycker att det är viktigt att dagens diskussion\r\nfokuseras på enigheten om de principer som regering-\r\nen föreslår skall vara vägledande för prioriteringar\r\ninom vården, hur den än är organiserad. Det är också\r\nviktigt att prioriteringar sker öppet och i samförstånd.\r\nHerr talman! När denna proposition får genomslag\r\nkommer svåra kroniska sjukdomar och smärttillstånd\r\natt få en mer framskjuten ställning än tidigare. Några\r\nmotioner som lyfter fram sådana sjukdomar har vi\r\ndärför valt att behandla i anslutning till detta betän-\r\nkande. Det gäller t.ex. epilepsi och osteoporos. Det\r\nligger emellertid inte på riksdagen att göra bedöm-\r\nningen. Det är på landstingens politiska nivå och av\r\nden medicinska professionen som detta måste göras.\r\nNu finns det ökad medicinsk kunskap på flera viktiga\r\nområden som bör komma dessa grupper till del i form\r\nav vård och behandling. Vi har också pekat på möj-\r\nligheten att utarbeta vårdprogram.\r\nAtt vissa svåra sjukdomar är sällsynta skall inte\r\nföranleda att de ges en lägre prioritet. Även här är ju\r\nvårdbehovet det viktiga att uppmärksamma. Man får\r\ninte heller förbise behov som en enskild patient inte\r\nkan eller orkar framföra.\r\nNågra ord om förebyggande vård, prevention: Be-\r\nfolkningsinriktad prevention prioriteras högt, i grupp\r\ntvå. Det är också här viktigt att de insatser som görs\r\nhar dokumenterade effekter eller avsedd verkan. Det\r\när också ett led i god hushållning. Vänsterpartiet\r\ntycker inte att sådana krav skall ställas - jag har litet\r\nsvårt att förstå det.\r\nNär det gäller prevention på enskild patientnivå\r\nskall möjligheten att förebygga alltid uppmärksammas\r\ni alla vårdformer och på alla prioriteringsnivåer.\r\nRegeringen vill ge en nationell delegation med\r\nparlamentarisk förankring i uppgift att sprida kunskap\r\nom riktlinjerna och följa tillämpningen och effekterna.\r\nJag tror att det är viktigt. Uppdraget begränsas till tre\r\når, och majoriteten i utskottet ställer sig bakom det.\r\nVi förutsätter att kompetensen inom Statens medi-\r\ncinsk-etiska råd tas till vara i det arbetet. Delegatio-\r\nnens uppdrag skall inte påverka det tillsynsansvar som\r\nSocialstyrelsen redan har.\r\nHerr talman! Jag är inte främmande för att vi i\r\nframtiden kan behöva en ny utredning med anledning\r\nav den utveckling som sker på sjukvårdens område.\r\nDet är en utveckling som kommer att ställa oss inför\r\nsvåra avväganden alldeles oavsett hur stora ekono-\r\nmiska resurser vi kan tillföra. Inom vården kommer vi\r\nalltid att stå inför svåra val.\r\nHerr talman! Jag yrkar bifall till utskottets hem-\r\nställan och avslag på samtliga reservationer.</pre><pre>Anf.  196  SONJA REMBO (m):\r\nHerr talman! Då och då händer det att vi som\r\nmänniskor och politiker får upp ögonen för någonting\r\nsom vi i och för sig har känt till men ändå inte tagit\r\ntill oss. Plötsligt inträffar någonting som får oss att\r\nreagera och agera. Just detta hände mig när jag kom i\r\nkontakt med osteoporos.\r\nJag hade naturligtvis som de flesta andra hört talas\r\nom benskörhet, och jag hade som de flesta andra mött\r\nden äldre kvinnan som råkade ut för upprepade frak-\r\nturer, än en handled, än ett revben och kanske den\r\nfatala lårbenshalsen. Jag hade sett hur hennes rygg\r\nhade blivit krummare och krummare, hur midjan hade\r\ntryckts ihop och hur hon successivt hade invalidise-\r\nrats. Ja, ja, så där blir det på ålderns höst - det går\r\ninte att göra någonting åt. Så var min egen och alla\r\nandras reaktion. Och därvid blev det.\r\nSå hände det mig själv, och jag fick anledning att\r\nsätta mig in i vad benskörhet handlar om och upptäck-\r\nte att osteoporos är en av våra mest utbredda folk-\r\nsjukdomar. Jag kom i kontakt med den ena patienten\r\nefter den andra som hade drabbats av fraktur på frak-\r\ntur utan att någon hade brytt sig eller som hade blivit\r\nfelbehandlade. Jag upptäckte också att jag var långt\r\nifrån ensam om min i det närmaste totala brist på\r\nkunskap om denna folksjukdom.\r\nOsteoporos kallas ofta för den tysta epidemin. Den\r\när tyst på det sättet att den uppträder plötsligt och utan\r\nförvarning trots att den har utvecklats under mycket\r\nlång tid. Den är tyst också på det sättet att den fortfa-\r\nrande är jämförelsevis okänd och, dessvärre, möts\r\nmed ett rätt så förstrött intresse också inom stora delar\r\nav sjukvården. Jag kan inte frigöra mig från känslan\r\natt bristen på kunskap och intresse har ett samband\r\nmed att det i så stor utsträckning har varit medelålders\r\noch äldre kvinnor som drabbats, en grupp som van-\r\nligtvis inte prioriteras särskilt högt i vårt samhälle.\r\nÄndå räknar man med att varannan kvinna och var\r\nfjärde man någon gång under sin livstid kommer att\r\ndrabbas av fraktur. Särskilt illavarslande är att risken\r\nför frakturer har tredubblats sedan 1950-talet och att\r\ntrenden är fortsatt stigande. Än mer illavarslande är\r\natt osteoporos kryper nedåt i åldrarna. En 40-åring\r\nkan i dag ha samma kvalitet på sitt skelett som en 70-\r\nåring hade för 30 år sedan. I dag är också många\r\nungdomar i riskzonen.\r\nFör den som drabbas innebär osteoporos ofta ett\r\nlivslångt lidande och en gradvis invalidisering, bero-\r\nende av hjälp från andra och svårigheter att leva vad\r\nsom brukar betraktas som ett normalt liv. Kotfrakturer\r\noch hopsjunken bröstkorg medför ständig värk, be-\r\nlastning på inre organ, rörelsesvårigheter och ökad\r\ndödlighet. Föreställ er själva hur det skulle kännas att\r\nkrympa 8, 12, kanske 20 cm! Också frakturer i armar\r\noch ben, framför allt höftledsfrakturerna, leder ofta\r\ntill bestående handikapp. Den psykiska belastningen\r\nkan bli svår, liksom belastningen på anhöriga.\r\nOsteoporos förekommer globalt. Förekomsten är\r\nemellertid högst i Norge och Sverige. Varför det är så\r\nkan man inte säga med absolut säkerhet. Inte heller\r\nkan utvecklingen förklaras enbart av det naturliga\r\nåldrandet och ökad medelålder. Genetiska faktorer\r\noch hormonförändringar har stor betydelse. Därutöver\r\npåverkas skelettet av faktorer som har med livsstil att\r\ngöra såsom matvanor, rökning, brist på motion och\r\nbrist på kalcium och D-vitamin. Osteoporos kan också\r\nuppstå som bieffekt vid andra sjukdomar och medici-\r\nnering med bl.a. cortison. Mindre känt är förmodligen\r\natt elitidrottare och balettdansöser löper betydande\r\nrisker att drabbas av osteoporos.\r\nForskningen om osteoporos har utvecklats jämfö-\r\nrelsevis sent. Men numera kan osteoporos såväl före-\r\nbyggas som diagnostiseras och i de flesta fall behand-\r\nlas med framgång också högt upp i åldrarna. Behand-\r\nlingen framför allt i tidiga skeden sker ofta med rela-\r\ntivt enkla medel. Under senare år har det dessutom\r\nutvecklats läkemedel som har visat sig ha god effekt\r\näven för grupper med hög ålder. Ändå diagnostiseras\r\noch behandlas osteoporos alltför ofta inte förrän ka-\r\ntastrofen är ett faktum, om ens då. Än mindre upp-\r\nmärksamhet ägnas åt förebyggande.\r\nLena Sandlin kommer senare att särskilt ta upp de\r\nyngres situation och förebyggande verksamhet.\r\nIntresset för osteoporos har också under senare år\r\nökat internationellt. Ett uttryck för detta är att osteo-\r\nporos ägnas betydande uppmärksamhet i en nyligen\r\npublicerad rapport från Europeiska institutet för kvin-\r\nnors hälsa och kommer att behandlas i den rapport om\r\nhälsoläget inom den europeiska unionen som utarbe-\r\ntas inom EU-kommissionen.\r\nMotion 239 har väckts av kvinnor från riksdagens\r\nsamtliga sju partier. Vi anser att det är hög tid att\r\nsjukdomen osteoporos uppmärksammas som det folk-\r\nhälsoproblem den är.\r\nDet går inte an, herr talman, att osteoporospatien-\r\nter tillåts drabbas av fraktur på fraktur utan att få vare\r\nsig diagnos eller behandling.\r\nDet går inte an att det på många håll inom sjuk-\r\nvården och omsorgen saknas tillräckliga kunskaper\r\nom osteoporos.\r\nDet går inte an att det inte finns tillräcklig tillgång\r\ntill bentäthetsmätare.\r\nDet går inte an att det inte finns förebyggande\r\nverksamhet.\r\nDet går inte an att sjukvårdsansvariga är okunniga\r\noch aningslösa om det vårdbehov och de kostnader\r\nsom följer med osteoporos. Det går inte an att de är\r\nokunniga om det faktum att vård- och omsorgsbeho-\r\nvet med nuvarande utveckling riskerar att explodera, i\r\nden mån det inte redan har gjort det.\r\nDet går inte an att möjligheterna att bromsa en så-\r\ndan utveckling lämnas outnyttjade.\r\nFörsta steget är att skaffa en gemensam kunskaps-\r\nbas och en samlad bild av situationen i Sverige. Där-\r\nför har vi motionärer föreslagit en kartläggning av\r\npågående forskning, av hur osteoporos och risken för\r\nfrakturer uppmärksammas och behandlas inom vår-\r\nden, förekomsten av bentäthetsmätare, patienternas\r\nsituation, kunskaperna inom vården och vårdutbild-\r\nningarna och kunskaperna hos allmänheten. Likaså\r\nbehövs en ekonomisk analys av samtliga kostnader.\r\nFörst tyckte jag att det var litet underligt att ut-\r\nskottet hade valt att behandla motionen i betänkandet\r\nom prioriteringar i vården. Motionen har i det här\r\nskedet ett annat syfte. Men detta är givetvis en fråga\r\nsom borde ha hög prioritet. Alldeles stilla har det inte\r\nheller stått. Som utskottet skriver har Läkemedelsver-\r\nket i samarbete med sin norska motsvarighet alldeles\r\nnyligen utfärdat rekommendationer för behandlingen\r\nav osteoporos. Det är ett framsteg som emellertid\r\ntäcker endast en del av behovet. Ändå tar jag det\r\ntillsammans med den aktivitet som bedrivs inom EU\r\nsom ett tecken på att medvetandet om osteoporos har\r\nbörjat vakna.\r\nOsteoporos kostar. Enbart sjukvårdskostnaderna\r\nför höftledsfrakturerna beräknas uppgå till mer än 2,5\r\nmiljarder kronor per år. Vad de totala kostnaderna för\r\nsjukvård, rehabilitering, omsorg, sjukpenning och\r\nförtidspensioner går på vet ingen. Det är emellertid\r\ninte svårt att inse att det handlar om betydande be-\r\nlopp. Det är inte heller svårt att inse att tidiga insatser\r\ninnebär god ekonomi för alla, alltifrån den enskilda\r\npatienten till sjukvårdshuvudmännen. Lägg därtill\r\nminskat lidande och ökad livskvalitet. Dragkampen\r\nom krympande resurser borde börja just här - med att\r\nman gör vad som kan göras för att människor så länge\r\nsom möjligt skall slippa bli patienter, slippa bli bero-\r\nende av vård och andras omsorg och slippa återkom-\r\nma som patienter.\r\nGivetvis hade jag gärna sett ett tillkännagivande\r\ntill regeringen om vikten av att genomföra den kart-\r\nläggning vi begär, men jag tolkar ändå utskottets\r\nskrivning som att riksdagsmajoriteten har en positiv\r\ninställning och förväntar sig detsamma från regering-\r\nen. Med det, herr talman, låter jag mig tills vidare\r\nnöja.</pre><pre>Anf.  197  BO NILSSON (s):\r\nHerr talman! I fjol, när vi behandlade min motion\r\nom bättre epilepsivård, svarade utskottet egentligen\r\ninte alls. Utskottet uttryckte att man hade förståelse\r\nför problemet och mer i den stilen.\r\nI år, 1997, har följande hänt. De tre utredningar\r\nsom Gertrud Sigurdsen initierade pekade på de tre\r\nområden som jag själv har tagit upp i flera års motio-\r\nner.\r\nFör det första är epilepsivården i vårt land ordent-\r\nligt underdimensionerad.\r\nFör det andra behöver framför allt barn med epi-\r\nlepsi bättre vård: diagnostisering, specialistbedöm-\r\nning och prövning om aktiva åtgärder, t.ex. operation,\r\när möjliga. Operationer ger för övrigt mycket bra\r\nresultat inte minst på barn.\r\nFör det tredje saknas det neurologer med specia-\r\nlistkompetens. För närvarande saknas 13 stycken.\r\nLediga platser har utannonserats. Det gäller inte minst\r\ni de norra delarna av vårt land. Landet behöver fak-\r\ntiskt fler neurologer, och personer med neurologiska\r\nsjukdomar behöver och kan kräva en bättre vård än de\r\nfår i dag.\r\nNu har Socialstyrelsen, som man tidigare har åbe-\r\nropat, behandlat dessa tre utredningar om epilepsivår-\r\nden och kommit fram till följande häpnadsväckande\r\nslutsatser: \"På grund av begränsningen i vår kapacitet\r\nhar vi för närvarande ej möjlighet att ta upp epilepsi\r\nliksom flera andra angelägna sjukdomsgrupper till\r\nbehandling\". Man fortsätter: \"Vi vill ta kontakt när\r\nepilepsisjukvården blir aktuell\".\r\nMan tar sig för pannan.\r\nI ett av de senare numren av tidningen Lands-\r\ntingsvärlden skriver docenten i neurologi Kristina\r\nMalmgren följande: \"Operation skulle kunna hjälpa\r\nflera\". Hon fortsätter: \"Det är viktigt att operera tidigt\r\nför att minska risken för skador som orsakas av sjuk-\r\ndomen. Dessutom hinner förhoppningsvis inte en\r\nnegativ självbild utvecklas hos den sjuke\".\r\nTrots detta går det i snitt 15 år från sjukdomsdebut\r\ntill operation. 15 år! Tala om köer och väntetider! Nu\r\nverkar det dessutom dessvärre som att antalet opera-\r\ntioner minskar ytterligare.\r\nMin motion har i år kommit att behandlas till-\r\nsammans med prioriteringsfrågor. Någon har sagt att\r\ndetta är en fördel. Jag med min tydligen dåliga kun-\r\nskap om sådana frågor förstår inte fördelen med att\r\nmotionen behandlas just när det gäller prioriteringar.\r\nDet finns inte ett ord om epilepsi i utskottets utlå-\r\ntande, inte ett ord om vad som kan göras, inte ett ord\r\nom att den analys som har gjorts i de tre utredningar-\r\nna är riktig och att åtgärder borde vidtas och inte ett\r\npositivt ord om att utredningarna måste följas av en\r\nbättre vård för personer, inte minst barn, med epilep-\r\nsi.\r\nNu måste jag ställa ett par frågor till utskottets ta-\r\nlesman - om det uttrycket tillåts - Ingrid Andersson.\r\nDet finns utredningar med slutsatser om klara\r\nbrister i vården. Riksdagen och socialutskottet vill\r\neller kan inte göra någonting. Socialstyrelsen har inte\r\ntid. Vi har uppvaktat Landstingsförbundet med krav\r\nom ett vårdprogram för personer med epilepsi, men\r\ningenting händer. Jerzy Einhorn, som var ordförande i\r\nPrioriteringsutredningen, sade för några år sedan: Jag\r\ntror att det är viktigt att vi återkommer till frågan vid\r\nlämpliga tidpunkter.\r\nJag har, som sagt, ett par frågor till Ingrid Anders-\r\nson. Jag vädjar om svar på dem.\r\nNär är det lämplig tid att ta upp frågan om epilep-\r\nsivården? Anser utskottet att det är lämpligt med ett\r\nvårdprogram också för de 100 000 svenskar som har\r\ndrabbats av epilepsi i någon form?</pre><pre>Anf.  198  INGRID ANDERSSON (s) replik:\r\nHerr talman! Vi känner väl till Bo Nilssons stora\r\nengagemang när det gäller den här sjukdomen. Jag\r\nrespekterar det mycket. Vi lyssnar på honom, och vi\r\nläser motionerna och försöker besvara dem på bästa\r\nsätt.\r\nMen på riksdagens nivå kan vi inte gå in och tala\r\nom hur sjukvården skall organiseras och hur patient-\r\ngrupper skall prioriteras. Vi har nämligen inte hela\r\nbilden framför oss. Det skulle bli väldigt konstigt om\r\nvi skulle uttala oss på grundval av olika motioner när\r\ndet gäller enskilda sjukdomar. Vi får väldigt många\r\nmotioner som handlar om enskilda sjukdomar. Dem\r\nkommer vi att behandla i ett särskilt betänkande.\r\nVi har valt att behandla den här motionen om\r\nepilepsi i det här betänkandet, som handlar om priori-\r\nteringar i vården. Vi tycker att det passar väldigt bra.\r\nOm Bo Nilsson läser utredningen, propositionen och\r\nvårt betänkande ser han att det framgår klart att svåra\r\nkroniska sjukdomar, med de etiska principer som\r\nskall vara vägledande ute i vården, kommer att hamna\r\nhögst på listan. Det handlar om att dessa etiska prin-\r\nciper skall få genomslag. Lagarna som stöder det här\r\nträder ju i kraft den 1 juli, och den uppföljning som\r\nskall göras kan också vara bra. Då kommer man att se\r\nom dessa prioriteringar görs. Om de görs borde också\r\nepilepsisjukdomen få en mera framskjuten plats, men\r\njag vill gärna tillägga att det också handlar om resur-\r\nser.</pre><pre>Anf.  199  BO NILSSON (s) replik:\r\nHerr talman! Jag hade inte i min vildaste fantasi\r\ntrott att min motion skulle räcka för att övertyga so-\r\ncialutskottet eller riksdagen. Jag hade trott och hop-\r\npats på att de tre utredningar som socialministern har\r\ninitierat och som nu föreligger skulle kunna vara ett\r\nargument för att man äntligen skulle göra någonting åt\r\ndet här besvärliga sjukdomstillståndet.\r\nI socialutskottets betänkande finns inte ordet epi-\r\nlepsi nämnt mer än i fråga om min motion. Jag bekla-\r\ngar det, och jag lovar än en gång, herr talman, att jag\r\nskall återkomma i den här frågan. Jag ger mig icke.</pre><pre>Anf.  200  INGRID ANDERSSON (s) replik:\r\nHerr talman! Vi välkomnar gärna flera motioner i\r\nämnet. Men jag tror inte att det skulle ha givit några\r\nstörre framgångar om vi hade nämnt ordet epilepsi.\r\nDet handlar inte om det.\r\nDet gäller att läsa alla de positiva meningar som är\r\nsvaret på motionen. Där är ordet epilepsi skrivet flera\r\ngånger. Det fattas inte i betänkandet. Men jag vill\r\ngärna påminna om att det handlar om resurser. Jag har\r\nförhoppningar om att vi skall få mera resurser till\r\nvården, och jag tror också att det som Bo Nilsson\r\ntalade om, nämligen vårdprogram, är en framkomlig\r\nväg. Och det finns ju ökade kunskaper som grund för\r\natt man skall kunna göra vårdprogram. Det tycker jag\r\när viktigt att jobba vidare med.</pre><pre>Anf.  201  LENA SANDLIN (s):\r\nHerr talman! Jag har inget annat yrkande än ut-\r\nskottsmajoriteten, men jag vill ändå ta tillfället i akt\r\natt göra riksdagen uppmärksam på några frågeställ-\r\nningar som rör den motion som jag, tillsammans med\r\nfyra andra unga socialdemokratiska kvinnor, väckte\r\ntidigt i våras.\r\nSjukvårdsdebatten har i alla tider varit fokuserad\r\npå sjukdomar som i första hand har berört eller drab-\r\nbat män. Därför är det mycket glädjande att det i\r\nSverige har tagits initiativ till den största forsk-\r\nningsinsatsen någonsin i världen kring kvinnors hälsa.\r\nEn av de vanligaste kvinnosjukdomarna i Sverige\r\när osteoporos - eller benskörhet, som den också kal-\r\nlas. Det är om denna som jag och de övriga fyra har\r\nmotionerat.\r\nVarje år drabbas 70 000 svenskar, mestadels\r\nkvinnor, av frakturer beroende på benskörhet. Till\r\ndetta faktum kommer att svenska kvinnor drabbas\r\noftare än andra kvinnor runt om i världen. I dag vet vi\r\natt varannan kvinna kommer att drabbas av frakturer\r\ntill följd av benskörhet innan hon fyller 50 år.\r\nDen moderna livsstilen med färre jobb som kräver\r\nfysisk aktivitet, ökad rökning bland kvinnor och dåli-\r\nga kostvanor har lett till att problemet med benskörhet\r\nhar ökat dramatiskt.\r\nMed hjälp av förebyggande rådgivning och andra\r\nfolkhälsoinsatser kan antalet kvinnor som drabbas av\r\nbenskörhet minskas drastiskt. Detta skulle spara stora\r\nsummor för samhället på sikt och givetvis minska\r\nmånga människors lidande.\r\nEnligt professor Bengt Jönssons beräkningar kos-\r\ntar benskörheten samhället ca 2,5 miljarder kronor per\r\når. En enda höftledsoperation mindre innebär att\r\nlandstingen, som redan i dag har en ansträngd eko-\r\nnomi, sparar 150 000 kr. I Sverige görs årligen\r\n18 000 höftledsoperationer. Det handlar alltså om 3\r\nmiljarder kronor per år endast för den här typen av\r\nbenskörhetsfrakturer.\r\nHerr talman! Benskörhet är en vanlig sjukdom,\r\nmen den är särskilt otäck på det sättet att den ofta inte\r\nupptäcks och behandlas. Många kvinnor har brutit\r\nbenen åtskilliga gånger innan de ens har blivit erbjud-\r\nna en utredning om osteoporos. Kunskapen hos all-\r\nmänheten om sjukdomen är dålig. Den måste förbätt-\r\nras om vi vill bryta den negativa trend som har funnits\r\ni över 30 år. Många äldre kvinnor med tydliga tecken\r\npå sjukdomen vet inte ens om att de bör uppsöka\r\nvård.\r\nInsatser kan göras för att begränsa sjukdomens\r\nskadeverkningar när den väl har uppstått. Hela tiden\r\nkommer det fram ny och bättre medicin, men det är\r\nhos de unga kvinnorna som den verkliga insatsen bör\r\ngöras. Det behövs t.ex. hälsoupplysning, med början i\r\nskolan. Unga kvinnor som röker, bantar och lever ett\r\nstillasittande liv under tonåren kan få betala ett\r\nmycket högt pris när de blir äldre.\r\nHerr talman! Att förebygga, diagnostisera och be-\r\nhandla osteoporos ger stora vinster för patienten, de\r\nanhöriga, de som slipper bli patienter men också för\r\nsjukvården, kommunerna och socialförsäkringssyste-\r\nmet.\r\nÖverläggningen var härmed avslutad.\r\n(Beslut skulle fattas den 16 april.)</pre><pre>15 §  Bordläggning</pre><pre>Anmäldes och bordlades\r\nProposition\r\n1996/97:81 Mervärdesskatt - Beskattningsland för\r\ntelekommunikationstjänster, m.m.</pre><pre>16 §  Anmälan om interpellationer</pre><pre>Anmäldes att följande interpellationer framställts\r\nden 8 april</pre><pre>1996/97:262 av Ragnhild Pohanka (mp) till miljö-\r\nministern\r\nSkjutfält i Gravberget\r\n1996/97:263 av Ragnhild Pohanka (mp) till social-\r\nministern\r\nHomeopati</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 15 april.</pre><pre>17 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 9 april\r\n1996/97:439 av Carina Hägg (s) till statsrådet Ulrica\r\nMessing\r\nKönsfördelning i bolag\r\n1996/97:440 av Carina Hägg (s) till utrikesministern\r\nFörbud mot trampminor</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 15 april.</pre><pre>18 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit\r\nden 9 april</pre><pre>1996/97:409 av Lena Klevenås (s) till statsrådet\r\nPierre Schori\r\nLomékonventionen\r\n1996/97:414 av Elisa Abascal Reyes (mp) till utbild-\r\nningsministern\r\nKloning\r\n1996/97:417 av Tanja Linderborg (v) till utbild-\r\nningsministern\r\nAvgifter på utbildningskataloger\r\n1996/97:422 av Lena Klevenås (s) till statsrådet Leif\r\nPagrotsky\r\nUruguayrundans utfästelser till de fattigaste länderna\r\n1996/97:424 av Lena Klevenås (s) till jordbruksmi-\r\nnistern\r\nTillgängligheten på frukt och grönsaker\r\n1996/97:426 av Carina Hägg (s) till utrikesministern\r\nEU:s sanktioner mot Burma\r\n1996/97:427 av Carina Hägg (s) till försvarsminis-\r\ntern\r\nJehovas vittnens befrielse från totalförsvaret\r\n1996/97:430 av Margareta E Nordenvall (m) till\r\nutbildningsministern\r\nStudiemedel\r\n1996/97:431 av Margareta E Nordenvall (m) till\r\nstatsministern\r\nSamarbete för ökad tillväxt\r\n1996/97:433 av Susanne Eberstein (s) till justitiemi-\r\nnistern\r\nLagstiftningen om adoptioner\r\n1996/97:434 av Eva Goës (mp) till utrikesministern\r\nTransmigrationen i Indonesien\r\n1996/97:436 av Björn Ericson (s) till statsrådet Ylva\r\nJohansson\r\nGodkännande av kompletterande skolor\r\n1996/97:437 av Carina Hägg (s) till socialministern\r\nÅtgärder vid kvinnomisshandel\r\n1996/97:438 av Margitta Edgren (fp) till arbetsmark-\r\nnadsministern\r\nStuderande med a-kassa</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 15 april.</pre><pre>19 §  Kammaren åtskildes kl. 22.09.</pre><pre></pre><pre>Förhandlingarna leddes\r\nav förste vice talmannen från sammanträdets början\r\nt.o.m. 2 § anf. 25 (delvis),\r\nav andre vice talmannen därefter t.o.m.4 § anf. 63\r\n(delvis),\r\nav tredje vice talmannen därefter t.o.m. 5 § anf. 96\r\n(delvis),\r\nav förste vice talmannen därefter t.o.m. 6 § anf. 122\r\n(delvis),\r\nav andre vice talmannen därefter t.o.m. voteringen\r\nkl. 17.13,\r\nav förste vice talmannen därefter till ajourneringen\r\nkl. 17.55,\r\nav tredje vice talmannen därefter t.o.m. 13 § anf. 187\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}