{"dokumentstatus":{"dokument":{"hangar_id":"2387695","dok_id":"GG0952","rm":"1992/93","beteckning":"52","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"52","slutnummer":"0","datum":"1993-01-14 00:00:00","systemdatum":"2005-10-27 13:54:22","publicerad":"1993-01-14 00:00:00","titel":"Riksdagens snabbprotokoll 1992/93:52 Torsdagen den 14 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{23F6791B-883E-47DD-9B24-656CDB983708}","dokument_url_text":"http://data.riksdagen.se/dokument/GG0952/text","dokument_url_html":"http://data.riksdagen.se/dokument/GG0952","dokumentstatus_url_xml":"http://data.riksdagen.se/dokumentstatus/GG0952","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:52</div>\r\n<div class=\"sidhuvud_datum\">Torsdagen den 14 januari</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 §  Avsägelser</pre><pre>Förste vice talmannen meddelade att Johan\r\nBrohult (nyd) avsagt sig uppdraget att vara\r\nsuppleant i valberedningen.</pre><pre>Kammaren biföll denna avsägelse.</pre><pre>Förste vice talmannen meddelade att Johan\r\nBrohult (nyd) avsagt sig uppdraget att vara\r\nsuppleant i talmanskonferensen.</pre><pre>Kammaren biföll denna avsägelse.</pre><pre>2 §  Anmälan om kompletteringsval till\r\nvalberedningen och talmanskonferensen</pre><pre>Förste vice talmannen meddelade att Ny\r\ndemokratis riksdagsgrupp på grund av uppkomna\r\nvakanser anmält Dan Eriksson i Stockholm som\r\nsuppleant i valberedningen och\r\ntalmanskonferensen efter Johan Brohult.</pre><pre>Förste vice talmannen förklarade vald till</pre><pre>suppleant i valberedningen</pre><pre>Dan Eriksson i Stockholm (nyd)</pre><pre>suppleant i talmanskonferensen</pre><pre>Dan Eriksson i Stockholm (nyd)</pre><pre>3 §  Svar på interpellation 1992/93:37 om den\r\nkommunala arbetsmarknaden</pre><pre>Anf. 1  Finansminister ANNE WIBBLE\r\n(fp):</pre><pre>Herr talman! Lars Stjernkvist har frågat\r\narbetsmarknadsministern om vilka åtgärder han är\r\nberedd att vidta för att förhindra att kommunerna\r\nförvandlas till en krisbransch under 1993.</pre><pre>Interpellationen har överlämnats till mig.</pre><pre>Låt mig först slå fast att kommunerna har en\r\nmycket stor betydelse för välfärden. Det är i\r\nkommunerna som huvuddelen av den sociala\r\nservicen produceras. Många människor arbetar\r\ninom denna sektor, och den utgör en stor del av\r\nsamhällsekonomin. Det är visserligen sant att flera\r\nkommuner har det ekonomiskt besvärligt, men jag\r\ntycker det är fel att spekulera i att kommunerna\r\ndetta år blir en krisbransch. Det finns i så fall\r\nbranscher som har det betydligt värre. Vi bör i\r\nstället se positivt på den nödvändiga\r\nomstrukturering som nu pågår i den kommunala\r\nsektorn.</pre><pre>Skattestoppet och indragningen på 7,5 miljarder\r\nkronor motiveras som bekant av\r\nsamhällsekonomiska skäl. Bakgrunden var, som\r\nregeringen framhöll i\r\nkompletteringspropositionen, att ett stort\r\nunderskott i den offentliga sektorn måste innefatta\r\näven en stram prövning av resurserna till\r\nkommunsektorn. Då gjordes bedömningen att det\r\nfinansiella sparandet inom kommunsektorn för år\r\n1993 ändå skulle uppgå till drygt 11 miljarder\r\nkronor efter indragningen. Jag gör i dag\r\nbedömningen att sparandet kan bli ännu större.</pre><pre>I det bekymmersamma ekonomiska läge landet\r\nbefinner sig i anser jag att det är den\r\nkonkurrensutsatta sektorn som måste prioriteras.\r\nDet är den som skall generera tillväxt för en stabil\r\noch ökad välfärd på sikt. Det är således inte inom\r\nden offentliga sektorn de nya jobben skall skapas.</pre><pre>Jag tycker nödvändigheten av de ekonomiska\r\nrestriktionerna inom kommunsektorn är ställd\r\nutom allt tvivel. Det är bara att beklaga att den\r\nomstrukturering som krävs inte påbörjades under\r\n1980-talets högkonjunktur. Allt förändringsarbete\r\när svårare under en lågkonjunktur. Men att åter\r\nskjuta upp den nödvändiga omställningen vore fel.</pre><pre>För att underlätta omställningen och öka\r\nhandlingsfriheten i kommunsektorn har regeringen\r\nvidtagit flera åtgärder. Nya statsbidragsregler,\r\navregleringar och bättre förutsättningar för\r\nkonkurrens öppnar möjligheter till en ökad\r\nproduktivitet och en ökad kommunal självstyrelse.\r\nDetta arbete kommer att fortsätta, och jag är\r\növertygad om att detta sammantaget med den\r\nförändringsvilja som finns i kommuner och\r\nlandsting gör att kommunsektorn inte kommer att\r\nförvandlas till den krisbransch Lars Stjernkvist\r\nbefarar.</pre><pre>Anf. 2  LARS STJERNKVIST (s):</pre><pre>Herr talman! Jag tackar statsrådet för svaret på min\r\ninterpellation trots att jag tycker att det svar jag fått\r\ni många avseenden är något märkligt. Det gäller\r\ninte minst sättet att beskriva verkligheten ute i\r\nlandets kommuner.</pre><pre>Kommunaltjänstemannaförbundet har beräknat\r\natt det nästa år kommer att försvinna drygt 31 000\r\njobb i kommunerna på grund av i första hand de\r\nekonomiska problemen. Jag har själv studerat\r\nförhållandena i mitt eget hemlän under mina resor\r\ndär. Jag har lyssnat till de anställda och till vad man\r\nsäger i kommunerna. I min egen hemkommun\r\nNorrköping befarar de anställda att man under\r\nvåren kommer att lägga ett omfattande varsel som\r\nberör 600--800 anställda. Motala kommun har\r\nredan varslat nästan 400 anställda. I Vadstena\r\nkommun, som är en liten kommun, betyder 100\r\njobb oerhört mycket. Finspång har redan varslat\r\n200. Så här skulle jag kunna fortsätta. Att detta inte\r\när ett Östgötafenomen kommer säkert andra här att\r\nvittna om.</pre><pre>I grunden handlar det naturligtvis om ekonomiska\r\nproblem. På denna punkt har jag all respekt och all\r\nförståelse för det arbete som finansministern lägger\r\nner. Men det är inte bara fråga om detta. Vi har i\r\ndetta land kommunalmän, i första hand med m-\r\ntecken, som betraktar varje uppsagd\r\nkommunalarbetare som någon slags ideologisk\r\nframflyttning. De ser minskad kommunal\r\nverksamhet i sig som ett självändamål. Det är\r\nviktigt att säga att det inte bara handlar om\r\nekonomin. Dessa uppsägningar sker också av\r\nideologiska skäl.</pre><pre>Vad svarar då finansministern alla de människor\r\nsom är oroliga för servicen och alla de anställda som\r\när oroliga för sina jobb? För det första svarar\r\nfinansministern att det är värre i andra branscher.\r\nJag tycker att det är cyniskt att säga till ett\r\nvårdbiträde, en gatuarbetare eller en vaktmästare\r\nsom nu är orolig för sitt jobb att det är ännu värre\r\nför byggnadsarbetare och metallarbetare.\r\nDessutom vill jag hävda att påståendet kan\r\nifrågasättas.</pre><pre>När Volvo inte längre kan sälja Volvobilar har i\r\nvarje fall de som jobbar på Volvo en rimlig\r\nförklaring till varför de blir utan jobb. Men hur\r\nskall ett vårdbiträde som ena dagen stressas och\r\nhela tiden känner att hon inte hinner med alla\r\narbetsuppgifter och att ge den vård och omsorg som\r\nhon skulle kunna ge kunna förstå att hon dagen\r\nefter inte längre anses behövlig?</pre><pre>För kommun och stat kostar hon lika mycket. Hon\r\nhar i stort sett samma ersättning, i varje fall än så\r\nlänge, men däremot får hon inte längre en\r\nmöjlighet att utföra det jobb som hon kan och är\r\nutbildad för. Ur den synvinkeln kan man faktiskt\r\nhävda att uppsägningarna i kommunerna på sätt\r\noch vis är värre. Dessutom har man gjort\r\nuppskattningar som visar att 80 % av dem som nu\r\ndrabbas under innevarande år är kvinnor, en grupp\r\nsom vi vet redan är sårbar på arbetsmarknaden.</pre><pre>Det andra som finansministern anför i sitt svar är\r\natt det inte är i kommunerna som de nya jobben\r\nskall skapas. Jag läste detta flera gånger i går kväll\r\noch undrade om jag möjligtvis läste fel. Det stora\r\nproblemet just nu är inte att kommunerna genom\r\natt anställa folk stjäl utrymme och arbetskraft från\r\nindustrin. Alla ekonomer som jag har lyssnat till\r\noch över huvud taget alla företrädare för\r\narbetsmarknadens parter är rörande överens om att\r\nvarje uppsagd kommunalarbetare eller\r\nkommunaltjänsteman i dag innebär att köerna\r\nutanför arbetsförmedlingarna växer.</pre><pre>I dagens läge, när vi utnyttjar så litet av\r\nkapaciteten, ger uppsagda kommunalanställda inte\r\nnågon som helst draghjälp åt industrin. Jag håller\r\nsjälvfallet med om att det på 80-talet var\r\nannorlunda på den punkten. Visst kan vi vara\r\nsjälvkritiska när det gäller den kommunala\r\nexpansion som då skedde. Men att i dag säga upp\r\nkommunalanställda är inte någon lösning på de\r\nproblemen..</pre><pre>För det tredje säger finansministern i slutet av sitt\r\nsvar litet klämkäckt att kommunerna minsann inte\r\när den krisbransch som jag befarar. Egentligen är\r\ndet den delen av svaret som gör mig allra mest\r\norolig. Vi kan naturligtvis ha olika värderingar och\r\nolika syn på saker och ting, och det skall vi ha, men\r\ndet är allvarligt när vi som politiker har olika bild\r\nav hur verkligheten faktiskt ser ut.</pre><pre>Jag har inte, vare sig i min egen hemkommun\r\nNorrköping eller någon annanstans i det här landet,\r\nmött någon som inte känner igen den här\r\nbeskrivningen och som inte är orolig över att\r\njobben kommer att försvinna och att servicen\r\nkraftigt kommer att försämras.</pre><pre>Det gör mig djupt orolig att finansministern t.o.m.\r\nförnekar att problemen faktiskt finns. Det är\r\nmycket bekymmersamt. Tyvärr är tiden slut. Jag får\r\nutveckla argumentationen i ett senare inlägg.</pre><pre>Anf. 3  SYLVIA LINDGREN (s):</pre><pre>Herr talman! Det råder ingen tvekan om att de\r\nåtgärder som regeringen vidtagit missgynnat bl.a.\r\nStockholm. Statliga beslut ledde till att Stockholm\r\ntappade cirka 2,7 miljarder av sina inkomster för\r\n1993. Skattestoppet förhindrade att Stockholm\r\nkunde höja skatten, trots att Stockholm har en\r\nkommunalskatt som ligger cirka två kronor under\r\nriksgenomsnittet.</pre><pre>Konsekvenserna blev kraftiga besparingar i\r\nmiljardklassen samtidigt som budgeten är\r\nunderbalanserad med minst 500 miljoner.\r\nDessutom förutsätter budgeten försäljningar för\r\nminst 800 miljoner kronor. Vi vet ju att\r\nförsäljningen av fastigheter o.d. inte är världens\r\nenklaste sak i dag.</pre><pre>Stadens borgerliga budget bygger också på\r\nnollinflation för 1993. Om inflationen blir 5 % som\r\ndet anges i finansplanen leder det till ytterligare\r\nbesparingar som går ut över den sociala tryggheten\r\nför stockholmarna. Nedskärningarna kommer då\r\natt drabba skola, socialtjänst, barnomsorg och\r\näldrevård.</pre><pre>Arbetslösheten växer i Stockholm.\r\nSocialbidragskostnaderna för 1993 beräknas till\r\nminst 1,3 miljarder, bl.a. som en följd av\r\narbetslösheten. Om vi ser till hur det ser ut i\r\nStockholms län, har det borgerliga\r\nfinanslandstingsrådet sagt att han räknar med att\r\nbehöva varsla 3 000--5 000 vårdarbetare inom\r\nStockholms läns landsting.</pre><pre>Jag har svårt att förstå att man då inte tycker att\r\ndetta är en krisbransch. Dessa hot är självfallet en\r\nstor svårighet för de anställda. Samtidigt vet vi att\r\nbehovet av vård och omsorg snarare ökar än\r\nminskar.</pre><pre>Finansministern säger också här: ''I det\r\nbekymmersamma ekonomiska läge landet befinner\r\nsig i anser jag att det är den konkurrensutsatta\r\nsektorn som måste prioriteras.'' I samband med det\r\nvill jag säga att den offentliga sektorn också i\r\nmycket hög grad är konkurrensutsatt. I Stockholms\r\nlän har man infört den s.k. Stockholmsmodellen\r\nmed köp-och-sälj-system. Vad är det, om inte\r\nkonkurrensutsatt verksamhet?</pre><pre>Nu arbetar regeringskansliet med en uppföljning av\r\nden Kommunalekonomiska kommitténs förslag. Då\r\när det oerhört viktigt att man tar hänsyn till\r\nstorstädernas situation. Det finns speciella\r\nkostnader i Stockholm och storstäderna som man\r\ninte tagit hänsyn till när man utformat det nya\r\nstatsbidragssystemet. Det kan inte vara rimligt att\r\nstorstädernas befolkningar skall behandlas sämre\r\nav statsmakterna än invånarna i andra delar av\r\nlandet.</pre><pre>Nu krävs det att skattestoppet rivs upp. Stockholm,\r\nmed en låg kommunalskatt, måste åtminstone få\r\nhöja till riksgenomsnittet. Vi måste se till att\r\nstorstäderna får en rättvis behandling i\r\nuppföljningen av Kommunalekonomiska\r\nkommitténs förslag.</pre><pre>Anf. 4  SONIA KARLSSON (s):</pre><pre>Herr talman! Anne Wibble sade i sitt svar att det är\r\nfel att spekulera över att kommunerna skall bli en\r\nkrisbransch under 1993 och att det finns många\r\nbranscher som har det betydligt värre. Visst finns\r\ndet många branscher som har det mycket\r\nbesvärligt. Det tyder ju inte minst den extremt höga\r\narbetslösheten i Sverige på.</pre><pre>Det vi interpellanter motsätter oss är att man\r\ndessutom skapar en krisbransch till, dvs. i\r\nkommunerna. Det var därför vi var emot\r\nindragningen på 7,5 miljader. Det innebär i princip\r\natt staten flyttar över sitt budgetunderskott till\r\nkommunerna. Kommunerna tvingas att skära ner\r\npå verksamheten. Man beräknar att ca 25 000--\r\n30 000 arbetstillfällen försvinner. Det sker\r\nhuvudsakligen inom prioriterade områden som\r\nbarnomsorg, skola, sjukvård och äldreomsorg.</pre><pre>Arbetslösheten ökar alltså på grund av de\r\nframtvingade nedskärningarna. Staten får sedan i\r\nallt väsentligt tillbaka det här underskottet via a-\r\nkassorna och Arbetsmarknadsfonden. I en extrem\r\nlågkonjunktur är det dessutom fullständigt felaktigt\r\natt göra detta.</pre><pre>Vi har ingen annan uppfattning än att kommunerna\r\nbåde behöver effektivisera och rationalisera sin\r\nverksamhet, och det pågår och har pågått under\r\nmånga år. Men att, som regeringen nu gör, direkt\r\ntvinga fram det i en lågkonjunktur är förödande.</pre><pre>Jag reagerar också på det som står i svaret om att\r\ndet är den konkurrensutsatta sektorn som skall ha\r\nde nya jobben. Det är ju inte nya jobb vi diskuterar.\r\nDet är gamla arbeten som finns och som nu\r\nförsvinner. Det som är mest absurt är att det inte är\r\nbehovet som försvinner. Det finns kvar i\r\nbarnomsorgen, i skolan och i äldreomsorgen.</pre><pre>Lars Stjernkvist tog upp Motala som exempel. Min\r\nhemkommun har alltså varslat 375 personer.\r\nHuvuddelen av dessa människor är kvinnor. 125 av\r\ndem är barnskötare och förskollärare. Det finns ju\r\ninte färre barn, utan kommunen löser detta genom\r\natt sätta ihop större barngrupper. Sedan försöker vi\r\nhävda att vi skall lyckas med detta utan att försämra\r\nkvalitet och service. Men det är givet att det blir en\r\nförändring jämfört med om vi har bättre tillgång på\r\npersonal.</pre><pre>Dessa inskränkningar i kommunerna drabbar i\r\nförsta hand och till övervägande delen kvinnor. Det\r\ninnebär att kvinnorna förlorar arbeten, service,\r\nmöjlighet till barnomsorg och att det inkräktar på\r\näldreomsorgen. Till slut får de som är arbetslösa i\r\nstället utföra detta som ett obetalt arbete.</pre><pre>Till slut, Anne Wibble, när det t.o.m. långt in i\r\nregeringen ifrågasätts om det kommunala\r\nskattestoppet är bra, vore det inte rimligt att även\r\nAnne Wibble inser att det inte längre går att sätta\r\nden kommunala självstyrelsen ur spel?</pre><pre>Anf. 5  Finansminister ANNE WIBBLE\r\n(fp):</pre><pre>Herr talman! Låt mig först ta upp det perspektiv\r\nsom Sonia Karlsson nämnde, nämligen betydelsen\r\nför kvinnor av offentlig verksamhet och offentlig\r\nservice. I kvinnoperspektivet finns det ingenting\r\nsom är viktigare än att ekonomin börjar växa.</pre><pre>I det perspektivet är alla jämställdhetsambitioner\r\nsom regeringen har och alla åtgärder för att\r\nförbättra jämställdheten mellan kvinnor och män\r\nutomordentligt lönsamma företeelser. Även om det\r\ninte skulle vara det i rent penningmässiga\r\nräknetermer, är det viktigt att se till att den\r\nekonomiska politiken generellt utformas så att\r\njämställdheten mellan kvinnor och män ökar. Det\r\nfinns ganska många brister kvar från den tidigare\r\nregeringspolitiken.</pre><pre>Sedan är det angeläget att slå fast några fakta om\r\nutvecklingen i kommuner och landsting. Under 80-\r\ntalet ökade sysselsättningen med i runda tal 10 000\r\npersoner varje år. Det förändrades litet grand\r\nunder 1991, men det var fortfarande så att antalet\r\narbetade timmar ökade i den kommunala sektorn.\r\nFr.o.m. 1992 har det varit en bättre fart på\r\neffektiviseringarna. Det har blivit något färre\r\ntimmar arbetade inom själva den kommunala\r\nsektorn.</pre><pre>Men den statistiken bör icke utnyttjas för att säga\r\natt det blir färre tjänster, eftersom det har skett\r\nganska många förändringar i huvudmannaskap.\r\nMan har flyttat över en del saker till kommunala\r\nbolag, och dessa räknas in i en annan del av\r\nstatistiken. Många kommuner har fått fart på\r\neffektiviseringsarbetet och lagt ut en del arbete på\r\nentreprenad.</pre><pre>Då räknas inte de sysselsatta såsom verksamma i\r\nkommunal tjänst utan i andra delar av sektorn.\r\nStatistiken måste användas med stor försiktighet.</pre><pre>Jag tycker att Lars Stjernkvist började på ett\r\nförtjänstfullt sätt att bena upp frågan om det är\r\nservicen eller antalet jobb som är väsentligt. Men\r\nsedan blev det tyvärr rörigt. För egen del tycker jag\r\natt det är angeläget att slå fast att det är\r\nomfattningen och kvaliteten på tjänsterna som är\r\ndet väsentliga, inte antalet tjänstemän. Jag tror att\r\ndet är viktigt för hela samhället, inte minst för dem\r\nsom är beroende av tjänsterna.</pre><pre>Det är angeläget för hela samhällsekonomin att det\r\nsker en långsiktig effektivisering och förnyelse i alla\r\ndelar av ekonomin. Detta inkluderar självfallet den\r\noffentliga verksamheten. Jag beklagar att\r\nSocialdemokraterna så sent som i december förra\r\nåret motarbetade i riksdagen viktiga lagändringar\r\nför att möjliggöra för kommunerna att mera\r\noffensivt använda sig av nyare och mera\r\nannorlunda metoder för att öka omfattningen och\r\nkvaliteten på tjänsterna. Det är ett långsiktigt\r\narbete som är mycket centralt.</pre><pre>Sysselsättningsperspektivet är oerhört viktigt för\r\nhela samhället. Men enligt min mening är det också\r\nviktigt med ett tillväxtperspektiv och ett\r\narbetsmarknadspolitiskt perspektiv.</pre><pre>Låt mig ta upp den fråga som är central i den\r\nkommunala verksamheten, nämligen omfattningen\r\noch kvaliteten på tjänsterna. Jag har tagit med mig\r\nen liten bok, som jag tänker överlämna till Lars\r\nStjernkvist. Jag var inte medveten om att det skulle\r\nvara flera deltagare i debatten. Men det går bra att\r\nfå fler exemplar senare. Skriften är framtagen av\r\nSocialdepartementet, och den innehåller en lång\r\nrad goda exempel på hur man inom kommuner och\r\nlandsting ändrar på verksamheten för att få mer\r\nvård och omsorg -- t.ex. barnomsorg och sjukvård --\r\nför de pengar som finns, utan att på minsta sätt göra\r\navkall på kvaliteten.</pre><pre>Ett exempel är från kvinnokliniken i Borås. Där\r\nändrade man på vårdstrukturen och arbetssättet.\r\nKostnaderna minskades, men arbetsprestationerna\r\nvar minst lika bra. Ett annat exempel är från ett\r\ndaghem i Rimbo. Där anpassade man\r\nöppethållandetider osv. till de önskemål som\r\nföräldrarna hade för att få en bra omsorg för sina\r\nbarn. Man öppnade för föräldrainsatser, och man\r\nlät dagis och fritids samarbeta bättre i fråga om\r\nbåde personal och lokaler. Man sparade mycket\r\npengar, och man kunde sänka avgifterna för\r\nföräldrarna. Alla blev nöjda och glada.</pre><pre>Det finns ytterligare exempel. Eftersom Sylvia\r\nLindgren tog upp frågan om Stockholm, kan jag\r\nnämna ett Stockholmsexempel. Under den\r\nborgerliga tiden har husläkarsystemet införts i delar\r\nav Stockholm. Systemet har medfört att\r\nprestationerna per betald krona har ökat mycket\r\nkraftigt så att kostnaderna har minskat. Man har\r\nalltså kunnat få ut mer vård för pengarna.</pre><pre>Den här lilla skriften innehåller ett stort antal\r\nsådana exempel på hur god vilja, kreativitet och\r\ninitiativkraft kan ge bättre tjänster samtidigt som\r\nman hushållar med pengarna. Jag noterade inte för\r\nså länge sedan att Ingvar Carlsson sade att man just\r\ni svåra tider verkligen måste vända på varje krona.</pre><pre>Jag tycker att det är beklagligt att\r\nSocialdemokraterna så sällan tar upp perspektivet\r\nom tjänsternas kvalitet och förnyelsearbete. Jag\r\nmenar att den stora bristen är att förnyelsearbetet\r\nsker under motstånd från de socialdemokratiska\r\nkommunalpolitikerna.</pre><pre>Anf. 6  LARS STJERNKVIST (s):</pre><pre>Herr talman! Jag tackar dessutom för boken. Jag\r\nlovar att läsa den.</pre><pre>Jag beklagar att jag var rörig i mitt inlägg. Man kan\r\nsäkert anklaga finansministern för mycket, men\r\ninte för att vara rörig -- möjligvis för brist på politisk\r\nrörlighet. Men det är en annan sak.</pre><pre>Jag instämmer naturligtvis i resonemanget om\r\nbehovet av tillväxt. På den punkten är vi helt\r\növerens om. Men förklara för mig hur man kan öka\r\ntillväxten genom att se till att en barnskötare\r\növergår från att ta hand om, vårda och ge barn\r\nomsorg, till att vara arbetslös och ta emot ur i stor\r\nutsträckning samma kassakista i stort sett samma\r\nersättning. Men nu sker det utan krav på att göra\r\nnågot. Hur bidrar denna överföring till att\r\nstimulera tillväxten? Jag kan inte begripa det.</pre><pre>Jag är fortfarande kommunpolitiker. Jag medger\r\ngärna att det inte bara var bankdirektörer som\r\nunder 80-talet trodde att den positiva utvecklingen\r\nskulle fortsätta i all evighet. Jag är väl medveten om\r\natt kommunerna bidrog till detta. Jag gjorde det\r\nsjälv. Jag drog och slet både i stat och människor\r\nför att uppfylla barn- och äldreomsorgens behov av\r\npersonal under 80-talet. Samtidigt hade industrin\r\nproblem med att få tag på folk, och industrin kunde\r\ninte växa i den utsträckning den hade kunnat göra\r\nom den hade fått tag på folk. På den punkten utövar\r\njag gärna självkritik.</pre><pre>Men vad som oroar mig nu är att jag har upptäckt\r\natt samma aningslöshet finns i dag i kommunerna\r\noch i landstingen -- fast tvärtom! I dag förbereder\r\nman sig för ett evigt elände. Man säger upp\r\npersonal, och på det viset fördjupas och förvärras\r\nde ekonomiska problemen.</pre><pre>Jag skulle vilja åstadkomma det som Sylvia\r\nLindgren nämnde. Förutom hennes förslag, som\r\njag instämmer i, måste man satsa åtskilligt på\r\nutbildning och att höja kompetensen, behålla\r\npersonalen och förbereda sig för de\r\nstrukturförändringar som självfallet måste komma\r\ni framtiden.</pre><pre>När högkonjunkturen sedan kommer skall vi ge oss\r\npå det förvisso svåra konststycket att hålla tillbaka\r\nden kommunala expansionen. Men i dag innebär\r\ninte en enda sparkad kommunalarbetare någon\r\nstimulans för ekonomin.</pre><pre>Vidare har vi resonemanget om krisbransch. Om\r\ndrygt 30 000 färre jobb inte innebär en krisbransch,\r\näven om en och annan övergår till privat\r\ntjänstesektor, vad är i så fall en krisbransch enligt\r\nfinansministerns definition?</pre><pre>Anf. 7  SYLVIA LINDGREN (s):</pre><pre>Herr talman! Carl Cederschiöld, det moderata\r\nfinansborgarrådet i Stockholm, säger i en artikel i\r\nSvenska Dagbladet från i måndags: ''Sannolikt\r\ntvingas alla kommuner att höja sina avgifter under\r\n1990-talet, men det finns samtidigt en risk att staten\r\ndå inför ett tak för avgifterna. Jag litar inte på\r\nriksdagen!'' Där inkluderas då regeringen.</pre><pre>Vidare säger han: ''Det är lätt för riksdagen att\r\nbesluta om nya lagar när man inte behöver ta\r\nansvar för finansieringen.'' Det måste väl ändå bita\r\nganska hårt på en borgerlig regering när ett\r\nmoderat finansborgarråd uttalar sig så.</pre><pre>Stockholms stad har effektiviserat under 80-talet.\r\nDet har visat sig i vissa jämförelser att den\r\nkommunala tillväxten har varit mindre i Stockholm\r\nän i andra kommuner.</pre><pre>De exempel Anne Wibble tog ur en bok är också\r\ntecken på att mycket har gjorts i form av\r\nrationaliseringar och effektiviseringar. Vad\r\nSocialdepartementet har sammanfattat är bara en\r\ndel. Jag är övertygad om att det finns en lång rad\r\nfler exempel på genomförda rationaliseringar och\r\neffektiviseringar.</pre><pre>Men det finns gränser. Det går inte att kräva hur\r\nmycket rationaliseringar och effektiviseringar som\r\nhelst. Då blir det en flopp i slutändan. Då ställer\r\ninte vare sig personal, patienter eller andra som är\r\ni behov av vård och omsorg upp längre. Man orkar\r\ninte mer.</pre><pre>Det finns åtskilliga exempel, inte minst i\r\nStockholms län, där det har blivit försämringar. Det\r\ngäller t.ex. arbetstiderna. Tidigare har man bara\r\nbehövt arbeta var tredje helg. Nu måste man arbeta\r\nvarannan helg. Jag har sett flera exempel på att\r\nsjukvårdspersonal sitter på fritiden och syr\r\ngardiner.</pre><pre>Man gör det därför att man tror att man sparar\r\npengar och minskar risken för att personal behöver\r\nvarslas och sägas upp om man fortsätter att jobba\r\nideellt. Pyttsan! Effekten blir att personal ändå sägs\r\nupp, därför att arbetsgivaren tycker att det redan\r\nhar rationaliserats så mycket. Jag tycker faktiskt att\r\nden bok som Anne Wibble presenterade har stor\r\ndel i det.</pre><pre>Anne Wibble tog upp frågan om husläkarreformen.\r\nStockholms läns landsting har fattat beslut innan\r\npropositionen lagts fram -- den kommer väl runt\r\nden 20 februari. Också på detta område förhastar\r\nman sig. Man tar inte vara på personalen, och ser\r\ninte vilka konsekvenserna blir då man säger upp\r\nbiträden och undersköterskor och i stället inrättar\r\nhusläkarsystemet.</pre><pre>Om husläkarna skall göra det jobb som\r\nundersköterskor och biträden gör i dag blir det en\r\nmycket dyrbar reform. Därför tycker jag att det är\r\nallvarligt att man genomför förändringar innan man\r\nutrett vem som skall göra vad i ett nytt system. Det\r\nsom händer nu är att personal varslas och sägs upp\r\nutan konsekvensanalys.</pre><pre>Anf. 8  SONIA KARLSSON (s):</pre><pre>Herr talman! Det är väl att Anne Wibble talar\r\nvarmt om jämställdheten. I finansplanen står det\r\natt det är angeläget att kommuner och landsting\r\nriktar ökad uppmärksamhet mot arbetsvillkoren\r\nför de anställda kvinnorna samt uppmuntrar och\r\nstöder dem så att de kan ta eget ansvar för\r\nverksamheten.</pre><pre>Problemet, Anne Wibble, är att kvinnor inom\r\nkommuner och landsting nu sägs upp på grund av\r\nden ekonomiska situationen. Det faktum att\r\nkvinnorna blir arbetslösa förbättrar inte\r\njämställdheten.</pre><pre>Jag och socialdemokratiska partiet talar om att det\r\nunder 80-talet har pågått och att det fortfarande\r\npågår effektiviseringar och rationaliseringar inom\r\noffentlig sektor, t.ex. kommuner. Det är\r\nnödvändigt därför att vi har en begränsad ekonomi.\r\nDen politiska skillnaden består i att det oftast\r\nhandlar om privatisering när Anne Wibble och den\r\nborgerliga regeringen talar om effektivisering av\r\noffentlig sektor.</pre><pre>I finansplanen hänvisas till en rapport från\r\nSocialdepartementet där hinder för utveckling mot\r\nprivata driftsformer beskrivs. Man ser det där som\r\nangeläget att regeringen lägger fram sådana förslag\r\nsom underlättar att kommunal verksamhet går över\r\ni privat.</pre><pre>Där ser vi skillnaderna. Det är en stor principiell\r\nskillnad mellan att utsätta kommunal verksamhet\r\nför konkurrens och att privatisera den.</pre><pre>I den lågkonjunktur som råder görs nu även\r\nkommunerna till en krisbransch. Det är ju till\r\nsyvende och sist staten som drabbas.\r\nArbetslösheten ökar på grund av de friställningar\r\nsom blivit följd av nedskärningarna, och staten får\r\ni allt väsentligt tillbaka underskottet via a-kassorna\r\noch Arbetsmarknadsfonden. Det rör sig alltså inte\r\nom några besparingar för statskassan -- att påstå det\r\när både vilseledande och felaktigt. Det rör sig i\r\nstället om en onyttig finansiell rundgång.\r\nResultatet blir bara att vi förlorar i välfärd.</pre><pre>Anf. 9  Finansminister ANNE WIBBLE\r\n(fp):</pre><pre>Herr talman! Låt mig först kommentera det Lars\r\nStjernkvist sade om att de kommunalpolitiker han\r\nkänner bäst nu förbereder sig för ett evigt elände.\r\nJag hoppas att det är mycket få kommunalpolitiker\r\nsom känner så. De borgerliga kommunalpolitiker\r\njag träffar ganska ofta sysslar med ett mycket\r\nintensivt förnyelsearbete i en mycket mer positiv\r\nanda.</pre><pre>För Sylvia Lindgren vill jag nämna\r\nfinansieringsprincipen. Under många år på 80-\r\ntalet, då vi hade socialdemokratiska majoriteter\r\nhär i riksdagen, låg kommuner och stat i träta. Man\r\nsade att staten lassade över uppgifter på\r\nkommunerna utan att tala om hur de skulle betalas.</pre><pre>Nu har, på förslag av den nu sittande regeringen, en\r\nfinansieringsprincip slagits fast. Jag tror att många\r\nkommuner uppskattar detta mycket. Med rätta\r\ntycker jag att det sett ur kommunalt perspektiv är\r\nen stor förbättring.</pre><pre>Slutligen vill jag säga några ord om\r\neffektiviseringar och servicen inom\r\nkommunsektorn. Det finns, som framgår av den\r\nskrift som jag gav vidare, fortfarande stora\r\nskillnader mellan olika kommuner -- och faktiskt\r\näven mellan olika delar av en och samma\r\nkommun -- i kostnader för att utföra en och samma\r\ntjänst.</pre><pre>Detta ger en stark tilltro till idén om att det\r\nfortfarande finns ganska stora förbättringar att\r\ngöra. Det finns ett stort utrymme för\r\neffektiviseringar. Därtill kommer att, vilket\r\nframgår i skriften och i många andra\r\nverklighetsnära exempel, den personal som deltar\r\ni förnyelsearbetet har många ytterligare goda idéer.\r\nDen personal som deltar i förnyelsearbetet tycker\r\natt det initiativ som har tagits är bra.</pre><pre>Hela idén med kommunal förnyelse grundar sig på\r\nen klok tanke, nämligen att det är de som i\r\npraktiken sysslar med jobbet som bäst vet hur man\r\nskall organisera det. Det är därför som regeringen\r\nhar föreslagit att man skall ta bort alla de hinder\r\nsom finns för kommuner att själva besluta om\r\norganisationen. I det här fallet är kommunen de\r\nkommunalt verksamma som jobbar med själva\r\nprojekten.</pre><pre>Det framgår också i skriften att en stor del av\r\npersonalen anser att förnyelsearbetet i sig har blivit\r\nen kick för jobbet. Det har gjort arbetsuppgifterna\r\nroligare.</pre><pre>Min andra synpunkt, som svar på Lars Stjernkvists\r\nfråga, är att långsiktigt arbete inte är något som\r\nman börjar med en dag, som man avslutar nästa dag\r\noch som man kan återuppta en tredje dag.</pre><pre>Detta är ett långsiktigt arbete som har inletts\r\nganska långsamt, i flertalet fall under 80-talet,\r\neftersom det har funnits så många statliga hinder,\r\nmen det sker i betydligt snabbare takt allteftersom\r\nolika statliga hinder har tagits bort.</pre><pre>Det är mycket viktigt att detta arbete successivt\r\nfortsätter. Om man skulle sätta stopp nu, som\r\nSocialdemokraterna förefaller förespråka, skulle\r\nmånga förlora tron på att det faktiskt är bra att\r\nförändra och förnya för att kvaliteten på tjänsterna\r\noch servicen skall bli bättre. Jag tror att det skulle\r\nvara ett oerhört bakslag för dem inom kommuner\r\noch landsting, och för dem inom de alternativ som\r\nredan börjar komma fram, som tycker att\r\nförändringar är viktiga för att få fram bra tjänster.</pre><pre>I detta sammanhang vill jag nämna att det är fel\r\nsom Sonia Karlsson påstod, att för mig är det\r\nframför allt privatisering som gäller. I alla de\r\npropositioner och förslag som har lagts fram av\r\nregeringen beträffande kommunal förnyelse har\r\ndet framkommit att det centrala är konkurrensen.</pre><pre>Vi ogillar både offentliga och privata monopol. Det\r\nsom är centralt för att få fram bra tjänster och\r\narbetsmiljöer är att det finns konkurrens. Det\r\nbekymrar mig att Socialdemokraterna motarbetar\r\ndetta.</pre><pre>Lars Stjernkvist säger att förnyelsen skall skjutas\r\nupp -- den kan ske sedan -- därför att det nu är\r\nbesvärligt på arbetsmarknaden. Jag tror, som jag\r\nnyss sade, att det vore ett allvarligt misstag. Det är\r\nmycket angeläget att man underhåller detta\r\nlångsiktiga och ganska strävsamma jobb för att\r\nändra arbetsorganisation osv. Det skall stödjas på\r\nalla tänkbara sätt, med ytterligare\r\nregelförenklingar och borttagande av statliga\r\nregler.</pre><pre>Ur sysselsättningsperspektiv är det centralt att vi\r\nför det första får ekonomin att börja växa och för\r\ndet andra att vi får en aktiv arbetsmarknadspolitik.</pre><pre>Lars Stjernkvist är väl medveten om alla de\r\nåtgärder som regeringen redan har satt i sjön och de\r\nytterligare åtgärder som finns föreslagna i\r\nbudgetpropositionen, som avlämnades alldeles\r\nnyss. Jag skall inte räkna upp dem alla, men det\r\nfinns flera nya centrala inslag i en aktiv\r\narbetsmarknadspolitik som både hjälper ungdomar\r\noch motverkar uppkomsten av\r\nlångtidsarbetslöshet.</pre><pre>Ett av dem är framtaget gemensamt av regeringen\r\noch socialdemokratin, och jag utgår ifrån att även\r\nSocialdemokraterna tycker att det förslaget är\r\nmycket bra.</pre><pre>Man måste alltså skilja mellan det långsiktiga\r\nperspektivet -- som är det helt centrala, inte minst\r\nur kvinnosynpunkt och ur fördelningssynpunkt --\r\nför tillväxten och perspektivet av en aktiv\r\narbetsmarknadspolitik, där vi använder tiden till\r\ndess att tillväxten kommer i gång på ett bra och\r\neffektivt sätt och hjälper de människor som annars\r\nskulle komma i kläm.</pre><pre>Anf. 10  LARS STJERNKVIST (s):</pre><pre>Herr talman! Jag tror inte att någon av oss som har\r\nyttrat sig i denna debatt vill stoppa förnyelsen --\r\ntvärtom. Den måste fortsätta. Det handlar om att\r\nutbilda personal, om att pressa de administrativa\r\nkostnaderna, om att omskola och om att höja\r\nkompetensen i kommunerna. Men vad vi säger är\r\natt vi inte tror på att i dagens läge, med en\r\ngalopperande arbetslöshetsökning, som instrument\r\nför att åstadkomma denna förnyelse använda\r\nuppsägningar av kommunal personal.</pre><pre>Vi socialdemokrater anser att den viktigaste\r\növergripande uppgiften är att hejda en långsiktigt\r\nhög arbetslöshet med utslagning av stora grupper,\r\ninte minst kvinnor. Det är ett av skälen till att vi\r\nreagerar så kraftigt mot försämringarna i\r\nkommunerna.</pre><pre>När man i kommunerna förbereder omfattande\r\nvarsel är det inte bara så att man planerar för ett\r\nevigt elände, utan varslen riskerar också att få\r\nfunktionen av självuppfyllande profetia.</pre><pre>I min hemkommun Norrköping har vi i dag drygt\r\n5 000 arbetslösa. Det finns en del industrier som\r\nfortfarande anställer folk, och jag kan lova\r\nfinansministern att de inte har några som helst\r\nbekymmer med att hitta välutbildade och\r\nkompetenta människor. Under de kommande två\r\nåren är de två stora, mörka molnen på\r\narbetsmarknadshimlen i min hemkommun å ena\r\nsidan att staten skall säga upp ungefär 600\r\nanställda, å andra sidan att Norrköpings kommun --\r\nden största arbetsgivaren i kommunen -- kommer\r\natt utfärda ett stort varsel under våren.</pre><pre>Jag kan bara dra en slutsats av detta, nämligen att\r\nom detta genomförs är risken mycket stor att vi\r\nunder lång tid framåt kommer att ha en hög\r\npermanent långtidsarbetslöshet, och det är det\r\nstörsta hotet mot människors trygghet och välfärd.\r\nDessutom -- och på den punkten sammanfaller våra\r\nintressen -- är det ett stort hot mot våra framtida\r\nmöjligheter till en gynnsam ekonomisk tillväxt om\r\nvi tvingas bära bördan av en mycket stor\r\narbetslöshet.</pre><pre>Därför är vår slutsats: Stoppa rundgången! I stället\r\nför att lämna ut passivt arbetsmarknadsstöd under\r\nlågkonjunkturen kan man använda pengarna till att\r\nhöja kompetensen och utbilda personal. Man kan\r\navvakta med personalindragningar och se till att vi i\r\nstället klarar den nödvändiga återhållsamheten när\r\nkonjunkturen vänder och det blir fart på hjulen i\r\nindustrin. Då har vi möjligheter att klara både\r\nsysselsättningen och en stabil tillväxt även i\r\nframtiden.</pre><pre>Förste vice talmannen anmälde att Sonia Karlsson\r\nanhållit att till protokollet få antecknat att hon inte\r\nägde rätt till ytterligare inlägg.</pre><pre>Anf. 11  SYLVIA LINDGREN (s):</pre><pre>Herr talman! Jag kan inte hjälpa att jag blir litet\r\nupprörd när det hela tiden talas om förnyelser,\r\neffektiviseringar och rationaliseringar. Jag vet att\r\ndet under mycket lång tid har pågått ett\r\nförnyelsearbete inom den offentliga sektorn,\r\ninnefattande decentraliseringsbeslut,\r\nresultatenheter osv. Exemplen är många. Det finns\r\ndock alltid en smärtgräns. Det går inte alltid lika\r\nfort med förnyelsen och effektiviseringarna, t.ex.\r\nom man en gång har lyckats nå ett mycket bra\r\nresultat i den vägen. Risken är att det kan komma\r\nett mycket starkt bakslag.</pre><pre>Vid en förnyelse inom den offentliga sektorn får\r\nman inte heller ge avkall på kvaliteten. Jag tycker\r\natt husläkarsystemet illustrerar detta. Man\r\nkonverterar i dag tjänster och säger upp biträden,\r\nundersköterskor och distriktssköterskor för att i\r\nstället anställa husläkare. Effekten av det blir att\r\nman får en husläkare, som säkert är mycket\r\nkompetent, men som inte har så stora begrepp om\r\nomvårdnad och omsorg. Vem skall utföra sådana\r\ndelar av verksamheten som att ta hand om gamla\r\ntant Agda och hennes bensår? Vem skall klara den\r\nomvårdnaden? Är det meningen att husläkaren\r\nskall göra också det, kommer han eller hon inte att\r\nkunna ta hand om så många patienter, och därmed\r\nblir detta en mycket dyr reform.</pre><pre>Jag tycker därför att det är märkligt att man nu\r\nvarslar och säger upp anställda innan man tagit reda\r\npå vilka konsekvenser detta får. Det handlar inte\r\nbara om landstingets sjukvårdande verksamhet,\r\nutan detsamma gäller också för barnomsorgen. Om\r\ndenna bara blir en förvaringsanstalt för ungar, kan\r\nman inte säga att den ger någon kvalitet, och det är\r\nolyckligt.</pre><pre>Arbetslösheten växer i rasande takt. I Stockholms\r\nlän har vi i dag ca 50 000 öppet arbetslösa, och i det\r\nantalet har man ändå inte räknat in de varsel som\r\nlandstinget säger sig komma att lägga ut. Man kan\r\ninte se annat än att också den offentliga sektorn är\r\nen krisbransch. Jag tycker att det framgår mycket\r\nklart.</pre><pre>Det är svårt att tro att det går att rationalisera\r\nmycket mer. Fortsatta besparingar leder till\r\nregelrätt nedskärning av service och kvalitet och till\r\nförsämringar inom barnomsorg, äldreomsorg,\r\nskola och annat. Det kan beklagligtvis också\r\nkännas i luften att avståndet är långt mellan\r\nRosenbad och verkligheten ute i Stockholm, där\r\npersonal och patienter finns. Det avståndet är\r\nfaktiskt längre än mellan Stockholm och\r\nHaparanda.</pre><pre>Anf. 12  Finansminister ANNE WIBBLE\r\n(fp):</pre><pre>Herr talman! Sylvia Lindgren tog i ett tidigare\r\ninlägg upp storstadsperspektivet. Jag vill bara\r\npåminna om något som jag faktiskt trodde att\r\nSylvia Lindgren var medveten om, att i det\r\nutredningsarbete som pågår om strukturindexet,\r\nsom det så vackert heter, i\r\nskatteutjämningssystemet är det särskilt påtalat att\r\nstorstadsperspektivet är en viktig faktor.</pre><pre>Utredningen har nu hållit på i nästan tre kvarts år,\r\nså jag utgick ifrån att Sylvia Lindgren var medveten\r\nom det, men jag kan tala om det för säkerhets skull.\r\nStorstadsperspektivet är en av många faktorer som\r\ndet är angeläget att få litet bättre belysta i det nya\r\nskatteutjämningssystem som vi skall ha mera\r\npermanent fr.o.m. 1995.</pre><pre>Lars Stjernkvist sade att Socialdemokraterna inte\r\nvill stoppa förnyelsen. Det låter ju bra, men det\r\nförefaller vara mera en läpparnas bekännelse. När\r\ndet kommer till kritan och det handlar om att ge\r\nkommuner och landsting möjlighet att faktiskt göra\r\nså som det passar medborgarna bäst i den delen av\r\nlandet och som de anställda själva ofta har initierat,\r\ndvs. på litet friare sätt, när det handlar om att ta\r\nbort statliga bestämmelser, då röstar ni\r\nsocialdemokrater emot.</pre><pre>Det är väl bra om det kan bli ändring på det med de\r\nkommande förslagen som regeringen avser att\r\nlämna över till riksdagen för att möjliggöra en\r\nstörre frihet inom den kommunala verksamheten\r\natt jobba på det sätt som man själv och de som skall\r\nutnyttja tjänsterna kan komma överens om är bäst.</pre><pre>Sedan är det då detta med sammanblandning av vad\r\nsom egentligen är viktigast i kommunal\r\nverksamhet. Är det servicen, är det kvaliteten och\r\nomfattningen på tjänsterna eller är det antalet\r\noffentliganställda tjänstemän? Jag tycker att\r\ndiskussionen från socialdemokratisk sida allt mera\r\nhar glidit över till att det egentligen inte är\r\ntjänsterna och servicen som är det centrala utan\r\nfrågan om arbetet utförs av människor inom den\r\noffentliga sektorn eller om det utförs bättre någon\r\nannanstans eller om det kan vara så att tjänsterna\r\nkan vara lika bra om de utförs av nio personer i\r\nstället för som förut tio personer.</pre><pre>Då tycks det mig som om antalet personer är det\r\nsom ibland tar övervikten. Jag tycker att det vore\r\nmycket beklagligt, därför att det skulle motverka\r\nmöjligheten att upprätthålla inte bara en bra utan\r\nen bättre social välfärd i det långa perspektivet, och\r\ndet tror jag faktiskt är oerhört centralt.</pre><pre>Därför menar jag att det är viktigt att ha tjänsterna\r\noch kvaliteten på dem i centrum när man diskuterar\r\nhur välfärdspolitiken skall utformas och att ha det\r\nperspektivet vad gäller jobben att se tillväxt i hela\r\nekonomin som det centrala, kompletterat med en\r\naktiv arbetsmarknadspolitik, inte att tro att man\r\nkan lösa några långsiktiga sysselsättningsproblem\r\ngenom att tvinga in alla människor i offentlig tjänst,\r\nvilket är det hypotetiska slutresultatet av Lars\r\nStjernkvists lösning. Det skulle vara till stor skada\r\ninte minst för dem som verkligen tycker att det är\r\nviktigt med bra social service, nämligen\r\nmedborgarna i samhället.</pre><pre>Förste vice talmannen anmälde att Sylvia Lindgren\r\noch Lars Stjernkvist anhållit att till protokollet få\r\nantecknat att de inte ägde rätt till ytterligare\r\nrepliker.</pre><pre>Överläggningen var härmed avslutad.</pre><pre></pre><pre>4 § Anmälan om frågor</pre><pre>Anmäldes att följande frågor framställts</pre><pre>den 13 januari</pre><pre>1992/93:316 av Sten Andersson i Malmö (m) till\r\nmiljöministern om miljöproblem i\r\nÖresundsområdet:</pre><pre>Oavsett om Danmarks inrikesminister skämtade\r\neller ej avseende möjligheten att med militär\r\nstoppa Barsebäck finns det skäl att ifrågasätta\r\nuppriktigheten i det danska miljöengagemanget\r\noch dess konsekvenser för södra Sverige.</pre><pre>I Malmö klagas det ofta över dålig luft, och detta\r\nkan i många fall härledas till bristande och\r\nosolidarisk dansk miljömedvetenhet!</pre><pre>Danska kolkraftsaggregat med låg reningsgrad är\r\nnämligen ett konkret hot mot miljön i framför allt\r\nsödra Sverige. Detsamma kan sägas om de utsläpp\r\nfrån danska avloppsreningsverk som ofta går direkt\r\nut i havet och därigenom drabbar svenska kuster.</pre><pre>Är statsrådet beredd att ta initiativ till en dialog\r\nmed Danmark i syfte att minimera de danska\r\nföroreningarna?</pre><pre>1992/93:317 av Carl B Hamilton (fp) till statsrådet\r\nBo Lundgren om den bokföringsmässiga\r\nvärderingen av fastigheter:</pre><pre>En grundorsak till finanskrisen är raset i\r\nfastighetspriserna. Enligt nuvarande regler skall\r\nbanker som tar över fastigheter från dåliga\r\nlåntagare skriva ner dessa till dagens låga\r\nmarknadsvärde. Detta leder till att bankerna\r\nkommer till staten för miljardstöd. I andra länder\r\n(USA, Japan) har myndigheterna i motsvarande\r\nsituation helt öppet ändrat värderingsreglerna för\r\natt på så sätt över tiden jämna ut bankernas\r\nbokföringsmässiga förluster för att minska\r\nrealekonomiska uppoffringar via ökat statligt\r\nbudgetunderskott. Internationella\r\ntrovärdighetsproblem finns inte med detta förslag,\r\neftersom skuldsidan i bankerna redan är\r\nstatsgaranterad.</pre><pre>Är skatteministern beredd att lägga fram förslag\r\nom en temporär ändring av reglerna för\r\nbokföringsmässig värdering av fastigheter?</pre><pre>1992/93:318 av Patrik Norinder (m) till\r\njordbruksministern om bestämmelserna om\r\ndjurhållning för köttproduktion:</pre><pre>I ungdjursstallar för köttproduktion får en\r\nstallavdelning bestå av högst 100 djurplatser.\r\nDenna bestämmelse återfinns i LSFS 1989:20 L100\r\n2 kap 23 §.</pre><pre>Ur hälso- och smittosynpunkt finns det inga skäl\r\nsom motiverar att denna typ av stallavdelningar\r\ninte skulle kunna rymma fler djur.</pre><pre>Det finns nu animaliegårdar som vidtar omfattande\r\nombyggnader för att anpassa sig till att möta\r\nkonkurrensen från EG-länderna. Denna och andra\r\nparagrafer i författningssamlingen är till stort\r\nhinder för att erhålla en konkurrenskraftig\r\nköttproduktion. Utan att ge avkall på en hög\r\nambitionsnivå vad gäller djurhälsan går det att\r\nförändra vissa djurskyddsföreskrifter.</pre><pre>Vilka åtgärder avser statsrådet att vidta för att\r\nändra dessa föreskrifter?</pre><pre>1992/93:319 av Elving Andersson (c) till\r\nmiljöministern om Sveriges internationella\r\nmiljöarbete beträffande den marina miljön:</pre><pre>Oljekatastrofen utanför Shetlandsöarna\r\naktualiserar flera frågor som berör svensk marin\r\nmiljö. I den akuta situationen handlar det om på\r\nvad sätt Västerhavet påverkas av detta utsläpp,\r\nmen lika viktigt är principiella frågor kring\r\ntransporter i svenska vatten av fartyg med olja och\r\nannan miljöfarlig last.</pre><pre>I början av 1980-talet redovisades en utredning\r\ntillsatt av Jordbruksdepartementet, som hette ''Ren\r\ntur'', om den svenska situationen. Sedan dess har\r\nmycket skett. Flera nya internationella avtal har\r\ningåtts, t.ex. Helsingforskonventionen. Sverige har\r\nockså infört en ekonomisk zon.</pre><pre>Flera stora olyckor har skett på olika håll i världen,\r\nvilket ger nya kunskaper om hoten mot den marina\r\nmiljön och om vilka effekter stora oljeutsläpp leder\r\ntill.</pre><pre>Jag vill mot denna bakgrund fråga miljöministern:</pre><pre>Hur agerar Sverige i det nationella och\r\ninternationella miljöarbetet för att undvika\r\noljeskador i den marina miljön?</pre><pre>5 §  Kammaren åtskildes kl. 12.50.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}